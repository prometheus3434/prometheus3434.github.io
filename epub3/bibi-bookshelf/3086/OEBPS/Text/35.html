<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font4" style="font-weight:bold;"><a id="egv35">“</a>Ormanda kurt ölünce, çakallar birbirini parçalarmış.”</span></h2>

  <h2><span class="font4" style="font-weight:bold;"><br /></span></h2>

  <p><span class="font4" style="font-weight:bold;font-style:italic;">İyi Akşamlar Ester, (10. Gün, Akşam)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">Karanlık çökmüş olmasına rağmen ortalık hâlâ sıcaktan kavruluyordu. Ne bir rüzgâr ne bir esinti. Mübarek güz değil, sanki yaz. Belki Taksim Bahçesi esintili olur diyordum&nbsp;ama ağaçlarda tek bir yaprak bile kıpırdamıyordu. Yine de&nbsp;denize bakan teras barda bir masaya oturdum. Hiç değilse&nbsp;gözümüzün önünde bir açıklık olsun. Mehmed Esad ortalıkta yoktu ama eminim birazdan damlardı. Zaten masalar&nbsp;da yeni yeni doluyordu. Kerli ferli beyefendilerle, saygıdeğer hanımlar teşrif etmemişlerdi henüz. Ama mirasyedi&nbsp;genç beyler, onların cebindeki paranın kokusunu alan makyajı fazla kaçmış yosmalar erkenden almışlardı masalardaki yerlerini. Karşılıklı göz süzmeler, zarif mendillerle ağzını&nbsp;kapatıp kıkırdaşmalar, gizli gerdan kırmalarla ateşlenen bu&nbsp;muhabbet, masaların birleştirilmesiyle bir yangına dönerdi&nbsp;gecenin sonunda. Macaristan’dan geldiği söylenen orkestra da, Çigan müziğine başlamıştı zaten, iri yarı garsona, bu&nbsp;sene çıkan Üzüm Kızı Rakısı’ndan söyledim, beyaz peynir,&nbsp;söğüş, barbunya istedim, istediklerim gelmeden Mehmed&nbsp;düştü masaya.</span></p>

  <p><span class="font4">“Kusura bakma yahu,” dedi soluklanmadan. “Geveze bir herif vardı, çıkamadım dükkândan...”</span></p>

  <p><span class="font4">“Dert etme, ben de yeni geldim.” Başımla mutfak tarafını işaret ettim. “Rakı söyledim, başka bir şey mi isterdin yoksa?”</span></p>

  <p><span class="font4">“Rakı iyi,” diyerek fesini çıkarıp masanın üzerine koydu. “Soğuk bira da iyi giderdi bu havada ama şişirir bizi.” Mendiliyle ensesini sildi. “Nasıl boktan hava değil mi? Dükkândan&nbsp;buraya kadar yürüdüm kan ter içinde kaldım.”</span></p>

  <p><span class="font4">Denize baktım umutsuz gözlerle,</span></p>

  <p><span class="font4">“Belki bir esinti çıkar geceye doğru,” diye mırıldandım. “Hep böyle gitmez ya...”</span></p>

  <p><span class="font4">Mendilini katlayıp cebine koyarken gülümsedi.</span></p>

  <p><span class="font4">“Neyse yine de halimize şükredelim. Trablusgarp’ı hatırlasana. Oradaki sıcak, oradaki nem bununla kıyaslanır mı?”</span></p>

  <p><span class="font4">Beklediğim fırsat ayağıma gelmişti.</span></p>

  <p><span class="font4">“Cezmi’yi tanır mıydın?” diye açtım mevzuyu. “Cezmi Kenan, o da Trablusgarp’ta harp etmişti.”</span></p>

  <p><span class="font4">Gözlerini kısarak hatırlamaya çalıştı.</span></p>

  <p><span class="font4">“Kocabaş Cezmi mi? Tanımaz mıyım? Bizim kumandanımızdı. Biraz keçileri kaçırmıştı ama Allah’ı var, yiğit adamdı. Bu kadar cesur bir adam görmedim ömrühayatımda. Her zaman en öndeydi, sanki hiç ölmeyecekmiş gibi atlardı siperlerin üzerine. ‘Yapmayın, etmeyin kumandanım,’ derdik.&nbsp;Güler geçerdi. ‘Ben efsunluyum evladım, bana kurşun işlemez,’ derdi. Sahiden de hiç vurulmadı biliyor musun? Süngü&nbsp;harbinde hafif bir yara aldı kalçasından, hepsi o. Sahi nerde&nbsp;Cezmi Binbaşı? Gördün mü bu sıralar?”</span></p>

  <p><span class="font4">Beni mi sınıyordu? Yoksa bihaber miydi eski kumandanının öldürüldüğünden? Dürüst davrandım.</span></p>

  <p><span class="font4">“Cezmi Binbaşı öldü,” dedim sakin bir tavırla. “Haberinin olmaması enteresan. Zira muhtemelen sizinkiler öldürdü onu.”</span></p>

  <p><span class="font4">Yüz ifadesi anında değişti.</span></p>

  <p><span class="font4">“Ne kadar da kati konuşuyorsun, yoksa orada mıydın?”</span></p>

  <p><span class="font4">İşte o vakit anladım, Cezmi’nin öldürüldüğünden haberdar olduğunu, evet beni sınıyordu.</span></p>

  <p><span class="font4">“Cinayet sırasında orada değildim ama iki kez gördüm onu,” diyerek Cezmi’nin evine ilk gidişimden, onu ölü buluşuma kadar hiçbir malumatı gizlemeden anlattım. Sözümü&nbsp;kesmeden, büyük bir alakayla dinledi.</span></p>

  <p><span class="font4">“Keşke önceden söyleseydin,” dedi üzüntüyle. “Engel olurduk Cezmi’nin öldürülmesine. Evet, haklısın, bizimkilerin işine benziyor. Teşkilatta böyle bir grup var. Bizden&nbsp;müstakil çalışıyorlar. Ben de gazeteden okudum cinayeti.&nbsp;Önceden haberim olsaydı, onları durdurabilirdim. Yazık,&nbsp;çok yazık olmuş Cezmi Binbaşı’ya... İşte sana anlatmak istediğim de buydu. Cezmi gibi, senin gibi kıymetli arkadaşlarımızın böyle telef olup gitmesine engel olmak istiyoruz.&nbsp;Sizleri, ortak maksadımız için yeniden teşkilata çağırıyoruz.&nbsp;Artık ne İttihat ve Terakki var, ne Teşkilat-ı Mahsusa, ne de&nbsp;Karakol Cemiyeti ama korumamız gereken bir cumhuriyetimiz var. Senin de söylediğin gibi 1908 inkılabıyla başlayan o&nbsp;büyük yürüyüş neticesinde elde ettiğimiz bir meclisimiz var.&nbsp;Tamam muhalefet partimiz yok ama zamanı gelince olacak.&nbsp;Tamam, demokrasimiz kâfi değil ama zamanı gelince o da&nbsp;olacak. Şimdi hepimizin vazifesi bu cumhuriyeti muhafaza&nbsp;etmek olmalı...” Fesini yeniden başına yerleştirdi. Kahverengi gözlerini ısrarla yüzüme dikti. “Ee ne diyorsun Şehsuvar,&nbsp;kararını verdin mi?”</span></p>

  <p><span class="font4">Usulca geriye çekildim, suratı gölgelendi, reddedeceğimi zannetmişti.</span></p>

  <p><span class="font4">“Sizinle çalışırım ama bir şartım var. Tek bir şart. Ne fazladan maaş istiyorum, ne bir unvan. Umurumda değil bunlar. Mösyö Leon’u bulmam lazım. Evet, Ester’den bahsediyorum.&nbsp;Benim için hâlâ çok mühim.”</span></p>

  <p><span class="font4">Söylediklerime inanmamış gibiydi.</span></p>

  <p><span class="font4">“Şu Yahudi kız! Şu gençlik aşkı! Sen ciddisin değil mi?”</span></p>

  <p><span class="font4">Onun yerinde olsam ben de aynı tepkiyi gösterirdim. Bütün hayatını bir davaya adamış, başına gelmeyen kalmamış bir ittihatçı, genç bir talebe gibi eski aşkının peşinde koşuyordu.</span></p>

  <p><span class="font4">“Çok ciddiyim Mehmed,” diye anlatmayı denedim. “Şu anda Ester’i bulmaktan daha mühim bir mesele yok benim&nbsp;için. Öyle ya da böyle, onu bulmam lazım. Aksi takdirde zihnimi toplayabileceğimi de zannetmiyorum. Kendimi başka&nbsp;bir meseleye vermem mümkün değil. Evet, vaziyet bu. Senden beni anlamanı beklemiyorum, fakat sözlerimin hakikat&nbsp;olduğunu bil yeter.”</span></p>

  <p><span class="font4">Anlamakta güçlük çekiyordu; yoksa onu kandırıyor muydum, yalandan bir aşk meselesi uydurup başımdan atmaya mı çalışıyordum.</span></p>

  <p><span class="font4">“Yani bunca seneden sonra... Bu kadar yaşananlardan sonra...” Kuşkulu bir ifade belirdi yüzünde. “Latife yapmıyorsun değil mi Şehsuvar?”</span></p>

  <p><span class="font4">Canım sıkılmaya başlamıştı.</span></p>

  <p><span class="font4">“Ne latifesi Mehmed?” diye adeta çıkıştım. “Bu işin latifesi mi olur?”</span></p>

  <p><span class="font4">“Yok, yok olmaz da... Ne bileyim yahu...”</span></p>

  <p><span class="font4">Birden gülmeye başladı, evet kahkahalarla gülüyordu karşımda. Kalkıp gitmek geldi içimden. İnsani hislerini yitirmiş bu nobran herifle niye konuşuyordum ki? Yüzümün asılmasından ruh halimi anlayıp kendini frenlemeye çalıştı.</span></p>

  <p><span class="font4">“Kusura bakma... Valla kusura bakma. Hiç böyle bir şey beklemediğim için şaşırdım... Yoksa hepimizin başından geçti bu püsküllü bela. Biz de giydik vaktinde o ateşten gömleği,&nbsp;biz de çektik o gönül sancısını.” Gıptayla karışık bir hayretle&nbsp;bakıyordu. “Fakat, bunca seneye rağmen... Bravo valla, bravo&nbsp;Şehsuvar...” Artık gülmüyordu, anlayışlı bir dost havasında&nbsp;konuşuyordu. “Hakiki aşk dedikleri bu olsa gerek. Hiç merak etme kardeşim, senin için elimden geleni yaparım. Ama&nbsp;önce şu Tokatlıyan Otel’e gitseydin...”</span></p>

  <p><span class="font4">Çaresizlik içinde başımı salladım.</span></p>

  <p><span class="font4">“Gittim, Mösyö Leon orada kalmamış. Sen gördüğünde yemek için filan gelmiş olmalı, belki de biriyle buluşacaktı...&nbsp;Mösyö Leon’u bulamayabiliriz ama başka birisi var. Cafer, bizim Selanikli Çolak Cafer. O, Ester’i görmüş Beyazıt’taki Sahaflar Çarşısı’nda... Eğer Cafer’i bulursak, Ester’i de buluruz.”</span></p>

  <p><span class="font4">Gözlerini düşünce bürüdü.</span></p>

  <p><span class="font4">“Tamam, tamam, bir soruşturalım bakalım şu Cafer’i. Yok, er ya da geç buluruz, orası kati de. Ama bir an önce bulmak lazım...”</span></p>

  <p><span class="font4">“Evet,” dedim umutla. “Evet, bir an önce...”</span></p>

  <p><span class="font4">Sonra rakılar geldi, içmeye başladık. Hayır, hiç vazifeden konuşmadık. Ne o açtı mevzuyu ne de ben merak edip sordum. Selanik’i konuştuk, çocukluğumuzu, gençliğimizi. Kadehler ardı ardına devrilince Mehmed iyice heveslenip, “Hiç&nbsp;merak etme Şehsuvar, şu Cafer denen adamdan bir netice&nbsp;çıkmazsa, atlar Selanik’e gideriz,” diyerek bir parmak bal sürdü ağzıma. “Gideriz valla gideriz, gerekirse resmî olarak gideriz, gerekirse şahsi olarak. Ne yapar eder buluruz Ester’i.”</span></p>

  <p><span class="font4">Eski arkadaşım böyle konuştukça, utanmaya başlamıştım. Belki de yanılmıştım Mehmed Esad hakkında. Belki de iyiliğimden başka bir isteği yoktu bu hızla yaşlanmakta olan&nbsp;adamın. Sadece ayrılırken söylediği sözler biraz karıştırdı ka</span><span style="text-indent: 0.4in;">famı. Hesabı ödeyip, Taksim Bahçesi’nin kapısına gelmiştik. Denizden tatlı bir yel esmeye başlamıştı. İkimiz de nedensizce gülümsüyorduk.</span></p>

  <p><span class="font4">“Yemek için teşekkür ederim Mehmed,” dedim elini sıkarak. “Ama bir dahaki sefere ben ödeyeceğim.”</span></p>

  <p><span class="font4">Omuz silkti.</span></p>

  <p><span class="font4">“Sen ödemişsin, ben ödemişim ne fark eder? Nasıl olsa ikimizin de işvereni aynı artık. Ha, bu arada, yarın öğleden&nbsp;sonra uğra da sana biraz avans vereyim. Hem de iş konuşuruz biraz.” Hoşça kal, diyecek zannettim, elimi bırakmadan&nbsp;öylece durdu. “Sahiden aşk, değil mi Şehsuvar?” Düşüncelerini toparlamak için gözlerini açtı kapadı. “Şu Ester meselesi&nbsp;diyorum. Yani, işin içinde bir çapanoğlu yok değil mi?”</span></p>

  <p><span class="font4">Ne yani, inanmamış mıydı bana? Öyleyse akşamdan beri konuştuklarımız konusunda samimi değildi.</span></p>

  <p><span class="font4">“Başka ne olabilir Mehmed?” dedim elimi çekerek. “Casusluk mu oynuyoruz burada?”</span></p>

  <p><span class="font4">Hiç alınmadı, tuhaf bir kederle baktı.</span></p>

  <p><span class="font4">“Casusluk oynayacağız zaten, orası Allah’ın emri ama Ester meselesi öyle olmasın. O mesele başka değil mi?” Pişman olmaktan korkarmış gibiydi. “O kızı hâlâ seviyorsun değil mi?”</span></p>

  <p><span class="font4">Kendisine yalan söylememden çok, böyle bir aşkın gerçek olmama ihtimaline üzülüyor gibiydi. Sadece rakının etkisi&nbsp;değildi bu, kim bilir belki onun da mazide kalmış böyle bir&nbsp;sevda hikâyesi vardı.</span></p>

  <p><span class="font4">“Evet Mehmed, sana söylediklerimin hepsi gerçek. Ester’i bilmiyorum tabii. Aradan onca yıl geçti. Ama benim hislerim&nbsp;hâlâ aynı.”</span></p>

  <p><span class="font4">Gülümsedi, eliyle omzuma vurdu.</span></p>

  <p><span class="font4">“İyi,” dedi burnunu çekerek. “İyi, sevindim böyle olduğuna. Şu imanı kandilli dünyada güzel bi’ şeyler de olmalı... Neyse, hadi iyi geceler... İyi geceler kardeşim... Unutma yarın&nbsp;öğleden sonra bekliyorum ha.”</span></p>

  <p><span class="font4">Otele girdiğimde vakit gece yarısını bulmuştu. Hafiften başım dönüyordu, bir kahve söylesem... Yok, balkona çıkmak, temiz havada oturmak en iyisiydi. Işıltılı bir karanlık&nbsp;karşıladı beni balkonda. Evet, o kadar çok yıldız vardı ki gökyüzünde, o kadar parlak, o kadar yakınlardı ki. Bu muazzam&nbsp;boşluğa bakarak iskemleye oturdum, gözlerimi yıldızlara&nbsp;diktim. Bir an kendimi onlardan birinin yerine koydum. O&nbsp;uçsuz bucaksız derinlikte tek başına, ama huzurla dolu olmak. Keşke kanatlarım olsa, keşke o kadar kuvvetim olsa,&nbsp;keşke fizik kanunları mani olmasa da uçsaydım, karışsaydım&nbsp;şu ışıklı karanlığa... Böyle düşünürken sızmışım. Evet, utanç&nbsp;verici ama ayyaşlar gibi iskemlenin üzerinde uyuyakalmışım. Martıların sesine uyandım. Kavga ediyorlardı otelin&nbsp;çatısında... Nasıl bağırış, nasıl çağırış, mart kedileri masum&nbsp;kalır bunların cazgırlığının yanında. Yeniden baktım gökyüzüne, sanki büyüsünü yitirmiş gibiydi, nedense bu defa&nbsp;o kadar güzel görünmedi gözüme. İçeri girdim, dişlerimi&nbsp;fırçalayıp yatmayı düşünüyordum, ama masanın önünden&nbsp;geçerken, boş sayfalar çarptı gözüme. Kısa bir tereddüt anından sonra oturdum yazı koltuğuma... Evet, açık havadaki o&nbsp;kısacık uyku, zihnimi açmıştı sanki. Yeniden maziye, 1913&nbsp;yılının yaz aylarına dönmüştüm. Tıpkı bugünkü gibi boğucu&nbsp;bir sıcak vardı İstanbul’da...</span></p>

  <p><span class="font4">“Zafer lazım,” demişti Kara Kemal. “Küçük de olsa bize bir zafer lazım.”</span></p>

  <p><span class="font4">Bab-ı Âli’de, dahiliye nazırının odasında oturuyorduk. Bizzat Talat Bey çağırmıştı bizi. Mithat Şükrü, Kara Kemal,&nbsp;Kuşçubaşı Eşref ve Fuad. Elbette Fuad... Onu da bizzat ben&nbsp;çağırmıştım. Kader birliği yaptığımızı, kazansak da kaybetsek de her şart altında beraber olacağımızı anlaması için.</span></p>

  <p><span class="font4">Evet, Bab-ı Âli’de toplanmıştık. Bir zamanlar hürriyet, kardeşlik ve eşitlik isteklerimizi duyurmak için büyük bir mücadele verdiğimiz hükümet binasında artık biz oturuyorduk. Sesimizi kısmak için fikren ve gerekirse bedenen bizi ortadan kaldırmak isteyen dahiliye nazırının yerinde ise şimdi&nbsp;Talat Bey vardı. Büyük Efendi, tıpkı bugün yaptığı gibi fırsat&nbsp;buldukça cemiyette kendisine yakın bulduğu insanları çağırıp sohbet toplantıları düzenliyordu. Devleti idare ederken,&nbsp;cemiyette olup bitenleri kaçırmamak, günlük siyaset hakkında neler düşündüğümüzü öğrenmek için...</span></p>

  <p><span class="font4">“Ahali ancak böyle olaylarla ikna olur,” diye sürdürüyordu konuşmasını Küçük Efendi. “Böyle olaylarla hükümete itimat&nbsp;eder. Uzun vadeli milli bir iktisat uygulaması için böyle bir&nbsp;morale ihtiyacımız var. Çünkü yakın vadede milleti refaha&nbsp;çıkarma ihtimali yok. Bize göre, yerli bir iktisat yaratmamız&nbsp;lazım. Evet, bu mümkün ama hemen olmaz. Geçici de olsa,&nbsp;milleti heyecanlandıracak, ahaliye umut verecek bir zafer lazım. Yoksa, bu şartlar altında hükümet etmemiz çok zor.”</span></p>

  <p><span class="font4">Hepimiz ter içindeydik. Tıpkı memleketin hali gibi ağır, katlanılmazdı hava. Fesler çıkarılmış, kolalı yakalar açılmıştı. Ha bire buzlu şerbet taşıyordu içeriye hizmetliler. Nedendir bilinmez, içimizde terlemeyen tek kişi Talat Bey’di. Kara Kemal’e&nbsp;dönerek sevinçli bir haber verir gibi kurnazca gülümsedi.</span></p>

  <p><span class="font4">“Edirne’nin kurtuluşuna ne dersin?”</span></p>

  <p><span class="font4">Ne sıcağın verdiği miskinlik ne giysilerimizi ıslatan nemin rahatsızlığı, bir anda canlandı herkes. Kara Kemal, nere</span><span style="text-indent: 0.4in;">deyse oturduğu koltuktan ayağa fırlayacaktı.</span></p>

  <p><span class="font4">“Ne diyeceğim, Allah derim de nasıl olacak bu iş?”</span></p>

  <p><span class="font4">Kara gözlerinde gizli bir mutlulukla hepimizi tek tek süzdü Talat Bey.</span></p>

  <p><span class="font4">“Aldığımız istihbarata göre Bulgarlar, Sırplarla ve Yunanlarla harbe tutuşuyorlar. Bizim cephedeki askerlerini peyderpey çekmeye başlamışlar.”</span></p>

  <p><span class="font4">Herkesin bakışları Trablusgarp’ta İtalyanlara karşı birlikte dövüştüğümüz Kuşçubaşı Eşref’e çevrildi. Hepimiz biliyorduk ki, Balkan cephesinden bir malumat geldiyse bunun kaynağı bu gözü pek istihbaratçıydı.</span></p>

  <p><span class="font4">“Malumat doğru,” diye sakince onayladı. “Bulgarlar zafer sarhoşluğu yaşıyorlar. Koca Devlet-i Aliyye’yi mağlup ettik,&nbsp;Balkanlardaki küçük devletlere mi boyun eğeceğiz, diyorlar.&nbsp;İşgal ettikleri toprakları, ötekilerle paylaşmak istemiyorlar.&nbsp;Büyük Makedonya hayallerini gerçekleştirme peşindeler.&nbsp;Gizli niyetleri Selanik’e kadar inmek. Kuvvetlerinin önemli&nbsp;bir bölümünü Sırplarla Yunanlarla harp etmek için çektiler.&nbsp;Böyle giderse bir kısmını daha çekmek zorunda kalacaklar.&nbsp;Ama işleri zor. Çünkü karşılarında sadece Sırplar, Yunanlar&nbsp;yok, Karadağ ve Romanya da var. Küçük devletler diye ciddiye almıyorlar ama hata yapıyorlar. Harpte her asker önemlidir, her tüfek kıymetli...”</span></p>

  <p><span class="font4">“Ee, ormanda kurt ölünce çakallar birbirini parçalarmış,” diye yeniden girdi söze Talat Bey. “Onlara her zaman Osmanlı&nbsp;</span><span class="font4">birliğinin en doğru yol olduğunu anlatmaya çalıştık, dinlemediler. Ulaştıkları netice bu işte.”</span></p>

  <p><span class="font4">Sevinç içinde mırıldandı Kara Kemal.</span></p>

  <p><span class="font4">“Aman arkadaşlar bırakın yesinler birbirlerini, sakın karışmayın, ne halleri varsa görsünler...”</span></p>

  <p><span class="font4">“Hayır Küçük Efendi,” diye karşı çıktı Kuşçubaşı. “Bu çok hatalı bir davranış olur. Katiyen kendi hallerine bırakamayız,&nbsp;bırakmamalıyız. Bu, bizim için çok büyük bir fırsat. Farkında&nbsp;değil misiniz? Edirne’yi Kırklareli’ni kurtarmanın, Trakya’da&nbsp;kaybettiğimiz toprakları geri almanın yolu açıldı.”</span></p>

  <p><span class="font4">Duydukları karşısında büyük bir sevince kapılan Fuad daha fazla dayanamadı:</span></p>

  <p><span class="font4">“Evet, evet, doğru söylüyor Eşref Bey... Daha ne bekliyoruz, derhal harekete geçelim.”</span></p>

  <p><span class="font4">Kendinden emin bir gülümsemeyle konuşulanları dinleyen Talat Bey,</span></p>

  <p><span class="font4">“Keşke o kadar kolay olsaydı genç arkadaşım,” dedi anlayışlı bir sesle. “Öncelikle Batılı devletlere bir açıklama yapmak mecburiyetindeyiz. İyi bir gerekçe bulmamız lazım.”</span></p>

  <p><span class="font4">“Gerekçe hazır Talat Bey,” diye anında cevapladı Kuşçubaşı. “Bulgarlar ne Çorlu Mütarekesi’ni takıyorlar ne Londra Anlaşması’nı... Güya Midye-Enez hattına çekileceklerdi. Ne&nbsp;oldu? Yerlerinden bile kıpırdamadılar. Onlara karşı her hareket artık meşrudur. Üstelik Batılıların da kafası karıştı. Düşünsenize bugüne kadar bize karşı destekledikleri beş devlet&nbsp;birbiriyle boğuşuyor.”</span></p>

  <p><span class="font4">Önünde duran ahududu şerbetinden bir yudum içti,</span></p>

  <p><span class="font4">“Aslında Enver Bey de senin gibi düşünüyor,” dedi bardağı koyarken. “Fethi Bey de aynı fikirde... Hatta Sadrazam Sait Halim Paşa da harekete geçmekten yana. Ama hükümette ikilik var. Böyle bir muharebeye kalkışır da başaramazsak&nbsp;felaket olur diyenler bir yanda, düşmanlarımızın birbiriyle&nbsp;harp etmesi Allah’ın bir lütfü, derhal Edirne’ye yürümeliyiz&nbsp;diyenler bir yanda. Ama Harbiye Nazırı Ahmet İzzet Paşa&nbsp;hem nalına hem mıhına vuruyor, işler kötüye giderse sorumluluğun üzerine yıkılmasından korkuyor.”</span></p>

  <p><span class="font4">Devlet makamında nargile tüttüremediği için Talat Bey’in tabakasından bir sigara alan Kara Kemal,</span></p>

  <p><span class="font4">“Ne zaman korkmadı ki zaten?” diye söylendi çakmağa uzanırken. “Onlar varsın korksunlar. Ordu elbette Edirne’ye yürümelidir. Ben de Eşref Bey’le aynı kanaatteyim. Bulgarlar bize altın tepside bir zafer sunuyor, bunu kaçırrriak aptallık olur.”</span></p>

  <p><span class="font4">Sessizce dinlemişti söylenenleri Talat Bey. Sigarasını yaktıktan sonra dumanını keyifle savuran Küçük Efendi’ye bakarak manidar bir şekilde gülümsedi.</span></p>

  <p><span class="font4">“İyi de Kemal, deminden beri iktisattan bahsediyorsun. Bırak tam teçhizatlı bir orduyu harbe sürmeyi, bir tatbikatın&nbsp;maliyeti şu kadar altınken, böyle bir harekâtın parasını nereden bulacağız?”</span></p>

  <p><span class="font4">Suratı asıldı Kara Kemal’in.</span></p>

  <p><span class="font4">“Harbin maliyeti de mühim tabii Talat Bey. Fakat böylesi bir fırsat bir daha geçmez elimize. Gerekirse borçlanalım, gerekirse misliyle faiz ödeyelim, gerekirse ipotek verelim ancak&nbsp;orduyu mutlaka Edirne’ye sürelim.”</span></p>

  <p><span class="font4">Ne evet dedi Talat Bey ne de hayır, ama davranışlarından kararını verdiği anlaşılıyordu. Şüphesiz ki içimizde Edirne’nin kurtuluşunu en çok isteyen oydu. Sadece bu serhat&nbsp;şehrinde doğmuş olduğu için değil, aynı zamanda bu galibiyetin İttihat ve Terakki hükümetinin meşruiyetini tartışılmaz kılacağı için. Yani bizi bu toplantıya çağırırken, kararını&nbsp;çoktan vermişti. Sadece, cemiyetteki kadroların ne düşündüğünü anlamaya çalışıyordu. Bizi başına toplamadan önce&nbsp;mühim görüşmeler de yapmıştı. Edirne kurtarıldıktan sonra&nbsp;öğrenecektik ki, o öğleden sonra “Parayı nereden buluruz?”&nbsp;diye bize sorarken, gereken bir buçuk milyon altını almak&nbsp;için Tütün Rejisi’yle çoktan anlaşmıştı bile.</span></p>

  <p><span class="font4">İşte, o yazın en sıcak günlerinden birinde, 21 Temmuz’da kurtardık Edirne’yi, hem de öyle büyük çatışmalar filan yaşanmadan. Cepheden gelen istihbarat doğru çıkmış, Bulgar&nbsp;kuvvetlerinin büyük çoğunluğu çekilmişti. Kalanlar ise bizimkilerle harp etmeyi göze alamamış ya ricat etmiş ya da&nbsp;teslim olmuşlardı. Selimiye’nin minarelerinde yeniden Osmanlı sancağı sallanmaya başlamıştı.</span></p>

  <p><span class="font4">Edirne’nin geri alınması, Kara Kemal’in beklediği neticeyi vermişti. Milletin morali yükselmiş, cemiyete itimatları artmıştı. Elbette bizim aramızda da bir bayram havası esiyordu. Mahmud Şevket Paşa’nın öldürülmesinin üzerinden&nbsp;iki ay geçmeden hükümet kendini toparlamış, Osmanlı’nın&nbsp;ikinci payitahtını yeniden topraklarına katmıştı. Ama Edirne&nbsp;yürüyüşünden en çok yarar sağlayan kişi, hiç şüphesiz Enver Bey olmuştu. Cephede olup bitenlerden ilk o haberdar&nbsp;olduğu için Bulgar kuvvetlerinin dayanamayacaklarını çoktan öğrenmişti. Yürüyüş başlarken ağır bir apandisit sancısı&nbsp;geçirmesine aldırmayarak atına atladığı gibi ordunun başına geçmiş, Edirne’ye giren ilk kumandan olmuştu. Böylece&nbsp;“Hürriyet Kahramanı” unvanının yanına “Edirne Fatihi”ni&nbsp;de yazdırmıştı.</span></p>

  <p><span class="font4">Hiç şüphe yok, cesur bir askerdi Enver Bey, hepimiz gibi o da Edirne’nin bir an önce kurtulmasını istiyordu, bu uğurda gerekirse canını vereceğinden de emindik. Ama aynı zamanda şahsi ikbaliyle ilgili hazırlıkların da içindeydi. Kendine bağlı bir bölüğü yanına alarak, zaten zafer yürüyüşünü&nbsp;sürdüren ordunun başına geçmesinin asıl sebebi de buydu.&nbsp;Esasında buna benzer bir vaka 31 Mart Ayaklanmasında da&nbsp;yaşanmıştı. Hareket Ordusu’nun kumandanı Hüseyin Hüsnü Paşa’ydı, kurmay subayı ise Mustafa Kemal. Günler öncesinden gelen ordu İstanbul’a girmeye hazırdı ama İttihat&nbsp;ve Terakki’nin Merkez-i Umumisi buna engel oldu. Hüseyin&nbsp;Hüsnü Paşa komutasındaki Hareket Ordusu Halkalı’da bekletildi. Mahmud Şevket Paşa ve Enver Bey Dersaadet’e gelinceye kadar herhangi bir hücuma izin verilmedi.</span></p>

  <p><span class="font4">Şimdi de öyle olmuştu işte, zaferi sahiplenme kavgasından yine Enver Bey galip çıkmıştı. Nitekim, Edirne harekâtının&nbsp;ardından “Hürriyet Kahramanı’nın mani olunamaz yükselişi başlayacaktı. Gerek ordudaki itibarı, gerekse etrafındaki&nbsp;Yakup Cemil gibi gözü kara fedailerin desteğiyle kısa sürede&nbsp;Devlet-i Aliyye’nin siyasetini tayin eden adam olacaktı. Ne&nbsp;Talat Bey’in uzlaştırıcı siyaseti ne Cemal Bey’in sertliği onun&nbsp;hırsını engelleyemeyecek, hepimizin kaderini belirlemede&nbsp;önemli bir rol oynayacaktı. Ve ne yazık ki bu rol, hiç de milletin menfaatine uygun değildi. Ama o vakitler durumun bu&nbsp;raddeye varacağını hiçbirimiz aklımızın ucundan dahi geçirmiyorduk. Kırklareli, Edirne yani Trakya’nın Meriç’e kadar&nbsp;temizlenmesi, vatanın üstüne çöken karamsarlığı kaldırmış,&nbsp;bizim Fuad bile o müzmin umutsuzluğundan kurtulmuştu.&nbsp;Artık göğsümüzü gere gere, “Ey ahali size verdiğimiz sözü&nbsp;tuttuk. Edirne’yi kurtardık,” diyebilirdik. Kara Kemal haklıydı, bu zafer bütün siyasal havayı değiştirmişti.</span></p>

  <p><span class="font4">Evet, belki de yanılmıştık, belki de hakikaten acele etmiştik. Yeni bir devlet oluşturuyorduk, asrın şartlarına uyum sağlayabilecek ama Osmanlı’nın yüzlerce yıllık geleneğinden de kopmayacak bir devlet. Eskiyen kurumların tekrar&nbsp;oluşturulması, hiçbir işe yaramayan kanunların değişmesi&nbsp;lazımdı, yepyeni bir bürokrasi gerekiyordu. Bu arada bizim&nbsp;vaziyetimiz de artık bir açıklığa kavuşmalıydı. Artık kanunla&nbsp;mı olur, yoksa kararnameyle mi, biz de bir devlet teşekkülünün memurları olmalıydık. Bugüne kadar gayriresmi “Fedailer” olarak anılmıştık. Trablusgarp Harbi’nde “Gönüllü&nbsp;Taburları” diye geçiyordu adımız. Balkan Harbi’nde de aynı&nbsp;başlıkla adlandırılmıştı arkadaşlarımız. Alçak gönüllü olmaya lüzum yok, devletin bekası, milletin ayakta kalması için&nbsp;imkânsız sayılabilecek birçok vazifeyi ifa etmiştik. Ama hâlâ&nbsp;kanuni olarak devletin memuru sayılmıyorduk. Yarın, devran değişse, muhalif bir hükümet gelse hepimizi silahlı çete&nbsp;teşekkül ettirmekten içeri atardı. Üstelik önce harbiye nezareti olmak üzere bize bu maaşları ödeyen devlet dairelerinin&nbsp;de başı belaya girerdi.</span></p>

  <p><span class="font4">Fuad’ın da ısrarlarıyla bu karışık vaziyeti birkaç kez Talat Bey’e çıtlatmaya çalıştıysam da, enteresan bir şekilde hep olayı geçiştirdi yahut kapatma cihetine gitti. Ama Edirne’nin&nbsp;kurtuluşundan sonra pek mutlu göründüğü bir anda bu meseleyi tekrardan açınca,</span></p>

  <p><span class="font4">“Yarın sabah Bab-ı Âli’ye gel,” dedi bıkkın bir tavırla. “Şu mevzuyu bir masaya yatıralım.”</span></p>

  <p><span class="font4">Ertesi sabah mesai saatinde girdim Talat Bey’in dairesine, ama o kadar meşguldü ki, ancak öğle namazından önce içeri&nbsp;alabildiler beni. O her zamanki babacanlığından eser yoktu&nbsp;yüzünde. Öylesine bir hal hatır sorma faslından sonra,</span></p>

  <p><span class="font4">“Bu meselede, neden bu kadar ısrar ediyorsun Şehsuvar?” dedi sert bir sesle. “Kim zorluyor seni buna?”</span></p>

  <p><span class="font4">Ne yalan söyleyeyim, çok bozuldum.</span></p>

  <p><span class="font4">“Hiç kimse Talat Bey. Sadece vaziyetimizin açıklığa kavuşmasını istiyoruz.”</span></p>

  <p><span class="font4">Kalın kaşları kuşkuyla çatıldı.</span></p>

  <p><span class="font4">“İstiyoruz diyorsun, yani kim, kimler istiyor? Enver Bey de var mı bu işin içinde?”</span></p>

  <p><span class="font4">“Yoo,” dedim şaşkınlıkla. “Niye olsun ki? Malumunuz üzere biz pek yakın değiliz kendisiyle. Ne Enver Bey’le ne de arkadaşlarıyla...”</span></p>

  <p><span class="font4">Sanki emin değilmiş gibi, sanki ona yalan söyleyebilirmişim gibi uzun uzun süzdü beni, sonra elini omzuma koydu.</span></p>

  <p><span class="font4">“Kusura bakma Şehsuvar...” Yüz hatları gibi sesi de yumuşamıştı. “Bu meseleyi birkaç kez Enver gündeme getirdi de o sebepten sormak zorunda kaldım sana... Bir de şu var ki...”&nbsp;Cümlenin devamını getiremedi. Sıkıntıyla başını salladı.&nbsp;“Bak Şehsuvar, seninle açık konuşacağım kardeşim. Haklısın,&nbsp;esasında sizin vaziyetinizin çoktan kanuna uygun hale getirilmesi icap ederdi. Ama bazı çekincelerim var.” Kendisini anlamamı ister gibi gözlerimin içine baktı. “Mühim çekinceler.&nbsp;Biliyorsun sizin fedailer içinde Enver Bey çok büyük bir tesire sahip. Bunun ne kıymeti harbiyesi var diyeceksin, çok var.&nbsp;Aramızda kalsın, Enver Bey sürekli harbiye nazırını tenkit&nbsp;edip duruyor. Ahmet İzzet Paşa’nın hataları var elbette. Eski&nbsp;kuşaktan bir asker; çabuk karar alıp, çabuk uygulayabilecek&nbsp;bir yapıya sahip değil. Ama vazifesini yapmaktan da geri durmuyor adamcağız. Yukarıda Allah var, Edirne’nin kurtuluşu&nbsp;sırasında ne istediysek hepsini yaptı. Fakat Enver’in amacı&nbsp;farklı... Ahmet İzzet Paşa’nın nazırlıktan el çektirilmesini,&nbsp;yerine kendisinin atanmasını istiyor. Sadrazamın huzuruna&nbsp;çıkıp açıkça, ‘Vatanın istikbali için beni harbiye nazırı yapmanız icap eder,’ demiş. Zavallı Sait Halim Paşa alı al, moru&nbsp;mor bana geldi. ‘Aman Talat Bey, bu olacak iş değil, lütfen bu&nbsp;adamla konuşunuz, bu meseleyi halletmezseniz ne hükümetimizin ciddiyeti kalır ne de Devlet-i Aliyye’nin,’ dedi.</span></p>

  <p><span class="font4">Ben de Enver’le buluştum, şu anki rütbesinin ve devlet idareciliği tecrübesinin bu vazife için kâfi olmadığını anlattım. İkna olmuş göründü ama akabinde Yakup Cemil’i üzerime&nbsp;gönderdi. Evet, onunla konuşmamızın hemen ardından o serdengeçtinin kapımı çalması elbette bir rastlantı değildi. Evet,&nbsp;hiç çekinmeden karşıma geçti. ‘Neden Enver Bey’i harbiye&nbsp;nazırı yapmıyorsunuz? Bu vazifeyi ondan daha iyi yapacak&nbsp;kimse var mı bu memlekette?’ diye adeta beni tehdit etti. O&nbsp;külhanbeyinin ağzının payını verdim elbette. Ama biliyorum,&nbsp;bunlar durmayacaklar. Fedaileri Enver’i, Enver de onları pohpohluyor. Sanki tek hamiyet sahibi onlar, sanki tek vatanperver kendileri. İşte bu nedenle, istediğin düzenlemeleri şimdi&nbsp;yapamam. Yaparsam, bu ne zaman, nasıl davranacakları belli&nbsp;olmayan adamları daha da şımartmış, daha da kuvvetlendirmiş olurum. Hem cemiyetin birliğini muhafaza etmek, hem&nbsp;de devlet yönetiminde bir keyfiliğe sebebiyet vermemek için&nbsp;kusura bakma ama bu isteğinizi ertelemek zo/undayım.”</span></p>

  <p><span class="font4">Talat Bey’in benimle açık yüreklilikle konuşmasına sevinmiştim, ama öte yandan cemiyetin içinde böyle bir farklılaşmanın yaşanması beni tedirgin etmişti. Fuad’ın sözlerini hatırladım.</span></p>

  <p><span class="font4">“Artık iktidarız. Artık o düveli muazzamanın yanında kendi dava arkadaşlarımızla da dövüşmek zorunda kalabiliriz.&nbsp;</span><span style="text-indent: 0.4in;">Eğer böyle bir çatışma çıkarsa hiç şüphen olmasın, hain ilan edilecek ilk kişiler biz oluruz.”</span></p>

  <p><span class="font4">Talat Bey’in bizi hain ilan edeceğini hiç sanmıyordum ama böyle giderse cemiyetin içinde bir çatışma çıkması kaçınılmazdı. Çok değil sekiz ay önce bu binanın içinde, eski harbiye nazırını gözünü dahi kırpmada öldüren Yakup Cemil,&nbsp;tabancasını Talat Bey’e doğrultmakta hiçbir tereddüt göstermeyecekti. Dolayısıyla, şu anki meselemiz bizim kanuni&nbsp;durumumuz değil, cemiyetin beyni olan bu adamın hayatta&nbsp;kalmasıydı.</span></p>

  <p><span class="font4">“Anladım Talat Bey,” dedim. “Çok iyi anladım. Mühim değil, isteğimiz biraz daha bekleyebilir. Fakat sizin için ne yapabiliriz, asıl bunu konuşmamız lazım.”</span></p>

  <p><span class="font4">Minnettar bir bakış süzüldü iri gözlerinden.</span></p>

  <p><span class="font4">“Teşekkür ederim Şehsuvar. Teşekkür ederim kardeşim. Beni anlayacağını biliyordum. Gösterdiğin hassasiyet için&nbsp;de çok sağ ol. Ama fazladan tedbir almak da yanlış neticeler doğurabilir. Bu işi de sükûnetle, kendi aramızda, dostça&nbsp;konuşarak halletmemiz lazım. Kol kırılsa bile yen içinde kalmalıdır. Ne var ki, manevi çürümeye, siyasi yozlaşmaya da&nbsp;izin veremeyiz. Ne para ne kadın, bence ahlakın baş düşmanı iktidardır. Ahlaktan yoksun bir iktidar makamı, ya hırsız&nbsp;yapar insanı ya soysuz. Ne yazık ki insanoğlu iktidar denilen&nbsp;o büyük kudretle başa çıkmayı henüz başaramadı, bundan&nbsp;sonra başaracağı da kuşkuludur. Enver Bey’i kastetmiyorum,&nbsp;hepimiz için geçerli bu. Tek başına hiç kimse altından kalkamaz bu ağır yükün. Ancak hep birlikte üstesinden gelebiliriz.&nbsp;Nasıl ki baskı altındayken birbirimize kenetlenerek bu zorlu dönemleri atlattıysak, iktidardayken de birbirimizi ikaz&nbsp;ederek, birbirimizi dostça tenkit ederek bu tür yozlaşmaları&nbsp;bertaraf etmeyi öğreneceğiz. Yoksa maazallah, düşmanların&nbsp;yapamadığını kendimiz yaparız kendimize.”</span></p>
</body>
</html>
