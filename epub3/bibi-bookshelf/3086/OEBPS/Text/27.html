<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font4" style="font-weight:bold;"><a id="egv27">“</a>Bana bir ölüm bağışlamalısın Şehsuvar...”</span></h2>

  <h2><span class="font4" style="font-weight:bold;"><br /></span></h2>

  <p><span class="font4" style="font-weight:bold;font-style:italic;">Merhaba Ester</span><span class="font3" style="font-weight:bold;">;</span> <span class="font4" style="font-weight:bold;font-style:italic;">(8. Gün</span><span class="font3" style="font-weight:bold;">,</span> <span class="font4" style="font-weight:bold;font-style:italic;">Akşam)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">Mehmed Esad değil, otel müdürü Reşit’ti arayan. Toplantısı yeni bitmiş, “Karnınız açsa birlikte yemek yiyelim,” diyordu. Asıl niyeti Cezmi’yle neler konuştuğumu öğrenmek. Artık reddedemezdim, hazırlanıp indim restorana. Asansörden inerken şu polis romanları yazan İngiliz kadınla rastlaştık. Gülümsedi beni görünce ama gözlerindeki o keder hiç&nbsp;eksilmemişti. Elbette hiçbir konuşma geçmedi aramızda.&nbsp;Başgarson İhsan’la konuşurken buldum Reşit’i. Yemekleri sipariş ediyor diye düşündüm, hayır, temizlik hususunda sıkı&nbsp;bir ikazda bulunuyordu. Müşterilerden biri şikâyet etmişti.&nbsp;Beni görünce, aceleyle toparlandı.</span></p>

  <p><span class="font4">“Rica ediyorum İhsan. Bak laf otel sahibine kadar gitmiş. Lütfen şu temizlik hususuna çok dikkat edelim.”</span></p>

  <p><span class="font4">Yüzü kıpkırmızı olmuştu Ihsan’ın.</span></p>

  <p><span class="font4">“Emredersiniz Reşit Bey,” dedi terbiyeli bir tavırla. “Gözden kaçmış, bir daha olmayacak. Emin olabilirsiniz.”</span></p>

  <p><span class="font4">Daha fazla uzatmak istemedi Reşit: &nbsp; &nbsp;</span></p>

  <p><span class="font4">“Tamam, tamam, hadi sen işinin başına. Ha bu arada, bak Şehsuvar Bey de geldi, hadi bize yiyecek bir şeyler hazırlayın&nbsp;olur mu?”</span></p>

  <p><span class="font4">İhsan başı önde uzaklaşırken,</span></p>

  <p><span class="font4">“Çok nankör bir iş bu otelcilik,” diye yakınmaya başladı Reşit. “Elimden gelen dikkati gösteriyorum, kılı kırk yarıyorum işler mükemmel olsun diye ama bir kişinin vurdumduymazlığı berbat ediyor her şeyi.” Daha da söylenecekti ki,&nbsp;yüzümdeki endişeli ifadeyi fark etti. “Kötü bir şey mi oldu&nbsp;Şehsuvar ağabey?”</span></p>

  <p><span class="font4">Korkunç haberi vermeden önce sakince karşısına oturdum.</span></p>

  <p><span class="font4">“Cezmi Binbaşı...” dedim metin bir sesle. “Cezmi Binbaşı’yı öldürmüşler...”</span></p>

  <p><span class="font4">Gözleri yüzümde dondu kaldı. O kadar etkilenmişti ki, nasıl olmuş diye soramıyordu. Anlattım, bu ikindi olan biten ne varsa hepsini bütün tafsilatıyla anlattım. Bıçakla öldürüldüğünü söylerken ağlamaya başladı. Evet, koca adam küçük bir&nbsp;çocuk gibi içini çeke çeke ağlamaya başladı. Hiç karışmadım.&nbsp;Üzülmesi, paniğe kapılmasından iyiydi. Sonra sakinleşti, düşünmeye başladı.</span></p>

  <p><span class="font4">“Peki, kim? Sizce kim yapmıştır bu alçaklığı?”</span></p>

  <p><span class="font4">Ellerimi yana açtım.</span></p>

  <p><span class="font4">“Bilmiyorum, ben sadece iki gün önce gördüm Cezmi’yi. Ama sen hep gidiyordun yanına. Kendisini tehdit eden birilerinden bahsetti mi? Birileriyle kavga ettiğinden filan...”</span></p>

  <p><span class="font4">Hatırlamaya çalıştı ama nemli gözlerindeki boş mana değişmedi.</span></p>

  <p><span class="font4">“Hayır, kavgalı olduğu kimse yoktu. Biliyorsunuz, siyasi sebeplerle herkese kızıyordu, herkese öfkeleniyordu ama bırak kavga etmeyi, tartıştığı birinden bile söz etmedi. Belki&nbsp;vardır birileri de, bana anlatmak istememiştir. Orasını bilemem tabii... Kim öldürmek ister ki Cezmi Amca’yı? Dünyanın en şeker insanıydı...”</span></p>

  <p><span class="font4">Sahiden çok saftı bu Reşit. Dünyanın en şeker adamıydı dediği rahmetli Cezmi, damarına basıldığında hiç tereddüt&nbsp;etmeden tetiği çekecek kadar gözü kara bir adamdı. Üstelik&nbsp;son karşılaştığımızda bu tetik çekme işine epeyce de niyetlenmiş görünüyordu. Elbette bunları söylemedim Reşit’e. Bir&nbsp;süre hiç konuşmadan, öylece karşılıklı oturduk. Sonunda akıl&nbsp;edip sorabildi:</span></p>

  <p><span class="font4">“Tabii, Matmazel Ester’in adresini de öğrenemediniz...”</span></p>

  <p><span class="font4">Aradığım fırsat ayağıma gelmişti.</span></p>

  <p><span class="font4">“Yok, öğrenemedim tabii, ama dayısı Leon, Tokatlıyan’da kalmış iki ay önce... Belki adres bırakmıştır resepsiyona...”</span></p>

  <p><span class="font4">Hemen anladı ne demek istediğimi.</span></p>

  <p><span class="font4">“Öyleyse hallederiz. Otel müdürü Ali Çetin ahbabımdır. Yarın arar, öğrenirim.” Yine o derin endişe çöktü yüzüne.&nbsp;“Peki, polisler otele gelip, Cezmi’yle münasebetimi sorarlarsa, ne demeliyim onlara?”</span></p>

  <p><span class="font4">“Hakikati söyleyeceksin Reşit. Cezmi’nin babanın arkadaşı olduğunu. O sebepten onu görmeye gittiğini anlatacaksın. Ama sakın benden bahsetme. Hele hele cesedi bulduğumdan&nbsp;asla söz etme. Yoksa başım fena halde belaya girer. Üstelik&nbsp;seni de mesul tutarlar bu işten.”</span></p>

  <p><span class="font4">Korkmadı ama gözlerinde kuşku dolu bir mana belirdi.</span></p>

  <p><span class="font4">“Sahi Şehsuvar ağabey, polisten neden kaçtınız? Bana söylediğiniz gibi onlara hakikati anlatsaydınız, daha iyi olmaz mıydı?”</span></p>

  <p><span class="font4">“Olmazdı. İzmir Suikastı’nın izleri hâlâ hafızalardan silinmedi. Böylesi bir cinayette, akla ilk gelen şüpheliler benim gibi eski ittihatçılar olur. Yakamı asla sıyıramam. Zaten maksatları da o. Bizim gibi adamları ya çukurlara ya zindanlara&nbsp;doldurmak. Cezmi’ye yaptıkları gibi...”</span></p>

  <p><span class="font4">Hayır, aklındaki sorular cevaplanmamıştı ama ikna olmuş göründü.</span></p>

  <p><span class="font4">“Siz daha iyi bilirsiniz tabii. Ama rica ediyorum, çok dikkatli olun Şehsuvar ağabey. Bilhassa da şu Mehmed Esad’a karşı.” Birden kafasına dank etti. “Yoksa, yoksa o adam mı&nbsp;öldürttü Cezmi Amca’yı?”</span></p>

  <p><span class="font4">Meseleyi büyütmek istemiyordum.</span></p>

  <p><span class="font4">“Zannetmem, eğer rahmetli Cezmi, kaygılarında haklıysa bile Mehmed Esad böylesi cinayetlere bulaşmaz. Onun gibiler çok daha büyük hedefler peşinde koşar. Emekli olmuş eski ittihatçıları öldürmek gibi işlerle uğraşmazlar...”</span></p>

  <p><span class="font4">Daha fazla sormadı, gelen yemek de zehir olmuştu zaten, yalandan birer ikişer lokma alıp kalktık masadan.</span></p>

  <p><span class="font4">Reşit’e yaptığım açıklamalara rağmen, aklım yine Mehmed Esad’a takılmıştı. Evet, Cezmi’nin ölümünde baş şüpheli oydu. O değilse bile arkadaşlarıydı. Devletin gizli polisi olduğunu açıklayan, hatta beni birlikte çalışmaya çağıran Mehmed&nbsp;Esad’dı. Belki de bütün çabama, bütün dikkatime rağmen&nbsp;Cezmi’nin evine giderken bizi izlemişlerdi. Hem iki gün önce,&nbsp;hem de bugün... Ama Cezmi’yi Mehmed öldürttüyse, bunu&nbsp;daha önce yapması icap etmez miydi? Zaten görüşmüştük&nbsp;</span><span style="text-indent: 0.4in;">Cezmi’yle, zaten anlatmıştı bildiklerini... Yok, resim bir türlü tamamlanmıyordu... Aklımda bu sorularla çıktım odama.</span></p>

  <p><span class="font4">Anlamsızca dolandım, odanın zeminini boydan boya kaplayan Acem halısının üstünde. Bej renkli büyük Çin vazosunun önünde durdum. Uzun boyunlu leyleklerin, nilüferlerle kaplı bir gölde gezinmesini seyrettim bir süre. Sonra bakışlarım duvardaki ahşap saate kaydı. 22.13’ü gösteriyordu. Yatmak için erkendi, zaten uykunun kırıntısı yoktu gözlerimde.&nbsp;</span></p>

  <p><span class="font4">Birileriyle konuşsam, içimi döksem... Ama öyle biri yoktu ki. Reşit bile şüpheleniyordu benden. Evet, ikna olmuş göründü&nbsp;ama otelden ayrıldıktan sonra doğru karakola gidip beni ihbar etmeyeceğinden bile emin değildim. Evet, bir kez daha&nbsp;idrak ediyordum ki, şu dünyada senden başka dertleşebileceğim kimse yoktu. O sebepten yine sana döndüm, yine yazıya...</span></p>

  <p><span class="font4">Belki neden bu harp hatıralarını yazıyorsun diye kızıyorsundur bana. “Zaten yeterince kan görmedik mi, yeterince acı çekmedik mi, yeterince mutsuz olmadık mı?” Sanki büyük marifetmiş gibi insan öldürmenin inceliklerini sıralamanın ne manası var? Eğer böyle düşünüyorsan, yanılıyorsun.&nbsp;Harp eninde sonunda bir cinayettir tamam, bir tür toplu&nbsp;öldürme ayinidir kabul ama sadece bu değil. Çok daha büyük bir anlamı var harbin. Vatanı müdafaa etmekten filan&nbsp;bahsetmiyorum, insan olmaktan bahsediyorum. İnsanın bütün hislerinin, bütün zekâsının, bütün korkularının, bütün&nbsp;vahşetinin, bütün cesaretinin bir anda ortaya çıkmasından...&nbsp;Harbin, insan mevcudiyetinin bir parçası olmasından bahsediyorum. Bizlerin nasıl bir mahluk olduğundan... Ne yazık&nbsp;ki, insan, tek tek ya da topluca öldürmekten zevk alan yegane&nbsp;hayvan türü. Evet, işte bunun için sana harbi anlatıyorum,&nbsp;çünkü bu kanlı olayların beni nasıl etkilediğini, nasıl değiştirdiğini anlamanı istiyorum.</span></p>

  <p><span class="font4">Mademki dürüst olmaya karar verdim, bir başka itirafta daha bulunmak zorundayım. Evet, doğru, Basri Bey’in söylediği gibi, “Harp kabiliyeti” olan bir adamdım ben. Doğuştan&nbsp;yatkındım buna. Belki büyük dedelerimden biri sıkı bir mücahitti yahut başka bir sebep vardı. Bilmiyorum ama içimde&nbsp;vardı harp etmek. Trablusgarp’ta iyice emin olmuştum bundan. Daha doğrusu emin olduğumu zannetmiştim. Çünkü&nbsp;kolayca uyum sağlamıştım, gündüzleri cehennem gibi sıcak,&nbsp;geceleri ise buz gibi soğuk olan iklime. Sadece ben değil, Mülazım Fuad da ikinci hafta geçirdiği ve tam üç gün süren o&nbsp;titreme krizini saymazsak pek sıkıntı yaşamamıştı Afrika’da.&nbsp;Basri Bey ise kendini daha ilk geldiği gün ispatlamış, herkesin itimadını kazanan bir kumandan olup çıkmıştı. Zaten bu&nbsp;sebepten Bedevi mücahitlerin hepsi bizim bölüğe katılmak&nbsp;istiyordu. Fakat çoğu ölüme gözünü kırpmadan gidecek kadar cesur olan bu insanları harp disiplinine sokmak, deveye&nbsp;hendek atlatmaktan daha zordu. Ama bunun müsebbibi bizdik. Buradaki Arap dostlarımız bizim tebaamızdı, yüzlerce&nbsp;yıl hakimiyetimiz altında yaşamışlardı, hâlâ da yaşıyorlardı.&nbsp;Ortalıkta bir hata, bir iptidailik, bir gerilik varsa, elbette bunun sebebi başta bizdik. Evet, o çok övündüğümüz altı yüz&nbsp;yıllık, bir zamanlar çağ açıp, çağ kapayan ama bugün dünya&nbsp;liderliğinden, açgözlü devletler tarafından parçalanma zavallılığına düşen Osmanlı...</span></p>

  <p><span class="font4">Neyse biz hikâyemize dönelim yine. Evet, Arap aşiretlerin desteği olmasa İtalyanlara direnmek mümkün olamazdı. Ama Arapların hepsi için aynı sadakatten, aynı bağlılıktan&nbsp;söz etmek de mümkün değildi. Bir kısmı kendi devletlerini&nbsp;kurma hayalindeydiler ki, bu milli şuura sahip aşiretlerin&nbsp;çoğunluğu Mısır’da bulunuyordu. Trablusgarp bölgesinde&nbsp;olanlar ise yüzyıllardır bayrağı altında yaşadıkları Devlet-i&nbsp;Aliyye’nin artık çökmekte olduğunu idrak ettiklerinden değil, daha basit sebeplerle, mesela bir kese altın için gözlerini&nbsp;kırpmadan Osmanlı zabitlerini İtalyanlara satacak kadar alçalabiliyorlardı. Çoğunluk değil ama böyleleri vardı ve onlar&nbsp;yüzünden mühim kayıplar verdiğimiz olmuştu. İşin kötüsü hamiyetli, vatanseverlerden oluşan imanlı aşiretlerle, bu&nbsp;menfaat peşindeki tıynetsizleri sık sık birbirine karıştırıyorduk. Dolayısıyla, her zaman doğru karar vermek mümkün&nbsp;olmuyordu.</span></p>

  <p><span class="font4">Hayatımızı altüst edecek haber o pazartesi günü gelmişti. Çok itimat ettiğimiz, zor çatışmalarda sınanmış Beşir el Hamid adında bir Arap mücahitti haberi getiren. Çölün içlerinde bir aşiret bize katılmak istiyormuş. Mahmud Faiz adındaki&nbsp;bir aşiret reisi, “Bin beş yüz silahlı adamım, sekiz yüz devem&nbsp;ve üç yüz atımla kâfir İtalyanlara karşı Müslüman kardeşlerimizin yanında dövüşmeye hazırım,” diyormuş. Ama bu iş&nbsp;için yetkili bir Osmanlı zabitinin çadırını şereflendirmesini&nbsp;istiyor, birlikte sofraya oturduktan sonra anlaşma yapılmasını şart koşuyormuş. Hiç de yadırganacak bir istek değildi bu.&nbsp;Bedeviler onurlu insanlardı, küçümsenmekten nefret eder,&nbsp;kendilerine değer verilmesinden hoşlanırlardı. Bilhassa Enver Bey memnun olmuştu bu habere.</span></p>

  <p><span class="font4">“Bakın, demedim mi size çölde ne kadar Arap aşireti varsa, hepsi bize katılmak istiyor. Buraya geldiğimde dokuz yüz çöl&nbsp;mücahidi vardı. Şimdi ise elimin altında binlerce talimli askerimiz var. Göreceksiniz, sayımız daha da artacak...” O kadar&nbsp;mutlu olmuştu ki bu davetten, tedbiri filan unutup “En iyisi&nbsp;bizzat ben gidip konuşayım bu adamlarla...” demekten bile&nbsp;çekinmemişti. Bütün ihtimalleri kılı kırk yararak hesaplayan&nbsp;bir kumandandan çok, kendini ispata çalışan sabırsız bir zabit gibiydi. Ama sağduyu abidesi Basri Bey hemen karşı çıktı.</span></p>

  <p><span class="font4">“Katiyen olmaz Enver Bey. Siz burada lazımsınız. Hem çöl hiç emniyetli değil. Biz gider Şeyh Mahmud’la konuşur, anlaşmaya varırız.”</span></p>

  <p><span class="font4">O öğleden sonra 25 kişilik bir birlik hazırladık. Mülazım Fuad, sıhhiyeci Mevlüt, Kasım Çavuş ve ben olmak üzere bizden beş kişi, haberi getiren Beşir el Hamid ve on dokuz güvenilir adamıyla birlikte gün doğmadan düştük yola. Mahmud&nbsp;Faiz’in aşiretinin konakladığı yer, yüz kilometre kadar içeride Gazal Vadisi’nin hemen girişindeydi. Vadinin derinliklerinde sayısız vaha bulunuyordu. Hepimizin altında Hecin&nbsp;develeri vardı, yani olağan şartlarda bu gece sona ermeden&nbsp;Gazal Vadisi’ne ulaşmış olurduk. Öğle vakti güneş tepemizden vurmaya başlayınca ister istemez hızımızı kesmek zorunda kaldık.</span></p>

  <p><span class="font4">İlk mola yerimiz elli kilometre sonra varacağımız Ayn-el Kabûl adıyla anılan vahaydı. İtalyanların çöle yayıldıklarına&nbsp;dair bir ihbar üzerine iki ay kadar önce buraya gelmiş ama&nbsp;küçük bir bedevi kabilesinden başka kimseyi bulamamıştık.&nbsp;Fakat şunu söylemeliyim ki, çöldeki en lezzetli su bu kuyudan çıkıyordu. Büyülü bir görüntüsü vardı. Kumluk zemin&nbsp;birden yükseliyor, yekpare kayadan oluşan, üç çatallı, kehribar rengi küçük bir dağ beliriveriyordu karşınıza. Dağın&nbsp;hemen dibinde yer alıyordu vaha. Suyun etrafı palmiye ağaçları ve sazlıklarla çevriliydi, adını bilmediğim leylak renkli,&nbsp;iri başlı çiçekler sanki burada olmamanız gerekiyor der gibi&nbsp;tuhaf tuhaf bakıyorlardı yüzümüze. Bizim gibi deniz kenarında doğmuş, denizle birlikte büyümüş olanlar için bu küçük su birikintisinin ne anlamı olabilir, diye düşünme sakın.&nbsp;Uçsuz bucaksız çöllerden sonra, bu minik gölcük, okyanus&nbsp;kadar büyük geliyordu insana.</span></p>

  <p><span class="font4">İşte Ayn-el Kabûl adındaki bu çöl cennetine birkaç saatlik yolumuz kalmışken bir aksilik meydana geldi, bizim Üsküdarlı Bekir Çavuş devesinden düşüverdi. Önce uyuyakaldığını zannettik ama sıcak kumların üzerinde bedeninin kasılıp gevşediğini, sıtmaya tutulmuş gibi titrediğini görünce&nbsp;anladık; sara krizi geçiriyordu. Sıhhiyeci Mevlüt iri bir soğanı ikiye kesip Bekir Çavuş’un ağzına bastırdı. Kısa sürede&nbsp;sakinleşti hasta arkadaşımız, gözlerini açtı, neler oluyor burada dercesine şaşkınlıkla yüzümüze bakmaya başladı. Evet,&nbsp;hiçbir şey hatırlamıyordu. Onu doğrultmaya çalıştık, işte o&nbsp;zaman koptu kıyamet, düşerken sağ ayağını kırmıştı. Bekir&nbsp;Çavuş’a bir ağrı kesici veren Sıhhiyeci Mevlüt,</span></p>

  <p><span class="font4">“Derhal müdahale etmek lazım,” dedi. Bakışları şişmeye başlayan bacağa takılmıştı. “Yoksa vaziyeti kötüye gidebilir.”</span></p>

  <p><span class="font4">Basri Bey’in yüzü asılmıştı.</span></p>

  <p><span class="font4">“Vahaya çok bir şey kalmadı, oraya kadar bekleyemez mi?”</span></p>

  <p><span class="font4">Eliyle alnındaki terleri silen Mevlüt,</span></p>

  <p><span class="font4">“Bekler, beklemesine de, şimdi müdahale etsek daha iyi...”</span></p>

  <p><span class="font4">“Siz gidin Basri Bey” diyerek araya girdim. “Biz burada kalalım, vahada buluşuruz.”</span></p>

  <p><span class="font4">Emin olamıyordu bizim tecrübeli kumandan, Mülazım Fuad da müdahil oldu konuşmaya:</span></p>

  <p><span class="font4">“Ben de kalayım isterseniz, arkanızdan yetişiriz.”</span></p>

  <p><span class="font4">Basri Bey, hâlâ acılar içinde kıvranan Bekir Çavuş’a baktı, ardından gözlerini Ayn-el Kabûl yönüne çevirdi. Sıcakta buğulanan çölü süzdü bir süre. Usulca başını sallayarak Fuad’a&nbsp;döndü sonra.</span></p>

  <p><span class="font4">“Senin kalmana lüzum yok. Şehsuvar halletsin bu meseleyi.” Bakışlarını bana dikti. “Sunusilerden beş kişi de yanında kalsın. Biz yola devam edelim, hiç değilse arkadaşlar biraz&nbsp;dinlenme fırsatı bulur. Siz de çok vakit kaybetmeyin. Sana&nbsp;diyorum Mevlüt, bak elin ağırdır, biraz çabuk ol.”</span></p>

  <p><span class="font4">Utangaç bir gülümseme belirdi hastabakıcının kurumuş dudaklarında.</span></p>

  <p><span class="font4">“Başüstüne Kumandanım.”</span></p>

  <p><span class="font4">Basri Bey kafileyi toplayıp yeniden yola düzüldü. Biz de derhal bir çadır kurup zavallı Bekir Çavuş’u içine taşıdık.</span></p>

  <p><span class="font4">Sıhhiyeci Mevlüt, önce kırığın yerini tespit etti, sonra bir kılıç kınıyla bacağı sararak sabitledi. Mesleğinin erbabıydı ama sahiden eli ağırdı, belki de vazifesini layığıyla yerine getirdiği için iş bu kadar uzun sürüyordu. Fakat bu kez her zamankinden daha süratli hareket ettiğini söyleyebilirim. Yine de&nbsp;bir saatten fazla sürmüştü bu kansız müdahale. Bekir Çavuş&nbsp;için bir sedye hazırlayarak yeniden yola koyulduğumuzda en&nbsp;az iki saatlik bir mesafe oluşmuştu ana kafileyle aramızda.&nbsp;Üstelik Bekir’in sedyesi hızımızı kesiyordu. Yine de neşemiz&nbsp;yerine gelmişti, zira Bekir artık inlemeyi bırakmış, derin bir&nbsp;uykuya dalmıştı. Çöl sıcağının altında Ayn-el Kabûl’un sularında serinlemeyi hayal ederek ilerliyorduk.</span></p>

  <p><span class="font4">Devenin sırtında ilerlerken insan vücudu ister istemez ağırlaşıyor, bir sakinlik, bir yavaşlık sarıyor ruhunuzu. O tekdüzeliğin içinde ne kadar çaresiz, ne kadar zavallı olduğunuzun şuuruna vararak, tabiatın şartlarına uygun davranmaya&nbsp;başlıyorsunuz. Bu bir tür yarı uyku hali, bir tür kabulleniştir,&nbsp;aksi takdirde hiç değişmeyen o manzaraya, bitmek bilmeyen o kum denizine, o puslu gökyüzüne tahammül etmeniz&nbsp;mümkün değildir. Küçük kafilemiz develerin ritmine uyarak&nbsp;ağır ağır mesafeyi katederken ılık rüzgânn getirdiği seslerle&nbsp;toparlandık. Sanki uzaklarda bir yerlerde birileri ardı ardına&nbsp;şampanya şişelerini patlatıyordu. Önce Sunusiler anladı neler olup bittiğini.</span></p>

  <p><span class="font4">“Silah, silah atılıyor,” dedi Fahad Kerim... Devesinin üzerinde doğrulmuş havayı dinliyordu. “Evet, silah atılıyor. Ayn-el Kabûl’da çatışma var.” Toprak rengi gözlerini yüzüme dikti. “Pusu, bizimkilere pusu kurmuşlar...”</span></p>

  <p><span class="font4">Devemin yularını sımsıkı tutarak Mevlüt’e döndüm.</span></p>

  <p><span class="font4">“Bekir Çavuş sana emanet, biz gidiyoruz. Hadi arkadaşlar, hücum....”</span></p>

  <p><span class="font4">Develerimizi kamçılayarak süratle vahaya sürdük. Üç çatallı küçük dağa yaklaştıkça silah seslerini daha açık seçik duymaya başladık. Ama bin metre kadar kala birden her&nbsp;şey sustu. Sadece develerimizin kumda çıkardığı o yumuşak&nbsp;ayak sesleri duyuluyordu, bir de başımıza sardığımız kefiyeleri uçuran rüzgârın uğultusu. Derin bir endişe kapladı yüreğimi; yoksa arkadaşlarımızın hepsini öldürmüşler miydi?&nbsp;Hayır canım, Basri Bey bunun olmasına izin vermezdi. Kim&nbsp;bilir kaç kez karşılaşmıştı bu tür pusularla, kaç kez kurtulmuştu onlardan. Üstelik yanında Mülazım Fuad vardı, Basri&nbsp;Bey hata yapacak olsa, hemen ikaz ederdi bizim genç zabit.&nbsp;Hem Arap mücahitler de boş insanlar değildi. Hele Beşir el&nbsp;Hamid bugüne kadar gördüğüm en cesur, en uyanık mücahitti. Esmeyen yelden hile sezer, toprakla, rüzgârla konuşur,&nbsp;nerde olursa olsun düşmanın kokusunu alırdı. Yok, başlarına&nbsp;kötü bir iş gelmiş olamazdı. İyi ama neden sesleri kesilmişti?&nbsp;Neden geldiğimizi gören arkadaşlarımız silahlarını sallayarak, zafer naralarıyla selamlamıyorlardı bizleri?</span></p>

  <p><span class="font4">Bu kaygılarla ulaştık güneşin altında kehribar sarısına dönüşen küçük dağa. Vahanın serinliğini hissettiğim anda artık çok iyi tanıdığım o kesif barut kokusu çarptı burnuma. O kadar telaşlanmış, geç kaldığımız için o kadar çok kendime&nbsp;kızmıştım ki, Fahad Kerim ve öteki Arap mücahitler develerinden yere süzülerek mevzilenirken, ben tedbiri filan elden&nbsp;bırakıp, peygamber askeri gibi dalmıştım vahanın ortasına.&nbsp;Eğer pusu kuranlardan herhangi biri orada olsaydı çoktan yemiştim kurşunu. Ama ne silah patlaması ne bir ikaz. Sessizlik,&nbsp;sadece sinir bozucu bir sessizlik. O anda gördüm kanı... Koyu&nbsp;kırmızı bir sıvı, gölcüğün üzerini yarı yarıya kaplamıştı. Adını bilmediğim leylak renkli, iri başlı çiçeklerin arasında yan&nbsp;yana düşmüş üç Sunusi mücahidi gördüm. Hiç kıpırdamadan&nbsp;öylece yatıyorlardı. Üçü de çırılçıplaktı. Çöl eşkıyaları neleri&nbsp;varsa hepsini almış olmalıydı. Devemi çökertip indim yere.&nbsp;Evet, gölcüğün etrafı çırılçıplak soyulmuş, Arap mücahitlerin&nbsp;cesetleriyle doluydu. Demek ki su içerken vurmuşlardı hepsini... Ama Basri Bey’le Fuad yoktu ortalıkta. Ne yalan söyleyeyim sevindim, belki de kurtulmuşlardır diye... Arkadaşlarının&nbsp;öldüğünü gören Araplar başlamışlardı feryat etmeye. Ben ise&nbsp;gölcüğün etrafından uzaklaşıp Basri Bey’le Fuad’ı arıyordum&nbsp;ama ne bir iz ne bir delil; burada olduklarına dair hiçbir belirti göremiyordum. Fidye almak için yanlarında mı götürmüşler acaba diye düşünürken patladı silah. Hemen kendimi yere&nbsp;atıp mevzilendim ama ikinci bir patlama gelmedi. Araplardan biri eliyle kayanın eteklerini gösterdi.</span>&nbsp;</p>

  <p><span class="font4">“Orada, işte orada.”</span></p>

  <p><span class="font4">Bakışlarımı gösterdiği yere çevirince, Fuad’ın kanlar içindeki başını gördüm, kayalığın arkasına mevzilenmişti, bize seslenemeyecek kadar bitkin olmalıydı, dikkatimizi çekmek&nbsp;için basmıştı silahın tetiğine. Hemen koşturduk kayalığa.</span></p>

  <p><span class="font4">Evet, işte oradaydı, yüzü gözü kan içindeydi. Basri Bey’i o sırada fark ettim, Fuad’ın hemen arkasındaydı, sol omzunun&nbsp;üstüne düşmüş, hiç kıpırdamadan öylece yatıyordu. Öldüğünü zannettim, dünya başıma yıkıldı. Oysa bu tür manzaralara alışıktım, artık hiçbir ölüm beni etkileyemezdi. Ama&nbsp;yanılıyormuşum, çok sevdiğin birini kaybedersen, ne kadar&nbsp;tecrübeli olursan ol, yine de sakin olamıyormuşsun. Basri&nbsp;Bey’i kanlar içimde görünce anladım bunu. Çünkü o benim&nbsp;için, bir nevi yarı Tanrı, yenilmez bir kahraman, sonuna kadar itimat edeceğim tek insandı. O anda harbi kaybettiğimizi&nbsp;hissettim. O anda ne kendime, ne askerlerimize, ne vatana,&nbsp;ne cemiyete inancım kaldı. Madem ki Basri Bey ölmüştü, artık her şey bitmişti.</span></p>

  <p><span class="font4">“Yardım, yardım et,” diyen Fuad’ın sesiyle kendime geldim. “Ne duruyorsun, yardım etsene.”</span></p>

  <p><span class="font4">Toparlanıp genç mülazıma yaklaştım.</span></p>

  <p><span class="font4">“Fuad... Fuad, kardeşim iyi misin?”</span></p>

  <p><span class="font4">Kana bulanmış yüzünde iki kor parçası gibi duran mavi gözlerini ikaz edercesine yüzüme dikmişti.</span></p>

  <p><span class="font4">“Ben iyiyim,” diye mırıldandı. “Ben iyiyim, sadece bacağımdan vuruldum. Basri Bey fena yaralandı. Ona yardım et.”</span></p>

  <p><span class="font4">Fuad’ın fedakârlığı yerin dibine geçirdi beni. Yüzü gözü kan içinde olmasına rağmen ne bir panik, ne bir korku, hâlâ&nbsp;kumandanını düşünüyordu.</span></p>

  <p><span class="font4">“Sen de iyi değilsin... Başın, başın kanıyor...”</span></p>

  <p><span class="font4">“Yok, yok vurulmadım,” dedi nefesini düzenleyerek. “Kurşunların parçaladığı bir taş parçası geldi başıma. Yara o kadar derin değil...”</span></p>

  <p><span class="font4">Bakışlarım delik deşik olmuş kayaya takıldı; çatışmanın şiddetini şimdi daha iyi anlıyordum.</span></p>

  <p><span class="font4">“Ben iyiyim,” diye tekrarlayan Fuad’ın sesiyle toparlandı düşüncelerim. “Sersemledim sadece biraz... Bacağımdaki yaranın da çok mühim olduğunu zannetmiyorum. Sen Basri&nbsp;Bey’e bak.”</span></p>

  <p><span class="font4">Arap mücahitlerden birine Fuad’la ilgilenmesini işaret ettikten sonra Basri Bey’e yöneldim. Az önceki pozisyonunda hiçbir değişiklik yoktu, sol omzunun üstünde öylece yatıyordu. İncitmekten çekinerek, sırtüstü çevirmeye çalıştım. Cılız&nbsp;bir inilti koyuverdi. Sevindim; demek yaşıyordu.</span></p>

  <p><span class="font4">“Basri Bey... Basri Bey... Kumandanım iyi misiniz?”</span></p>

  <p><span class="font4">Kirpiklerini araladı, gözlerinden aşina bir parıltı geçti, beni tanımıştı. Bir şeyler söyledi anlamadım. Kulağımı ağzına yaklaştırdım.</span></p>

  <p><span class="font4">“Beni kaldır,” diye fısıldadı güçlükle. “Beni kaldır, yoksa kanımda boğulacağım...”</span></p>

  <p><span class="font4">Mücahitlerden birinin yardımıyla derhal kaldırdım, sırtını kayaya dayadım. Rengi sapsarıydı... Haki gömleğinin karın bölgesinde koyu kırmızı bir leke vardı. Kurumuş dudaklarını yaladı.</span></p>

  <p><span class="font4">“Su, içim yanıyor... Allah rızası için birazcık su...”</span></p>

  <p><span class="font4">Mendilimi ıslatıp dudaklarına sürdüm.</span></p>

  <p><span class="font4">“Biraz daha... Biraz daha...”</span></p>

  <p><span class="font4">Yeniden dudaklarını ıslattım.</span></p>

  <p><span class="font4">“Dayanın Basri Bey, dayanın şimdi yetişir Sıhhiyeci Mevlüt...”</span></p>

  <p><span class="font4">Sönmekte olan gözlerinde acı bir ifade belirdi.</span></p>

  <p><span class="font4">“Beyhude çaba Şehsuvar,” diye mırıldandı. “Mevlütlük bir iş yok burada...”</span></p>

  <p><span class="font4">O kadar emindi ki söylediklerinden, o kadar kabullenmişti ki ölmeyi, gözyaşlarımı tutamadım.</span></p>

  <p><span class="font4">“Öyle demeyin, kurtulacaksınız. Hiçbir şey olmayacak size...”</span></p>

  <p><span class="font4">Sağ elini uzatıp kolumu tuttu.</span></p>

  <p><span class="font4">“Ağlama,” diye çıkıştı. “Niye ağlıyorsun?” Sanki biraz canlanır gibi olmuştu. “Yaklaş, yaklaş biraz...”</span></p>

  <p><span class="font4">Gözyaşlarımı elimle kuruladıktan sonra söylediğini yaptım.</span></p>

  <p><span class="font4">“Beşir el Hamid...” dedi güçlükle. “Beşir hain değil... Şanssızlık, sadece şanssızlık. Çöl eşkıyalarına rastladık. Beşir’in kabahati yok. Onu suçlamayın...”</span></p>

  <p><span class="font4"><span class="font4">“Biliyorum, onu da vurmuşlar. Ölmüş zavallı...”</span></span></p>

  <p><span class="font4">“Vurulduğunu görmüştüm, demek ölmüş.” Başını doğrultmaya çalışarak vahaya doğru baktı. “Develer, develeri de almışlar değil mi?”</span></p>

  <p><span class="font4">Sahi tek bir deve kalmamıştı etrafta.</span></p>

  <p><span class="font4">“Korkarım öyle, hepsini çalmışlar... Ama endişelenmeyin, bir yolunu bulacağız. Sizi karargâha yetiştireceğiz...”</span></p>

  <p><span class="font4">Gülmeye çalıştı beceremedi, bir öksürük dalgası bütün vücudunu sarstı. Kriz geçince derin derin nefes aldı.</span></p>

  <p><span class="font4">“Ölmekten değil, ölmemekten korkuyorum,” diye söylendi. “Akşama çok var mı?”</span></p>

  <p><span class="font4">Konuştukça açık renk gömleğinin önündeki kan lekesi yayılıyordu.</span></p>

  <p><span class="font4">“Var, üç dört saatten önce kararmaz hava...”</span></p>

  <p><span class="font4">Umutsuzca başını salladı...</span></p>

  <p><span class="font4">“Hava kararınca gene gelecekler... Haramiler diyorum... Belki de daha önce... Eminim uzaktan bir yerlerden burayı&nbsp;gözlüyorlardır. Öteki kuyular kuvvetli aşiretler tarafından&nbsp;tutulmuş... Su alabilecekleri tek yer burası... Derhal buradan&nbsp;ayrılmanız lazım...”</span></p>

  <p><span class="font4">Ne demek istediğini tam anlayamadım.</span></p>

  <p><span class="font4">“Ayrılmanız ne demek Basri Bey, hep birlikte gideceğiz buradan...”</span></p>

  <p><span class="font4">Yine o kederli ama durumunu kabullenen ifade belirdi yüzünde.</span></p>

  <p><span class="font4">“Yapma Şehsuvar, hiç zorlama. Bu sıcakta yola çıkarsam yarım saate kalmaz ölürüm. Üstelik sizi de yavaşlatmış olurum...”</span></p>

  <p><span class="font4">İtiraz edecek oldum,</span></p>

  <p><span class="font4">“Beni iyi dinle,” diye susturdu. “Belki de hayatının en zor vazifesi olacak ama benim için iki şey yapmanı istiyorum.”&nbsp;Sağ dizinin dibindeki tabancasını gösterdi. “Şunu al.” Silahı&nbsp;alıp kendisine uzattım. “Sende kalacak,” dedi usulca başını&nbsp;sallayarak. “Onu sen kullanacaksın.”</span></p>

  <p><span class="font4">O zaman anladım ne demek istediğini.</span></p>

  <p><span class="font4">“Hayır kumandanım, bunu yapamam.”</span></p>

  <p><span class="font4">“Yapacaksın,” dedi yumuşak ama kararlı bir sesle. “Bunu bana borçlusun. Selanik’teki o sonbahar gecesinde seni cemiyete alanlardan biri bendim. Sana hep inandım, yalpaladığın, tereddüt ettiğin anlarda bile inandım. Dahası seni öz&nbsp;kardeşim gibi sevdim... Evet, senden bunu istemeye hakkım&nbsp;var Şehsuvar.” Bakışlarını elimdeki silaha çevirdi. “Bunu&nbsp;yapmak mecburiyetindesin, bana bir ölüm bağışlamalısın...&nbsp;Beni o vahşilerin eline sağ olarak bırakamazsın...”</span></p>

  <p><span class="font4">“Sizi burada bırakmayacağız...”</span></p>

  <p><span class="font4">“Boşa yorma kendini. Yolun sonu belli. Benim hikâyem bu vadide bitiyor. Hiç kimse yardım edemez bana.” Göz ucuyla&nbsp;yana baktı. “Ama Fuad’ı kurtarabilirsin.”</span></p>

  <p><span class="font4">Başımı çevirince Fuad’la göz göze geldik. Tek söz etmedi ama Basri Bey’le aynı fikirde olduğunu anladım. Hatta, eğer&nbsp;ben, kumandanımızı vuramazsam bu işi yapmaya hazır olduğunu da anladım. Yeniden Basri Bey’e döndüm.</span></p>

  <p><span class="font4">“Kusura bakma ama vazifen bununla da bitmiyor,” dedi o acı gülümsemesini bir kez daha takınarak. “Karıma ölüm&nbsp;haberimi senin vermeni istiyorum.” Yüzümdeki ifadeyi görünce bileğime sarıldı yine. “Yapabilirsin, yapmalısın... Seni,&nbsp;senden daha iyi tanıyorum Şehsuvar. Sen güçlü bir adamsın.&nbsp;Bunu da bir imtihan gibi düşün. Seni atış talimine götürdüğüm o öğleden sonra gibi, Arnavut fedaileri vurduğumuz o&nbsp;akşamüstü gibi...” Yeniden öksürmeye başladı, ağzından kan&nbsp;geldiğini gördüm. “Hadi Şehsuvar,” diye tükürdü ağzındaki&nbsp;kanı. “Hadi artık, bir ölüm için yalvartma beni. Hadi, canım&nbsp;yanıyor. Bitir şu işi...”</span></p>

  <p><span class="font4">Sağ elim adeta kendiliğinden doğrulttu silahı.</span></p>

  <p><span class="font4">“Aferin evladım,” diye yüreklendirdi beni. “Aferin Şehsuvar, işte böyle.”</span></p>

  <p><span class="font4">Ama işaret parmağım bir türlü uzanmıyordu tetiğe.</span></p>

  <p><span class="font4">“Hadi artık bekletme beni! Hadi Şehsuvar, hadi kardeşim, hadi dokun şu tetiğe. Hadi, hadi... Hadi ne duruyorsun be!”</span></p>

  <p><span class="font4">O anda değdi parmağım tetiğe, silah sesi vahada yankılandı. Basri Bey’in bedeni olduğu yerde sarsıldı. Ne bir mırıltı ne bir fısıltı, tek söz çıkmadı ağzından, sadece minnettar bir&nbsp;bakış, takdir eden bir bakış... Sonra öylece durdu... Sonra, çölün ortasında yüzyıllardır sessizce bekleyen o kehribar rengi&nbsp;kaya gibi öylece kıpırtısız kaldı.</span></p>
</body>
</html>
