<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="egv33">“</a><span style="font-weight: bold; text-indent: 0.4in;">O alçağı tutuklamalıydık!”</span><br /></h2>

  <h2><span style="font-weight: bold; text-indent: 0.4in;"><br /></span></h2>

  <p><span class="font4" style="font-weight:bold;font-style:italic;">Günaydın Ester, (10. Gün, Sabah)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">Sabahleyin gazeteleri okuyunca donakalmıştım. Zannettiğimden daha büyük bir tezgâh dönüyordu. Ne olduğunu tam olarak anlayamamıştım ama birileri fena kumpas kuruyordu bana. Cezmi Kenan cinayetinden bahsediyorum. Nihayet&nbsp;yazmıştı gazeteler ama ne yazış.</span> <span class="font4" style="font-style:italic;">İkdam</span> <span class="font4">gazetesinin üçüncü&nbsp;sayfasında şöyle deniyordu:</span></p>

  <p><span class="font4">“Langa’da Esrarengiz Cinayet! Emekli Binbaşı Cezmi Kenan evinde ölü bulundu... Bıçaklı bir saldırı neticesinde can veren Cezmi Kenan’ın yalnız yaşadığı tespit edildi. Evde arama yapan emniyet kuvvetleri, bahçedeki susuz kuyuda önemli miktarda mühimmat buldu. Çok sayıda tüfek, tabanca ve el&nbsp;bombasından mürekkep bu cephanenin ne amaçla depolandığı bilinmiyor. Maktulün, eski bir İttihat ve Terakki üyesi&nbsp;olduğuna dikkat çeken emniyet yetkilileri, cinayetin siyasi&nbsp;yönü olabileceğinden şüpheleniyor. Kurban Cezmi Kenan’ın&nbsp;evinde, İttihat ve Terakki’nin eski reislerinden Kara Kemal’le&nbsp;birlikte çekilmiş fotoğraflara da rastladıklarını söyleyen yetkililer, bu olayın İzmir Suikastı’yla bağlantısı üzerinde duruyorlar. Bilindiği üzere, İzmir Suikastı zanlılarından Kara&nbsp;Kemal, yakalanacağını anlayınca, geçtiğimiz temmuz ayında&nbsp;saklandığı evde intihar etmişti...”</span></p>

  <p><span class="font4" style="font-style:italic;">Cumhuriyet</span> <span class="font4">ile</span> <span class="font4" style="font-style:italic;">Vahit</span> <span class="font4">gazetelerinde de Cezmi Binbaşı’nın ölüm haberi bu minval üzerine neşredilmişti. Belli ki havadis aynı kişi tarafından kaleme alınarak sunulmuştu basına.&nbsp;Şaşılacak bir yan yoktu bunda. Teşkilat-ı Mahsusa zamanında&nbsp;biz de yapardık aynısını. Hayret verici olan, bu kadar önem&nbsp;atfedilen bir cinayet soruşturmasında benim gibi mimli bir&nbsp;adamın dikkate değer bulunmamasıydı. Gazetedeki havadislere göre hareket edilecek olursa, çoktan tutuklanmam, ağır&nbsp;bir sorgudan geçirilmem icap ederdi. Oysa dün gelen iki polis, zanlı bile saymamışlardı beni. Ne yapmaya çalışıyordu bu&nbsp;adamlar? Ne olacak, Mehmed Esad’a zaman kazandırmaya&nbsp;çalışıyorlardı. Hiç kuşku yok ki, Cezmi Binbaşı’yı kendileri&nbsp;öldürmüştü. Şu cephane haberinden sonra artık emindim&nbsp;bundan. Kendileri için gerçek bir tehlike olarak görmüşlerdi&nbsp;emekli zabiti...</span></p>

  <p><span class="font4">Ama böyle bir adamın evi gece gündüz izlenirdi. Dolayısıyla, benim oraya gittiğimi bilmemeleri imkânsızdı. Buna rağmen serbestçe dolaşmama nasıl izin veriyorlardı? Muhtemelen, yine Mehmed Esad sayesinde. Cinayeti kendileri işledikleri için, zaten bulmaları gereken bir fail de yoktu ortalıkta. Beni kendi teşkilatlarına kazanmayı umduklarına göre,&nbsp;tutuklanmamın da bir manası olmazdı. O sebepten hâlâ dışarıdaydım.</span></p>

  <p><span class="font4">Evet, bu son derece mantıklıydı ama Mehmed Esad neden Cezmi’den hiç bahsetmemişti? Dün akşam da kafamı kurcalayan bu mevzu, şimdi daha da önem kazanmıştı. Öyle&nbsp;ya, eğer benim Cezmi’nin cesediyle karşılaştığımı, hatta yakalanmamak için kaçtığımı biliyorsa, Mehmed neden susuyordu? Beni sınamak için... Evet, bu sorunun akla yakın&nbsp;tek cevabı buydu. Kâfi derecede itimat etmiyorlardı bana.&nbsp;Kendisinin de söylediği gibi onun teşkilatında ittihatçılığı&nbsp;sürdürdüğümü zanneden kişiler vardı. Cezmi Binbaşı’nın&nbsp;öldürülmesi olayını beni sınamak için kullanıyorlardı. Bana&nbsp;nereye kadar itimat edebileceklerini anlamak için. O halde,&nbsp;buluştuğumuzda Mehmed’e anlatmalıydım olan biteni. Ya&nbsp;tahminlerim hatalıysa, ya hakikaten de haberi yoksa Mehmed’in bu cinayetten? Devletin içindeki farklı bir birim&nbsp;infaz ettiyse bizim Binbaşı’yı? Hatta, olay hakikaten de adi&nbsp;bir hırsızlıksa, cinayet için eve gelen polis rastlantı sonucu&nbsp;cephaneliği bulduysa... O zaman boş yere kendimi ifşa etmiş&nbsp;olmayacak mıydım? Asıl o zaman bir itimat buhranı ortaya&nbsp;çıkmayacak mıydı?</span></p>

  <p><span class="font4">Sahiden de karışık bir meseleydi. “Açık olmak lazım,” derdi Basri Bey. “Bazen ketum davranmak, masum insanları&nbsp;dahi ipe götürebilir.” Şu anki halim tam da buydu. Ne suç işlemiştim ne hatalı bir davranışta bulunmuştum. Sadece eski&nbsp;arkadaşımı görmek için evine gitmiştim. Ama şimdi, meşum&nbsp;bir cinayet vakasının zanlısı haline gelmem işten bile değildi. Hayır, bu beladan kurtulmalıydım, olanı biteni Mehmed&nbsp;Esad’la paylaşmalı, bu cinayetle hiçbir alakam olmadığını&nbsp;söylemeliydim. Hem belki hakikati de anlamış olurdum böylece. Mehmed’in bu olaydan haberi yoksa bile araştırabilir,&nbsp;cinayetin gerçek sebebini öğrenebilirdi. Evet yapılması gereken buydu; artık bu muammayla zihnimi meşgul etmemeli,&nbsp;yazıma dönmeli, Tokatlıyan Otel’e gitmeden önce, Mahmud&nbsp;Şevket Paşa Suikastı’nı anlatmalıydım sana.</span></p>

  <p><span class="font4">Dün akşam, düşmanlarımızı küçümsemenin bedelini çok ağır ödeyeceğiz diye bitirmiştim yazdıklarımı. Kelimenin&nbsp;tam manasıyla öyle olacaktı ama hiçbirimiz farkında değildik. Saldırı haberi geldiğinde Pembe Konak’taki küçük salonda oturuyorduk, İttihat ve Terakki’nin Merkez-i Umumisi’nde... Bab-ı Âli baskınından sonra kurulması elzem olan bir&nbsp;teşkilat hakkında konuşuyordu Talat Bey. Hayır, cemiyetin&nbsp;yerini alacak bir teşekkül değil, vatan toprağının olduğu her&nbsp;yerde, hatta ecnebi ülkelerde de faaliyet gösterecek bir teşkilat üzerine sohbet ediyorduk. Vatanın hem kılıcı hem kalkanı olacak bir teşkilattan. Son beş yıldır bizim gibi hem asker&nbsp;hem sivil fedailerin Trablusgarp’ta ve Balkanlarda harp ederek meydana getirdiğimiz ama bir türlü adı zikredilmeyen&nbsp;teşkilattan.</span></p>

  <p><span class="font4">“Şu kısacık tarihi bile şanla, kahramanlıklarla dolu bu teşekkülü artık kanuni hale getirmek lazım,” diyordu Talat&nbsp;Bey. “Zira artık çok daha mühim vazifeleri sırtlamak, çok&nbsp;daha büyük tehlikeleri göğüslemek zorundasınız.”</span></p>

  <p><span class="font4">İşte tam bu konuşmayı yaparken geldi suikast haberi.</span></p>

  <p><span class="font4">“Mahmud Şevket Paşa... Mahmud Şevket Paşa’yı vurdular.”</span></p>

  <p><span class="font4">Destursuzca açtığı kapının aralığından çarpılmış bir suratla bakan Cevdet Hulusi heyecanla tekrarladı:</span></p>

  <p><span class="font4">“Mahmud Şevket Paşa’yı vurdular... Beyazıt’ta, herkesin gözü önünde vurdular paşayı.”</span></p>

  <p><span class="font4">Duyduğum anda, şaşkınlıktan çok bir pişmanlık, derin bir suçluluk duygusu yükselmişti içimde. Bunun olacağını nasıl tahmin edememiştik? Fuad’la göz göze geldik. Aynı hisler&nbsp;içindeydi, üzüntüyle başını sallıyordu. Evet, küçümsediğimiz o şer şebekesinin reisi Çerkez Kâzım hepimizi atlatmıştı. İlk toparlanan Kara Kemal oldu.</span></p>

  <p><span class="font4">“Öldü mü?” diye sordu ayağa kalkarak. “Şevket Paşa öldü mü?”</span> <span class="font4" style="font-style:italic;">,</span></p>

  <p><span class="font4">“Bilmiyorum,” diye yutkundu Cevdet Hulusi. “Araba delik deşik olmuştu. Paşa koltuğa düşmüş, öylece kıpırtısız yatıyordu. Her yerde kan vardı, çok kan, arabanın içi kıpkırmızıydı. Yaver İbrahim Bey... Evet, o da vurulmuştu, paşayla birlikte üst üste yığılmışlardı...”</span></p>

  <p><span class="font4">“Peki, başka kimse yok muymuş yanında?” diye isyan etti Talat Bey. “Koca sadrazam bir tek yaverle mi çıkıyormuş sokağa.”</span></p>

  <p><span class="font4">Sanki olanların müsebbibi kendisiymiş gibi boynunu büktü Cevdet Hulusi.</span></p>

  <p><span class="font4">“Başyaver Eşref de oradaymış. Koruması, şoförü filan da varmış galiba... Ben aklımı toparlayamıyorum ki... Tek değilmiş, artık kaç kişilerse işte. Zaten tesadüf sonucu gördüm&nbsp;vukuatı. Kapalı Çarşı’daydım, silah seslerini duyunca çıktım&nbsp;caddeye. O kadar çok mermi yakıldı ki... Neyse işte, arabanın&nbsp;yanına gittiğimde katiller çoktan kaçmıştı. Zavallı Eşref Bey&nbsp;elinde tabancası çaresizce dolanıyordu ortalıkta. Yapacak bir&nbsp;şey kalmadığını anlayınca, Harbiye Nezaretine çektirdi arabayı. Asıl havadis Harbiye Nezaretinde...”</span></p>

  <p><span class="font4">Olayın aslını öğrenmekten çok paşanın yanında olmak için son bir umutla Beyazıt’a koşturduk. Ama Harbiye Nezaretinin tarihi binasına ulaştığımızda kötü haberi alacaktık.&nbsp;Son beş yılın belki de en kudretli adamı olan Mahmud Şevket&nbsp;Paşa ölmüştü. Derin bir üzüntüyle, açıklamıştı Cemal Bey:</span></p>

  <p><span class="font4">“Maalesef Paşa’yı kaybettik.”</span></p>

  <p><span class="font4">Çok değil daha dört ay önce Bab-ı Âli’nin merdivenlerini tırmanan o gururlu asker artık yoktu. Harbiye Nezaretindeki&nbsp;dairesinde bir yatağa uzatmışlardı onu. Yüzü kireç gibi beyazlaşmış, sakalları adeta dikleşmişti. İnce uzun bedenindeki, yara yerleri hâlâ kanıyordu. Vücuduna saplanan beş kurşundan bahsediyordu Doktor Lambeki. Bunlardan en beteri&nbsp;sağ kulağın üzerinden girip sol kulağından çıkan kurşunun&nbsp;sebep olduğu yaraydı. Suikast sırasında otomobilde bulunan&nbsp;Yüzbaşı Eşref,</span></p>

  <p><span class="font4">“İlk yara buydu,” diye söylendi nemli gözlerini Paşa’dan ayırmadan. “Adamlar çok ustaydı, çok sakinlerdi. Şansları da&nbsp;yaver gitti. O cenaze töreni olmasaydı, otomobil yavaşlamayacaktı.”</span></p>

  <p><span class="font4">Kafası karışan Kara Kemal sormadan edemedi.</span></p>

  <p><span class="font4">“Nasıl yani, paşayı vurmak için sahte bir cenaze töreni mi düzenlemişler?”</span></p>

  <p><span class="font4">“Yok Kemal Bey,” diye düzeltti Eşref. “Cenaze töreni gerçekti. Katillerin şansı işte, tabutla birlikte yürüyen kalabalık önümüze çıkınca durmak zorunda kaldık. Nerden&nbsp;bilelim adamların orada pusu kurduğunu. Meğerse paşanın yolunu gözlerlermiş. Demek ki daha önceden tatbikat&nbsp;yapmışlar. Mahmud Şevket Paşa’nın nezaretten her gün&nbsp;saat on birde ayrıldığını Bab-ı Âli’ye gittiğini öğrenmişler,&nbsp;otomobilinin kullandığı güzergahı ezber etmişler... Belki&nbsp;bir iki gün önce de suikasta teşebbüs etmiş ama muvaffak&nbsp;olamamışlardı... Bizim de boş yanımıza geldi, fark edemedik pusuyu işte.”</span></p>

  <p><span class="font4">Kopuk, kopuk anlattığı için tam olarak anlayamıyorduk. Talat Bey birkaç adım öne çıkarak, Eşref Bey’in koluna girdi.</span></p>

  <p><span class="font4">“Gelin, buradan çıkalım.”</span></p>

  <p><span class="font4">Biz de onları takip ettik. Yandaki çalışma odasına geçince Talat Bey, masanın önündeki boş iskemlelerden birini gösterdi.</span></p>

  <p><span class="font4">“Oturun Eşref Bey...” Bakışlarını bize çevirdi. “Buyurun arkadaşlar sizler de şöyle geçin.” Herkes boş bulduğu yerlere&nbsp;otururken, kendisi de masanın arkasına, bir zamanlar Mahmud Şevket Paşa’ya ait olan iskemleye yerleşti. Sadece Cemal&nbsp;Bey ayakta kalmıştı. Sanki payitaht böyle bir tehlike altındayken, iskemleye rahatça yayılmayı kendine yediremiyor&nbsp;gibiydi. Neden oturmuyorsun dercesine bir bakış attı Büyük&nbsp;Efendi, sağ elini usulca kaldırarak “Ben böyle iyiyim,” dedi&nbsp;İstanbul Muhafızı. Üstelemedi Talat Bey, bakışlarını yüzbaşıya dikti yeniden.</span></p>

  <p><span class="font4">“Eşref Bey, biliyorum, korkunç bir olay yaşadınız. Biliyorum Mahmud Şevket Paşa’yı da çok severdiniz. Ama siz bir askersiniz, lütfen metin olunuz. Lütfen hislerinizi bir yana&nbsp;koyup, o otomobilde neler olduğunu bize anlatınız.”</span></p>

  <p><span class="font4">Sakin ama kendinden emin bir sesle konuşuyordu.</span></p>

  <p><span class="font4">“Emredersiniz efendim,” diyerek toparlandı yüzbaşı ama hemen söze başlayamadı. “Şöyle oldu efendim. İşte...&nbsp;İşte biz... Biz otomobildeydik işte. Her zamanki kadro, Paşa’yla birlikte altı kişi... Beyazıt Meydanı’ndan yeni çıkmıştık... İşte o vakit bir cenaze alayı beliriverdi önümüzde.&nbsp;Durduk haliyle, etrafta da ne anormal bir vaziyet vardı ne&nbsp;de şüpheli bir şahıs. Cenaze alayı geçerken ardı ardına iki&nbsp;el silah atıldı kulağımızın dibinde. Daha ne oluyor demeye&nbsp;kalmadan, Paşa kucağıma yıkılıverdi. Başımı otomobilin&nbsp;arkasına çevirince elinde silahla at hırsızı suratlı bir herif&nbsp;gördüm. Silahımı çekip otomobilden dışarı fırladım. Keşke&nbsp;fırlamasaymışım, keşke Paşa’nın yanında kalsaymışım...”&nbsp;Yüzbaşının gözleri dolmuştu, neredeyse hüngür hüngür&nbsp;ağlayacaktı.</span></p>

  <p><span class="font4">“Lütfen, lütfen yüzbaşım,” diye sert bir sesle ikaz etti Talat Bey. “Yas tutmak için çok vaktimiz olacak, şimdi aklıselim olmak lazım. Evet, neden ‘keşke Paşa’nın yanında kalsaymışım’ dediniz?”</span></p>

  <p><span class="font4">“Çünkü efendim, ben katilin peşinden koştururken, meğer bu cinayet şebekesinin öteki canileri fırsat kollarlarmış. Evet, ilk atışı yapan katil olay yerinde yalnız değilmiş. Benim&nbsp;uzaklaştığımı görür görmez, başka bir cani yaklaşmış otomobile. Silahını çektiği gibi, hâlâ olayın şaşkınlığını üzerinden atamayan Yaver İbrahim Bey’i vurmuş, sonra da kalan&nbsp;kurşunları Paşa’nın üzerine boşaltmış. Vahşet bununla da&nbsp;kalmamış bu kanlı çetenin öteki üyeleri de silahlarını çekip&nbsp;arabayı taramışlar. Yirminin üzerinde kurşun isabet etmiş&nbsp;otomobile... Ben ilk kurşun atan katili yakalayamayıp geri&nbsp;döndüğümde, ne yazık ki hepsi kaçmıştı. Hemen otomobilin&nbsp;içine daldım. Baktım, Mahmud Şevket Paşa hâlâ soluk alıyor,&nbsp;sevindim, belki kurtarırız umuduyla otomobili derhal buraya getirttim fakat gördüğünüz gibi...”</span></p>

  <p><span class="font4">Artık kendini tutamayan yüzbaşı gözyaşlarına boğulmuştu.</span></p>

  <p><span class="font4">“Çerkez Kazım,” diye mırıldandı Cemal Bey. “O alçağı tutuklamalıydık. Belki de hiç tutuklamadan kafasına bir kurşun sıkmalıydık.”</span></p>

  <p><span class="font4">Suikast haberini aldığım ilk andan beri kafamda dolanan soruyu dile getirdim.</span></p>

  <p><span class="font4">“İyi de Cemal Bey, o namert herif Romanya’da değil miydi?</span></p>

  <p><span class="font4">Çaresizlik içinde ellerini yana açtı.</span></p>

  <p><span class="font4">“Biz de öyle biliyorduk, demek ki dönmüş... Ama canına kıydığı o mübarek adamın hatırası önünde Allah’a yemin ederim ki, döndüğüne döneceğine bin pişman edeceğim onu.”</span></p>

  <p><span class="font4">“Devlet, öfke duymaz Cemal Bey,” dedi Büyük Efendi oturduğu yerden kalkarak. “Ama icap eden her neyse yapılacak tabii. Fakat hepsinden önemlisi, derhal yeni bir sadrazam bulmamız lüzum eder. Böylesi nazik bir dönemde, Bab-ı&nbsp;Âli başsız kalmamalı.”</span></p>

  <p><span class="font4">Sanki sözleri bitmiş gibi kapıya yöneldi, fakat birkaç adım attıktan sonra durdu, döndü, Cemal Bey’e baktı.</span></p>

  <p><span class="font4">“İstanbul Muhafızı olarak siz, benden daha iyi bilirsiniz ama Paşa’nın vurulması eğer bir komplonun başlama işaretiyse, başka cinayetler de olacaktır. Katilleri bulmak kadar, liderleri korumak da önemli. Cemiyette ve hükümette mühim&nbsp;şahısların korumalarım artırmak yerinde bir davranış olur.”</span></p>

  <p><span class="font4">Hiç yadırgamadı Cemal Bey bu yüksek perdeden konuşmayı.</span></p>

  <p><span class="font4">“Hiç merak etmeyin, gerekli emniyetin alınması için derhal harekete geçeceğiz. Katiller, muratlarına hiçbir zaman erişemeyecekler.”</span></p>

  <p><span class="font4">Çerkez Kazım’ın çetesiyle mücadele eden herkes gibi Cemal Bey de olaydan kendini sorumlu tutuyordu. Mahmud Şevket Paşa’nın katillerini bulup cezalandırmak sadece bir&nbsp;devlet vazifesi değil, aynı zamanda vicdanımızı rahatlatmanın da tek yoluydu.</span></p>

  <p><span class="font4">O dakikadan itibaren payitahtta bir katil avı başlatıldı. Askerde, poliste, tüm kolluk kuvvetlerinde izinler kaldırıldı.&nbsp;Dersaadet, sokak sokak, bina bina, ev ev aranmaya başlandı.&nbsp;Sadece Çerkez Kazım’la bağlantılı şahıslar değil, şüphelendiğimiz her kim varsa gözaltına alındı, sert bir sorgulamaya&nbsp;tabii tutularak karşımızdaki şebekenin bütün hücrelerine&nbsp;ulaşılmaya çalışıldı. İlk güzel haber öğleden sonra geldi. Katillerden Topal Tevfik namıyla maruf tetikçi, -ki bu şahıs Paşa’nın yaralı bedenine ikinci kez ateş eden ve Yaver İbrahim&nbsp;Bey’i vuran caninin ta kendisiydi- Beyazıt civarında bir handa ele geçirilmişti.</span></p>

  <p><span class="font4">Herhangi bir siyasi şuura sahip olmayan bu serseri, bizzat benim de katıldığım sorgunun başlangıcında, daha Fuad’ın&nbsp;ilk tokatını yer yemez, başladı bülbül gibi şakımaya. Verdiği&nbsp;malumatın hepsi gerçekti. Çete mensuplarını tek tek yakalamaya başladık. Her birinin bıyığına bir yiğit asılacak kadar&nbsp;heybetli olan bu serdengeçtiler, sopayı görünce aşağılık bir&nbsp;sokak köpeği gibi yalvarmaya koyuldular karşımızda.</span></p>

  <p><span class="font4">Biz, bu kanlı komploya katılanlan tek tek derdest ederken, cemiyet de Mahmud Şevket Paşa’ya, şanına yaraşır bir cenaze töreni hazırladı. Mahşeri bir kalabalık vardı ertesi günkü&nbsp;yürüyüşte. Milletin bir askere bu kadar çok üzüldüğünü ilk&nbsp;kez o törende görmüştüm. Belki de Mahmud Şevket Paşa’nın,&nbsp;meşrutiyetçi olmasına rağmen her zaman ittihatçılarla arasına mesafe koymasından ileri geliyordu bu sevgi.</span></p>

  <p><span class="font4">Bütün milleti birleştiren o mahşeri kalabalığı görüp, ahalinin hislerine şahit olduktan sonra katilleri bulma azmimiz daha da kuvvetlendi. Gece gündüz uyumadan, her bir delili,&nbsp;her bir ipucunu sonuna kadar takip ediyorduk. Nitekim bu cansiperane çalışma, çok geçmeden neticelerini vermeye başladı.</span></p>

  <p><span class="font4">Yakaladığımız zanlılardan Hakkı adındaki biri, bu ihanet şebekesinin ikamet ettiği, Pire Mehmed Sokağı’ndaki eve kadar götürdü bizi. Beyoğlu’ndaki bu evi derhal gözetim altına&nbsp;aldık, fakat kiralayan şahıs İngiliz tebaasından olduğu için&nbsp;baskın yapamıyorduk. Meseleyle ilgili İngilizlerle resmî irtibat kurulmasına, vaziyetin ciddiyeti anlatılmasına rağmen&nbsp;sefaret işi yokuşa sürüyor, bir türlü gereken müsaadeyi vermiyordu. Kendi öz vatanımızda, kendi sadrazamımıza kurşun sıkan katillerle mücadele etmek için bile yabancıların&nbsp;rızasına muhtaç olmanın ezikliğini daha o zaman hissetmiştim içimde. Aynı asabiyet içinde olan Cemal Bey, bu rezilliğe&nbsp;daha fazla katlanamayıp, “Yeter artık, ne olacaksa olsun,” diyerek baskın emrini verdi.</span></p>

  <p><span class="font4">Pire Mehmed Sokağı’nda tertibatımızı alarak, malum evin kapısını kırıp içeriye daldık. Asker, polis ve sivillerden oluşan&nbsp;son derece tecrübeli bir ekiptik. Ama kapıdan adımımızı atar&nbsp;atmaz evin her köşesinden üzerimize kurşun yağmaya başladı. Fuad’la ben girişteki büyük dolabın arkasına atarak kurtardık kendimizi, fakat bizden bir adım önde bulunan Yüzbaşı Hilmi Bey ne yazık ki karnından vuruldu. Elbette biz de&nbsp;silahla karşılık verdik fakat onlar daha iyi mevzilenmişlerdi.&nbsp;Saatlerce süren çatışmanın neticesinde polis müdürlerinden&nbsp;Samuel Bey ile Levi Bey de yaralandı.</span></p>

  <p><span class="font4">Çerkez Kâzım ve avaneleri kararlıydı, gerekirse ölecek ama teslim olmayacaklardı. Mevzilendiğimiz mobilyaların,&nbsp;duvarların arkasına sinmiş, elimiz tetikte öylece kalmıştık.&nbsp;Ne bir adım ilerleyebiliyor ne de başımızı çıkartabiliyorduk.&nbsp;Arada bir tetiğe basıyor ama Allah biliyor ya, nereye ateş ettiğimizi görmüyorduk.</span></p>

  <p><span class="font4">Etrafları sarılmıştı, kurtulmaları mümkün değildi ama hepsi cesur, hepsi de iyi silahşor olan bu adamları ele geçirmek hiç de kolay değildi. Olan biteni yakından takip eden&nbsp;Cemal Bey’in aklına başka bir fikir gelmişti. Çerkez Kazım’ın&nbsp;eski silah arkadaşları olan Kuşçubaşı Eşref, Mümtaz, Yakup&nbsp;Cemil ve Hacı Sami’yi eve getirmek. Bu eski kulağı kesikler&nbsp;gelince, biz de yerimizi Yakup Cemil ile Hacı Sami’ye bıraktık. Ama Yakup Cemil’in içeridekilere kendini tanıtıp,</span></p>

  <p><span class="font4">“Tabancalarınızı bırakın bu işi tatlılıkla halledelim,” diye bağırınca, Çerkez Kâzım ve adamları yine asılmışlardı&nbsp;tetiklere.</span></p>

  <p><span class="font4">Zıvanadan çıkan Yakup Cemil de,</span></p>

  <p><span class="font4">“Ulan gavatlar, niye ateş ediyorsunuz?” diyerek silahla karşılık vermişti çeteye. Ama nafile, onlarca fişek boşa yakılmış, mahalleyi saran keskin barut kokusundan başka bir netice&nbsp;elde edilememişti. Çerkez Kâzım ve avanelerinin, Yakup Cemil’le dalaşmalarını fırsat bilen Kuşçubaşı Eşref ile Mümtaz&nbsp;çatıya tırmanmışlardı. Biz de onlara yardıma gelmiştik. İtfaiyenin marifetiyle açılan bir delikten seslenen Mümtaz, evdekilere kendini tanıtınca,</span></p>

  <p><span class="font4">“Mümtaz sen misin?” diye karşılık verdi Çerkez Kazım. “Ne işin var burada? Ne istiyorsun?”</span></p>

  <p><span class="font4">Umutlanan Mümtaz tatlı bir sesle sürdürdü konuşmayı:</span></p>

  <p><span class="font4">“Kötü bir niyetim yok. Kan dökülmesin istiyoruz. Yanımda Eşref de var. Kuşçubaşı Eşref. Buradan kurtulmanız mümkün değil. Gelin teslim olun...”</span></p>

  <p><span class="font4">Kısa bir sükûnetin ardından yeniden sesi duyuldu Kazım’ın:</span></p>

  <p><span class="font4">“Silahlarımızı bırakınca bize eziyet ederler. Binbir türlü hakaretle, bizi el âleme kepaze ederler.”</span></p>

  <p><span class="font4">“Öyle bir şey olmayacak Kazım,” diyerek Kuşçubaşı Eşref de katıldı bu gergin sohbete. “Kimse size hakaret etmeyecek.&nbsp;Sana namusum ve şerefim üzerine söz veriyorum, silahlarınızı bırakırsanız, kimse kılınıza dokunmayacak. Adil olarak&nbsp;yargılanacaksınız. ”</span></p>

  <p><span class="font4">Bu kez sessizlik uzun sürdü.</span></p>

  <p><span class="font4">“Tamam,” diyen Kazım’ın gür haykırışı duyuldu sonra. “Tamam, sizin sözünüze itimat edip teslim oluyoruz.”</span></p>

  <p><span class="font4">Nitekim biraz sonra da silahlarını bırakıp teker teker çıktılar Pire Mehmed Sokağı’ndaki o meşum evin kapısından.</span></p>

  <p><span class="font4">Böylece çetenin bütün tetikçilerini ele geçirmiştik. Elbette Kuşçubaşı Eşref'in sözüne halel getirmedik, Mahmud Şevket&nbsp;Paşa’nın katillerini aşağılamadan, tahkir etmeden teslim ettik&nbsp;adliyeye. Ama olayda kimin parmağı varsa hepsinden de hesap sormaktan çekinmedik. Ancak bu komploya adı karışan&nbsp;iki kişi vardı ki, onlarla uğraşmak hakikaten cesaret istiyordu. Biri, Abdülmecit’in öz torunu Damat Mahmud Celalettin&nbsp;Paşa’nın oğlu Prens Sabahattin’di. Gerçi bu vakada, Çerkez&nbsp;Kazım’dan uzak durmuştu ama fırsatını bulsa hepimizi bir&nbsp;kaşık suda boğardı. İkinci şahıs ise Sultan Abdülmecid’in torunu Münire Sultan ile evli olan Damat Salih Paşa’ydı ki, bu&nbsp;şer çetesine para yardımı yaptığı hepimizce malumdu. Fakat&nbsp;arkalarına sarayı almış bu iki şahıstan hesap sormak, öyle&nbsp;kolay iş değildi. Lâkin, İttihat ve Terakki de artık rüştünü ispat etmek istiyor, herkese şu mesajı vermek istiyordu: “Bu&nbsp;ülkede iktidar artık cemiyettir, bize karşı isyan eden, komplo&nbsp;hazırlayan, tuzak kuran, cinayet işleyen kim olursa olsun en&nbsp;ağır cezaya çarptırılacaktır.”</span></p>

  <p><span class="font4">İşte bu sebepten kararlı davranıldı. Divan-ı Harp, aralarında Damat Salih Paşa ve Çerkez Kazım’ında bulunduğu 12 sanığı ölüme mahkûm ederken, aralarında Prens Sabahattin’in de bulunduğu firari 11 şahsı da gıyaben idam cezasına&nbsp;çarptırdı. Fransız hükümetinin, sarayın, hatta bizzat Sultan&nbsp;Reşad’ın muhalefetine rağmen ibreti âlem için bu 12 kişi,&nbsp;Mahmud Şevket Paşa’nın öldürüldüğü Beyazıt Meydanı’na&nbsp;kurulan darağaçlarında idam edildi.</span></p>
</body>
</html>
