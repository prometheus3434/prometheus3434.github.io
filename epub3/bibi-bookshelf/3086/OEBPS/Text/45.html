<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="egv45">“Seni kaybettiğim anda vatanımı da yitirmeye başlamışım.”</a><br /></h2>

  <h2><span style="font-weight: bold; text-indent: 0.4in;"><br /></span></h2>

  <p><span class="font4" style="font-style:italic;"><b>Merhaba Ester, (16. Gün, Akşam)</b></span></p>

  <p><span class="font4" style="font-style:italic;"><br /></span></p>

  <p><span class="font4">Evet, merhaba diye başlıyorum, oysa bu sana son mektubum, son seslenişim. Hayır, artık bir cevap da beklemiyorum, hayatına tesir etmek de istemiyorum. Sadece beni anlamanı umuyorum. Evet, bu kâğıtların üzerine son satırı&nbsp;yazdıktan, son noktayı koyduktan sonra sana bir daha mektup yollamayacağım. Fakat, asla hoşça kal da demeyeceğim.&nbsp;Hoşça kal sevinç, hoşça kal mutluluk, hatta hoşça kal umut&nbsp;diyebilirim ama asla hoşça kal Ester sözcükleri dökülmeyecek kalemimden. Yeniden kavuşma ihtimalimiz olduğu için&nbsp;değil, bu yarıda kalmış aşkı, bu hiç bitmeyecek hasreti, bu derin ızdırabı yorgun bedenimle birlikte toprağa götüreceğim&nbsp;için. Evet, artık eminim, bir daha bu masanın başına oturmayacağım; kâfi miktarda yazdım, kâfi miktarda anlattım, kâfi&nbsp;miktarda içimi döktüm sana. Artık söyleyeceğim her kelime,&nbsp;yazacağım her söz, hayatı kıymetsizleştirecek, yaşananları&nbsp;sıradan hale getirecek, sana duyduğum hasretin kutsiyetini&nbsp;bozacak. Neyse, “Romancının şairaneliği berbat bir haldir,”&nbsp;demişti meşhur tenkitçilerimizden biri. Ben de sadede geleyim artık...</span></p>

  <p><span class="font4">Bu sabah ağrılar içinde açtım gözümü. Dün Ferah Tiyatrosu’nda, Mehmed Esad’la giriştiğimiz arbedenin eseri. Banyodaki aynada bedenime baktım, her yanım çürük içinde. Eh delikanlı değiliz artık, kavga edecek vaktimiz çoktan geçti.&nbsp;Ama kafamda o kadar çok soru vardı ki, giyinip, aceleyle çıktım Pera Palas’tan... Evet, Cerrahpaşa’ya gidiyordum, evet,&nbsp;hastaneye... Artık en küçük bir itimadım kalmayan, sevgili&nbsp;arkadaşım Fuad’ı görmeye.</span></p>

  <p><span class="font4">Sol omzu sargılar içinde olmasına rağmen, Fuad neşe içinde karşıladı beni. En küçük bir suçluluk hissi yoktu yorgun yüzünde. Ne suçluluk, ne mahcubiyet...</span></p>

  <p><span class="font4">“Oo Şehsuvar, erkencisin,” diyerek takıldı hatta. “Geleceğinden emindim ama bu kadar çabuk beklemiyordum doğrusu.”</span></p>

  <p><span class="font4">Hâlâ yatağının başında oturan, muhtemelen de geceyi yanında geçiren, şu siyah deri ceketli hafiyeye döndü.</span></p>

  <p><span class="font4">“Hadi sen kapının önüne çık, biraz dışarıda bekle Yasin.”</span></p>

  <p><span class="font4">Derhal toparlandı Yasin, çıkmadan önce başını usulca eğerek beni selamlamayı da ihmal etmedi. Boşalan iskemleyi gösterdi Fuad.</span></p>

  <p><span class="font4">“Gel Şehsuvar, gel, şöyle otur.”</span></p>

  <p><span class="font4">İsteğini yerine getirdim. Ağzımı açmama bile fırsat vermeden sordu:</span></p>

  <p><span class="font4">“Ne zaman anladın? Benim Milli Emniyet mensubu olduğumu diyorum, ne zaman bunun farkına vardın?”</span></p>

  <p><span class="font4">Kendince öfkemi söndürmek istiyordu ama yanılıyordu, ona kızmamıştım. Aslına bakarsan epeydir bu hissi unutmuştum. O sebepten sakince cevapladım:</span></p>

  <p><span class="font4">“Beni kaçırdığınız gece kuşkulanmıştım ilk. Ferah Tiyatrosu’nun sahnesindeki o kepazelik sırasında... Kendini hâlâ ittihatçı hisseden hiç kimse, bizim için kutsal sayılan o yemin&nbsp;törenini bir parodiye çevirmezdi. Ama senin tiyatro tutkunu&nbsp;bildiğim için, böyle bir densizlik yapabileceğin ihtimali kafamı karıştırmıştı.”</span></p>

  <p><span class="font4">Sessizce güldü Fuad.</span></p>

  <p><span class="font4">“Evet, o nedenle emin olamadım. Çolak Cafer’in elinde Cezmi Kenan’ın tabakasını görünce kuşkularım iyice arttı.”</span></p>

  <p><span class="font4">Solgun yüzü buruştu.</span></p>

  <p><span class="font4">“Ah Cafer, ah!” diye söylendi. “Aptal herif, demek almış tabakayı...” Bakışlarını kaçırdı, ilk kez utanıyordu. “Cezmi&nbsp;Kenan’ı öldürmek niyetinde değildik. Araştırma yapacaktık&nbsp;sadece. Çolak Cafer evde bir cephane olduğunu söylüyordu.</span></p>

  <p><span class="font4">Silahların yerini öğrenmek istiyorduk. Ama Cezmi Kenan üstüne geldi. Dahası silahına davrandı... Bilirsin Cezmi Binbaşı’yı, biz onu öldürmeseydik, o bizi öldürecekti.”</span></p>

  <p><span class="font4">Kendi kendime o kadar sık söylemiştim ki bu yalanı, artık böylesi bir gerekçeye inanmam mümkün değildi. Ama Fuad’la tartışacak, onu itham edecek halim de yoktu. Hem&nbsp;etsem ne olacaktı?</span></p>

  <p><span class="font4">“Orasını bilmiyorum Fuad. Binbaşı Cezmi’nin öldürülmesine çok üzüldüm tabii. Böyle kalleşçe bir ölümü hak etmiyordu. Keşke cephede harp ederken ölseydi. Daha fazla bir şey söylemek istemiyorum. Bu cinayet, seninle vicdanın arasında kalmış bir meseledir. Neyse, sorduğun soruya dönecek&nbsp;olursak, senin Milli Emniyet’e çalıştığından emin olduğum&nbsp;an, Pera Palas’a gelip, o taş plağı bana armağan ettiğin andı.”</span></p>

  <p><span class="font4">Gölgelenen mavi gözleri yeniden ışıdı.</span></p>

  <p><span class="font4">“Şu opera...”</span></p>

  <p><span class="font4" style="font-style:italic;">“Tosça</span> <span class="font4">operası... Ama daha mühimi o plağı verdikten sonra söylediklerindi. ‘Operanın konusunu okudum. Aşk hikâyesi diyorlar ama bence bu bir arkadaşlık hikâyesi... Arkadaşını hükümete teslim etmemek için ölümü göze alan bir adamın hikâyesi.’ Evet, işte o sözü söylediğin zaman anladım,&nbsp;senin İttihat ve Terakki için değil, devlet adına çalıştığını.”&nbsp;Durdum, eski yoldaşımın yüzüne baktım. “Hayatımı kurtardığını biliyorum. Eğer Milli Emniyet’te olmasaydın, çoktan&nbsp;zindanı boylamış olurdum, belki de darağacını. Ama itiraf etmem gerekirse, bunun için sana minnet duymuyorum. Çünkü artık hayatın pek de bir kıymeti yok benim için...”</span></p>

  <p><span class="font4">Alaycı bir ifade belirdi yüzünde.</span></p>

  <p><span class="font4">“O halde niye geldin? Neden benimle konuşuyorsun?”</span></p>

  <p><span class="font4">“Seni merak ettim. Ne de olsa eski arkadaşımsın...”</span></p>

  <p><span class="font4">İnanmayan gözlerle süzüyordu beni.</span></p>

  <p><span class="font4">“Tamam, bazı soruların cevaplarını öğrenmek istedim...”</span></p>

  <p><span class="font4">Ha şöyle, dürüst olalım der gibi baktı.</span></p>

  <p><span class="font4">“Neymiş o sorular?”</span></p>

  <p><span class="font4">“İttihatçılıktan, Kuvvacılığa nasıl geçtin? Evvela bunu öğrenmek istiyorum. Çünkü Basra’ya harbe giderken, kafanda kuşkular olsa da hâlâ Teşkilat-ı Mahsusa’nın üyesiydin.”</span></p>

  <p><span class="font4">Yatakta doğrulmaya çalıştı, beceremedi.</span></p>

  <p><span class="font4">“Yardım etsene,” diye beni yanına çağırdı. “Evet, şu yastığı sırtıma koyarsan iyi olacak. Tamam, şimdi de biraz kaldır beni. Dikkat, dikkat, hâlâ ağrıyor omzum...”</span></p>

  <p><span class="font4">Fuad’ı kaldırdıktan sonra yerime geçtim.</span></p>

  <p><span class="font4">“Teşekkür ederim,” dedi yaralı arkadaşım. “Şimdi merakını giderelim senin. Evet, Süleyman Askeri öldükten sonra Halil Paşa’nın Bağdat’taki birliklerine katıldım. Ne yazık ki&nbsp;bir süre sonra Bağdat da İngilizlerin eline geçecekti. Biz de 7.&nbsp;Ordu’yla birleşmek için Halep’e çekildik. Orada Mustafa Kemal Paşa ile karşılaştım. Salih Fansa’nın köşkünde kalıyordu.&nbsp;Vazifesinden istifa etmişti; hepimiz gibi üzgündü, öfkeliydi,&nbsp;çaresizdi. Sarılıktan yeni kurtulduğu için oldukça da halsizdi. Ama benim gibi bir grup zabitin isteğini kırmayarak,&nbsp;bizimle sohbet etti. Trablusgarp’ta karşılaştığımız o günden&nbsp;hatırlıyordu beni. Hatta seni de sordu. ‘Basri Bey’in yanında&nbsp;genç bir adam daha vardı. Hani sivil olan, o arkadaşınız ne&nbsp;yapıyor?’ diye, işte Halep’teki o köşkte filizlenen ahbaplığımız, Kurtuluş Harbi’nin başlamasıyla, hakiki bir silah arkadaşlığına dönüştü. Evet, Milli Müdafaa Hareketi’ne katıldım.&nbsp;Yunanlarla yapılan muharebelerde bulundum, Büyük Taarruz’da ön saflardaydım... İzmir’e giren ilk Türk birliklerinin&nbsp;arasında ben de vardım. Cumhuriyetin ilan edilişinin akabinde de İstanbul’da bu mühim vazife tevdi edildi bana. Şüphesiz ki bu tercihi yapmalarında uzun yıllar Teşkilat-ı Mahsusa’da çalışmamın etkisi olmuştu.”</span></p>

  <p><span class="font4">Alıngan bir ifade takınarak sordum:</span></p>

  <p><span class="font4">“Yani beni takip ettiren sendin?”</span></p>

  <p><span class="font4">Masumca boynunu büktü.</span></p>

  <p><span class="font4">“Başka çarem var mıydı? Yıllardır görüşmemiştik, ne düşündüğünü bilmem imkânsızdı. Üstelik ittihatçılar gizliden gizliye teşkilatlanıyorlardı. Büyük ekseriyetinin Gazi Paşa’dan hazzetmediğini biliyorduk. Ne hazzetmesi, ellerinden&nbsp;gelse bir an bile yaşamasına izin vermezlerdi. Nitekim İzmir&nbsp;Suikastı’nda bu alçakça niyetlerini açıkça gösterdiler.”</span></p>

  <p><span class="font4">“Yapma Fuad,” diye kestim sözünü. “Öyle bir suikast olmadı, sadece teşebbüs safhasında kaldı. Ama sizi tebrik etmek gerekir doğrusu, bu aptalca teşebbüsten çok iyi faydalandınız. Evet, başarılı bir istihbarat operasyonuydu.”</span></p>

  <p><span class="font4">İtiraz etmeye hazırlanıyordu ki, onu dinlemedim.</span></p>

  <p><span class="font4">“Hayır, hayır, tenkit etmiyorum, iktidar mücadelesinin tabiatında var bu. Ama ben İzmir Suikastı teşebbüsünün hiçbir safhasında yer almadım. Tıpkı darağacında öldürdüğünüz&nbsp;birçok ittihatçı gibi...”</span></p>

  <p><span class="font4">Suçlu bir çocuk gibi başını salladı.</span></p>

  <p><span class="font4">“Senin o işe bulaşmadığını biliyoruz Şehsuvar...”</span></p>

  <p><span class="font4">İşte bunu duyunca patladım:</span></p>

  <p><span class="font4">“O zaman, ne diye beni takip ettiniz?”</span></p>

  <p><span class="font4">Aniden öksürmeye başladı, ardı ardına kesik kesik öksürdü. Eliyle yandaki sehpanın üzerinde duran sürahiyi gösterdi.</span></p>

  <p><span class="font4">“Su, su yetiştir.”</span></p>

  <p><span class="font4">Bir bardak doldurup uzattım. Telaşla içti, derin derin nefes aldıktan sonra,</span></p>

  <p><span class="font4">“Yaradan değil, sigaradan,” diye izah etti. “Bırakamadım gitti şu mereti.”</span></p>

  <p><span class="font4">Bardağı elinden alıp, sehpanın üzerine koydum.</span></p>

  <p><span class="font4">“Seni takip etmemizin nedeni, seni tanımak içindi. Evet, cumhuriyet hükümetine karşı bir teşkilatlanmanın içinde&nbsp;olacağını zannetmiyorduk. Gerek Malta’daki sürgün günlerinde, gerek İstanbul’a dönüşünden sonraki davranışların&nbsp;hakkında epeyce malumatımız vardı. Bizzat Kâzım Karabekir Paşa’nın teklifine rağmen Terakkiperver Cumhuriyet&nbsp;Fırkası’na üye olmadığını biliyoruz. O çok sevdiğin Doktor&nbsp;Adnan Bey’in ısrarlarına kulak asmadın. Kara Kemal’le temkinli bir münasebet sürdürdün...”</span></p>

  <p><span class="font4">Hayretler içinde dinliyordum eski arkadaşımın sözlerini.</span></p>

  <p><span class="font4">“Peki o halde, neden bırakmadınız peşimi?”</span></p>

  <p><span class="font4">Mavi gözlerini iri iri açtı.</span></p>

  <p><span class="font4">“Hâlâ anlamadın mı? Seni teşkilatımıza almak istiyorduk. Evet, Milli Emniyet’e. Eski günlerdeki gibi birlikte çalışacaktık. O sebepten sınadık, tecrübe ettik...”</span></p>

  <p><span class="font4">“Nasıl yani? Bütün bu olanlar, bir nevi imtihan mıydı?”</span></p>

  <p><span class="font4">Büyük bir güvenle mırıldandı:</span></p>

  <p><span class="font4">“Aynen öyleydi. Mehmed Esad denen o alçağı çoktan beri biliyorduk. Tutuklamıyorduk, çünkü yurtdışı münasebetlerini tespit etmeye çalışıyorduk. Evet, parayı kim verirse, onların hesabına çalışan ucuz bir ajan haline gelmişti Mehmed&nbsp;Esad. Muhtemelen İngilizlerin parasıyla idare edilen Beyrut’taki bir avukatlık bürosundan alıyordu maaşını. Güya&nbsp;önümüzdeki sene, İstanbul’a geldiğinde Mustafa Kemal Paşa’ya suikast düzenleyecekti. Seninle irtibat kurmasının sebebi de buydu. Eski ittihatçıları bulup ona getirmen için.&nbsp;Ama, Mehmed Esad avucumuzun içindeydi; nefes alışına kadar her hareketini, her davranışını takip ediyorduk...”</span></p>

  <p><span class="font4">O sessiz, esmer adam canlandı gözümde.</span></p>

  <p><span class="font4">“Ruşeym?” diye sordum. “Onu nasıl devşirdiniz?”</span></p>

  <p><span class="font4">“Kendisi geldi. Evet, iki yıl önce bize başvurdu. Hayır, Mehmed Esad kötü davrandığı için değil. İngilizler, Arap halkına ihanet ettiği için. Biliyorsun, Arap milliyetçilerini bize karşı&nbsp;kışkırtırken, bağımsız bir devlet sözü vermişti İngilizler. Ama&nbsp;Osmanlı çekilince, bu vaatlerini unuttular... Ruşeym’in neden konuşamadığını biliyor musun? Çünkü İngilizler dilini&nbsp;kesmişlerdi. Mehmed Esad’ın İngilizler adına casusluk yapmasını daha fazla içine sindirememişti bu şerefli adam...”&nbsp;Sustu, muzip bir ifade geçti yüzünden. “Kabul et, Ruşeym iyi&nbsp;hamleydi.”</span></p>

  <p><span class="font4">Takdir eden bir bakış attım.</span></p>

  <p><span class="font4">“Kesinlikle, çok iyi hamleydi.” Bir an sustum. “Aslına bakarsan, hepsi çok iyi düşünülmüş, çok zekice bir plandı. Ama hiçbir işe yaramayacak.”</span></p>

  <p><span class="font4">Sözlerimin anlamını kavraması için yine sustum.</span></p>

  <p><span class="font4">“Ne?” diye çıkıştı. “Ne demek hiçbir işe yaramayacak.”</span></p>

  <p><span class="font4">“Çünkü artık ben bu işlerde yokum Fuad. Bıktım, usandım, bezdim... Kötü bir haletiruhiye içindeyim. Yapamam Fuad. Sana söz versem bile yapamam. Yaparım diye kendimi&nbsp;kandırsam bile yapamam. Kabiliyetimi kaybettim. İhtiyarlamaktan bahsetmiyorum, hevesimi kaybetmekten söz ediyorum. Belki benim için kefil oldun, belki bana haddinden fazla kıymet verdin ama yanıldın aziz dostum, ben artık o senin&nbsp;tanıdığın eski Şehsuvar Sami değilim. Ben ruhu yorgun, bedeni yorgun, bozguna uğramış, iflah olmaz bir adamım artık.&nbsp;Teklif ettiğin vazifeyi yapamam...”</span></p>

  <p><span class="font4">Öylece kalakalmıştı Fuad. Ciddi miydim, yoksa bir tür oyun mu oynuyordum kestirmeye çalışıyordu. Sonunda&nbsp;inandı ciddi olduğuma ama yine ikna olmadı.</span></p>

  <p><span class="font4">“Sen hep böyle söylersin... Teşkilat-ı Mahsusa’da da böyleydin. Buhran geçirir, tereddüde düşer ama sonunda hep dönerdin aramıza. Yine öyle olacak... Tamam, şimdi git, biraz&nbsp;düşün, kendine gel. Ama bak göreceksin, yine döneceksin&nbsp;aramıza... Seni iyi tanıyorum Şehsuvar. Evet, yıllarca görmedim ama çok iyi tanıyorum. Sen bu tehlikeli mesleğin tadını&nbsp;aldın. Entrikanın, heyecanın lezzetine vardın. Daha da mühimi, iktidarın bir parçası olmayı sevdin. Evet, bunları biliyorum, çünkü ben de senin gibiyim...”</span></p>

  <p><span class="font4">“Kusura bakma,” diye doğruldum. “Artık senin gibi değilim. Hoşça kal Fuad, sana muvaffakiyetler dilerim.”</span></p>

  <p><span class="font4">Arkamdan seslendi:</span></p>

  <p><span class="font4">“Dur, daha konuşmamız bitmedi.”</span></p>

  <p><span class="font4">Umursamadan kapıya yürüdüm.</span></p>

  <p><span class="font4">“Dur, şu mektuplarını al hiç değilse...”</span></p>

  <p><span class="font4">Öylece kaldım odanın ortasında. Tabii ya, bunu nasıl akıl edememiştim? Sana yolladığım her mektuba el koymuşlardı.&nbsp;Hışımla geriye döndüm. Af bekleyen bir çocuk gibi yatağında&nbsp;büzülmüştü.</span></p>

  <p><span class="font4">“Sadece ben okudum, başka kimseye göstermedim. Sadece ben... Hem sana söylemesem ruhun bile duymazdı. Mektupları okuduktan sonra Ester’e yollardım. Ama bilmeni istedim...”</span></p>

  <p><span class="font4">Hayır, mazeretlerini duymak istemiyordum.</span></p>

  <p><span class="font4">“Nerde mektuplarım? Nerde onlar?” diye bağırdım.</span></p>

  <p><span class="font4">Sesim o kadar gür çıkmıştı ki, kapının önündeki Yasin, eli belinde hızla içeri daldı.</span></p>

  <p><span class="font4">“Tamam, tamam Yasin,” diye durdurdu adamını Fuad. “Asayiş berkemal...” Şaşkın şaşkın yüzümüze bakan Yasin&nbsp;daha ne olup bittiğini anlamadan sordu arkadaşım: “Suavi&nbsp;buralarda mı?”</span></p>

  <p><span class="font4">“Evet, efendim, bakkala indi.” Çekingen bir bakış attı bana. “Sigara istemiştiniz ya.”</span></p>

  <p><span class="font4">“İyi, birazdan burada olur yani. Şimdi sen, Şehsuvar Bey’le müdüriyete git, benim dolabı aç. Orada sarı bir kutunun içinde mektuplar var. Kutuyu Şehsuvar Bey’e ver. Anladın mı? Kutuyu diyorum olduğu gibi...”</span></p>

  <p><span class="font4">Fuad’ı o hastane odasında bırakıp Yasin’le çıktık dışarı. Elimizle koymuş gibi bulduk sarı kutuyu. Hemen açıp, içine&nbsp;baktım. Evet, on beş gündür yazdıklarımın hepsi oradaydı...</span></p>

  <p><span class="font4">Sonra otele geldim işte... Sarı kutuyu açtım, mektupları masanın üzerine yaydım. Sahi ne yapacaktım şimdi ben bunları? Ne yapacaktım elbette postaya verecektim. İyi de neden?&nbsp;Sen Paris’te bir hayat kurmuştun kendine. Kafanı karıştırmanın, mutluluğunu bozmanın ne manası vardı? Ama öte yandan bunları bilmek senin hakkındı. Sana mutsuzluk getirse&nbsp;bile benim düşündüklerimi, hissettiklerimi öğrenmeliydin...&nbsp;Yine de hemen karar veremedim ne yapacağıma. Mektupları&nbsp;toplayıp, sarı kutuya doldurdum. Ve işte yeniden yazmaya&nbsp;başladım sana.</span></p>

  <p><span class="font4">Evet, son mektubumun son satırları bunlar... Belki sen de merak ediyorsundur eski arkadaşımın bana teklif ettiği bu&nbsp;cazip vazifeyi kabul edip etmeyeceğimi. Belki sen de Fuad&nbsp;gibi düşünüyorsundur. Yapmam, kabul etmem dememe rağmen bir süre sonra geri döneceğimi zannediyorsundur. Böyle düşündüğün için seni suçlayamam. Çünkü mazide pek&nbsp;çok kez bu tutarsızlığı gösterdim. Ama bu defa farklı. Bu defa&nbsp;geri dönüş yok. Evet, mazide bütün o kirli, kanlı, karanlık işleri yapmamı mazur gösterecek bir sebebim vardı. Artık yok.&nbsp;Ne bir ideal, ne bir hayal ne de bir vatan... Evet, sıhhatim yerinde olmasına rağmen ağır ağır öldüğümü hissediyorum... İlk mektubumu yazarken şöyle demiştim: Ölüm, şehirlerimizi kaybetmeyle başlar, vatanımızı kaybetmekle neticelenir... Sahi neydi vatan? Bir toprak parçası mı, uçsuz bucaksız&nbsp;denizler, derin göller, yalçın dağlar, verimli ovalar, yemyeşil&nbsp;ormanlar, kalabalık şehirler, tenha köyler mi? Şimdi farkına&nbsp;varıyorum ki, benim için bir tek vatan varmış, o da sensin...&nbsp;Seni kaybettiğim anda vatanımı da yitirmeye başlamışım.&nbsp;Evet, ağır ağır ölüyorum... Annemi, arkadaşlarımı kucaklayan toprak beni de çağırıyor. Evet, hissediyorum... Diyeceksin ki belki Fuad’ın teklifini kabul etsen, yeniden duyarsın&nbsp;yaşama hevesini, hayata tekrar başlama şansın olur... Hayır,&nbsp;bunu katiyen yapmayacağım; çünkü yaşadığım o yirmi yıllık&nbsp;fırtınalı hayat bana şu hakikati öğretti: “Devletin derinlikleri,&nbsp;toprağın derinliklerinden daha karanlıktır.”</span></p>
</body>
</html>
