<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font4" style="font-weight:bold;"><a id="egv23">“</a>Çünkü sen mucizelerle doluydun.”</span></h2>

  <h2><span class="font4" style="font-weight:bold;"><br /></span></h2>

  <p><span class="font4" style="font-style:italic;"><b>Merhaba Ester, (7. Gün, Akşam)</b></span></p>

  <p><span class="font4" style="font-style:italic;"><b><br /></b></span></p>

  <p><span class="font4">Akşam yemeğine erken indim. Daha güneş batmamıştı dışarıda. Öğleden beri ağzıma lokma koymadığım için fena kazınıyordu midem. Niyetim, Cadde-i Kebir’e kadar uzanmak, biraz da hava almaktı. Fakat Tepebaşı Bahçesi’ne yaklaşırken&nbsp;bir kız gördüm; incecik, senin boyunda, senin gibi kızıl saçlı.&nbsp;“Allah’ım,” diye geçirdim içimden. “Allah’ım ne olur Ester&nbsp;olsun.” Adımlarımı hızlandırmaya bile korkarak yaklaştım.&nbsp;Genç kız, sanki acelesi varmış gibi bahçenin kapısından hızla&nbsp;süzüldü içeriye. Durur muyum, ben de peşinden, içeri girince o masa denizinde bir an kaybettim onu. Ama bulmam çok&nbsp;sürmedi, orkestranın bulunduğu kameriyenin hemen önündeki masalardan birine tek başına oturmuştu. Sırtı bana dönüktü, yüzünü göremiyordum. Ürkerek, çekinerek genç kıza&nbsp;doğru yürüdüm. Yaklaştıkça umudum artıyordu, hafifçe başını eğişi, eliyle saçlarını kıvırması hepsi seni andırıyordu.&nbsp;Ama birkaç metre kala, daha kızın yüzünü görmeden, idrak&nbsp;ettim acı hakikati. En son on dört sene önce görmüştüm seni.&nbsp;O zamanlar bile genç bir kadın olmuştun, aradan geçen onca&nbsp;zamandan sonra hiç değişmeden kalmış olman mümkün&nbsp;müydü? Yine de yılmadım; çünkü sen mucizelerle doluydun.&nbsp;Genç kızın yüzünü görene kadar vazgeçmedim ümit etmekten. Oysa tam düşündüğüm gibiydi, hiç tanımadığım biriydi&nbsp;masadaki. Gençti, çok genç, belki on sekizinde yoktu. İlgiyle&nbsp;kendisine baktığımı görünce, tazecik dudaklarıyla davetkar&nbsp;gülümsedi. Anladım, Tepebaşı Bahçesi’ni mesken tutan şu&nbsp;yosmalardan biriydi. Ben de ona gülümsedim ama yanına&nbsp;gitmedim. Sahneden uzakta, Haliç’in muhteşem manzarasına bakan bir masa buldum kendime.</span></p>

  <p><span class="font4">Menüdeki, “Selanik Usulü Kekikli Piliç” yazan yemeği ısmarladım, yanına da bir Bomonti birası istedim. Annemin yaptığı o enfes yemeği bulamayacağımı biliyordum ama hiç&nbsp;değilse biraz lezzeti benzer diye düşünmüştüm, ne gezer. Tatsız, tuzsuz bir yemek geldi önüme. Fakat o kadar acıkmıştım&nbsp;ki, biber, baharat, ne buldumsa döküp yaladım yuttum tabaktakileri. Bir şişe yetmedi, bir bira daha söyledim. Tıpkı senin&nbsp;saçların gibi ışıltılı bir kızıllığa boyanan akşamüstü denizine&nbsp;bakarak düşler kurmaya başladım. Eğer İstanbul’a geldiysen,&nbsp;eğer seni bulursam, yeni bir hayat düşünmeliydim kendimize. Beşiktaş’taki evi sever miydin acaba? Ev aradığınızı söylemiş Çolak Cafer. Leon Dayı da yanında olmalı. Selanik’teki&nbsp;evi, yazıhaneyi sattınız mı acaba? Belki de Leon Dayı burada&nbsp;bir yazıhane açar. Gerçi bu yaştan sonra onun yanında çalışacak halim yok ama... Birden ipin ucunu kaçırdığımı fark&nbsp;edip gülmeye başladım. Neler saçmalıyordum böyle, daha&nbsp;İstanbul’a geldiğinizden bile emin değildim. Hem gelmiş&nbsp;olsan bile, bakalım beni nasıl karşılayacaktın? Öyle ya, eğer&nbsp;Mehmed Esad’a inanacak olursak, iki aydır burada yaşıyorsunuz demekti. Leon Dayı isteseydi, bu süre zarfında beni&nbsp;rahatlıkla bulabilirdi. Mehmed bulmadı mı? Birden bütün&nbsp;neşem kayboldu. Yoksa artık beni tümüyle unutmuş muydun? Selanik’ten buraya gelişiniz, tümüyle kendinize yeni&nbsp;bir hayat kurmak için miydi? Ve o kuracağınız yeni hayatta&nbsp;bana yer yok muydu? “Niye olsun ki?” dediğini duyar gibi&nbsp;oldum. “Yaşanan onca acıdan, çekilen onca kahırdan, boşa&nbsp;geçen senelerden sonra neden seninle birlikte olmak isteyeyim?” Doğrusu bu soruya verilecek bir cevabım yok benim.&nbsp;Sadece umutla şöyle diyebilirim: “Belki hâlâ unutamadığın&nbsp;için, belki de hâlâ sevdiğin için...”</span></p>

  <p><span class="font4">Böyle düşünmeme rağmen, işin doğrusu tadım kaçmıştı. Cadde-i Kebir’e uzanmak gözümde büyüdü, bir bira daha mı&nbsp;söylesem diye geçirirken aklımdan, ihtiyacımın alkol değil&nbsp;yazmak olduğunu anladım. Hesabı ödedim, hemen burnumun dibindeki Pera Palas’ın yolunu tuttum.</span></p>

  <p><span class="font4">Kalemi elime aldığımda tereddüt ettim, söze nasıl başlayacağımı bilemiyordum. İnsan kendi mutluluğunu nasıl olur da kendi elleriyle yıkar diye düşünüyordum sürekli. Sevdiğin, istediğin bir hayatı bırakıp, neden kendini tehlikelerle&nbsp;dolu bir serüvenin içine atarsın? İnsan kendine bunu niye yapar. Gençlikten, tecrübesizlikten, kendimizi tanımadığımızdan. Peki, yaşlanınca tanır mıyız kendimizi? Ne istediğimizi&nbsp;bilir miyiz artık? Zihnimiz bu muammayı çözebilir mi? İnsan&nbsp;kendini, kendine izah edebilir mi? Evet, belki... Belki ama sadece bir anlığına, belki bir süreliğine, ardından yeni bir olayın sarsıntısıyla ruhsal düzenimiz altüst olur, resim tümüyle&nbsp;değişir ve biz kim olduğumuzu unuturuz yine.</span></p>

  <p><span class="font4"><span class="font4">Ahmed Samim cinayetinde bana olan tam da buydu işte. Ne yaptığımdan emin değildim, tuttuğum yol yanlış mıydı,&nbsp;artık bunu tahlil etmekten bile acizdim. Evet, geçirdiğim bu&nbsp;ruhsal karmaşaya, bu zihin bulanıklığına rağmen hâlâ bir&nbsp;pişmanlık duyduğumu söylemem çok zordu. Bunu itiraf&nbsp;etmekten korktuğumu zannetme. Eğer öyle olsaydı, bir çaresini bulur ayrılırdım cemiyetten. Bunu göze alabilirdim.&nbsp;Yemin etmiş olmam hiçbir şekilde bağlamazdı beni. Sen&nbsp;de çok iyi bilirsin ki, inanmadığımız değerler üstüne yapılan yeminin hükmü yoktur. Sakın yanlış anlama, hürriyet,&nbsp;eşitlik, kardeşlik ve adalet hâlâ kutsal değerlerdi benim için&nbsp;ama cemiyetin seçtiği mücadele şekliyle, bunları sağlayabilir&nbsp;miydik, işte ondan emin değildim artık. O sebepten kafam&nbsp;karışıyordu, o sebepten insan eliyle ölümler artık bana katlanılmaz geliyordu.</span></span></p>

  <p><span class="font4">Ahmed Samim’in öldürüldüğü akşamdan sonra yazar Şehsuvar Sami’yi daha sık düşünmeye başladım. Daha doğrusu, o genç gazetecinin ölümüyle birlikte yazar Şehsuvar&nbsp;Sami benliğimi ele geçirmeye başladı. İrade ile vicdan arasındaki meydan muharebesini, şimdilik vicdan kazanmış görünüyordu. Artık işlediğimiz cinayetlere, akıttığımız kana ‘Ama&nbsp;inkılap için şarttı’ izahında bulunamıyordum, bulunsam bile&nbsp;kendimi ikna edemiyordum. Evet, bir yerlerde bir hata vardı,&nbsp;mantıkla bunu anlayabilir, belki de düzeltebilirdik ama içimde bir şeyler kırılmıştı, onu tamir etmek artık çok zordu. Yani&nbsp;mesele sadece siyasi bir hatanın farkına varmak değil, hayal&nbsp;kırıklığına uğramaktı. Tıpkı Ahmed Rıza’nın, tıpkı Leon Dayı’nın gözlerinde gördüğüme benzer bir hayal kırıklığı... Yaşadıklarım, senin şu sözlerinin haklılığını ispatlıyordu.</span></p>

  <p><span class="font4">“Hayat çok acımasız Şehsuvar, bunun için sanatı icat etmiş insan. Ve biz şanslıyız, çünkü yazabiliyoruz. Hayat üzerimize&nbsp;geldiğinde, günler katlanılmaz olduğunda, sığınabileceğimiz&nbsp;edebiyat adında şahane bir liman var. Üstelik yazacaklarımız&nbsp;sadece kendimiz için değil, başkaları için de sığınak olabilir,&nbsp;onlara yeniden yaşama sevinci verebilir. Anlamıyor musun,&nbsp;başka türlü çekilmez bu hayat.”</span></p>

  <p><span class="font4">Evet, yazar Şehsuvar içimde büyüdükçe, senin sözlerini daha sık hatırlıyordum, hatırlamak ne kelime, sık sık seninle&nbsp;konuşurken buluyordum kendimi. Birkaç kez Madam Melina’ya yakalandım evde. Kendisine seslendiğimi zanneden&nbsp;kadıncağız, “Efendim, Şehsuvar Bey evladım, bir şey mi dediniz?” diyerek kapımı tıklatmıştı. Elbette bu halim, Basri&nbsp;Bey’in gözünden de kaçmamıştı... O sert mizaçlı zabitten sıkı&nbsp;bir zılgıt, belki de bir ikaz beklerken, nazikçe bir akşam yemeği daveti geldi.</span></p>

  <p><span class="font4">Bugün sen zannettiğim o kızıl saçlı kızı gördüğüm Tepebaşı Bahçesi var ya, işte onun kapısında buluşmuştuk on altı sene önce Basri Bey’le. Bahçedeki gürültülü caz orkestrasını&nbsp;görünce içeri girmekten vazgeçerek, Cite de Pera’ya yürüdük. Cadde-i Kebir boyunca havadan sudan konuştuk. Hatta&nbsp;bir ara, hiç âdeti olmadığı halde lafı edebiyata getirdi. Namık&nbsp;Kemal dışında kimsenin şiirlerini okumadığını söyledi. Bunun bir noksanlık olduğunu itiraf ederek, okumanın ne kadar mühim olduğunu anlattı. Konuşmak istediği hususun bu&nbsp;olmadığını hissediyordum, ne zaman esas meseleye gelecek&nbsp;diye tedirginlik içinde bekliyordum. Ne derse yarım ağızla&nbsp;onaylıyor, herhangi bir tartışmaya girmemeye dikkat ediyordum. Cite de Pera’da Yorgo’nun Meyhanesindeki masamıza&nbsp;oturuncaya kadar muhabbet bu minval üzerine sürdü. Evet,&nbsp;Yorgo’nun Meyhanesi’ne ilk kez Basri Bey’le gitmiştim, sonra&nbsp;müdavimi olacaktım. O zamanlar genç bir adam olan garson&nbsp;Hristo’yu da ilk kez o akşam tanımıştım. O zaman da bugünkü gibi şen şakrak dikilmişti tepemize.</span></p>

  <p><span class="font4">“Hoş gelmişsiniz Basri Paşam, ne içeceksiniz bu gece?”</span></p>

  <p><span class="font4">“Hoş bulduk Hristo, ben eski usûl sakız rakısı içeyim,” diyerek bana baktı Basri Bey. “Sana istersen düziko söyleyeyim. Pek moda oldu, herkes ondan içiyor.”</span></p>

  <p><span class="font4">O sıralar içkiyle aram pek iyi değildi ama belli etmek istemedim.</span></p>

  <p><span class="font4">“Yok, ben de sakızlı içeyim, düz rakıyı pek sevmiyorum.”</span></p>

  <p><span class="font4">Hristo’ya döndü bizim kumandan.</span></p>

  <p><span class="font4">“O zaman bize bir Deniz Kızı aç... Var değil mi o rakıdan?”</span></p>

  <p><span class="font4">Sevimli garsonumuzun gözleri ışıdı.</span></p>

  <p><span class="font4">“Ayıp ettin Paşam, Deniz Kızı olmazsa kapatırım bu dükkânı... Hemen geliyor rakınız...”</span></p>

  <p><span class="font4">Masamız mezelerle donatılana, rakımız karafakiden kadehlerimize dökülene, ilk yudumlar boğazımızı tatlı tatlı ya</span><span style="text-indent: 0.4in;">kana, hatta ikinci kadehlere geçilinceye kadar gelemedik asıl mevzuya. Artık yanılmış olabileceğimi düşünerek, bunun öylesine bir akşam yemeği olduğuna kanaat getiriyordum ki,</span></p>

  <p><span class="font4">“Kadınlar,” dedi usulca. “Kadınlar bazen hayatımızın en önemli varlıkları olurlar.” Bakışlarını rakı kadehinden kaldırmış yüzüme dikmişti. Konuştukça sesi yükseliyordu. “Aşk&nbsp;da öyle. Bazen hayatı sadece sevdadan ibaret zannederiz. Büyük hatadır, çünkü kadınların cazibesi de, aşkın tesiri de geçicidir. Ama hep kalacağını düşünürüz. Çünkü tarif edilmeyecek bir haz verir bize. O derin sızıyla lezzetlenmiş bir haz.&nbsp;Ama geçer, ne kadar güçlü, ne kadar yakıcı olursa olsun bütün aşklar biter. Bu meselede kesin olan bir kanun varsa, işte&nbsp;bu geçicilik durumudur. Kaderlerini aşkın üzerine kuranlar&nbsp;eninde sonunda bedbaht olurlar. Mutlu ya da mutsuz olması&nbsp;hiç fark etmez bütün aşklarda netice aynıdır.” Derinden bir&nbsp;iç geçirdi. “Lafı niye buraya getirdiğimi anlamışsındır. Son&nbsp;zamanlarda halini beğenmiyorum senin. Sanki aramızda değil gibisin.”</span></p>

  <p><span class="font4">“Yok, efendim...” diye karşı çıkacak oldum, elini usulca kaldırarak susturdu beni.</span></p>

  <p><span class="font4">“İtiraz etme Şehsuvar! Paris’e giden Yahudi kızdan haberim var. Onu ne kadar sevdiğini de biliyorum. Bizim de başımızdan geçti bu tür aşk sergüzeştleri. Eğer senin gibi&nbsp;davransaydım, on beş yıl önce Bükreş’te gönlümü kaptırdığım o Romen kızla evlenmiş olurdum. Peki saadeti bulur&nbsp;muydum? Hiç zannetmiyorum. Bizim gibi adamlar, ne kadar&nbsp;seversek sevelim, ömrümüzü bir kadının dizinin dibinde&nbsp;geçiremeyiz. Bizler rüzgârlı insanlarız Şehsuvar. Ruhumuz&nbsp;fırtınalarla dolu, onun için bu kadar çok mana yüklüyoruz&nbsp;kadınlara zaten. Aşkı, hayatımızı destana çevirecek mucizevi bir vaka olarak telakki ediyoruz. Bir süreliğine doğru ama&nbsp;sonrası hüsran. Bizim gibi büyük idealleri olan insanların&nbsp;saadete ulaşması için aşk kâfi değil. Hiçbir zaman da olmayacak. Ama vatana duyulan o kutsal sevgi, o karşılıksız fedakârlık, işte bizi tatmin edecek büyük dava, hiç bitmeyecek derin&nbsp;tutku budur.”</span></p>

  <p><span class="font4">Ne yalan söyleyeyim şaşırtmıştı beni. Kolağası Basri’den bu kadar iyi bir konuşma beklemezdim. Sözlerinin yarattığı&nbsp;tesirin kendisi de farkındaydı.</span></p>

  <p><span class="font4">“Yanlış, evlat,” diye sürdürdü sözlerini. “Geçici bir sevda için vatanın sana verdiği sorumluluktan vazgeçme. Bunlar&nbsp;tarihi günler, çok daha mühim vazifeler bekliyor bizi, çok&nbsp;daha büyük fırsatlar. Her erkek bir kadını sevebilir, her erkek&nbsp;aşkı için acı çekebilir, küçümsemiyorum, bunlar da mühim,&nbsp;ama kaç erkek tarihe adını kahraman olarak yazdırabilir?&nbsp;Kaç erkek vatanım için öldürdüm, vatanım için ölmeyi göze&nbsp;aldım diyebilir?”</span></p>

  <p><span class="font4">“Ölmek mühim değil,” dedim. Aniden dökülmüştü sözcükler ağzımdan. “Ama öldürmek, hem de masumları hem de fikir insanlarını...”</span></p>

  <p><span class="font4">Galiba bunu hiç düşünmemişti; meselenin sadece senin gidişin olduğunu zannediyordu. Derinden bir iç geçirerek,&nbsp;rakı kadehini aldı, kaldırdı.</span></p>

  <p><span class="font4">“Vicdana içelim o zaman...”</span></p>

  <p><span class="font4">Ne yapmak istiyordu anlamamıştım ama ben de kaldırdım kadehimi.</span></p>

  <p><span class="font4">“Vicdana.”</span></p>

  <p><span class="font4">Kadehi yarılayıncaya kadar içti, sonra masaya bıraktı.</span></p>

  <p><span class="font4">“Vicdan nedir Şehsuvar? Vatan hızla uçuruma giderken bu felakete engel olmak mı, yoksa emniyetli bir köşeye çekilip&nbsp;olanı biteni oradan izlemek mi? Böylece ne aklını, ne gönlünü, ne de ellerini kirletirsin. Evet, hiç şüphe yok ki memleket&nbsp;bir batağa sürükleniyor, hem de kanlı bir batağa. Bu sürüklenişi durduracak bir tek teşkilat var, o da İttihat ve Terakki.&nbsp;İşimizin kolay olduğunu söylemiyorum, hayır çok zor, adeta&nbsp;imkânsız. Ve bu harp, tabanca, tüfek, topla değil, onlardan&nbsp;daha yıkıcı bir kuvvetle sürüyor. Fikir. Evet, fikirler; hürriyet,&nbsp;eşitlik, kardeşlik ve adalet getirdiği kadar fitne ve yıkıcılık&nbsp;da getirir. 31 Mart Ayaklanmasını hatırla. Maazallah onlar&nbsp;kazansaydı olacakları bir düşün. Bize yapacakları vahşetten&nbsp;bahsetmiyorum, vatanın ne hale geleceğini gözünün önünde&nbsp;canlandır.</span></p>

  <p><span class="font4">Hayır Şehsuvar kardeşim, vicdan elini kana bulamamak değil, can almanın günah olduğunu bile bile o tetiğe basmaktan çekinmemektir. Çünkü senin öldürdüğün bir hain,&nbsp;binlerce insanın hayatta kalması anlamına gelir. Evet, mecbur kalmışsan katil olmayı da göze almaktır vicdan... Mecbursan gazeteciyi, mecbursan kendine münevver diyenleri de öldüreceksin. Evet, belki suçlayacaklar seni. Eli kanlı&nbsp;tetikçi diyecekler. İnsafsız katil! Ama davada bir tek kanun&nbsp;geçerlidir; vatanın birliği ve bütünlüğü, ötesi fasarya.” Bana&nbsp;doğru eğildi. “Sana karşı açık davranacağım. Eğer bunu yapamam, bünyem bu kadarına tahammül edemez diyorsan,&nbsp;şu andan itibaren ayrılabilirsin cemiyetten. Korkmana filan&nbsp;da lüzum yok. Elini kolunu sallayarak gidebilirsin istediğin&nbsp;yere. İhtiyacın varsa para da verebilirim sana. Ama yok, bir&nbsp;yere gitmeyeceğim, bunlara razıyım diyorsan, kendine bir&nbsp;çeki düzen vermen lazım. Çünkü bu kadar mühim meselelerin ortasında tereddütler geçiren bir fedaiye ayıracak vaktimiz yok.”</span></p>

  <p><span class="font4">Yerin yedi kat dibine geçtim o anda. O kadar basit, bir o kadar da vurucu bir şekilde ifade etmişti ki vaziyetimi, itiraz&nbsp;edecek kuvveti kendimde bulamadım. Haklıydı, cemiyete&nbsp;katılmam için kimse zorlamamıştı, kendim istemiştim burada olmayı. Üstelik seni kaybetme pahasına. Çocuk oyuncağı&nbsp;değil, inkılap yapılıyordu burada, tarih yazılıyordu, üstelik&nbsp;insanların kanıyla. Ne bunları bilmeyecek kadar cahil ne de&nbsp;tecrübesizdim. Daha çocukluktan itibaren bulaşmıştım siyasete, daha doğrusu siyaset bana bulaşmıştı, babamı sürgüne&nbsp;yollamış, o değerli varlığı elimden almıştı. Vatan, insanın kaderiydi, ne kadar çabalarsa çabalasın kaçamıyordu ondan.&nbsp;Paris’e gelsem de kurtulamayacaktım. Bu defa da aklım,&nbsp;yüreğim bu topraklarda kalacaktı. Hem kendim mutsuz olacak hem de seni mutsuz edecektim. Evet, haklıydı kumandanım, artık bu tereddütten kurtulmalıydım, tefekkür aşaması&nbsp;bitmiş, artık hareket vakti gelmişti. Ben yolumu seçmiştim&nbsp;ve bu yol rengârenk çiçeklerle kaplı, hoş kokulu bahçelerin&nbsp;içinden değil, kan ve barut kokan bir volkanın yamaçlarından geçiyordu.</span></p>

  <p><span class="font4">“Ben kararımı çoktan verdim Basri Bey,” dedim heyecanla. “Sizinle Selanik’te buluşmamızdan çok önce verdim... Benim davamıza inancım tamdır.”</span></p>

  <p><span class="font4">“Zannetmiyorum,” diyerek lafı ağzımda koydu. “Hakikatleri konuşalım Şehsuvar, senin kuşkuların var. Ya davamızdan emin değilsin ya kendinden. Bak aziz kardeşim, ne kendini kandır ne bizi... Seninle ilk buluştuğumuzda, evine git, yarın sabaha kadar düşün demiştim. Yine aynı şeyi söyleyeceğim, bu akşam da evine git düşün... Ama bu kez iyi düşün,&nbsp;çünkü tekrarı olmayacak. Ne demek istediğimi anlıyor musun? Bunun tekrarı yok...”</span></p>

  <p><span class="font4">“Çok iyi anlıyorum ama düşünmeme lüzum yok, ben kararımı verdim.”</span></p>

  <p><span class="font4">İnanmamış gibi bakıyordu.</span></p>

  <p><span class="font4">“Evet Basri Bey, bir an tereddüde düştüm, bir an yolumu yitirdim. Şimdi ebediyen buldum. Artık hiçbir mesele çıkarmayacağım. Ne isterseniz yapacağım. Yemin ediyorum, artık&nbsp;sıkıntı çıkarmayacağım size.”</span></p>

  <p><span class="font4">Derinden bir iç geçirerek rakısına uzandı.</span></p>

  <p><span class="font4">“Tamam,” dedi kadehini kaldırarak. “Tamam, sana inanıyorum. inanmak kefil olmak demektir. Yani sana kefil oluyorum. Kime karşı? Cemiyete karşı. Yani bütün mesuliyetini üzerime alıyorum. Çünkü seni tanıyorum, sana itimat ediyorum. Yüzümü kara çıkarma. Hadi şimdi sağlığına.”</span></p>

  <p><span class="font4">Ben de kaldırdım kadehimi.</span></p>

  <p><span class="font4">“Sağlığınıza efendim.”</span></p>

  <p><span class="font4">Kadehini indirirken bakışlarını bir an yüzümden almamıştı.</span></p>

  <p><span class="font4">“Yarın saat 11.00’de Galata’daki Fransız Postanesi’nin önünde ol,” dedi birdenbire. “Yarın mühim bir işimiz var.&nbsp;Silahın da yanında olsun.”</span></p>

  <p><span class="font4">Bu sözlerin ardından bir daha konuya dönmedi, benim dönmeme de müsaade etmedi, masadan kalkıncaya kadar da&nbsp;havadan sudan konuştuk ama Cite de Pera’nın önünde ayrılırken sağ elinin işaret parmağını boşlukta sallayarak bir kez&nbsp;daha ikaz etmekten kendini alamadı.</span></p>

  <p><span class="font4">“Bu işin şakası yok aziz kardeşim, bundan sonra tereddüt istemiyorum.” &nbsp; &nbsp;</span></p>

  <p><span class="font4">Hayır, tehdit etmiyordu, sesinde hiçbir düşmanlık yoktu, sadece bu meselenin ne kadar mühim olduğunu idrak etmemi istiyordu. Basri Bey’le yaptığımız bu konuşmanın üzerine&nbsp;çok düşündüm. Tecrübeli bir komitacı, bir asker olarak beni&nbsp;etkileyecek, fikrimi değiştirmemi sağlayacak bir oyun mu sergilemişti, yoksa hakiki hislerini mi anlatmıştı? Hiçbir zaman&nbsp;tam emin olamasam da galiba ikincisini yapmıştı. Şerefli bir&nbsp;askerdi Basri Bey ve samimi bir insan. Gözlerimin önünde&nbsp;can verinceye kadar da bu hususiyetini muhafaza etmişti.</span></p>

  <p><span class="font4">O akşamki konuşma, sert bir lodos rüzgârı gibi sürükleyip götürmüştü bütün tereddütlerimi. Öyle zannediyordum ki, yazar Şehsuvar Sami artık tümüyle benliğimden sökülüp&nbsp;atılmış, ruhumun hükümranlığı yeniden inkılapçı Şehsuvar’a geçmişti. Bu kadar çabuk mu diyeceksin, evet o kadar&nbsp;çabuk. Unutma, gencecik bir adamdım o sıralar, fırtınalı bir&nbsp;arazide yakılmış taze bir ateş gibi rüzgâr nereden eserse öteki&nbsp;tarafa savruluyordum. Ve o konuşmanın hiç beklenmedik bir&nbsp;faydası olmuştu, artık cemiyet beni düşmanımız sayılan fikir&nbsp;adamlarının öldürülmesi gibi vazifelere yollamaktan vazgeçmişti. Bu kararda kim etkili oldu, hiçbir zaman öğrenemeyeceğim. Belki cemiyetteki idareciler artık yeterli muvaffakiyeti&nbsp;sağlayamayacağıma kanaat getirmişlerdi, belki Talat Bey müdahil olmuştu, belki de bizzat Basri Bey istemişti. O geceki&nbsp;konuşmadan sonra böyle bir vazife verilse, elbette vazifemi&nbsp;yerine getirirdim ama meselenin böyle hallolmasından da&nbsp;hiç şikâyetçi değildim. Böylece sadece ben değil, Basri Bey’le&nbsp;Mülazım Fuad da muhalif gazeteci öldürmek gibi pek de gurur duyulmayacak bir işten kurtulmuşlardı. Artık kanun dışı&nbsp;olarak teşkilatlanan ve faaliyet yürüten muhalefetin üzerine&nbsp;yolluyorlardı bizleri. Ki Ahmed Samim’in öldürülmesinden&nbsp;sonra bu tür teşkilatlanmalar ve faaliyetler epeyce artmıştı.&nbsp;Nitekim Basri Bey’in “Yarın 11.00’de Galata’daki Fransız Postanesinde ol,” dediği mesele de öyle bir işti.</span></p>
</body>
</html>
