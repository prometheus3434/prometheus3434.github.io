<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="egv08">“Fakat bir kusuru var, çok içiyor. Aşktan diyorlar...”</a><br /></h2>

  <h2><span style="font-weight: bold; text-indent: 0.4in;"><br /></span></h2>

  <p><span class="font4" style="font-weight:bold;font-style:italic;">Günaydın Ester, (3. Gün, Sabah)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">Şaşılacak şey, bu sabah erkenden uyandım, oysa yine gecenin bir yarısı koymuştum başımı yastığa. Üstelik karışık rüyalar görmüştüm sabaha kadar. Resneli Niyazi’yle Fransa’ya giden bir gemideyiz. Bir İngiliz paşasını vuracakmışız güya.&nbsp;Ama bir de bakıyorum ki, suikast düzenleyeceğimiz kişi bizim Enver Paşa, yanımdaki de Resneli Niyazi değil, cemiyetin&nbsp;gözü kara tetikçisi Yakup Cemil... Halbuki hiç yıldızımız barışmamıştı onunla. Neyse, öylece uyandım işte. Yok, kan ter&nbsp;içinde filan değil, bu tuhaf rüyaya rağmen nedense içimde&nbsp;bir sevinç... Sultani’de okurken, Selanik’e dönmek için Sirkeci’den trene bindiğimde kalbimi saran neşeye benzer bir&nbsp;his. Şaşırdım, çünkü epeydir uzaktım böyle iyimserliklere.&nbsp;Biteviye hayal kırıklığına uğrayınca, umut etmeye korkuyor&nbsp;insan. Ama bazen hayat, sen kılını kıpırdatmasan da mutlulukla dolduruyor içini.</span></p>

  <p><span class="font4">Önce bir banyo yaptım, ardından giyinip kahvaltıya indim. Dün Orient Ekspres’le gelen turist kalabalığıyla karşılaşmam bile kaçırmadı neşemi. Otelin kıdemli başgarsonu İhsan, o her zamanki el çabukluğuyla köşede bir masa ayarladı bana. Böylece kurtuldum o ecnebi kalabalığının arasında kalmaktan. Hafiften şişmanlamaya başlamış olmama rağmen,&nbsp;bu sabah bir hovardalık yapıp yumurtasıyla, balıyla, sütüyle&nbsp;sağlam bir ziyafet çektim kendime. Son lokmamı çiğnerken,&nbsp;dün akşamüzeri kapımı kurcalayan şişman adam girdi içeriye. Boş masa aranıyordu ki beni gördü, irkilir gibi oldu sonra toparladı, başını usulca eğerek selam verdi. Elbette aldım&nbsp;selamını, üstüne üstlük bir de tatlı tatlı gülümsedim. Ama&nbsp;başgarson yanıma gelince de sormadan edemedim:</span></p>

  <p><span class="font4">“İhsan Bey, şu kapının sol tarafındaki masaya oturan şişman adamı tanıyor musunuz?”</span></p>

  <p><span class="font4">Çaktırmadan, kapıya doğru baktı.</span></p>

  <p><span class="font4">“Nurullah Bey’den bahsediyorsunuz... Evet, kendisi daimi müşterimiz olur. Sakaryalıdır, zahire tüccarı.” Çaktırmadan göz ucuyla süzdü bizim tombulu. “Valla, günahı söyleyenlerin boynuna, harp zenginlerinden diyorlar. Hani&nbsp;vagon ticaretiyle köşeyi dönenlerden. İttihatçıların desteğiyle dünyanın parasını kazandı diyorlar. Ama kibar adamdır,&nbsp;cömerttir de, fakat bir kusuru var, çok içiyor. Aşktan diyorlar.&nbsp;Maksim’de çalışan Galina adında bir Rus’a sevdalanmış... Şu&nbsp;dünya güzeli haraşolardan birine. Kadına evlenme teklif etmiş, fakat Galina kocasını bırakmak istemiyormuş. Bana kalırsa bizimkini söğüşlemek için işi yokuşa sürüyor. Nurullah&nbsp;Bey de kendini içkiye vurmuş. Yılın altı ayını Pera Palas’ta&nbsp;geçirir. İlahi adalet Şehsuvar Bey, millet yokluk çekerken,&nbsp;undan, şekerden servet yaparsan, sonunda bir Rus dilberine&nbsp;kaptırırsın hepsini. Ne demişler, haydan gelen huya gider.”</span></p>

  <p><span class="font4">Şaşkınlıkla dinlemiştim İhsan’ın sözlerini. Hayır, adamın hikâyesi değildi ilginç olan, kuruntularımın aklımı ele geçirmesiydi. Oysa nasıl da emindim, adım atarken bile güçlükle&nbsp;nefes alan şu zahire tüccarının sinsi bir hafiye olduğundan.&nbsp;E, işte böyle ağır ağır delirtiyorlar insanı. Ama kabahat bendeydi, daha sakin olmalıydım, korkunun aklımı bu kadar&nbsp;kolay ele geçirmesine izin vermemeliydim. Belki de abartıyordum, belki de kimsenin benimle bir zoru yoktu. Ki, normali de buydu aslında; ben ununu elemiş, eleğini asmış bir&nbsp;adamdım. O kadar yaşlanmamış olsam da içim boşalmıştı.&nbsp;Üstelik muhalif de değildim. Niye olayım ki; artık hayalini&nbsp;kurduğum, uğruna dövüştüğüm bir rejim vardı bu ülkede:&nbsp;Cumhuriyet. Ama rejim aleyhine çalışmadığımı bir türlü anlatamıyordum onlara. Yoksa niye düşsünler peşime? Hem de&nbsp;göstere göstere...</span></p>

  <p><span class="font4">Belki de anlamaya çalışıyorlardı beni, hakiki niyetimi öğrenmek istiyorlardı. Evet, belki husumet de duymuyorlardı, sadece küçük bir şüphe. Demek ki şüphelerini giderirsem,&nbsp;onlara kendimi izah edebilirsem, korkacak bir durum kalmayacaktı. O anda pencerenin camına vuran ışık kadar aydınlık göründü istikbal gözüme. O umutla kalktım kahvaltı&nbsp;masasından. Ağzını şapırdatarak yemek yiyen zahire tüccarı&nbsp;Nurullah Bey’i izleyerek keyfimi kaçırmak istemiyordum.&nbsp;Kahvemi yukarıda içmeye karar verdim. Kahveyle birlikte&nbsp;gazetelerimi de odama istedim.</span></p>

  <p><span class="font4">Gazeteler, kahveden önce geldi.</span> <span class="font4" style="font-style:italic;">Cumhuriyet</span> <span class="font4">gazetesini aldım elime. İki sene önce, bizim cemiyetin Merkez-i Umumi binası olan Pembe Konak’ta yayın hayatına başlayan bu&nbsp;gazete, adından da anlaşılacağı üzere yeni rejimin ateşli bir&nbsp;savunucusuydu. Ön sayfada Reisicumhur Mustafa Kemal’in&nbsp;yaptığı bir konuşma tam metin olarak verilmişti. Öteki haberlerde harbin yaralarının sarılmasından bahsediliyor, derhal “İktisadi ve içtimai bir şahlanışa geçilmesinin mecburiyeti” vurgulanıyordu.</span></p>

  <p><span class="font4" style="font-style:italic;">İkdam</span> <span class="font4">gazetesine baktım; aynı minval üzerine haberler, köşe yazıları.</span> <span class="font4" style="font-style:italic;">Vahit</span> <span class="font4">de farklı değildi. Geçen yıl bastırılan Kürt&nbsp;ayaklanmasındaki İngiliz parmağını ifşa eden bir makale,&nbsp;alayla valayla ön sayfadan duyurulmuştu. Yazıda Terakkiperver Cumhuriyet Fırkası da tenkit edilerek eski ittihatçıların&nbsp;isyandaki rolü anlatılıyordu. Büyük bölümü yalandı. Yazan&nbsp;herifi de tanıyordum. İbrahim Naşit, namıdiğer, Aristokrat&nbsp;İbrahim. Soy kütüğü saraya kadar uzanıyordu ama soysuzun&nbsp;biriydi. İstanbul’un işgali sırasında bir arkadaşımızı saklamasını rica etmiştik, kati bir tavırla reddetmişti. Bakma şimdi&nbsp;cumhuriyet hükümetine kuyruk salladığına, biz iktidardayken sağlam bir ittihatçıydı, mütareke zamanında ise makul&nbsp;bir Damat Ferit’çi. Ciğeri beş para etmeyen her devrin adamlarından biriydi anlayacağın. Aklınca bu iftiraları atarak mütareke zamanındaki kötü sicilini temize çıkartacak. Yazdığı&nbsp;çirkeflik manzumesinin ortalarına geldiğimde sıkıldım, gazeteyi elimden atmak istedim ama içimden bir ses okumamı&nbsp;söylüyordu. İnat ettim son cümlesine kadar okudum. İyi de&nbsp;yapmışım, satırlar ardı ardına dizilince, bu yazıyı İbrahim Naşit adındaki o cibilliyetsizin kaleme alamayacağını fark ettim.&nbsp;Hayır, bu yazı devlette ve toplumda bir tasfiye harekatını zorunlu gören bir hükümet memuru tarafından kaleme alınmış&nbsp;olmalıydı. Makale şu sözlerle tamamlanıyordu: “Şeyh Said&nbsp;İsyanı ve İzmir Suikastı’nın da ispatladığı gibi içimizde yaşayan hainlere asla müsamaha göstermemeliyiz. Genç cumhuriyetimiz bir yol ayrımına gelmiş bulunuyor, artık eskinin&nbsp;çürümüş kadro ve şahsiyetleriyle kati olarak hesaplaşmadan&nbsp;inkılabımızın muvaffak olması mümkün değildir.”</span></p>

  <p><span class="font4">Yeni bir durumdan bahsetmiyordu ama tek bir ittihatçı kalmayıncaya kadar bu tasfiye harekâtının durmayacağını&nbsp;ilan ediyordu. Hayır, beni asla rahat bırakmayacaklardı. Masum olmam, onlar için hiçbir tehlike arz etmemem mühim&nbsp;değildi, lanetli bir maziye sahiptim, bunun bedelini ödemeliydim. Kara Kemal, Cavit Bey ve daha nice masum insan,&nbsp;İzmir Suikastı bahane edilerek nasıl öldürüldüyse, ben de&nbsp;ortalıktan kaldırılmalıydım. Aslına bakılırsa hâlâ yaşıyor olmam mucizeydi. Kahvaltı masasında kapıldığım iyimserlik,&nbsp;anında sönüvermişti ama korku veya dehşet de hissetmiyordum. Sadece yazdıklarımı tamamlayamamaktan endişe ediyordum. O sebepten kahvemi içer içmez, oturdum masanın&nbsp;başına ve on sekiz yıl öncesinin o benzersiz haletiruhiyesini,&nbsp;o güzel yaz ayının coşkulu hislerini yazmaya koyuldum.</span></p>

  <p><span class="font4">Evet, meşrutiyetin ilanı hepimizi adeta sarhoş etmişti. Herkes ama herkes kendini kaybetmiş gibiydi. Aklımıza hiç&nbsp;gelmeyen, hayallerimize sığdıramadığımız olaylar cereyan&nbsp;ediyordu. Rum, Bulgar, Ulah ve Arnavut eşkıyalar -ki bunlar&nbsp;birbirleriyle de kanlı bıçaklı düşmanlardı- dağlardan iniyor,&nbsp;silah bırakıyor, boyun eğiyor, inkılaba ve meşrutiyete sadakatlerini ilan ediyorlardı.</span></p>

  <p><span class="font4">“İşte bu,” diyordu Leon Dayı yumruklarını sıkarak. “Bizim ihtilalimiz işte bu. Geç kalmıştık, nihayet başardık. Artık Osmanlı ülkesine hürriyet geldi.”</span></p>

  <p><span class="font4">Tümüyle aynı fikirdeydim, onunla aynı coşkuyu paylaşıyordum ama sen durgunlaşmıştın. O ilk günkü heyecanın ağır ağır sönüyordu. Nümayişler, konuşmalar eskisi kadar&nbsp;etkilemiyordu artık seni. Elbette Paloma Nine gibi kötümser&nbsp;değildin, bu büyük inkılabın bir felaketle neticeleneceğine&nbsp;inanmıyordun fakat nedense bizim gibi tutkulu değildin,&nbsp;soğuktun, uzaktın, temkinliydin. Birkaç gün sonra evinize&nbsp;gelmiştim, cemiyet üyesi kadınların toplantısı vardı lokalde.</span></p>

  <p><span class="font4">“Hadi oraya gidelim,” diye teklif etmiştim.</span></p>

  <p><span class="font4">“Hayır,” demiştin. “Burada, bahçede kalalım, bana Poe’dan şiir oku.”</span></p>

  <p><span class="font4">Öyle kederli bir halin vardı ki, seni kıramadım. Amerikalı melankolik şairin, “Kuzgun” adlı şiirini okumaya başladım.&nbsp;Sanki her bir sözcüğün, her bir dizenin anlamını içinde hissetmek istercesine gözlerini kapadın, şiir bitince de uzanıp&nbsp;elime dokundun.</span></p>

  <p><span class="font4">“Biz de Poe gibi, ızdırabımızla alay etmeyi başardığımızda insan olmaya bir adım daha yaklaşacağız.”</span></p>

  <p><span class="font4">Ne demek istediğini anlamamıştım, açık konuşmak gerekirse biraz da bozulmuştum. Milletin el ele verip, kendi hürriyetini, kendi ülkesini yeniden yarattığı bu isyan günlerinde hangi ızdıraptan bahsediyordun? İnsan olmaksa işte tam zamanıydı. Bütün vatan esaretten kurtulmuştu. Osmanlı dil,&nbsp;din, ırk ayrımı olmadan yeniden tek bir millet haline geliyordu. Bundan daha yüce bir ideal olabilir miydi? Biraz da sert&nbsp;bir sesle bunları söyleyince,&nbsp;</span><span style="text-indent: 0.4in;">“Bunlar slogan,” diye çıkışmıştın. “Ben, fertten bahsediyorum, tek tek insanlardan, kendimizden...” Çatılan kaşlarımdan hiçbir şey anlamadığımı fark edince de açıklamıştın. “Şu sokakları dolduran kalabalıkların kaç tanesi, Poe gibi sadece&nbsp;insan olmanın kederini hissedebilir? Onların bu görkemli isyanı, herhangi bir canlının hayatta kalma çabasından daha&nbsp;manalı değil ki. Elbette biz sosyalleşmiştik, hürriyet, kardeşlik ve eşitlik isteyecek kadar geliştik ama hâlâ insan olmanın&nbsp;derinliği bütün bu kalabalıkların hareketlerinden uzaklarda&nbsp;bir yerde duruyor. Ben siyasetten, demokrasiden ya da ihtilalden bahsetmiyorum. Bunları lüzumsuz filan da saymıyorum, sadece hayatın manasından söz ediyorum. Niye yaşıyoruz? Amacımız ne? Varolma meselesi yani, ruhumuzdaki o&nbsp;kadim sızı...”</span></p>

  <p><span class="font4">Hiç katılmıyordum düşüncelerine, dahası kızıyordum sana. Yıllardır baskı altında inleyen milletler, prangalarını&nbsp;kırmış, despotizme başkaldırırken, kendi bunalımlarımızdan, sıkıntılarımızdan yakınmanın sırası mıydı şimdi?</span></p>

  <p><span class="font4">“İsyana, doğrudan katılmadığın için böyle hissediyorsun,” dedim küçümseyen bir edayla. “Eğer, dağlardaki meşrutiyetçi çeteler gibi...”</span></p>

  <p><span class="font4">Lafı ağzımda koymuştun.</span></p>

  <p><span class="font4">“Ne alakası var? İstesem kolayca yapabilirim bunu. Leon Dayım anında yazdırır adımı cemiyetin kadınlarının arasına.&nbsp;Hatta sen, elimden tutar götürürsün biraz sonra başlayacak&nbsp;toplantıya. Başka zaman hatırlanmasalar da şu sıralar pek revaçta bu kadınlar. Doğunun özgürlük için dövüşen hürriyetçi&nbsp;kadınlan... Anında sivrilirim aralannda. Hem elim kalem tutuyor hem ağzım laf yapıyor. Bir haftaya kalmaz kahraman ilan&nbsp;ederler beni... Meşrutiyet için fena da olmaz. Hürriyet kahramanı genç kadın. Fransızlann Jeanne d’Arc’ı varsa, bizim de...”</span></p>

  <p><span class="font4">Yanlış anlayacağımdan çekinmiş olacaksın ki, aniden sustun, sadece başını salladın. Sonra siyah gözlerini yüzüme diktin.</span></p>

  <p><span class="font4">“Elbette bütün bu isyanlar, bu hürriyet kavgası, çok saygı değer, elbette çok gerekli, tabii ki hayatın da bir parçası ama&nbsp;bir de fert olarak biz varız. Evet, öteki insanlarla birlikte bir&nbsp;camia oluşturuyoruz, fakat yine de ötekilerden farklıyız. Mesela sen yazar olmak istiyorsun, seni ötekilerden ayıran bu.&nbsp;Onlar gibi hisseder, dünyayı onlar gibi anlar, onlar gibi tahlil&nbsp;eder, onlar gibi düşünürsen olmaz. Senin bambaşka, yepyeni&nbsp;bir bakış açın olmalı. Çünkü bir edebiyatçı kronikçi değildir,&nbsp;yani tarihte olup biteni kaleme almaz. Tarihte olup bitenlerin, yazdığı karakterler üzerindeki etkisini anlatır, böylece&nbsp;biz okurlar da o kahramanlarla aynı haletiruhiye içerisine&nbsp;girer, kendi benliğimizle yüzleşme imkanı buluruz.”</span></p>

  <p><span class="font4">Bunları söyledikten sonra uzanıp şiir kitabını almıştın elimden.</span></p>

  <p><span class="font4">“Yok, bugün gitmeyelim kadınların toplantısına, günlerdir dinliyoruz insanları zaten. Biz şiire dönelim artık, edebiyata, güzelliğe...”</span></p>

  <p><span class="font4">Hayır, seni dinlemedim. Yaz güneşiyle ısınan otların baygın kokularıyla havası ağırlaşan, insana bir uyuşukluk, derin bir rehavet veren o bahçede daha fazla kalamazdım. Canını&nbsp;sıkmak pahasına da olsa, belki de bilhassa canını sıkmak için,&nbsp;seni o kiraz ağacının altında Poe’nun kitabıyla birlikte bırakıp çıktım evinizden. O kadar emindim ki haklılığımdan yol&nbsp;boyunca söylenip durdum. Ama sonra, biz ayrıldıktan çok&nbsp;sonra harpten ve siyasetten uzak kaldığım anlarda tekrar düşündüm o yaz gününde bana söylediklerini. Bazen hak verir&nbsp;gibi olsam da genellikle katılmadım fikirlerine. Dünyanın cehenneme döndüğü o günlerde, insanların kadın, çocuk, yaşlı&nbsp;ayrımı yapılmadan vahşice katledildikleri bir çağda ruhumuzun acılarını dert etmek, kusura bakma ama biraz züppelik&nbsp;gibi geliyordu bana. Fakat aradan geçen onca yılın ardından,&nbsp;şimdi bu otel odasında kendi ruhumla baş başa kalınca, söylediklerin daha bir anlamlı geliyor, sanki yavaş yavaş seni anlamaya başlıyorum. Anlamaya başlıyorum diyorum, çünkü&nbsp;durum hâlâ benim için müphem; çünkü hâlâ neyin doğru,&nbsp;neyin yanlış olduğundan pek emin değilim. Oysa 1908 yılının Temmuz ayında, hakikat, senin o incecik bedenin, kömür karası gözlerin, rüzgârda bir isyan bayrağı gibi uçuşan&nbsp;kızıl saçların kadar sarihti gözlerimin önünde.</span></p>

  <p><span class="font4">Bu sabah öyle sevinçli uyanmamın nedeni de galiba o günleri yeniden hatırlamamdı. Hatırlamak değil de belki&nbsp;hissetmiş olmam. Evet, senelerce evvel yaşanan o büyük altüst oluşun ruhumda yarattığı mutluluğu hissederek uyanmıştım bu sabah. Oysa coşkular sönmüş, tutkular küllenmiş,&nbsp;Paloma Nine’nin söylediği gibi inkılap mutluluklardan çok,&nbsp;derin acılar getirmişti hepimize. Ama o sıcak temmuz ayında&nbsp;bu hislerin oldukça uzağındaydım. Bilhassa Hürriyet Meydanı’nda, Hürriyet Kahramanı Enver Bey’i dinlerken... Evet,&nbsp;hiç unutamayacağım hatıralardan biriydi bu konuşma. O zamanlar binbaşı olan Enver’i ilk kez bu kadar yakından görüyordum. Resneli Niyazi’den epeyce farklıydı. Evet, onun gibi&nbsp;korkusuzdu ama daha yakışıklıydı; gözlerinde öfkeden çok&nbsp;hırs vardı, hırs değil de tutku. Evet, sönmek bilmez bir tutku.&nbsp;Ve sonsuz bir kendine güven. Sonsuz bir kendine iman. Öyle&nbsp;ki, bir süre sonra hayallerini hakikat sanacaktı, daha mühimi etrafındakileri de inandıracaktı buna. Evet, her lider gibi&nbsp;o da ahaliyi etkileyebilme kabiliyetine sahipti. Uzun boylu&nbsp;değildi, fakat dimdik duruyordu, sanki başı, gökyüzünde çoğalan beyaz bulutlara değecekmiş gibi dimdik. Ve çok etkili&nbsp;konuşuyordu, kendisini dinleyenlerin tüylerini diken diken&nbsp;edecek kadar etkili...</span></p>

  <p><span class="font4">“Vatandaşlar!” diye haykırıyordu. “İstibdat artık sona erdi. Artık kötü yönetim yok. Artık korkmaya da gerek yok. Bulgarlar, Yunanlar, Sırplar, Romenler, Yahudiler, Müslümanlar&nbsp;yok. Şu gördüğünüz mavi gökyüzünün altında hepimiz eşitiz. Hepimiz kardeşiz, Osmanlı olmaktan gurur duyuyoruz.&nbsp;Avrupa artık imparatorluğumuz üzerindeki nüfuzunun kırıldığını kabul etmelidir...”</span></p>

  <p><span class="font4">Fazlasıyla iyimser, fazlasıyla abartılı laflardı bunlar ama söylediğim gibi isyan hepimizin başını döndürmüştü ve belki de içimizde en fazla sarhoş olan Enver Bey’di. Üstelik o&nbsp;günlerde hiç de sakil kaçmıyordu bu türden konuşmalar. Sözlerimiz havada uçuşan sesler gibi etkisiz değildi artık. Abdülhamit’in zulmüyle inleyen ülkede zindanların kapıları teker&nbsp;teker açılıyor, kendi vatanında esir düşmüş Osmanlı evlatları birer birer hürriyetlerine kavuşuyorlardı. Hâlâ sultanın&nbsp;çıkarlarını korumaya çalışan valiler, bizzat bulundukları yörenin halkı tarafından azlediliyor, hafiyeler tartaklanıyor,&nbsp;tutuklanıyordu. Payitahtta elli bin kişilik bir kalabalık Bab-ı&nbsp;Âli’ye yürüyordu. Serez’den Harput’a, Bursa’dan Beyrut’a kadar bütün Osmanlı yurdu inkılabı kutluyordu. Fakat bütün&nbsp;bu toz dumanın arkasındaki hakikat bambaşkaydı. Bu büyük&nbsp;çalkantıya, bu sosyal altüst oluşa rağmen hâlâ kati bir zafer&nbsp;kazanamamıştık. Meşrutiyet ilan edilmiş olmasına rağmen&nbsp;otuz iki yıldır millete kan kusturan despot hâlâ Yıldız Sarayı’nda Devlet-i Aliyye’yi yönetiyordu, onun hafiyeleri ve memurları hâlâ vazife başındaydı. Seçimlerin yapılacağından&nbsp;söz ediliyordu ama yıllardır gizli çalışmış cemiyetimizin henüz hukuki konumu açıklık kazanamamıştı. Leon Dayı’nın&nbsp;söylediği gibi, “inkılap yapmış ama iktidar olamamıştık.”</span></p>

  <p><span class="font4">Bu sözleri Enver Bey’i dinledikten sonra birlikte avukatlık bürosuna giderken söylemişti Leon Dayı. Muhtemelen o sırada sen, kiraz ağacının altında oturmuş, bilmem hangi melankolik şairin şiirlerini okuyordun. Belki bana kızıyordun, belki üzgündün ama ağladığını hiç zannetmiyorum. Nefretten&nbsp;kasılsan bile o zayıflığı göstermezsin sen... Evet, tek başınayken bile nemlenmez gözlerin. Bu mümkün mü? İnsan bu kadar güçlü olabilir mi? Yoksa çok güçsüz, çok kırılgan olduğun&nbsp;için mi öyle görünmek istiyordun? O alaycı, umursamazlığın&nbsp;seni koruyan bir tür zırh mıydı?</span></p>

  <p><span class="font4">Bu meseleyi de çok düşündüm. Belki daha bebek yaşta anneni kaybetmenin getirdiği bir katılık, babanın seni bırakıp Paris’e gitmesi, orada başka bir kadınla evlenmesi... Çok erken bir olgunlaşma. Sevgisiz büyüme diyemeyeceğim, çünkü Paloma Nine de, Leon Dayı da büyük bir şefkatle yaklaşıyorlardı sana. Seni şımarttıklarını bile söyleyebilirim. O gün&nbsp;Leon Dayı’yla senin hakkında da konuşmuştuk.</span></p>

  <p><span class="font4">“Ester nerde?” diye sormuştu sahil boyunca yürürken.</span></p>

  <p><span class="font4">Artık bu tür toplantılarla alakadar olmadığını söylemiştim; tecrübeli adamdı; yüzümün gölgelenmesinden, sesimin anısından bir mesele olduğunu anlamıştı.</span></p>

  <p><span class="font4">“Kavga mı ettiniz yoksa?”</span></p>

  <p><span class="font4">Geçen gün konuştuklarımızı anlattım. Düşünceli düşünceli başını salladı.</span></p>

  <p><span class="font4">“Çare arıyor,” diye mırıldandı. Aniden durdu. “Sizin işiniz çok zor.” Gözlerimin içine baktı. “Bunu biliyorsun değil mi&nbsp;Şehsuvar?”</span></p>

  <p><span class="font4">“Benim de hayatımı zorlaştırdınız” diye bize mi kızıyordu, yoksa “size niye müsaade ettim ki?” diye kendine mi, anlayamadım.</span></p>

  <p><span class="font4">“Biliyorum efendim,” diye onayladım. “Biliyorum...”</span></p>

  <p><span class="font4">Tekrar yürümeye başladı.</span></p>

  <p><span class="font4">“Ester, eşi benzeri olmayan bir kızdır. Fevkalade bir insandır. Ben büyüttüğüm için söylemiyorum, onu kendi kızım kadar sevdiğim için de söylemiyorum. Sahiden öyle bir insan. Zamanının çok ötesinde. Bunun iyi eğitim almış olmasıyla, Paris’te okumuş olmasıyla filan alakası yok. Bu biraz&nbsp;tuhaf gelecek sana ama onun gizli bir yeteneği var. Tanrı ona&nbsp;bir hediye vermiş. Belki de bir ceza... Evet, onun felaketi sezinleme becerisi var. Tıpkı annem gibi. Bütün Yahudi kadınlarında vardır bu duygu. Sahiden diyorum... En azından benim tanıdığım Yahudi kadınlarında vardı. Musa Peygamber,&nbsp;kavmimizi Mısır’dan kurtardığından beri, binlerce yıl ülke&nbsp;ülke, memleket memleket sürüldükten, kovulduktan sonra&nbsp;edinmiş olmalılar bu yeteneği...”</span></p>

  <p><span class="font4">Sustu; ben de ağzımı açıp tek kelime etmedim. Aklımızı kurcalayan bu meseleyi kendi kendimize ölçerek, biçerek bir&nbsp;süre öylece yürüdük.</span></p>

  <p><span class="font4">“Evet,” dedi sonunda başını sallayarak. “Evet, Ester çare arıyor. Seninle birlikte olmak için çare arıyor. Elbette kendi&nbsp;mutluluğu için yapıyor bunu, çünkü seni seviyor, seninle yaşamak istiyor. Biliyor ki sen siyasete bulaştıkça uzaklaşacaksınız birbirinizden. Paris’e de bunun için gitmek istiyor. Belki&nbsp;de bütün bu olanları çok önceden sezinlediği için... Evet, çocukça bir fikre sahip, sanatın sizi kurtaracağını zannediyor.&nbsp;Sen romancı olacaksın, o şair... Ve sanatın ve aşkın şehri Paris, kendi öz çocuklarıymış gibi bağrına basacak sizi. Ne Yahudilik ne Müslümanlık, adına kültür denilen bambaşka bir&nbsp;din. İşte o zaman ortadan kalkacak sizi ayıran her şey...</span></p>

  <p><span class="font4">Ester bunu düşlüyor. Hayır, hiçbir zaman açıkça söylemedi bunları bana ama biliyorum, herkes gibi, hepimiz gibi, bütün&nbsp;dünya gibi, o da bir çıkmaza girmiş durumda. Onun bulduğu&nbsp;hal yolu bu. Biz ise, yani seninle ben, bambaşka bir rüzgâra&nbsp;kapıldık. İşin kötüsü, olaylar bu raddeye gelmişken artık ray&nbsp;da değiştiremeyizr:.” Tekrar durdu. “Yanlış mı düşünüyorum?&nbsp;İsyan ülkeyi kasıp kavururken, hürriyet bu kadar yakınımızdayken hadi bana müsaade arkadaşlar, diyebilir misin?”</span></p>

  <p><span class="font4">Kötü yerimden yakalamıştı. Sadece omuz silkmekle yetindim.</span></p>

  <p><span class="font4">“Talat Bey, seni bana gönderdiğinde çok olumlu ifadeler kullanmıştı hakkında. Ama onun gibi önemli bir adam kefil olmasa da yine yanımda tutardım seni. Çünkü tanıdıkça&nbsp;daha çok sevdim. Çünkü gerçek bir vatanperversin, samimisin, dürüstsün, itimat edilir bir gençsin. Hayır, sen kendi mutluluğun için, vatanından vazgeçemezsin. Ülke ateşler içinde&nbsp;kalmışken, kendi gönül yangınını söndürmenin peşinde koşmazsın. Yanılıyor muyum? Cemiyete girerken ettiğin yemini&nbsp;bozabilir misin? Hürriyet, kardeşlik, eşitlik ve adalet için dövüşmekten vazgeçebilir misin?”</span></p>

  <p><span class="font4">Ne diyeceğimi bilemiyordum; utanıyordum, çok utanıyordum ama öte yandan büyük bir tepki duyuyordum Leon Dayı’ya. Evet, söylediklerinin hepsi doğruydu. Üstelik defalarca aynı soruyu kendi kendime sormuş, aynı cevabı vermiştim.&nbsp;Ama Leon Dayı sorunca, beni köşeye sıkıştırmaya çalıştığını&nbsp;zannettim, bizi ayırmak istediğini düşündüm. Derin bir güvensizlik kapladı yüreğimi, kapkaranlık bir kuşku... Demek&nbsp;ki en başından beri karşıymış münasebetimize, diye geçirdim aklımdan. Zaten hep acayip gelmişti bana, Leon Dayı’nın&nbsp;bize gösterdiği hoşgörü. Demek o sıcak davranışların hepsi&nbsp;sahteymiş. Beni kandırmak için öyle görünüyormuş. Ne kadar açık fikirli, ne kadar medeni olursa olsun, hangi Yahudi&nbsp;isterdi ki öz kızı yerine koyduğu biricik yeğenini bir Müslümanla evlendirmeyi? Tuhaf bir histi, bir yandan aşağılık duygusu hissediyordum, bir yandan küçümseme ve elbette çığ&nbsp;gibi çoğalan bir öfke. Büyük saygı duyduğum, o şefkat dolu, o&nbsp;bilge insan, yıllarca işlenen din düşmanlığının da yardımıyla&nbsp;bir anda şeytana dönüşüvermişti gözümde. Yahudi’ydi işte,&nbsp;bizim aramıza katılmasının nedeni de Selanik’te kendi cemaati için bir devlet kurmaktı. Bir de utanmadan kardeşlikten,&nbsp;eşitlikten, adaletten bahsediyordu. Ben böyle içten içe kendimi kötülükle zehirlerken,</span></p>

  <p><span class="font4">“Bana kızma Şehsuvar,” dedi Leon Dayı müşfik bir sesle. “Senin düşmanın değilim, aksine senin dava arkadaşınım.&nbsp;Ester’le birlikte olmanıza da karşı değilim. Olsaydım, münasebetinizi çok önceden engellerdim. Şu an, Ester’le gidiyorum desen, benim için mesele değil. Paris’e gitmeniz için&nbsp;elimden gelen her türlü imkânı kullanırım. Bunun için de&nbsp;seni ne ayıplar, sana ne küser ne de kızarım. Ben de genç oldum, ben de sevda denen bu hissi yaşadım. Lâkin mesele ben&nbsp;değilim, sensin. Daha dün ‘Kuryelik basit bir vazife, ben fedailer arasına girmek istiyorum,’ diyen sen, isyan dalga dalga&nbsp;ülkeye yayılırken, Ester’le Paris’e gidebilecek misin?”</span></p>

  <p><span class="font4">Doğru söylüyordu, ister istemez bakışlarımı kaçırdım.</span></p>

  <p><span class="font4">“Demek istediğim bu Şehsuvarcığım. Demek istediğim işte bu aziz kardeşim. Ester’den ayrıl demiyorum sana. Sadece benim biricik kızımın ne düşündüğünü anlatmaya çalışıyorum. Onu daha iyi anlaman için, onun ne istediğini bilmen için. Saklayacak değilim, bütün bunları da senden çok&nbsp;Ester’in mutluluğu için yapıyorum.”</span></p>

  <p><span class="font4">Yüreğimi bir bukağı gibi sıkan öfke geçmemişti ama Leon Dayı’nın beni kandırmaya çalışmadığını anlamıştım. O göründüğü gibi biriydi. Söyledikleri doğru ya da yanlış olabilirdi ama sözlerinde samimiydi. Yalancı olan bendim, nitekim&nbsp;az önce kapıldığım yıkıcı hisleri saklayarak riyakârca davranmayı sürdürdüm.</span></p>

  <p><span class="font4">“Rica ederim efendim, size niçin kızayım? Sadece içinde bulunduğumuz meseleyi izah etmek istemiştim.”</span></p>

  <p><span class="font4">İnanmadı tabii ama daha fazla utandırmak istemediğinden üstüme gelmedi.</span></p>

  <p><span class="font4">“İyi o zaman, lâkin şunu anlamalısın, işiniz kolay değil. Benim tanıdığım Ester, inatçıdır, kendi bildiğinden şaşmaz.&nbsp;Şunu da söylemek mecburiyetindeyim ki, eğer Ester, tek başına Paris’e gitmek isterse, onu desteklemekten geri durmam.&nbsp;Böyle olsun istemem ama o gün gelirse, lütfen bu davranışımı sana karşıymışım gibi yorumlama.”</span></p>

  <p><span class="font4">Dürüst insanların neden yalana ihtiyaç duymadıklarını o anda fark ettim. Çünkü onlar inandıkları gibi hareket ediyorlardı, çünkü onların kendi doğrulan vardı ve kimse onları bunun dışına çıkaramazdı. Belki hiçbir zaman farkına varmadı ama Leon Dayı, benim en iyi öğretmenlerimden biriydi. Ne yazık ki bunu kendisine söyleme fırsatı bulamadım.</span></p>

  <p><span class="font4">O gün Leon Dayı’nın söyledikleri, senin hakkındaki düşüncelerimi biraz olsun yerli yerine oturtsa da, kafamdaki soruları, kaygıları, endişeleri tümüyle giderememişti. Sadece onun sözleri değil, kendime yaptığım izahat, yanımda yokken bile seninle yaptığım tartışmalar, sık sık geçmişi hatırlayıp tahlillerin girdabında kaybolmalar, hiçbiri ama hiçbiri&nbsp;sorularıma cevap olamadı.</span></p>

  <p><span class="font4">Zannederim o sebepten böyle çaresiz kaldım. O sebepten, bu duygusal gidiş gelişleri, bu ruhsal altüst oluşları, sönüp&nbsp;sönüp yeniden kabaran o sonsuz öfkeyi, o dinmek bilmez&nbsp;hasreti hiç ama hiç kaybetmedim. Ve zannederim yine bu&nbsp;sebepten, yani bütün ömrüm boyunca çözemediğim tek muamma sen olduğun için, bu aşkı hiçbir zaman unutmadım,&nbsp;unutamadım; hiç kapanmayacak mukaddes bir yara gibi hep&nbsp;canevimin en mahrem yerinde sakladım.</span></p>

  <p><span class="font4">Biliyorum, belki de gülüp geçeceksin bu yazdıklarıma. Belki de öfkeleneceksin; madem öyleydi, o zaman neden beni bıraktın, neden benimle gelmedin diyeceksin. Buna verecek&nbsp;hem çok cevabım var, hem hiç cevabım yok. Yani neden öyle&nbsp;davrandığımı tam olarak ben de izah edemiyorum kendime.&nbsp;Bazen iyi bir sebep buluyorum, bazen de ne kadar mantıklı&nbsp;olursa olsun bulduğum bütün sebepler saçma geliyor bana...&nbsp;Belki senin verebilecek çok daha iyi bir cevabın vardır, çok&nbsp;daha iyi bir açıklaman...</span></p>

  <p><span class="font4">Bir dakika... Bir dakika... Telefon çalıyor, bakmasam... Amma da ısrarcı... Bakmayacağım, hayır, kim olursa olsun&nbsp;bu münasebetsiz, açmayacağım telefonu... Niye vazgeçmiyor&nbsp;ki? Bu ne inat? Mühim bir şey olmasın? Baksam mı? Özür&nbsp;dilerim Ester, yine ara vereceğim...</span></p>
</body>
</html>
