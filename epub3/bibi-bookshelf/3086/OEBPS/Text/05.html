<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="egv05">“Ne yapıyorsun, asıl katil kaçıyor!”</a><br /></h2>

  <h2><span class="font4" style="font-weight:bold;"><br /></span></h2>

  <p><span class="font4" style="font-weight:bold;font-style:italic;">İyi Geceler Ester, (1. Gün, Gece)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">İyi geceler, diyorum ama kim bilir bu yazdıklarım ne zaman eline geçecek, kim bilir günün hangi saatinde okuyabileceksin? Önemli değil, okuman kâfi elbette, ancak bu satırları yazarken nasıl bir ruh halinde olduğumu bilmeni istiyorum.&nbsp;Bu akşam, anlatacaklarımı bitiremeden çıkmak zorunda kalmıştım odadan. Oysa Şemsi Paşa’nın nasıl vurulduğunu, bu&nbsp;olayın benim hayatımı nasıl değiştirdiğini yazacaktım sana.&nbsp;Oda hizmetlisi, Reşit’in mesajını getirmişti. Akşam otelin restoranında yiyeceğimiz yemeği hatırlatıyordu. Birlikte vakit&nbsp;geçirirsek sıkıntılarımdan kurtulacağımı zannediyor bu nazik&nbsp;otel müdürü. Dertlerimi kendisiyle paylaşmamı istiyor. Halbuki bunu yaparsam onun da başını belaya sokmuş olurum.&nbsp;Hem rahmetli babası Yusuf Bey’in aziz hatırasına duyduğum&nbsp;hürmet, hem kardeşim yerine koyduğum bu genç adamın iyilikleri engel oluyordu sırlarımı onunla paylaşmama.</span></p>

  <p><span class="font4">İşin kötüsü, bu ketumluğumu izah da edemiyorum. Belki anlatsam Reşit de bu kadar merak etmeyecek, bu kadar üzerime düşmeyecek. Ama yapamıyorum işte. Bu akşam da öyle&nbsp;oldu. Yemek boyunca, adabını, terbiyesini bozmadan sorular&nbsp;sordu. Ben de değme diplomatlara şapka çıkartacak bir söz&nbsp;cambazlığıyla, onu kırmadan sorularını savuşturup durdum.&nbsp;Çaresiz kaldığım anlarda da lafı yemeklere getirdim; ki, otelin aşçısı hakiki bir şölen sofrası hazırlamıştı bize. Kremalı&nbsp;tavuk çorbası, tereyağlı mercan filetosu, puf böreği, sebzeli&nbsp;piliç kızartması... Hele en son sunulan o tatlı... İncecik açılmış yufkalar fındık parçacıklarıyla doldurulmuş, kıvamında&nbsp;bir şerbetle tatlandırılmıştı... Sizin samsada tatlısına benziyordu. Paloma Nine nasıl da güzel yapardı samsadayı!</span></p>

  <p><span class="font4">“Sefaradların İspanya’dan getirdiği en şahane tatlı,” diyerek şen kahkahalarından birini koyverdikten sonra eklerdi: “Ama samsadanın en lezzetlisi bu evde yapılır.”</span></p>

  <p><span class="font4">Sık sık Selanik’i düşünüyorum şu sıralar... Yeşil boyalı panjurlarını, kireç beyazı evlerini, seninle birlikte yürüdüğümüz Arnavut kaldırımlarını... Hatıralar durmaksızın hücum ediyor zihnime. Benim için şu an yaşadıklarım, artık bütün enteresanlığını yitirdi. Henüz kırkı bulmadan ihtiyar bir adam&nbsp;gibi geçmişimle birlikte yaşamaya başladım. Bazen öyle hatıralar canlanıyor ki hafızamda, kendim bile şaşırıyorum. Belki&nbsp;de artık yapacak hiçbir işim kalmadığından, mühim bir gayem bulunmadığındandır. Belki de adım adım ölüme yaklaştığımdan. Elbette sık sık, seninle tartışmalarımızı hatırlıyorum. Ve her geçen gün daha çok hak veriyorum sana.</span></p>

  <p><span class="font4">“Yapma Şehsuvar, senin mizacın siyasete uygun değil,” demiştin. Beni benden daha iyi tanıyormuşsun. Doğruymuş,&nbsp;hele fedailik, kahramanlık, hiçbiri bana göre değilmiş. Pişmanlıkla söylenmiş sözler değil bunlar, son yirmi yılın dökümü. Sakın yanlış anlama, yaptıklarımı küçümsemiyorum,&nbsp;dahası bağlı olduğum fikirlere hiçbir zaman ihanet etmedim.&nbsp;Ne arkadaşlarıma, ne cemiyete, ne de davama. Korktum, evet&nbsp;ölesiye korktum ama başa çıkmayı öğrendim o duyguyla. Benimkisi bir tür kendini bulma, bir tür içe dönüş, tefekkür.&nbsp;Fırtınalı okyanuslardan kurtulup, ölü bir denizde batmayı&nbsp;bekleyen yelkenli gibi çaresiz, öylece kalakalmışken, insan&nbsp;daha iyi değerlendiriyor kendini. İnkar etmiyorum, bu son&nbsp;yirmi yılda dünyanın serüveni geçti başımdan, suikastlar,&nbsp;hükümet darbeleri, harpler ama onlardan geriye pek bir iz&nbsp;kalmamış olmalı ki, sadece sen ve Selanik beliriyor olanca&nbsp;canlılığıyla gözlerimin önünde.</span></p>

  <p><span class="font4">Yine dağıttım, kusura bakma... Belki iyi bir yazar da olmazdı benden. Neyse... Reşit’ten bahsediyordum değil mi? Evet, derdimi tasamı, başıma gelenleri öğrenmek için can&nbsp;atıyordu. Meraktan mı, yardım etmek istediğinden mi diye&nbsp;düşünürken bir ara gözlerinde öyle tuhaf bir ifade yakaladım ki, ürpermekten kendimi alamadım; sanki bir tür hinlik&nbsp;vardı, kurnazca, hatta sinsice bir mana.</span></p>

  <p><span class="font4">Yoksa, babasının ölümü için mi suçluyordu beni? Trablusgarp’ta onu koruyamadığım için mi? Babasını orada bırakıp, sağ salim payitahta döndüğüm için mi? Hayır, Reşit böylesi saçma düşüncelere kapılmayacak kadar mantıklı biriydi.&nbsp;Öfke değil zaten, sanki hesaplı bir bakış vardı gözlerinde.&nbsp;Gizli bir maksadın peşindeymiş gibi. Yoksa, o da mı? Bir gece,&nbsp;otelde el ayak çekilince beni cellatlarıma teslim etmek için&nbsp;miydi bütün bu izzetüikram?</span></p>

  <p><span class="font4">Hayır, haksızlık ediyordum. Hemen uzaklaştırdım bu düşünceyi kafamdan. Evhama kapılmanın manası yoktu, zavallı Reşit’in babasının arkadaşına, aynı okulda okuduğu ağabeyine yardım etmekten başka bir gayesi yoktu. Ama başımdan geçenleri, aklımdaki soruları ona anlatamazdım. Hem anlatsam da anlamazdı, bu kanlı kapışmada babasını yitirmiş olmasına rağmen anlayamazdı.</span></p>

  <p><span class="font4">Yeryüzünde beni anlayacak tek kişi vardı, o da sendin. Çünkü en çok sana acı çektirmiştim, en çok seni hayal kı-nklığına uğratmış, mutluluğunu elinden almış, ruhunu incitmiştim. Evet, kendimle birlikte senin de hayatını mahvetmiştim. Belki “Artık geçmişte kaldı, artık bunların hiçbir&nbsp;önemi yok” diyeceksin ama var. Evet, benim için çok büyük&nbsp;önemi var. Sen okumasan da, bilmek istemesen de anlatmak&nbsp;zorundayım. Hiç değilse bu kadarını borçluyum sana. Neden bu seçimi yaptığımı, neden o acımasız kararı verdiğimi&nbsp;izah etmeliyim, tabii yapabilirsem... En azından denemeliyim. Lütfen yazdıklarımı okumaya devam et, lütfen beni&nbsp;anlamaya çalış, hiç hak etmesem de lütfen bu kadarını çok&nbsp;görme bana...</span></p>

  <p><span class="font4">Şemsi Paşa’nın Selanik’ten sağ salim ayrılmasında kalmıştık. Umudu boğmaya gelenleri taşıyan o tren yaklaşadursun, Manastır’daki arkadaşların hepsi panik içindeydi. Şemso, Selanik gibi cemiyetin en güçlü olduğu bir şehirde vurulamadıysa Manastır’da nasıl öldürülecekti? Üstelik zaman gitgide&nbsp;daralıyordu. Çaresiz kalan arkadaşlar işi kiralık katil tutmaya kadar vardırırken, Atıf adında bir mülazım Büyük İskender’in kördüğümü çözmesi misali kestirip attı;</span></p>

  <p><span class="font4">“Ben yaparım.”</span></p>

  <p><span class="font4">Üstelik ilk kez söylemiyordu; iki gün önce yine aynı kararlılıkla dile getirmişti bu isteğini.</span></p>

  <p><span class="font4">“Şemsi Paşa Selanik’te öldürülmezse, Manastır’da onu ben vururum.”</span></p>

  <p><span class="font4">Belki o zaman kimse kulak asmamıştı genç mülazımın sözlerine ama şimdi hepimiz inanıyorduk. Evet, ben de oradaydım, eniştem Mehmed Ali Bey’le birlikte, Süleyman Askeri Bey de yanımızdaydı. Aslında cesaret edebilsem, Mülazım&nbsp;Atıf’tan önce, “Bırakın ben vurayım Şemsi Paşa’yı,” diyecektim. Etrafımdakiler o kadar çaresiz, o kadar berbat bir haleti-ruhiye içindeydiler ki, birinin çıkıp, “Merak etmeyin ben&nbsp;bu işi hallederim,” demesi gerekiyordu. Elbette kimse benim&nbsp;gibi genç ve tecrübesiz birine güvenmezdi. Üstelik zabit bile&nbsp;değildim. Silah kullanabileceğim akıllarının ucundan geçmezdi. Sadece Mehmed Ali enişte bilirdi bu işlere meraklı&nbsp;babamın, tek oğlunu bir silahşor gibi yetiştirdiğini.</span></p>

  <p><span class="font4">“Kendimizi savunabilmemiz lazım evladım, öyle bir çağda yaşıyoruz ki, korkarım asker olmasan bile harp etmek mecburiyetinde kalabilirsin.”</span></p>

  <p><span class="font4">Babamın sürgüne yollandığı o cehennem şehrindeki ölümünden sonra daha fazla alakadar olmaya başladım silahlarla, ta ki seninle tanışıncaya kadar. Yalan söylemiyorum, seni tanıdıktan sonra hiçbir silaha elimi sürmedim. Belki de hiç&nbsp;sürmeyecektim, olaylar beni Şemsi Paşa suikastının tam ortasına düşürmeseydi eğer.</span></p>

  <p><span class="font4">Şemsi Paşa’nın treni 7 Temmuz’da geldi Manastır’a. Kulakları tırmalayan bir boru sesi bu meşum anı bütün Manas-tır’a duyurdu. Mülazım Atıf, “Ben Şemsi Paşa’yı vururum,” demesine rağmen, ne kendisinin ne de cemiyetin hiçbir hazırlığı yoktu. Koca İttihat ve Terakki böyle acemiliği nasıl yapar, diyeceksin ama öyleydi. Kararlı insanlar vardı sadece, cesur ve kendinden emin insanlar. İşte Mülazım Atıf onlardan&nbsp;biriydi. Derin bir sükûnetle bakan gözleri, kıpırtısız yüzü&nbsp;ölüm dahil, her türlü fedakârlığı yapmaya hazır olduğunu&nbsp;gösteriyordu. Nasıl olacak bu iş diye şaşkın şaşkın düşünürken, eniştem Mehmed Ali Bey beni sakin bir köşeye çekti.</span></p>

  <p><span class="font4">“İşin vahametini görüyorsun Şehsuvar,” dedi gözlerini yüzüme dikerek. “Atıf kendini feda ediyor. Onun bu kahramanlığı boşa gitmemeli. Bu suikast mutlaka muvaffak olmalı. Yoksa dağdaki arkadaşlarımızı bir felaket bekliyor, hepimizi yok edecekler. İnkılap daha başlamadan bitecek. Atıf mutlaka o tetiği&nbsp;çekmeli. O tabancadan çıkan kurşun mutlaka hedefini bulmalı. Ama olmazsa, o kurşun hedefini bulmazsa...” Sağ elini&nbsp;omzuma koydu. “Biliyorum senin vazifen değil, biliyorum bu&nbsp;iş için talim görmedin, lâkin hazırlıksız yakalandık... Ben çok&nbsp;göz önündeyim. Hakkımda cemiyet yöneticisidir diye dedikodular aldı yürüdü. Bu halimle Atıf’ı kollayamam, yapmaya&nbsp;kalksam zarar veririm. Belki cemiyet bazı tedbirler alacaktır,&nbsp;fakat emin değilim... Şemso’nun defteri Selanik’te dürülmeliydi, olmadı, çok geç kalındı... Yani diyeceğim şu ki, seni burada&nbsp;kimse tanımaz. Yani Atıf’ın arkasında olsan. Muhtemelen Atıf&nbsp;vurur paşayı ama olur da vuramazsa... Bunu senden istemeye&nbsp;salahiyetim yok, ancak Atıf muvaffak olamazsa...”</span></p>

  <p><span class="font4">Bana duyduğu güven başımı döndürmüştü, sözünü tamamlamasına müsaade etmedim.</span></p>

  <p><span class="font4">“Onun başladığı işi ben bitiririm,” dedim heyecanla. “Bana bir silah ver yeter.”</span></p>

  <p><span class="font4">Gözlerinin çakmak çakmak olduğunu gördüm, sımsıkı sarıldı bana.</span></p>

  <p><span class="font4">“Rahmetli baban sağ olsaydı, kim bilir ne kadar iftihar ederdi seninle.”</span></p>

  <p><span class="font4">“Bu, aynı zamanda babamın intikamı olacak. Meşrutiyet kazanınca onun da ruhu şad olacak.”</span></p>

  <p><span class="font4">“Öyle olacak,” dedi iri gövdesini geri çekerken. “Despotun katlettiği bütün şehitlerimizin ruhu şad olacak.”</span></p>

  <p><span class="font4">Belinden beylik Nagant tabancasını çıkarıp uzattı.</span></p>

  <p><span class="font4">“Beni hiç utandırmadı, seni de utandırmaz inşallah.”</span></p>

  <p><span class="font4">O andan itibaren bir gölge gibi ayrılmadım Mülazım Atıf’ın peşinden. Beni fark etmemiş olması imkânsızdı ama&nbsp;ne dönüp bakıyor, ne gülümsüyor ne de selam veriyordu. Belki de cemiyetin beni görevlendirdiğini düşünüyor, sokaktaki&nbsp;hafiyelerin vaziyeti anlamaması için böyle soğuk davranıyordu. Belki de eniştem, onu kollayacak kişinin ben olduğumu&nbsp;kulağına fısıldamıştı.</span></p>

  <p><span class="font4">Bu arada Şemsi Paşa, istasyondan bir arabayla telgrafhaneye gitmişti. Muhtemelen olan biten hakkında saraya rapor vermek niyetindeydi. Atıf Bey de benim gibi suikast için bunun kaçınlmaz bir fırsat olduğunu düşünmüş olacak ki,&nbsp;Manastır’ın ortasından geçen Drahor Nehri’nin karşısındaki telgrafhaneye yöneldi. Son derece sakindi, sanki ölmeye,&nbsp;öldürmeye değil de yürüyüşe çıkmış gibi küçük adımlarla&nbsp;arşınlıyordu telgrafhanenin önündeki caddeyi. Bir ara lokantaya girip karnını bile doyurdu. Onu gören zabit dostlarıyla&nbsp;sohbet ediyor, gelen geçenle selâmlaşıyor ama gözünü bir an&nbsp;olsun telgrafhanenin kapısından ayırmıyordu.</span></p>

  <p><span class="font4">Boğucu bir hava vardı, nemli, alabildiğine sıcak. Telgrafhanenin önü ana baba günüydü. Bir zamanlar dağdaki eşkıyaların kellelerini tespih taneleri gibi ipe dizip meydanlarda teşhir eden bu acımasız paşayı görmeye gelmişti millet. Aslında herkesin kafasında aynı soru dolanıyordu: Bu kez de&nbsp;muvaffak olacak mıydı Şemso? Hep yaptığı gibi isyancıları&nbsp;bozguna uğratıp, Devlet-i Aliyye’nin şerefini kurtarabilecek&nbsp;miydi? Herkeste bir tedirginlik, bir kuşku hakimdi. Üstüne&nbsp;üstlük bu boğucu hava iyice bunaltıyordu ahaliyi, karamsar&nbsp;yapıyordu herkesi. Bir ara ılık bir rüzgâr esti dağdan. Ortalığı serinletmek şöyle dursun, kırdan topladığı çeri çöpü, tozu&nbsp;toprağı boca etti telgrafhanenin önünde toplanan ahalinin&nbsp;üzerine; kalabalık şöyle bir dalgalandı ama kimse dağılmadı.&nbsp;Ağzına burnuna dolan tozları elinin tersiyle silen bir ihtiyar,</span></p>

  <p><span class="font4">“Zelzele, zelzele alameti bunlar,” diye söylendi. “Böyle sıcak mı olur be! Allah beterinden saklasın.”</span></p>

  <p><span class="font4">Birkaç kişi dönüp ters ters baktı adama.</span></p>

  <p><span class="font4">“Ne bakıyorsunuz? Böyle cenabet hava gördünüz mü bugüne kadar?” Gözlerini kül rengi gökyüzüne dikti. “Aha, yaz ortasında güneş de yok oldu işte.”</span></p>

  <p><span class="font4">“Yağmur yağacak be Şaban Dayı,” dedi sıska bir delikanlı. “Geçen sene de aynı böyle olmuştu ya hatırlasana. Sele gitmişti ortalık.”</span></p>

  <p><span class="font4">Şaban Dayı laf yetiştirecekti ki, kalabalık nehir boyundaki kavaklar gibi dalgalanmaya başladı.</span></p>

  <p><span class="font4">“Geliyor, geliyor, Şemsi Paşa geliyor...”</span></p>

  <p><span class="font4">Atıf’ın oturup kahvesini içtiği masaya çevirdim bakışlarımı. Yoktu, evet, bizim genç mülazım ortalıktan kaybolmuştu. Telaşa kapıldım. Nereye gitmişti bu adam? Yoksa son anda&nbsp;korkup vaz mı geçmişti? Eğer öyleyse, bu işi benim bitirmem&nbsp;gerekecekti. Sağ elim kendiliğinden belimdeki Nagant tabancaya uzandı. Güvenilir bir dost gibi öylece duruyordu kuşağımın arasında. O anda gördüm bizim zabiti; kaçtığı filan yoktu, emin adımlarla telgrafhaneye yürüyordu. Önüne çıkan&nbsp;insanları sakince aralayarak, “Müsaade edin, vazifeliyim,”&nbsp;diye fısıldıyor, her adımda kurşun sıkacağı adama biraz daha&nbsp;yaklaşıyordu.</span></p>

  <p><span class="font4">Şemso daha ortalıkta yoktu ama adamları teyakkuza geçmiş, telgrafhanenin önünde Landon arabası hazırlanmış, Arnavut korumaların bir kısmı atlarına doğru yürümeye başlamışlardı. Evet, o kadar kendilerinden eminlerdi ki ciddi hiçbir tedbir almamışlardı. Cemiyetin en güçlü olduğu Selanik’te başlarına bir iş gelmeyen Arnavut korumalar, hatta&nbsp;belki Şemso bile rahatlamış, Manastır’da herhangi bir suikast&nbsp;tehlikesiyle karşılaşmayacaklarını düşünmeye başlamışlardı. Boşuna dememişti babam: “İnsanın en zayıf anı, kendini&nbsp;en güçlü hissettiği andır,” diye. İşte Şemsi Paşa’nın ölümüne&nbsp;yol açacak hata da bu olacaktı. Ama adım adım düşmanına&nbsp;ilerleyen Mülazım Atıf bütün bunların dışındaydı. Çekeceği&nbsp;tetikten çıkan kurşunun hedefindeki adam gibi, kendisini de&nbsp;öldüreceğinden emin olmasına rağmen kararlılıkla ilerliyordu telgrafhaneye doğru.</span></p>

  <p><span class="font4">Atıf’ı gözden kaybetmemek için ben de açtım ayaklarımı, fakat bir yandan da dikkat çekmekten, acemiliğim yüzünden&nbsp;her şeyi berbat etmekten korkuyordum. Atıfla aramdaki mesafeyi koruyarak kalabalığa karıştım. Ahalinin arasında yürümek oldukça güçtü, feslerin, sarıkların, şapkalar denizinde&nbsp;bizim mülazımı yitirmemek için gayret ederek, milleti ite&nbsp;kaka güç bela telgrafhanenin kapısına yaklaştım.</span></p>

  <p><span class="font4">Önünde bir sıra insan kalınca durmuştu Atıf, ben de hemen gerisinde dikilmeye başladım. Artık sabırsızlanan milletin gözü kulağı telgrafhanenin kapısındaydı ama en çok da Atıfla benim. Bir ara başını hafifçe çevirdi, göz göze geldik.&nbsp;Cesaret vermek için gülümsedim, yüzünde hiçbir değişiklik&nbsp;olmadı, belki beni görmedi bile. Usulca başını çevirip kısılmış gözlerini ahşap kapıya dikti. Sağ elim yine kendiliğinden&nbsp;silahıma uzandı, onun eli de tabancasının kabzasını kavramış olmalıydı. Fakat kapıda hareketlilik sürmesine rağmen,&nbsp;Şemso bir türlü görünmüyordu. Boğazımın kuruduğunu&nbsp;hissediyordum, boğucu hava, gerginliğimi iyice artırıyordu.&nbsp;Sanki Mülazım Atıf değil de ben çekecektim tetiği. Sonra&nbsp;bunun hiç de o kadar uzak bir ihtimal olmadığını anladım.&nbsp;Mehmed Ali eniştemin söylediği gibi, o yapamazsa, ben yapmalıydım. İşte o anda bu vazifeyi yerine getirmek için münasip bir pozisyonda olmadığımı fark ettim. Kırmızı fesi başına&nbsp;en az iki numara büyük olan, önümdeki ufak tefek adamı&nbsp;dirseğimle itekleyerek, aramızda birkaç kişi kalacak şekilde&nbsp;Atıf’ın hizasına geldim. Şimdi benim de önümde sadece tek&nbsp;sıra vardı, Şemsi Paşa’nın bineceği Landon araba ise sadece&nbsp;birkaç metre önümde duruyordu. Öyle ki arabayı çeken kır&nbsp;atlardan biri kendini tutamayıp çişini Arnavut kaldırımın&nbsp;üzerine bırakınca önümdeki insanlarla birlikte, ben de birkaç adım geriye çekilmek zorunda kaldım.</span></p>

  <p><span class="font4">Aslında çok zaman geçmemişti ama her saniye bitmek tükenmek bilmediğinden sanki saatlerdir Şemso’yu bekliyormuşum gibi geliyordu. Eminim Atıf da aynı sabırsızlık&nbsp;içindeydi. “Çıksın artık şu adam da bitsin bu işkence!” Belki&nbsp;de yanılıyordum, belki de Atıf göründüğü kadar sakindi. Ölümü göze almış adam, Azrail’den niye korksun ki?</span></p>

  <p><span class="font4">“Yok, gelmeyecek galiba Şemsi Paşa,” dedi sağ yanımda dikilen sarıklı adam. Ekşi ekşi ter kokuyordu. “Boşa bekliyoruz burada.”</span></p>

  <p><span class="font4">“Gelmeyip de ne yapacak be!” Önümdeki, siyah şapkalı adamdı konuşan. “Geceyi telgrafhanede mi geçirecek koca paşa?”</span></p>

  <p><span class="font4">Sarıklı cevap vermedi, ters ters baktı yalnızca. O anda yeniden dalgalandı kalabalık.</span></p>

  <p><span class="font4">“Geliyor, geliyor, işte geliyor...”</span></p>

  <p><span class="font4">Sahiden de telgrafhanenin tahta kapısı aralanmış, önden iki asker dışarı fırlamıştı bile. Landon arabanın hizmetlileri toparlanırken, bakışlarım Atıf’a kaydı. Sağ omzunun belli&nbsp;belirsiz kıpırdandığını hissettim. Sanırım tabancasını çıkarıyordu, başlıyordu işte, ben de yutkunarak Nagant’ımın kabzasını sımsıkı kavradım. Ardı ardına üniformalı, üniformasız insanlar sökün etti kapıdan, sonra bastonuna dayanmış&nbsp;Şemsi Paşa göründü. Ağır ağır ama kendinden emin adımlarla yürüyordu.</span></p>

  <p><span class="font4">Ne yalan söyleyeyim hayal kırıklığına uğramıştım; hakkında o kadar korkutucu hikâyeler dinlediğim o zalim kumandan, yürümekten aciz olan bu ihtiyarlığın eşiğindeki adam mıydı? Yeniden Atıf’a baktım, o da benim gibi mi düşünüyordu acaba? Hayır, genç mülazım duygularını hiçbir&nbsp;şeyin etkilemesine müsaade etmemişti, gözlerini dikmiş avını izliyordu. Ben de aynısını yaptım ama böyle olunca onun&nbsp;hareketlerini kaçıracaktım. Kendi budalalığıma öfkelenerek&nbsp;bir kez daha bakışlarımı bizim zabite çevirdim. Atıf’ın silahım usulca kaldırdığını gördüm. Benimki gibi Nagant bir&nbsp;tabanca vardı elinde. Önündeki adamı kendine siper alarak,&nbsp;silahını güvenli bir şekilde tutuyordu. O ana kadar kimse bu&nbsp;hareketini görmemişti. Ben de tabancamı çıkardım ama kaldırmadım. Atıf hiç beklemeden Nagant’ını önündeki adamın&nbsp;omzunun üstünden Şemsi Paşa’ya doğrultmuştu bile.</span></p>

  <p><span class="font4">Nasıl bu kadar sakin olabiliyor, diye düşünüyordum. Bırak, birine ateş etmeyi o ana tanık olmak dahi korkutmuştu beni ama bu genç mülazımın gösterdiği kahramanlık, ruhumu ele geçirmeye çalışan paniği durduruyor, bütün bu kalabalığı, Şemsi Paşa’yı, onun gözü kara korumalarını oracıkta&nbsp;bırakıp kaçmama engel oluyordu.</span></p>

  <p><span class="font4">Derin derin nefes alıp kendimi toparlamaya çalışırken patladı Atıf’ın tabancası. Silah sesiyle birlikte, önce büyük&nbsp;bir sessizlik çöktü kalabalığa. Bakışlarım Şemsi Paşa’ya çevrilmişti. Adamın yüzünden korkudan çok, şaşkınlık okunuyordu. Kim, nasıl cüret edebilmişti buna? O anda anladım&nbsp;Şemso’nun vurulmadığını, kurşun kafasını sıyırıp geçmişti.&nbsp;Kalabalıktaki sessizlik, bağırış çağırışa dönüşürken ikinci kez&nbsp;patladı Atıf’ın Nagant’ı. Şemsi Paşa’nın sarsıldığını gördüm,&nbsp;incecik bir “Ah” nidası çıktı çatlak dudaklarının arasından.&nbsp;Dehşetten iri iri açılmış gözleri kurşunun geldiği yöne kaydı&nbsp;ama hiçbir şey göremeden olduğu yere yığıldı. O anda bir&nbsp;kez daha bastı tetiğe Atıf, işi şansa bırakmak istemiyordu,&nbsp;ama bu kurşun boşa gitmişti. Paşa’nın yıkıldığını gören ahali&nbsp;ise suikastı nihayet idrak etmiş, panik içinde birbirini ezerek kaçışmaya başlamıştı. Bazıları cadde boyunca sıvışmanın&nbsp;yollarını ararken, bazıları karşılıklı sıralanan kahvehanelere,&nbsp;lokantalara doluşmuş, bazı talihsizler de o itiş kakış içinde&nbsp;kendini Drahor Nehri’nin ılık sularında bulmuştu.</span></p>

  <p><span class="font4">Bana gelince, tuhaf şey, ruhumu zayıf düşüren o aşağılık korkunun tümüyle yok olduğunu hissettim. Artık gurura&nbsp;benzer bir sevinçle yüceliyordu gönlüm. Evet, muvaffak olmuştuk, inkılabı yok etmeye gelen adamı, biz yok etmiştik.&nbsp;Ne kadar önemli bir vazife yaptığımızı şimdi anlıyordum.&nbsp;Atıf üzerine düşeni yerine getirmişti, şimdi sıra bendeydi,&nbsp;ne pahasına olursa olsun onu korumalı, acımasız Arnavut fedailerin eline düşmesine mani olmalıydım. Etrafındakilere&nbsp;çarparak olay mahallinden uzaklaşmaya çalışan genç mülazımın peşi sıra koşturdum. Atıf dar caddenin belediyeye açılan tarafına yönelmişti; çünkü burası daha sakindi. Ama bu&nbsp;yola girmesinin önemli bir sakıncası vardı; kalabalık olmadığından kısa sürede kabak gibi ortalıkta kalmıştı. Koşuyordu&nbsp;koşmasına ama çıkarmayı unuttuğu kılıcı ona engel oluyor,&nbsp;yeterince hızlanamıyordu; hatta iki kez ayağı kılıcına takılıp,&nbsp;tökezledi, Allahtan düşmedi. O anda silahımı havaya kaldırıp&nbsp;ardı ardına ateş etmeye başladım. Şaşıran korumalar ellerinde silahlarıyla bana döndüler. İçlerinden birisi namluyu üzerime doğrulttu ama yanındaki sakallı arkadaşı, “Ne yapıyorsun, asıl katil kaçıyor,” diye uyarınca yeniden Atıf’a döndü.&nbsp;Pek bir işe yaramamıştı havaya ateş açmam. Şaşkınlıklarını&nbsp;atlatan Arnavut fedailer, mavzerlerine davranıp, paşalarını&nbsp;vuran suikastçinin peşine düşmüşlerdi yeniden.</span></p>

  <p><span class="font4">İşin kötüsü, ben Atıf kadar çabuk davranamadığımdan geride kalmıştım, hızlanıp koşmaya başlasam, mavzerlerin&nbsp;menziline girmiş olacaktım. Sevindirici olan yan şuydu ki,&nbsp;Arnavut Fedailer, ayakta ateş ediyorlardı, bu da isabet ettirmelerini güçleştiriyordu. Atıf’ın hızla sokağın ucuna yaklaştığını gördüm, bu beni umutlandırdı, köşeyi dönerse kurtulması daha kolay olacaktı. Bir ara döndü elindeki tabancayı&nbsp;ardı ardına iki kez ateşledi. Arnavutları ürküttü bu davranış,&nbsp;ama sadece bir anlığına, sonra ateşe devam ettiler, bizim mülazım cadde boyunca koşmayı sürdürüyordu. Neredeyse köşeye ulaşmıştı ki, birden duraksadı, eğüip sağ bacağına baktı,&nbsp;eyvah vurulmuştu. Şimdi düşecek, bu gözü dönmüş yırtıcılara kurban olacak diye geçirdim içimden. Hatta silahımı&nbsp;Amavutlara çevirerek tetiğe basmaya hazırlanıyordum ki,&nbsp;genç mülazım yeniden koşmaya başladı. Evet, sağ ayağının&nbsp;üzerine eskisi gibi güvenle basamıyordu ama ilerlemeyi sürdürüyordu. Beş adım, on adım, yirmi adım... Oh, işte nihayet&nbsp;dönmüştü köşeyi...</span></p>

  <p><span class="font4">Ama Amavutlar bırakmadılar peşini. Kan kokusu almış av köpekleri gibi tutkuyla atıldılar ardından. Durur muyum,&nbsp;ben de onları izledim. O kargaşada kim kimden yana belli&nbsp;değildi artık, aramızda halktan insanlar bile vardı. O arada&nbsp;Arnavutları durdurmaya çalışan cemiyet üyeleri de arbedeye&nbsp;müdahil olmuşlardı. Anlayacağın ortalık iyice karışmıştı...</span></p>

  <p><span class="font4">Neyse, sokağın başına geldiğimde Atıf’ın sırra kadem bastığını gördüm. Derin bir nefes alırken, Amavutlar burunlarından soluyarak söyleniyorlardı;</span></p>

  <p><span class="font4">“Nereye gitti bu herif?”</span></p>

  <p><span class="font4">Atıf’ı kaçırdıklarını anlayınca bana döneceklerini bildiğimden, en yakın ara sokağa saparak ben de uzaklaştım olay yerinden. Daha sonra öğrenecektim Atıf’ın akıbetini. Kaçamayacağını anlayınca, akıllıca bir davranışta bulunarak, o sokaktaki bir kunduracıya sığınmıştı. Sokaklar sakinleşinceye&nbsp;kadar o dükkânda kalmış, ardından asıl saklanacağı yer olan&nbsp;Mahmud Bey’in evine ulaşmıştı. Daha sonra da Süleyman&nbsp;Askeri Bey’in desteğiyle önce Resne’ye ardından da Ohri’deki güvenli mekâna götürülmüştü. Yıllar sonra İstanbul’da&nbsp;karşılaştığımızda şöyle diyecekti:</span></p>

  <p><span class="font4">“O suikastın en fena tarafı, ne Şemsi Paşa’yı beklerken geçmek bilmeyen dakikalar ne de Arnavut fedailerin mavzerlerinden çıkan kurşunlardı, Manastır’dan Resne’ye giderken&nbsp;yakalanmamak için giydiğim o kara çarşaftı.”</span></p>
</body>
</html>
