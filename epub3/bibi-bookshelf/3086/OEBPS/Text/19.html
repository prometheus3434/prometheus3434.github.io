<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="egv19">“</a><span style="font-weight: bold; text-indent: 0.4in;">Çünkü söz namustur...”</span><br /></h2>

  <h2><span style="font-weight: bold; text-indent: 0.4in;"><br /></span></h2>

  <p><span class="font4" style="font-weight:bold;font-style:italic;">Merhaba Ester, (6. Gün, Öğleden Sonra)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">1909 yılının bahar ayında Taksim Kışlası’na birlikte saldırdığımız, Trablusgarp’ta İtalyanlara karşı emrinde dövüştüğüm bir zamanların Cezmi Yüzbaşı’sını yıllar önce bıraktığım gibi bulmuştum. Tuhaf, sanki seneler hiç örselememişti bu inatçı adamı. Saçları bile doğru dürüst beyazlamamıştı,&nbsp;birkaç gümüş tel, alnında birkaç kırışık hepsi bu. Halbuki o&nbsp;büyük yıkımı, o korkunç mağlubiyeti bizimle birlikte yaşamıştı. Belki daha fazlasını. Sadece Trablusgarp’ta değil, Balkanlar’da da dövüşmüştü, Çanakkale’de de. Harbin bütün&nbsp;rezilliklerini kendi gözleriyle görmüştü, bütün dehşetini iliklerinde hissetmişti. Fakat ne umutsuzluk vardı gözlerinde, ne&nbsp;yılgınlık ne de bir pişmanlık... Sanki büyük bir zafer kazanmışız gibi konuşuyordu. Hayır, ne kendini kandırıyordu ne de&nbsp;bizi, söylediği her sözcüğe katiyetle inanıyordu. Evet, milletin&nbsp;bir süreliğine aklı tutulmuştu ama yakında geçecekti. Kendiliğinden değil elbette, bizim gibi vatanseverlerin dizginleri yeniden ele almasıyla. Onu dinlerken hayrete düşüyordum; bu&nbsp;cesur zabit hakikaten mazide kalmıştı, sanırım hâlâ harbin&nbsp;yeni başladığı günlerdeydi, bizim galip geleceğimiz umuduyla kendimizi kandırdığımız o belirsizlik dolu senelerde...</span></p>

  <p><span class="font4">Dur, dur, özür dilerim, öyle birden balıklama dalıverdim mevzuya. Halbuki Cezmi Kenan çok mühim malumatlar verdi bana... Hele senin hakkında söyledikleri... Hakikat olmasa da bende uyandırdığı heyecan... Seni yeniden görebilme&nbsp;umudu... Bak yine hepsini birbirine karıştırdım... Sana demiştim benden yazar olmaz diye... Önce söyleyeceğimi, en&nbsp;son söylüyorum. Neyse kaldığımız yerden sürdüreyim. Topçu Kışlası’nı nasıl ele geçirdiğimizi anlatıyordum. Ama yazıyı tamamlayamamıştım, çünkü otel müdürüyle buluşmam&nbsp;gerekiyordu. Cezmi Bey’i görmeye gidecektik. Asansörden&nbsp;indiğimde Reşit’i lobide bekler buldum. Beni görür görmez&nbsp;derhal ayağa kalktı. Yeleğinin cebinden saatini çıkardı.</span></p>

  <p><span class="font4">“Tam üç... Siz ittihatçılarda en sevdiğim yan dakik olmanız,” dedi gülümseyerek. “Rahmetli babam da öyleydi. Söz verdiği saatte, söz verdiği yerde olurdu.”</span></p>

  <p><span class="font4">Elimi uzattım.</span></p>

  <p><span class="font4">“Öyle olmalı azizim çünkü söz namustur.”</span></p>

  <p><span class="font4">Saatini cebine koyup elimi dostça sıktı.</span></p>

  <p><span class="font4">“Otomobil kapıda bizi bekliyor, çıkalım isterseniz.”</span></p>

  <p><span class="font4">O kadar tecrübesizdi ki, şu anda yaptığı işin ne kadar tehlikeli olabileceği hususunda hiçbir fikri yoktu. Sabıkalı iki ittihatçının buluşmasına resmen yataklık ediyordu.&nbsp;Bu iyi niyetli adamı ikaz etmem lazımdı, fakat Cezmi’yle&nbsp;konuşmadan bunu yapamazdım. Mehmed Esad hakkında&nbsp;malumat toplamak zorundaydım. Akabinde Reşit’e sıkı bir&nbsp;nasihat çekerdim artık. Bu nedenle, önlem olarak “Arabayı&nbsp;servis kapısına getirsinler, oradan binelim,” bile demedim.&nbsp;Takip ediyorlarsa etsinlerdi, nasıl olsa Cezmi’yle maziden&nbsp;tanışıyorduk. Eski bir arkadaşı ziyaret etmekten daha tabii&nbsp;ne olabilirdi ki? Elbette kendimi kandırıyordum, en masum&nbsp;buluşmaların bile gizli teşkilat toplantısı diye adlandırıldığı&nbsp;bir devirde, Şehsuvar Sami ile Cezmi Kenan’ın görüşmesi&nbsp;düpedüz suikast hazırlığı olarak kabul edilebilirdi. Ama bütün bu olaylar sırasında Cezmi’yi içeriye almadılarsa, belki&nbsp;de onu sahici bir deli kabul ederek, tehlike arz eden ittihatçılar listesinden çıkarmış olabilirlerdi. En azından böyle olmasını ümit ediyordum. Değilse de, ne yapalım, artık o kadarını&nbsp;göze almam gerekiyordu.</span></p>

  <p><span class="font4">Yine de otelin kapısından çıkarken, kuşku uyandıracak birileri var mı diye etrafa bakmaktan kendimi alamadım. Ne daha önceki mimli kafiyeler n</span><span class="font4">e de başka birileri vardı ortalıkta, asayiş berkemal gözüküyordu. Yola çıktıktan sonra da&nbsp;</span><span style="text-indent: 0.4in;">Reşit’e sezdirmeden, arada bir arkaya baktıysam da kimseleri göremedim.</span></p>

  <p><span class="font4">Madam Melina’nın bana miras bıraktığı Beşiktaş’taki evin adeta bir eşiydi Cezmi’nin Langa’da ikamet ettiği ahşap bina.&nbsp;Ama ceviz, dut ve erik ağaçlarının muntazam bir şekilde yan&nbsp;yana sıralandığı bahçesi daha büyüktü. Ahşap evin önünde&nbsp;teneke kapaklı bir su kuyusu vardı, arkada büyükçe bir odunluk. Evin kapısında bekliyordu Cezmi Binbaşı. Görür görmez&nbsp;ayağa fırlayıp geniş kollarını yana açtı.</span></p>

  <p><span class="font4">“Vay Şehsuvar kardeşim, şükür görüştürene, ne kadar oldu yahu?”</span></p>

  <p><span class="font4">“Çok oldu, Binbaşım, çok,” dedim iri gövdesine sarılırken. “Cemiyetin son kongresinden bu yana görüşmedik bir daha... Ama havadislerinizi alıyordum. İşgal İstanbul’undaki&nbsp;kahramanlıklarınız dilden dile dolaşıyordu...”</span></p>

  <p><span class="font4">Çocuk gibi kızardı yüzü.</span></p>

  <p><span class="font4">“Çoğu tevatür canım kardeşim, mübalağa etmeye bayılıyor millet.” Eliyle verandadaki divanı gösterdi. “Gelin, gelin şöyle oturun, öğleden sonra tadına doyum olmaz buranın.”&nbsp;Otel müdürünün elindeki paketlere takıldı gözleri. “Gene ne&nbsp;getirdin Reşit? Yahu, zahmet etme demedim mi? Benim her&nbsp;şeyim var şükür.”</span></p>

  <p><span class="font4">Gösterdiği divana yerleşirken bana döndü.</span></p>

  <p><span class="font4">“Bu Reşit iyi çocuk, hoş çocuk da, beni öz babası zannediyor... Yahu bu kadar izzetüikram, bu kadar hürmet olmaz...”</span></p>

  <p><span class="font4">Elindeki paketleri içeriye götürmeden önce terbiyeli bir sesle onayladı genç arkadaşımız.</span></p>

  <p><span class="font4">“Öyle deme Cezmi Amca, siz bana babamın emanetisiniz. Ona verilmiş sözüm var. ‘Benim başıma bir iş gelirse, bundan sonra baban Cezmi’dir. Bana nasıl hürmet ettiysen, ona&nbsp;da öyle bakacak, öyle saygı göstereceksin, yoksa hakkımı helal etmem.’ Valla, aynen böyle dedi. Ölmüş babamın vasiyetini yerine getirmeyeyim mi yani?”</span></p>

  <p><span class="font4">Aman ne halin varsa gör gibilerden, elini salladı emekli binbaşı.</span></p>

  <p><span class="font4">“Bunun babası da böyle inatçıydı. Nuh der, peygamber demezdi. Ama yiğit adamdı. Sen tanıdın mı Tüfekçi Yusuf’u?”</span></p>

  <p><span class="font4">Alınmış gibi başımı hafifçe geriye attım.</span></p>

  <p><span class="font4">“Aşk olsun kumandanım, tanımaz mıyım? Komşumuzdu Kolağası Yusuf Bey. Rahmetli babamın da çok iyi arkadaşıydı...”</span></p>

  <p><span class="font4">“Tamam, tamam şimdi hatırladım, evleriniz aynı sokaktaydı.” Tahta bir iskemle çekip karşıma oturdu. “Trablusgarp’ta da konuşmuştuk bu meseleyi. Hani sen yaralanmadan önce...” Endişeli bir ifade çökmüştü yüzüne. “Öleceğini düşünmüştüm o vakit. Fena kanıyordu sol tarafın, kalbinden&nbsp;vurulduğunu zannetmiştim.”</span></p>

  <p><span class="font4">Ayak ayak üstüne attım.</span></p>

  <p><span class="font4">“O kadar da değil, yara kötü görünüyordu, hepsi o.”</span></p>

  <p><span class="font4">Üzerinde Beyaz Kule kabartması olan gümüş tabakasını çıkardı. Kapağını açıp uzattı.</span></p>

  <p><span class="font4">“Yak bir tane... Kavala’dan geldi, şu kokulu cigaralardan...”</span></p>

  <p><span class="font4">Alsam mı diye bir an tereddüt ettim ama iradem ağır bastı.</span></p>

  <p><span class="font4">“Yok, içmeyeyim ben. Ama tabakan güzelmiş. Selanik’ten mi almıştın?”</span></p>

  <p><span class="font4">Kederle harelendi yeşil gözleri.</span></p>

  <p><span class="font4">“Selanik’ten ama ben almadım. Sizin Basri’nin hediyesi.” Tabakayı açtı bir sigara aldı, sonra kapağın arkasında bir yeri&nbsp;gösterdi. “Burada bir de yazı var. Okuyabiliyor musun?”</span></p>

  <p><span class="font4">Alıp, yakından baktım. Evet, şunlar yazıyordu:</span></p>

  <p><span class="font4">“Aziz kardeşim, Cezmi Kenan’a... Yaşasın Hürriyet, Yaşasın Müsavat, Yaşasın Uhuvvet! 23 Temmuz 1908.”</span></p>

  <p><span class="font4">Tabakayı uzatırken mırıldandım:</span></p>

  <p><span class="font4">“Meşrutiyet hatırası.”</span></p>

  <p><span class="font4">Yaktığı sigaradan kuvvetli bir nefes çekerken onayladı beni.</span></p>

  <p><span class="font4">“Evet, meşrutiyet ilan edildiği gün vermişti bana...” Dertli dertli söylendi. “Nur içinde yatsın, büyük adamdı Basri, çok&nbsp;büyük adamdı.”</span></p>

  <p><span class="font4">“Kahve mi yapayım?” diyen Reşit’in müdahalesiyle kesildi konuşmamız. “Yoksa şurup filan mı istersiniz?”</span></p>

  <p><span class="font4">Sigarasının dumanını savuran Cezmi, gür sesiyle cevapladı:</span></p>

  <p><span class="font4">“Yahu evladım, gelsene buraya, ben yaparım kahveyi...” Duraksadı. “Kahve mi istersin, yoksa hoşaf mı? Yeni yaptım&nbsp;mürdüm eriğinden, bizim bahçenin mahsulü... Serin serin&nbsp;iyi gider...”</span></p>

  <p><span class="font4">“Sağ olun kumandanım, kahve iyidir...”</span></p>

  <p><span class="font4">Söylediklerimi duymuştu Reşit.</span></p>

  <p><span class="font4">“Tamam, geliyor kahveleriniz, bir şekerli, bir sade...”</span></p>

  <p><span class="font4">“Uzattın ama,” diye celallenip içeri gidecek oldu Cezmi.</span></p>

  <p><span class="font4">“Dert etmeyin binbaşım,” diye oturttum yerine. “Reşit yabancı değil, yapsın kahveleri bir şey olmaz. Biz konuşalım biraz.”</span></p>

  <p><span class="font4">Yüzümdeki ifadeden anlamıştı baş başa kalmak istediğimi.</span></p>

  <p><span class="font4">“Peki, konuşalım...” Sigarasından bir nefes daha çekti. “Şu Mehmed Esad alçağı seni ziyarete gelmiş...”</span></p>

  <p><span class="font4">Evet, bodoslamadan dalmıştı mevzuya, ne yalan söyleyeyim böylesi daha çok işime geliyordu.</span></p>

  <p><span class="font4">“Niye alçak diyorsunuz adama?”</span></p>

  <p><span class="font4">Sigarasının külünü silkelerken açıkladı:</span></p>

  <p><span class="font4">“Çünkü vatan haini. İngilizler hesabına çalışıyordu rezil herif.”</span></p>

  <p><span class="font4">İnanmamış gibi göründüm.</span></p>

  <p><span class="font4">“Aman binbaşım, ne diyorsunuz, bunlar ağır ithamlar. Neye dayanarak suçluyorsunuz adamı?”</span></p>

  <p><span class="font4">Öfkeyle kızardı iri yüzü.</span></p>

  <p><span class="font4">“Neye dayanacağım, gözlerimle gördüm, bizzat şahit oldum. Alenen sattı herif bizi... Karakol Teşkilatı’ndaydık hepimiz. İşgal yıllarından bahsediyorum. Anadolu’ya silah gönderiyoruz. Paraya tapan bir İngiliz Yarbay vardı, Barney diye bir adam... Barney Stevenson. Kızıl saçlı, kızıl bıyıklı, gri gözlü bir adam. Anlaştık biz bu herifle. Maçka Silahhanesi’nden&nbsp;bize cephane sağlayacak. Cephane, Ararat adında bir Fransız&nbsp;gemisiyle taşınacak. Sevkiyatın teslim alınacağı yer Kuruçeşme Kömür Deposu... Bildiğin mesele, mühimmatı kömürün&nbsp;altında saklıyoruz ki fark edilmesin. Bu sevkiyattan sadece&nbsp;üç kişinin haberi vardı. Bak dikkatli dinle, üç kişi diyorum.&nbsp;Ben, Mehmed Esad, bir de bu Yarbay Stevenson. Ararat gemisinin hareket edeceği perşembe günü, sabah ezan okunurken&nbsp;baskın verdi İngilizler Kuruçeşme’ye. Öyle, apansız, bizim&nbsp;çocuklar kendilerini emniyette zannederken. Çatışma çıktı, cephaneyi korumaya çalışan beş arkadaşımız şehit düştü&nbsp;orada, kaptanıyla birlikte bütün gemi mürettebatı tutuklandı. Diyeceksin ki, Bamey Stevenson denen herif yapmıştır.&nbsp;Hayır efendim, çünkü olaydan bir gün önce onu da tutuklamış İngilizler. Yani ihban yapan bir başkası. Ben olmadığıma&nbsp;göre, tek kişi kalıyor geriye, Mehmed Esad.”</span></p>

  <p><span class="font4">Gemideki mürettebatı unutuyordu ya da kömür deposunda çalışanları. O vakitler, Anadolu’ya nasıl cephane gönderdiğimizi anlayan İngiliz Kumandanlığı hem gemi şirketlerine hem de kömür deposu benzeri ticarethanelere ajanlarını sokmuşlardı. Ajan sokamadıklan yerlerde de bol para dökerek&nbsp;kendi köstebeklerini kiralamışlardı. Bu sevkiyatı da pekâlâ&nbsp;öyle öğrenmiş olabilirlerdi. Ama bunları dile getirerek canını&nbsp;sıkmak istemedim bizim inatçı zabitin.</span></p>

  <p><span class="font4">“Peki, bu kuşkunuzu bildirmediniz mi teşkilata?”</span></p>

  <p><span class="font4">Sigarasından keyifle bir nefes daha aldıktan sonra haylaz bir çocuk gibi sırıttı.</span></p>

  <p><span class="font4">“Yok, daha iyisini yaptım, benim Lüger’i çektiğim gibi bastım Mehmed Esad denen o haysiyetsiz herifin Tavuk Uçmaz Sokak’taki evini. Ama öldürmeye muvaffak olamadım&nbsp;iti. Sol bacağında bir kurşunla kurtuldu elimden.”</span></p>

  <p><span class="font4">Evet, işte tam Cezmi Kenan’a yakışır bir tavır. Anlamadan, dinlemeden, bas kurşunu, indir adamı.</span></p>

  <p><span class="font4">“İyi de teşkilat ne dedi bu işe?”</span></p>

  <p><span class="font4">Tadı kaçtı birden.</span></p>

  <p><span class="font4">“Ne diyecek? Yeterli delil yokmuş. Üstelik onların iznini almadan, eski bir zabite silah sıkmak kabul edilemezmiş. Yani kusur yine bizde kaldı. Ulan, herif, beş arkadaşımızın ölümüne sebep olmuş, o kadar mühimmat gitmiş, o kadar adam&nbsp;tutuklanmış, hâlâ ben suçlanıyorum...”</span></p>

  <p><span class="font4">Tahmin ettiğim gibi çıkmıştı, Mehmed Esad hakkında söyledikleri temelsiz iddialardı. İşgal sırasında çok duymuştuk böyle şayiaları. Bunların en meşhuru, şu Sessiz John lakaplı, İngilizler için casusluk yapan Osmanlı zabiti söylentisiydi. Ben tutuklandığımda bile onu suçlamıştık. Ne zaman&nbsp;bizimkiler bir baskına uğrasa, ne zaman bir toplantımız tespit edilse, ne zaman silah taşıyan gemilerimiz ele geçirilse,&nbsp;hakiki kimliğini hiçbir zaman öğrenemediğimiz bu Sessiz&nbsp;John geliyordu akla. Adam giderek bir efsaneye dönüşmeye&nbsp;başlamıştı. Öyle ki, bir süre sonra, aslında böyle bir adamın&nbsp;mevcut olmadığını, İngiliz istihbaratının, direnişçilerin maneviyatını kırmak için böyle bir hayalî şahsiyet uydurduğu&nbsp;kanaati hasıl oldu bizde. Cezmi’nin anlattığı olay da böyle&nbsp;ipe sapa gelmez hikâyelerden biriydi işte. Zaten Mehmed&nbsp;Esad hakkında ciddi şüpheleri olsaydı, asla bu işin peşini bırakmazdı bizim Karakol Teşkilatı. Çünkü, İngilizler için ajanlık yapmak öyle kolay geçiştirilecek bir suç değildi.</span></p>

  <p><span class="font4">“En büyük hata, bizim paşaların vatanı terk etmesiydi,” diye devam etti Cezmi Binbaşı. Artık dertleşir gibi konuşuyordu. “İnsan, milletini bırakıp gider mi? Gitmemeleri lazımdı. Son kongrede seninle birlikteydik işte. Talat istifa etmeyecekti. Ne hükümeti bırakacaktık ne de cemiyeti. Gittiler de&nbsp;ne oldu? Bak görüyorsun işte, hal-i pürmelalimizi. Memleket&nbsp;üçüncü sınıf kadroların eline kaldı... Bir vakitler vazife vermeye değer bulmadığımız o adamlar, şimdi ittihatçı peşine&nbsp;düşmüş, hüküm okuyorlar yüzümüze. Böyle giderse hepimizi öldürecekler tek tek.”</span></p>

  <p><span class="font4">Öyle yüksek sesle konuşuyordu ki, bir an meşrutiyeti ilan ettiğimiz o günleri hatırladım. Hatiplerimizin köşe başlarında, hürriyet, kardeşlik, eşitlik ve adalet nutukları attığı zamanlan. Ne yalan söyleyeyim biraz da korktum. Ya sokaktan&nbsp;geçen birileri duyar da ihbar ederse... Teskin etmek için,</span></p>

  <p><span class="font4">“Sıkmayın canınızı Binbaşım,” dedim gülerek. “Zamanla işler yoluna girer. Hak yerini bulur.”</span></p>

  <p><span class="font4">Sigarasının izmaritini kül tablasına bastırırken, öfkeyle baktı yüzüme.</span></p>

  <p><span class="font4">“Bok bulur. Sen olduğun yerde otur, hak yerini bulsun. Yok öyle şey, dövüşeceğiz Şehsuvar, başka yolu yok kardeşim. Silahlarımızı gömdüğümüz yerlerden çıkarıp dövüşeceğiz. İcap ederse öleceğiz, evet, öleceğiz... Zaten öyle ya da&nbsp;böyle, yine alacak bu herifler canımızı. Bak, güya Karabekir&nbsp;Paşa’yı bıraktılar ama nefesleri ensesinde. Bir açığını bekliyorlar, punduna getirip ilmiği geçirecekler boynuna... Sırıtma öyle karşımda. Evet, seni de asacaklar, beni de asacaklar.&nbsp;Belki idam sehpasını bile çok görürler bize. Öyle ya Kara Kemal’i öldürüp tavuk kümesine koymadılar mı? Yapılacak iş&nbsp;belli esasında... Sert olacaksın, acımasız olacaksın, tıpkı eski&nbsp;günlerdeki gibi... En tepedekini indireceksin...” Kısılmış yeşil gözlerini nefret bürümüştü. “Evet, İzmir’de beceremedi&nbsp;salaklar. Ama biz İstanbul’da halledebiliriz... Şaşırmış gibi&nbsp;bakma suratıma öyle. Mustafa Kemal’den bahsediyorum,&nbsp;evet Reisicumhur’dan... Onu ortadan kaldırmadan bize bu&nbsp;memlekette rahat yüzü yok. Zaten bu sebepten gelmiyor İstanbul’a... Bizden korktuğundan...”</span></p>

  <p><span class="font4">Eskiden de hiç normal değildi ama zannederim artık iyice tozutmuştu.</span></p>

  <p><span class="font4">“Kimse ölmesin be Cezmi Amca!” diyerek geldi Reşit. Elindeki tepside dumanı üstünde, köpüğü yerinde, üç fincan kallavi kahve. “Yeter artık, çok kayıp verdik Harb-i Umumi’de.”</span></p>

  <p><span class="font4">Hiç geri adım atmadı gazi binbaşı:</span></p>

  <p><span class="font4">“Ee bu işler böyle evladım, harp biter ama dövüş bitmez.”</span></p>

  <p><span class="font4">Lakırdıyı değiştirmek istedim.</span></p>

  <p><span class="font4">“Şu köpüğe bak, sen bayaca anlıyormuşsun bu işlerden Reşit.”</span></p>

  <p><span class="font4">Gurura benzer bir ifade belirdi yüzünde.</span></p>

  <p><span class="font4">“Aşçılığım çok iyidir Şehsuvar ağabey. Biliyorsun, rahmetli annem hastaydı hep. Evde kız çocuk da yok. Yemek benim üzerime kalırdı. Mecburiyetten öğrendik işte. Bir ara aşçı yamaklığı da yaptım Selanik’te, mektep tatilken. Şu Mikhailidis&nbsp;Lokantası’nda. Hani senin çalıştığın avukatlık yazıhanesinin&nbsp;bulunduğu sokakta...”</span></p>

  <p><span class="font4">Kahvesinden ilk yudumu höpürdeterek çeken Cezmi, yeniden üzerinde Beyaz Kule’nin olduğu gümüş tabakasını açtı. Bir sigara daha yaktı. Duman kokusu etrafı kaplarken&nbsp;dikkatle yüzüme baktı.</span></p>

  <p><span class="font4">“Sahi yahu, ben de ne söyleyecektim Şehsuvar’a diye düşünüyordum deminden beri. Şu Yahudi vardı ya. Reşit’in söylediği avukat yazıhanesinin sahibi... Hani bizim cemiyetin üyesiydi...”</span></p>

  <p><span class="font4">Birden dikkat kesildim.</span></p>

  <p><span class="font4">“Leon, Mösyö Leon’dan mı bahsediyorsunuz?”</span></p>

  <p><span class="font4">Elindeki kahve fincanını usulca sallayarak onayladı.</span></p>

  <p><span class="font4">“Evet, ta kendisi... Mason filan demişlerdi fakat adam komünistti. Neyse işte, Mösyö Leon, hani onun bir yeğeni vardı ya. Kızıl saçlı, kafadan çatlak bir kız... Hep seninle görürdüm&nbsp;sokaklarda...”</span></p>

  <p><span class="font4">Nefesimi tutup sordum:</span></p>

  <p><span class="font4">“Ester? Ester’den mi bahsediyorsunuz?”</span></p>

  <p><span class="font4">“Evet, evet... Adı Ester’di değil mi?</span></p>

  <p><span class="font4">Meraktan ölmek üzereydim.</span></p>

  <p><span class="font4">“Ne olmuş o kıza?”</span></p>

  <p><span class="font4">Dudak büktü.</span></p>

  <p><span class="font4">“Bir şey olduğu yok canım, İstanbul’a gelmiş galiba...”</span></p>

  <p><span class="font4">Bundan daha güzel bir haber olamazdı.</span></p>

  <p><span class="font4">“İstanbul’a mı gelmiş? Emin misiniz?”</span></p>

  <p><span class="font4">Bu kadar etkilenmiş olmam onu şaşırtmıştı.</span></p>

  <p><span class="font4">“Yok, ben gözlerimle görmedim ama bizim Cafer anlattı. Çolak Cafer. Hani İşgal sırasında İngilizlerin yaptığı işkence sonucu, kolu kangren olup kesilen Cafer. Zabit değil ama&nbsp;tanırsın onu... O da bizim gibi Selanikli. Geçen gün anlattı.&nbsp;‘Mösyö Leon’un yeğenini gördüm Beyazıt’ta, kitapçılara girip çıkıyordu,’ diye.”</span></p>

  <p><span class="font4">Kitapçılara girip çıkıyordu deyince bütün şüpheler kalktı zihnimden. Belki Mösyö Leon’u biriyle karıştırmış olabilirlerdi, yeğeni dedikleri kız da farklı biri olabilirdi ama kitapçılara girip çıkan Selanikli bir Yahudi kız senden başkası olamazdı. Artık saklamaya gerek duymadan, ardı ardına sormaya başladım.</span></p>

  <p><span class="font4">“Neredeymiş peki bu kız? Adresini biliyor mu Cafer? Bir daha görecek miymiş?”</span></p>

  <p><span class="font4">Kahve fincanını bırakıp sağ elini usulca kaldırdı havaya.</span></p>

  <p><span class="font4">“Dur, dur yahu. Nerden bileyim o kadarını. Evet, Mösyö Leon’la da konuşmuş. Galata’da mı nerde bir yere gittim dedi ya unuttum işte. Her neyse, Cafer biliyor adreslerini. ‘Ne de olsa&nbsp;Selanikliler,’ demişti. ‘Yahudi ya da Müslüman ne fark eder,&nbsp;ne de olsa hemşerimiz, yardımcı olmak lazım.’ Ben de kızla&nbsp;münasebetini bildiğim için, Şehsuvar’a çıtlatayım bu meseleyi diyordum ama unutmuşum. Sen Reşit’e şükret yine.”</span></p>

  <p><span class="font4">Az önce söylediklerini deli saçması saydığım Cezmi Kenan’ı, şimdi ağzından çıkan tek kelimeyi kaçırmamak için büyük bir alakayla dinliyordum.</span></p>

  <p><span class="font4">“Peki, nerede bulurum bu Cafer’i?”</span></p>

  <p><span class="font4">Manidar bir ifade geçti gözlerinden.</span></p>

  <p><span class="font4">“Demek bu kadar mühim bu kız senin için?” diye mırıldandı. “İyi ki açmışım konuyu. Bilsem daha önce anlatırdım.”</span></p>

  <p><span class="font4">“Lütfen Cezmi Binbaşım, nerededir bu Çolak Cafer?”</span></p>

  <p><span class="font4">Sigarasının külünü silkeledikten sonra kati bir ifadeyle başını salladı.</span></p>

  <p><span class="font4">“Aramayla ne sen bulabilirsin ne de ben. O da herkes gibi tedirgin şu sıralar. Ama hiç merak etme, yarın, öbür gün damlar. Sen iki gün sonra bir uğra. Kızın adresini veririm sana.”</span></p>

  <p><span class="font4">Aslında bir daha buraya gelmeyi hiç düşünmüyordum, çünkü bu akılla Cezmi Binbaşı hem kendinin hem de benim&nbsp;başımı belaya sokmaktan başka bir işe yaramazdı. Ama mesele sen olunca akan sular durmuştu.</span></p>

  <p><span class="font4">“Tamam binbaşım,” dedim sevinçle. “Tamam, iki gün sonra sendeyim.”</span></p>
</body>
</html>
