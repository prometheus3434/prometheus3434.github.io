<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="egv01">“Ölüm, şehirlerimizi kaybetmekle başlar...”</a><br /></h2>

  <h2><span class="font4" style="font-weight:bold;"><br /></span></h2>

  <p><span class="font4" style="text-indent: 0.4in; font-weight: bold; font-style: italic;">Günaydın Ester, (1</span><span class="font3" style="text-indent: 0.4in; font-weight: bold;">.</span> <span class="font4" style="text-indent: 0.4in; font-weight: bold; font-style: italic;">Gün, Sabah)</span><br /></p>

  <p><span class="font4" style="text-indent: 0.4in; font-weight: bold; font-style: italic;"><br /></span></p>

  <p><span class="font4">Sonunda güneş doğdu. Pencereden içeri sızmaya çalışan o kasvetli grilik yerini dupduru bir maviliğe bıraktı. Balkon kapısını açıp dışarı çıktım. Nemli bir rüzgâr çarptı yüzüme. Başımdaki ağırlığı giderir umuduyla derin derin içime çektim&nbsp;nemli sabah havasını; hoşuma gitti, hatta bir parça canlandırdı beni. Şehir uyanmıştı; caddeden yükselen bağırış çağırış, sakaların, yoğurtçuların çıngırakları, araba gürültüleri...&nbsp;Pera’da o bildik telaş... Aşağıda Kasımpaşa’nın eteklerinde&nbsp;bir süt birikintisi gibi bembeyaz uzanıyordu Haliç. Üzerinde&nbsp;kül rengi lekeler halinde birkaç tekne... Selanik’in uysal denizini hatırladım; körfezden açıklara doğru uzanan o sonsuz&nbsp;maviliği...</span></p>

  <p><span class="font4">Selanik’teki evimin balkonu, zannederim çok daha genişti bu odanınkinden... Zannederim derken içim acıyor, insan doğduğu şehri, yaşadığı evi unutabilir mi? Elbette unutamaz,&nbsp;ama zaman, hatıraları siliyor birer birer. “Ölüm, şehirlerimizi kaybetmekle başlar.” Kim söylemişti bu cümleyi hatırlamıyorum, ne yazık ki doğru... Doğru lâkin eksik, ölüm,&nbsp;şehirlerimizi kaybetmekle başlar, vatanımızı kaybetmekle&nbsp;neticelenir. Şu anda, kâbusu andıran bu duygu kemiriyor içimi. Şehrimi çoktan yitirdim, sıra vatanıma geldi. Belki onu&nbsp;da çoktan yitirdim ama farkında değilim...</span></p>

  <p><span class="font4">Sahi nedir vatan? Bir toprak parçası mı, uçsuz bucaksız denizler, derin göller, yalçın dağlar, verimli ovalar, yemyeşil&nbsp;ormanlar, kalabalık şehirler, tenha köyler mi? Hayır, bütün&nbsp;bunların ötesinde bir anlam taşır vatan. Ne sadece toprak&nbsp;parçası, ne su havzaları, ne ağaç silsilesi... Annemizin şefkati, babamızın saçlarına düşen ak, ilk aşkımız, doğan çocuğumuz, dedelerimizin mezarlarıdır vatan... Vatanı olmayan insanın hayatı da olmaz. Evet, bir vakitler zihnim, kalbim bu&nbsp;fikirlerle doluydu. Şimdi? Şimdi bilmiyorum...</span></p>

  <p><span class="font4">Evet, nasıl ki o koca vatan parça parça dağıldıysa, fikirlerim, ideallerim, bütün hayatım gözlerimin önünde eriyor. Yok, endişelenme, henüz bedenim yerli yerinde, ne var ki ruhum epeydir can çekişiyor. O kadar acı verici ki, bazen neden&nbsp;uzatıyorsun bu işkenceyi diyorum. Bazen kendi elimle son&nbsp;vermek istiyorum bu hazin maceraya. Sonra vazgeçiyorum.&nbsp;Ölümden korktuğumdan değil, yaşamayı sevdiğimden de&nbsp;değil, sadece o tuhaf merak duygusu yüzünden. Ama belki&nbsp;de bütün bunlara gerek kalmayacak, ülkenin yeni sahipleri&nbsp;son verecekler yorgun bedenimde hâlâ çarpmayı sürdüren&nbsp;bu inatçı kalbin çırpınışlarına. Bu ihtimal, kuvvetle muhtemel... Arkadaşlarımın başına gelen, zannederim benim de&nbsp;başıma gelecek. Ya karanlık bir köşede kafama sıkılmış bir&nbsp;kurşunla ya da ustaca tezgâhlanmış bir mahkeme kararıyla&nbsp;yağlı ilmeğin ucunda can vereceğim. Evet, hissediyorum; her&nbsp;an, her saat, her gün çember daralıyor. O yüzden yazıyorum&nbsp;bu satırları sana.</span></p>

  <p><span class="font4">Peşimdeler Ester... Eski ittihatçıların hiçbirine hayat hakkı tanımayacaklar. İzmir Suikastı bir bahane. Nihai hesaplaşma&nbsp;başladı. İzmir’de kurulan darağaçlan yetmedi, Ankara’da da&nbsp;astılar bizimkileri. Suçlu suçsuz ayırt etmiyorlar. Kara Kemal&nbsp;ki, asla bulaşmamıştır bu suikasta, onu bile ortadan kaldırdılar. Güya intihar etmiş, hem de bir kümeste. Olacak iş mi bu?&nbsp;Kendini öldürdüğü yetmiyormuş gibi bu işi bir de kümeste&nbsp;yapıyor. Düpedüz itibarsızlaştırma. Tek tek ortadan kaldırıyorlar herkesi. Artık eminim, sıra bana geliyor. Bu kadar ittihatçıyı zindana atan, sürgüne yollayan, öldüren irade beni&nbsp;sağ bırakır mı? O sebepten taşındım Beşiktaş’taki evden. Pera&nbsp;Palas’a bu sebepten geldim. Ev sahibem Madam Melina da&nbsp;ölünce, beni dert edecek kimse kalmadı şu koca dünyada.</span></p>

  <p><span class="font4">Tutuklanırsam birileri beni görsün, öldürülürsem birileri fark etsin diye. Ölmeyi göze aldım ama onursuzca olmasın&nbsp;istiyorum bu iş. Kara Kemal’in başına gelen benim başıma&nbsp;da gelmesin. Hayır, vesvese yapmıyorum, bundan adım gibi&nbsp;eminim. Halbuki hiçbir tehlike arz etmiyorum onlar için.&nbsp;Ama fark etmez, belli ki kalemimiz kırılmış, belli ki dönüş&nbsp;yok bu karardan.</span></p>

  <p><span class="font4">Peşimdeler Ester... Kendimi acındırmaya çalışmıyorum, merhamet dilenmiyorum. Fakat sana yazmak mecburiyetindeyim. Lütfen beni affet, lütfen bana kızma... Evet, biliyorum kırgınsın... Belki de bana inanmayacaksın. Hâlâ siyasi&nbsp;maksatlar peşinde olduğumu düşüneceksin. Hayır, şerefimle&nbsp;temin ederim ki böyle bir niyetim yok. Bunu bir dertleşme&nbsp;sanma, günah çıkarma olarak da görme, bir tür kendi kendine hesaplaşma diyebilirsin. “Kendinle hesaplaşıyorsan niye&nbsp;beni karıştırıyorsun?” diye sorabilirsin. “Bunca yıldan sonra&nbsp;nerden geldim aklına?” diye sitem edebilirsin. Aslında hiçbir&nbsp;zaman çıkmamıştın ki aklımdan. Hiçbir zaman senden ayrı&nbsp;bir ben olmamıştı ki...</span></p>

  <p><span class="font4">Evet, sözlerime inanmasan da hakikat bu. Selanik’in dar sokaklarında beni bırakıp gittiğin o gün, belki de bilhassa o&nbsp;gün deli gibi âşıktım sana. “Hayır, ben değil, sen bıraktın,” diyeceksin. “Aldığımız karara uymadın, beni yalnız koydun,”&nbsp;diyeceksin... Evet, haklısın, öyle yaptım. Bu münasebeti bitiren sen değil, bendim... Niye mi? Vatan için, millet için, o&nbsp;mukaddes dava için diyebilirim ama eksik kalır. Mesele çok&nbsp;daha karışık... İşte biraz da bu sorunun yanıtını bulabilmek&nbsp;için yazıyorum. Çünkü seni niye terk ettiğimi aslında ben de&nbsp;tam olarak bilmiyorum. Belki başa dönersem, belki yaşadıklarımızı yeniden hatırlarsam, belki yeniden yaşamaya başlarsam, neden kaçtığımın yanıtını bulmuş olacağım...</span></p>

  <p><span class="font4">Biliyorum, belki de sana yolladığım zarfları hiç açmayacaksın, tek satırını bile okumayacaksın yazdıklarımın. Hiç önemli değil. Zarfları açmasan da ben, yazdıklarımı okuduğunu hayal ederek, ömrümün son günlerini mesut bir adam&nbsp;olarak geçireceğim. Evet, gözlerimi, aklımı, yüreğimi, hakikate kapatacağım, ruhum ne istiyorsa, onu gerçekleşmiş&nbsp;sayacağım. Diyeceksin ki bu bencillik, hatta zalimlik, belki&nbsp;de rezilce... Bütün aşağılamalan kabul ediyorum. Üstelik bu&nbsp;davranış hiç de yakışmıyor bana. Senin bildiğin Şehsuvar&nbsp;Sami bu tür ucuzluklara kalkışmazdı, böyle pespayelikler&nbsp;peşinde koşmazdı, haklısın ama yaşadıklarımı birine anlatmam lazım. Ve ne yazık ki bu çığırından çıkmış dünyada,&nbsp;vatan olma vasfını çoktan yitirmiş bu ülkede, sırlarımı paylaşacağım senden başka kimsem yok.</span></p>
</body>
</html>
