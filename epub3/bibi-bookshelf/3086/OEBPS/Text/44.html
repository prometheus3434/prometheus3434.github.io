<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="egv44">“Yaşadıklarımız hepimizi birer katile çevirdi.”</a><br /></h2>

  <h2><span class="font4" style="font-weight:bold;"><br /></span></h2>

  <p><span class="font4" style="font-weight:bold;font-style:italic;">İyi Geceler Ester, (15. Gün, Gece)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">Epeyce geç de olsa yine bu masanın başına oturdum ama yazmaya başlamadan önce Fuad’ın armağan ettiği plağı gramofona koydum. Floria Tosça kederli şarkısını söylerken, ben&nbsp;de yazmaya koyuldum. Bu iyi bir durum mudur bilmiyorum&nbsp;ama evet, Esterciğim hâlâ hayattayım. Bütün tehlikelerden&nbsp;kurtuldum, bütün badireleri atlattım. Mucize kabilinden de&nbsp;olsa hâlâ yaşıyorum...</span></p>

  <p><span class="font4">Halbuki bu sabah, Mehmed Esad’ın otomobiline binerken, yeniden otele dönebileceğimden hiç emin değildim. Dün&nbsp;gece, seninle vedalaşıp kalemimi bıraktıktan sonra tekrar&nbsp;tekrar düşünmüştüm. Mehmed Esad’la ilk buluşmamızdan,&nbsp;Fuad’ın beni kaçırışına kadar olan birbirinden enteresan&nbsp;olaylar zincirini tek tek gözden geçirmiştim. Bütün rastlantılar, bütün konuşmalar, bütün teferruat, zihnimde beliren bütün ihtimaller ne yazık ki aynı neticeye çıkıyordu. Yarın bu&nbsp;muamma tümüyle çözülecekti ama çözülecek muamma bize&nbsp;neler getirecekti, işte orası meçhuldü. O kadar ki, bir an Beşiktaş’taki evime gitmeyi, hâlâ kutsal bir emanet gibi sakladığım babamın Revolver’ini yanıma almayı bile düşündüm.&nbsp;Kendimi savunmak için değil ama bana bu tuzağı kuranları&nbsp;da yanımda götürmek için. Sonra vazgeçtim; birkaç kişinin&nbsp;daha ölmesinin kime ne yararı olacaktı ki? Netice ortadaydı... Tarih hükmünü çoktan vermiş, cemiyetimiz büyük bir&nbsp;bozguna uğramış, darmadağın olmuştuk. Gayet tabii, bunun&nbsp;şahsi bir bedeli de olacaktı.</span></p>

  <p><span class="font4">Aslına bakarsan, Ferah Tiyatrosu’nda başıma gelebilecek musibetleri, çok daha önceden hak etmiştim. 1906’da başlayıp bugüne kadar geçen o fırtınalı dönem içinde hayatını&nbsp;kaybeden milyonlarca insandan ne ayrıcalığım vardı ki benim? Kaldı ki onların çoğu masumdu, bu insanlık trajedisinde, bu vahşette hiçbir sorumlulukları yoktu. Oysa ben, daha&nbsp;ilk senelerinden itibaren kanlı olayların en ön saflarında bulmuştum kendimi. O kan denizi kâfi değilmiş gibi, insanların&nbsp;canlarını almak için gönüllü olmuştum. Dünyada ilahi adalet&nbsp;diye bir şey varsa, o kadar masum ölürken benim yaşamam&nbsp;zaten kabul edilemezdi.</span></p>

  <p><span class="font4">Evet, işte böyle hazırlamıştım kendimi, bu sabah karşılaşabileceğim akıbetlerin en kötüsüne ama olmadı. Sağ salim çıktım Ferah Tiyatrosu’ndaki o meşum buluşmadan.</span></p>

  <p><span class="font4">Evet, bu sabah tam dokuz buçukta geldi otomobil kapının önüne. Arabada bir şoför vardı, yanındaki koltukta o sfenks&nbsp;suratıyla Ruşeym oturuyordu, arkaya ise eski ittihatçı, yeni&nbsp;istihbaratçı Mehmed Esad yerleşmişti. Her zamanki gibi oldukça şık giyinmişti, tıraştan sonra sürdüğü esansın kokusu&nbsp;olduğu gibi arabanın içini doldurmuştu. Neşeli görünmeye&nbsp;çalışıyordu ama değildi. Büyük bir voli vurmaya hazırlanan&nbsp;bir düzenbazın hırsı içindeydi, fakat muvaffak olamama ihtimali bu hevesini gölgeliyordu. Yol boyunca yaptığımız sohbet derinleştikçe tedirginliği iyice su yüzüne çıkmaya başladı.&nbsp;Mesela, durduk yere, lafı Cezmi’nin ölümüne getirdi. Kimseden bir malumat almış mıydım? Yeni bir havadis var mıydı?</span></p>

  <p><span class="font4">“Senin daha iyi bilmen icap etmez mi Mehmed?” diye adeta tersledim. “Takibatı sizinkiler yürütüyor. Onlara sorsan daha fazla malumat alırdın.”</span></p>

  <p><span class="font4">Eliyle dizime vurdu usulca.</span></p>

  <p><span class="font4">“Dur sinirlenme yahu, onlara da sordum. Pek bir netice elde edememişler... Şu hırsızlık meselesi üzerinde duruyorlar....”</span></p>

  <p><span class="font4">“Yoksa Fuad’dan mı şüpheleniyorsun?” diye kurcaladım.</span></p>

  <p><span class="font4">“Fuad mı?”</span></p>

  <p><span class="font4">Hayır, aklındaki bu değildi.</span></p>

  <p><span class="font4">“Tabii, o da olabilir... Hatta belki, sonunda itiraf da eder... Neyse canım ama belki de eve giren hırsızlar öldürmüştür&nbsp;Cezmi’yi...”</span></p>

  <p><span class="font4">O anda anladım kaygısının sebebini. Mesele Fuad değil, bendim. Cezmi, benimle görüştükten sonra öldürülmüştü,&nbsp;ya kendisinin de akıbeti aynı olursa diye endişeleniyordu...&nbsp;Sahiden de berbat bir istihbaratçı olurdu bu Mehmed’den.&nbsp;Çünkü bu türden tedirginliklere kapılmak için artık çok&nbsp;geçti. Bakışlarım ön koltukta hiç kıpırdamadan oturan Ruşeym’e kaydı. Elbette bu esrarlı adamını da aynı endişeyle&nbsp;almıştı yanına. Siyahi adamın üzerindeki uzun redingotu o&nbsp;anda fark ettim. Daha önce karşılaştığımızda bu giysi yoktu&nbsp;üzerinde. Taşıdığı silahı saklamak için sırtına geçirmiş olmalıydı. Ne diyebilirdim ki, son derece mantıklıydı. Mehmed’in&nbsp;üzerindeki siyah ceketin sol tarafındaki kabarıklık da gözümden kaçmamıştı, elbette o da silahıyla gelmişti buluşmaya.</span></p>

  <p><span class="font4">Ferah Tiyatrosu’nun önünde indik otomobilden ama içeri nasıl gireceğimiz tam bir muammaydı. Kapının önünde, sıra&nbsp;sıra kalaslar, metal levhalar, balya balya halılar, takım taklavat, inşaat malzemeleri... Çaresizce etrafa bakınırken,</span></p>

  <p><span class="font4">“Merhaba Şehsuvar Bey,” diyen bir sesle irkildim. Başımı çevirince Çolak Cafer’in tuhaf bir parıltıyla bakan çakır gözleriyle karşılaştım.</span></p>

  <p><span class="font4">“Buyurun.” Başıyla yandaki dar sokağı gösterdi. “Buyurun, kulis kapısından girelim.” Mehmed Esad’ı sadece başıyla selamlamakla yetinmişti. Sokağa girerken benimle konuşmayı sürdürdü. “Tadilata bir hafta ara verildi. Paris’ten gelecek perdeler bekleniyormuş.” Bakışları bir an Mehmed’e&nbsp;kaydı. “Yani kimse sizi rahatsız etmeyecek.”</span></p>

  <p><span class="font4">“İyi,” diye mırıldandım. “O patırtı gürültünün arasında sohbet etmek hiç hoş olmazdı.”</span></p>

  <p><span class="font4">“Fuad Bey geldi mi?”</span></p>

  <p><span class="font4">Mehmed Esad’dı soran. Sesi, buyurgan, adeta kabaydı. Kendisini pek iplemeyen Cafer’e, asıl misafirin kendisi olduğu mesajını veriyordu.</span></p>

  <p><span class="font4">Hiç alınmadı Cafer, sigaradan sararmış dişlerini göstererek gülümsedi.</span></p>

  <p><span class="font4">“Evet efendim, içeride sizi bekliyor.”</span></p>

  <p><span class="font4">Kulis hercümerç içindeydi; her yana saçılmış koltuk parçaları, eski kumaşlar, rengârenk halatlar, envaiçeşit giysiler, kılıçlar, kalkanlar, tahtadan yapılmış bir at bile vardı. Neyse ki, bütün o dağınıklığın içinden, düşmeden, bir yerlere&nbsp;çarpmadan çıkmayı başardık. Evet, tıpkı geçen gelişimde&nbsp;olduğu gibi yine sahnedeydi Fuad. Vaziyet ciddi olmasa kahkahalarla gidebilirdim. Cemiyeti yeniden teşkilatlandırmak&nbsp;isteyen, suikastlar düzenlemekle uğraşan eski bir komitacı&nbsp;tiyatro aşkına karşı koyamıyor, en mühim buluşmaları bile&nbsp;sahnede ayarlıyordu. Ama bu kez ne başında siyah kukuletası vardı, ne de yanında iki arkadaşı... Etrafı dört iskemleyle&nbsp;çevrili, tahta bir masanın başında oturmuş, önündeki kâğıt&nbsp;tomarına bakıyordu. Ahşap zemindeki ayak seslerimizi duymuş olacak ki, başını kaldırdı, bizi görünce gülümseyerek&nbsp;doğruldu.</span></p>

  <p><span class="font4">“Oo, merhaba, merhaba arkadaşlar...” Önce Mehmed Esad’a yöneldi. Elini sıktı. “Hoş geldin. Nasılsın bakalım görüşmeyeli?”</span></p>

  <p><span class="font4">Mehmed’in gergin yüzü, aydınlık bir gülümsemeyle gevşedi.</span></p>

  <p><span class="font4">“Demek hatırladın beni...”</span></p>

  <p><span class="font4">“Niye hatırlamayayım? Kaç defa karşılaştık Cemiyetin Merkez-i Umumisi’nde. Hatta birkaç kez sohbet etmişliğimiz&nbsp;bile vardır...” Tepeden tırnağa şöyle bir süzdü karşısındaki&nbsp;adamı. “Fakat değişmişsin, hepimiz gibi sen de bir parça yaşlanmışsın...”</span></p>

  <p><span class="font4">Tedirginliğinden kurtulan Mehmed’in dili de anında çözülüvermişti.</span></p>

  <p><span class="font4">“Ama sen hiç değişmemişsin, seneler evvel gördüğüm o genç mülazımla aynısın.”</span></p>

  <p><span class="font4">“Sahi mi?” Kendine şöyle bir baktı. “Nasıl mümkün olabilir ki bu? Seneler dokunmadan mı geçti bize? Hiç örselemeden, hiç yaralamadan, hiç incitmeden...”</span></p>

  <p><span class="font4">Sesindeki serzeniş, hissedilmeyecek gibi değildi ama arsızlığa vurdu Mehmed.</span></p>

  <p><span class="font4">“Ee, biz eski tüfeğiz Fuad kardeş, kolay kolay yıkılmayız. Mayamız da, naturamız da sağlamdır. Hayat öyle kolay kolay&nbsp;teslim alamaz bizi.”</span></p>

  <p><span class="font4">Bitkin bir tavırla başımı salladım.</span></p>

  <p><span class="font4">“Valla, kendi adına konuş Mehmed, ben epeyce yorgun hissediyorum kendimi. Hem bedenen, hem zihnen...” Mehmed’in suratı asılacak gibi olunca, derhal çark edip nabza&nbsp;göre şerbet vermeyi seçtim: “Ama sizin gibi dinç kalmış arkadaşları görmek, moral veriyor bana.”</span></p>

  <p><span class="font4">Kocaman bir kahkaha patlattı Fuad.</span></p>

  <p><span class="font4">“Talat Paşa’nın yanında yetiştiğin nasıl da belli. Hem Mehmed’i hem beni kırmadın, hem de kendi vaziyetini gayet güzel izah ettin.”</span></p>

  <p><span class="font4">Ne demek istemişti şimdi bu? Alınganlık gösterecek halim yoktu ama artık hiçbir lafın altında da kalmak istemiyordum.</span></p>

  <p><span class="font4">“Rahmetli sadece benim liderim değildi Fuad, ikinizin de çok iyi hatırlayacağı gibi hepimizin Büyük Efendisi’ydi.”</span></p>

  <p><span class="font4">Eski arkadaşımın öncekinden daha abartılı bir kahkahasıyla çınladı boş tiyatronun içi.</span></p>

  <p><span class="font4">“Elbette hepimizin Büyük Efendisi’ydi. Bundan gocunan yok ki?” Soran bakışları Mehmed’in yüzünde durmuştu. “Hıı,&nbsp;var mı?”</span></p>

  <p><span class="font4">Omuz silkti öteki.</span></p>

  <p><span class="font4">“Yok canım, niye gocunalım? Hepimizin ortak tarihi, ortak mazisi... Talat Paşa da hepimizin reisiydi. Tabii Enver Paşa’yı saymazsak...”</span></p>

  <p><span class="font4">“Cemal’i de unutma,” diye hatırlattı Fuad. “Gerçi üçü de rahmetli oldu ya...” Masadaki boş iki iskemleyi gösterdi. “Ee,&nbsp;hadi ayakta dikilmeyin, geçin şöyle...”</span></p>

  <p><span class="font4">Ben, eski arkadaşımın karşısına oturdum, Mehmed ise yanımdaki iskemleye yerleşti. Bakışlarım öteki iskemleye takılmıştı. Fuad’ın keskin gözlerinden kaçmadı.</span></p>

  <p><span class="font4"><span class="font4">“Onun sahibi Cafer ama daha sahneye çıkmasına çok var.”</span></span></p>

  <p><span class="font4">Sahi nereye gitmişti o, etrafa bakındım ama sırra kadem basmıştı bizim çolak.</span></p>

  <p><span class="font4">“Öyle değil mi?” diye izahatını sürdürdü Fuad. “Burası bir tiyatro sahnesi olduğuna göre, her dekorun bir anlamı olmalı. Eğer masada dördüncü bir iskemle varsa, mutlaka birinin&nbsp;oturması içindir.”</span></p>

  <p><span class="font4">Benim gibi Mehmed de ne demek istediğini anlamamıştı, sanki karşımızdaki boş koltukların arasından biri çıkıp gelecekmiş gibi salona baktı.</span></p>

  <p><span class="font4">“Henüz değil,” diyerek alnını kırıştırdı Fuad. “Henüz değil. Hayatta olduğu gibi, tiyatroda da herkesin sahneye çıkacağı zaman bellidir.”</span></p>

  <p><span class="font4">Sesine tuhaf bir tını yerleştirmişti, tıpkı bir aktör gibi rol kesmeye başlamıştı ki, fena da oynamıyordu.</span></p>

  <p><span class="font4">“Piyes icabı diyorum... Ne o, şaşırdınız mı? Evet burada bir oyun oynanıyor. Adı da...” Güya, unutmuş gibi önündeki kâğıda bir göz attı. “Evet, adı da, Hain Kim?” İkimizin de&nbsp;irkildiğini fark edince neşeyle fısıldadı. “Ama merak etmeyin sadece bir tiyatro gösterisi bu. Aramızda bir hain olması&nbsp;mümkün mü? Hayır, sadece heyecanlı bir piyes bu.”</span></p>

  <p><span class="font4">Oturduğum iskemlede huzursuzca kıpırdandım. İşin tadı kaçmaya başlamıştı. Göz ucuyla Mehmed’e baktım ama oldukça sakin görünüyordu.</span></p>

  <p><span class="font4">“Bayılırım piyeslere,” diye mırıldandı hatta. “Abdülhak Hamit üstadın</span>&nbsp;<span class="font4" style="font-style: italic;">Finten</span>&nbsp;<span class="font4">piyesini izleme fırsatını bulmuştum Tepebaşı Tiyatrosu’nda... Büyük mutluluktu benim için...”</span></p>

  <p><span class="font4">Ben de kendimi sanatsever zannederdim, meğer ne cevherler varmış içimizde. Fuad’ın tiyatro tutkusunu biliyordum da, nobranın teki zannettiğim Mehmed Esad’ın sanata duyduğu bu alaka hayret vericiydi.</span></p>

  <p><span class="font4">“Şimdi biraz sohbet etmemiz gerekiyor...” Çok eğleniyor olmalıydı Fuad; ışıl ışıl yanan mavi gözlerini bana çevirmişti.&nbsp;“Önce senden başlayalım azizim. Evet, şöyle sormam lüzum&nbsp;ediyor: Bugüne kadar nerelerdeydin Şehsuvar? Ne yaptın,&nbsp;kimlere hizmet ettin? Hadi anlat bize...”</span></p>

  <p><span class="font4">İstediği role bürünebilirdi ama kedinin fareyle oynadığı gibi benimle dalga geçmesine müsaade edemezdim.</span></p>

  <p><span class="font4">“Ne yapıyorsun Fuad? Maksadın ne, açıkça söylesene?”</span></p>

  <p><span class="font4">İşaret parmağını usulca dudaklarına götürdü.</span></p>

  <p><span class="font4">“Yapma Şehsuvar, sanatı ikimizden de daha iyi bilirsin. Sanat, doğrudan ifade etmez, ima yoluyla anlatır.”</span></p>

  <p><span class="font4">Hayır, asla geri adım atmayacaktım.</span></p>

  <p><span class="font4">“Biz buraya piyes sahnelemeye gelmedik. Lütfen asıl mevzuya girelim artık...”</span></p>

  <p><span class="font4">Gözlerini kısarak, yapmacık bir şüpheyle süzdü beni.</span></p>

  <p><span class="font4">“Böyle yaparsan izleyiciler, içimizdeki hainin sen olduğunu düşünecek.” Masanın üzerinden bana doğru eğildi. “Öyle misin yoksa?”</span></p>

  <p><span class="font4">“Yeter ama böyle devam edersen kalkar giderim.”</span></p>

  <p><span class="font4">Mehmed sakin bir hareketle koluma dokundu.</span></p>

  <p><span class="font4">“Hiçbir yere gitmiyorsun.” Ardından gülümseyerek Fuad’a baktı. “Şehsuvar’ı hoş gör, rolüne henüz ısınamadı, ilk benden başlasan...”</span></p>

  <p><span class="font4">Alıngan bir ifadeyle bir süre beni süzen Fuad,</span></p>

  <p><span class="font4">“Tamam,” diyerek gönüllü arkadaşımıza döndü. “Tamam, senle başlayalım. Söyle bakalım kuzum, harpte ne yaptın? Kimin komutasındaydın?”</span></p>

  <p><span class="font4">Adeta göğsünü gererek cevapladı Mehmed:</span></p>

  <p><span class="font4">“Süveyş’teydim... Harpte, Cemal Paşa’nın komutasında... Kanal Harekâtı’na katıldım. Hem ilkine hem ikincisine... Ne&nbsp;yazık ki ikisi de hezimetle sonuçlandı.”</span></p>

  <p><span class="font4">Önündeki kâğıda baktı Fuad.</span></p>

  <p><span class="font4">“Sonra İstanbul’a dönmüşsün...” diye dalgın mırıldandı. “1916 senesinin Eylül ayında...”</span></p>

  <p><span class="font4">Şaşırmıştı Mehmed ama oyunu sürdürdü.</span></p>

  <p><span class="font4">“Evet,” dedi küçük bir öksürükle boğazını temizleyerek. “İkinci harekâtta yaralanmıştım.”</span></p>

  <p><span class="font4">“Lâkin iyileştikten sonra da cepheye geri dönmemişsin, payitahtta kalmışsın.”</span></p>

  <p><span class="font4">Fuad’ın, kendisi hakkında bu kadar malumat sahibi olması canını sıkmıştı.</span></p>

  <p><span class="font4">“Çünkü artık harp edecek halde değildim.” Sesi daha sert çıkıyordu. “Cephe gerisinde vazife aldım. Teşkilat-ı Mahsusa’da...”</span></p>

  <p><span class="font4">Abartılı bir tepkiyle söylendi Fuad:</span></p>

  <p><span class="font4">“Öyle mi? O zaman Şehsuvar’la da karşılaşmışsınızdır sık sık... Yoksa birlikte mi çalıştınız o zaman?”</span></p>

  <p><span class="font4">Kati bir tavırla başımı salladım.</span></p>

  <p><span class="font4">“Hayır, Mehmed’i en son 1914’te görmüştüm...”</span></p>

  <p><span class="font4">Sıkılmış gibi oflayarak savunmaya geçti Mehmed.</span></p>

  <p><span class="font4">“Teşkilat-ı Mahsusa’da herkes bilmezdi, bizimki daha mahrem bir gruptu...”</span></p>

  <p><span class="font4">Anlaşılan artık o da bıkmaya başlamıştı bu tuhaf muhabbetten. Ama bizim sıkıntılı halimiz umurunda değildi Fuad’ın.</span></p>

  <p><span class="font4">“Mahrem grup,” diye tekrarladı sesine esrarengiz bir hava vererek. “İngilizce biliyor musun Mehmed?”</span></p>

  <p><span class="font4">Hiç tereddüt etmedi öteki:</span></p>

  <p><span class="font4">“Hayır, bir parça Fransızca biliyorum ama o kadar kötü konuşuyorum ki, ecnebi kadınları ayartmaya bile kâfi gelmiyor.”</span></p>

  <p><span class="font4">Mavi gözler tekrar bana kilitlendi.</span></p>

  <p><span class="font4">“Ya sen aziz kardeşim, sen İngilizce konuşabiliyor musun?”</span></p>

  <p><span class="font4">Onu cevaplamak yerine,</span></p>

  <p><span class="font4">“Niye soruyorsun bunları?” dedim anlamaya çalışan bir tavırla. “Nereye varmak istiyorsun, açıkça sor söyleyeyim.”</span></p>

  <p><span class="font4">Ciddileşti, artık oyuna bir son verecek diye düşünmeye başlamıştım ki, şeytani bir gülümsemeyle,</span></p>

  <p><span class="font4">“Sessiz John,” diye fısıldadı. Suratına korkuyormuş gibi bir ifade yerleştirmişti. “Sessiz John’u duydun mu? Kendileri meşhur bir casustu. Daha doğrusu bir efsane. İşgal yıllarında diyorum. Elbette siz daha iyi bilirsiniz, çünkü neredeyse bütün&nbsp;tutuklamalarda onun adı geçiyordu, bütün baskınlarda onun&nbsp;gölgesi vardı. Ve hiçbir zaman yakalanamadı. Hakiki kimliği&nbsp;anlaşılamadı...” Sağ eliyle usulca masanın üzerine vurdu. “Bu&nbsp;kadar malumat kâfi. Şimdi sorumuza dönelim. Evet, Şehsuvar, söyle bakalıırf, İngilizce konuşabiliyor musun?”</span></p>

  <p><span class="font4">“Evet, konuşabiliyorum, mükemmel olmasa da derdimi anlatabilirim. Malta’da geçirdiğim sürgün senelerinde öğrenmiştim... Ne var bunda?”</span></p>

  <p><span class="font4">Ellerini havaya kaldırdı.</span></p>

  <p><span class="font4">“Sakın yanlış anlama, seni suçlamıyorum ama İngilizler adına casusluk yapan birinin onların dilini konuşmasında&nbsp;büyük fayda var, değil mi?”</span></p>

  <p><span class="font4">Benim yerime Mehmed onayladı:</span></p>

  <p><span class="font4">“Elbette, başka türlü nasıl anlaşacaklar. Şifreli yazışmalar, raporlar, hatta buluşmalarda nasıl konuşacaklar?”</span></p>

  <p><span class="font4">Buraya gelirken, ikisinden de fena halde şüphelendiğim eski dava arkadaşlarım birlik olmuş beni itham ediyorlardı.&nbsp;İtham etmek ne kelime, birazdan Sessiz John adındaki, İngilizler adına çalışan melun ajanın ben olduğumu ilan ederlerse şaşmamak lazımdı. Başıma bir bela geleceğinden emindim ama bu kadar alçakçasım beklemiyordum doğrusu.</span></p>

  <p><span class="font4">“Yeter artık,” diye ayağa kalktım. “Daha fazla kaldıramayacağım bu saçma sapan oyunu.”</span></p>

  <p><span class="font4">Anında çekti silahını Fuad, namluyu yüzüme doğrulttu.</span></p>

  <p><span class="font4">“Otur lütfen Şehsuvar. Piyesin akışını bozuyorsun.”</span></p>

  <p><span class="font4">Şaka mı yapıyordu, yoksa ciddi miydi belli olmuyordu. Nitekim silahının namlusunu indirdi. Yalvarırcasına mırıldanmaya başladı:</span></p>

  <p><span class="font4">“Hadi ama Şehsuvar, birazcık eğleniyoruz şurada.”</span></p>

  <p><span class="font4">“La havle,” diye homurdanarak çöktüm iskemleye.</span></p>

  <p><span class="font4">Silahını önüne bırakmıştı,</span></p>

  <p><span class="font4">“Niye panikledin anlamıyorum?” diye sitem etti. “Sana casus diyen mi oldu? Sadece bir soru sorduk. Öyle değil mi&nbsp;Mehmed? Kimseyi suçladık mı şu masada?”</span></p>

  <p><span class="font4">Pişkin pişkin sırıttı öteki.</span></p>

  <p><span class="font4">“Hayır canım, ne suçlaması altı üstü bir piyes...”</span></p>

  <p><span class="font4">“Aynen öyle,” dedi nüktedan bir tavırla Fuad. “Evet, şimdi şu boş koltuğun sahibini çağıracağız. Evet, dördüncü oyuncunun sahneye çıkma vakti.” Başını çevirerek kulise doğru bağırdı. “Cafer, kuzum Cafer, hadi, seyirciler seni&nbsp;bekliyor.”</span></p>

  <p><span class="font4">Sağ kolundaki boşluğun verdiği hazin görüntüyle Çolak Cafer göründü sahnede. Cezmi meselesini mi konuşacağız&nbsp;diye geçirdim içimden. Yoksa o cinayeti de bana mı yıkacaklardı? Cafer biraz tedirgin görünüyordu, lüzumundan daha&nbsp;hızlı yaklaştı yanımıza.</span></p>

  <p><span class="font4">“Sakin ol,” diye yatıştırdı Fuad. “Çok heyecanlısın biliyorum ama kendini tutmayı öğren. Ve sakın rolünün dışına çıkma. Yoksa piyes berbat olur.” Eliyle boş iskemleyi gösterdi. “Evet, yerine oturabilirsin.”</span></p>

  <p><span class="font4">Zavallı adam sessizce söyleneni yaptı, Mehmed Esad’ın tam karşısındaki iskemleye çöktü.</span></p>

  <p><span class="font4">“Bennett’i hatırlar mısınız?” Kupkuru bir sesle sormuştu Fuad. “Yüzbaşı Godolphin Bennett... İşgal yıllarının İngiliz istihbarat yüzbaşısı.” O rahatsız edici gülümseme belirdi yine&nbsp;yüzünde. “Captain mıydı yüzbaşının İngilizcesi Şehsuvar?”</span></p>

  <p><span class="font4">Bıkkın bir sesle onayladım:</span></p>

  <p><span class="font4">“Evet, evet Captain...”</span></p>

  <p><span class="font4">“Tamam, kızma canım, altı üstü bir kelime sorduk. Evet, Captain Bennett başarılı bir zabitti ama İngilizlerin hep yaptığı gibi, aslında bir Doğulunun hakkını yiyordu. Çünkü bu&nbsp;casusluk faaliyetindeki hakiki muvaffakiyet bizden birine&nbsp;aitti. Evet, Sessiz John’dan bahsediyorum... O efsanevi adamın Captain Bennett’e yazdığı raporlar olmasa, İngiliz zabit&nbsp;hayatta bu işleri başaramazdı.”</span></p>

  <p><span class="font4">“Böyle bir adamın varlığına inanıyor musun gerçekten?” diye araya girdim. “Ne gören var ne bilen... Karakol Teşkilatı,&nbsp;bunun İngilizlerin bir uydurması olduğunu düşünüyordu.”</span></p>

  <p><span class="font4">“Muhteşem!” Eliyle beni göstererek adeta haykırdı, “İşte doğaçlama diye buna denir. Öyle değil mi Mehmed? Bak, iyi&nbsp;ki gitmesine müsaade etmemişiz Şehsuvar’ın.” Cafer’e bakarak başını salladı. “Evet, burada sen giriyorsun devreye. Artık&nbsp;söyleyebilirsin repliğini.”</span></p>

  <p><span class="font4">Cafer sahneye ilk kez çıkan acemi bir aktör gibi ne yapacağını bilemedi... Fuad cesaretlendirmek istedi.</span></p>

  <p><span class="font4">“E hadi, hiç zor değil... Bana anlattıklarını onlara da söyle. 1919’un Kasım ayında Kroker Otel’in bodrumunda yaşadıklarını. Hadi, çekinme anlat, çok sevecekler...”</span></p>

  <p><span class="font4">“Evet,” dedi Cafer yutkunarak, ardından gözlerini bana dikti. “Evet, anlatayım... Beni yakalamışlardı... Poyrazköy&nbsp;yakınlarındaki bir kayıkhanede... Hiç beklemediğimiz bir&nbsp;anda... Gecenin bir vakti, İngilizlerle birlikte Osmanlı polisi&nbsp;sarmıştı etrafımızı... Silah sevk ediyorduk İnebolu’ya... Daha&nbsp;önceki üç sevkiyat başarılı olmuştu. Ama sonuncusunda...”</span></p>

  <p><span class="font4">Dayanamayıp yine sözü aldı Fuad:</span></p>

  <p><span class="font4">“Sonuncusunda baskın yediler. Çatışmada altı arkadaşı öldürülmüş, Cafer’i de sorgulamak için Kroker Otel’e götürmüşler. Öyle mi?”</span></p>

  <p><span class="font4">Çakır gözleri öfkeyle parıldadı.</span></p>

  <p><span class="font4">“Öyle Fuad Bey. O işkence merkezine götürdüler.” Sesi artık daha cesur çıkıyordu. “İsim istiyorlardı, adres istiyorlardı. Karakol Teşkilatı’nı kim idare ediyor, nereden idare ediyor, hepsini öğrenmek istiyorlardı. Söylemeyince dövdüler, bayılana kadar dövdüler. Bayılınca su döküp ayılttılar, yine&nbsp;dövdüler. Yüzüm gözüm kan içinde kalmıştı. Değil arkadaşlarım, annem mezarından çıkıp gelse tanıyamazdı beni...&nbsp;Kaba dayaktan netice alamayacaklarını anlayınca, sağ elimden tavana astılar. Evet, tek elimden... Saatlerce öyle asılı&nbsp;kaldım. Beni orada unutmuşlardı. Askıdan indirdiklerinde&nbsp;kolum tutmuyordu. Tekrar sorguladılar, yine konuşmadım.&nbsp;Bir daha askıya astılar, aynı kolumdan. Geceler gündüzlere&nbsp;karışmıştı, ne kadar saat geçti bilmiyorum. Bir süre sonra&nbsp;kendimi kaybetmiştim. Sonra sesler duydum... Bodrumun&nbsp;soğuk duvarlarında yankılanan sesler... ‘Adamın kolu kötü,’&nbsp;diyordu biri. ‘Doktora gitmezse, kangren olur.’ Evet, Türkçe&nbsp;konuşuyorlardı. Benim baygın olduğumu zannettiklerinden&nbsp;hiç sakınmıyorlardı. Ama birden sustular, iki kişi girmişti&nbsp;içeriye, gözümü aralayıp baktım. Biri o İngiliz zabitti, öteki&nbsp;ise bir Türk... Canım çok yanıyordu ama tilki uykusuna devam ettim... Beni şaşırtan İngiliz zabitin de Türkçe konuşuyor olmasıydı. Fakat bundan daha mühimi, yanındaki kişiye&nbsp;John diye hitap etmesiydi.”</span></p>

  <p><span class="font4">“Sessiz John mu?” diye üstüne bastı Fuad. “Duydun mu, Sessiz John mu diyordu?”</span></p>

  <p><span class="font4">“Yok, John, sadece John...”</span></p>

  <p><span class="font4">Üçümüz de pürdikkat Cafer’i dinliyorduk.</span></p>

  <p><span class="font4">“Peki adamın suratını görebildin mi bari?” diye üsteledi Fuad. “Neye benziyordu?”</span></p>

  <p><span class="font4">Cafer bakışlarını Mehmed Esad’a çeviriyordu ki, o anda patladı silah, zavallı adam göğsünü tutarak masanın üzerine&nbsp;yığılıverdi.</span></p>

  <p><span class="font4">“At o silahı elinden.” Bakışlarım kendiliğinden Mehmed Esad’a çevrildi. Namlusundan duman tüten tabancasını eski&nbsp;arkadaşıma doğrultmuştu. “Bir aptallık yapma Fuad.” Gafil&nbsp;avlanan eski arkadaşımın mavi gözlerinde derin bir pişmanlık okunuyordu ama Luger tabancasını almayı başarmıştı.</span></p>

  <p><span class="font4">“At o silahı diyorum sana...” diye bir kez daha bağırdı Mehmed.</span></p>

  <p><span class="font4">Elinde silahıyla öylece kalan Fuad tereddüt ediyordu. Daha fazla bekleyemezdim, bütün dikkatini silaha yoğunlaştırmasını fırsat bilip, atıldım Mehmed’in üzerine. Ama sinsi&nbsp;adam benden erken davranmış, anında basmıştı tetiğe. Aynı&nbsp;anda iki silah birden patladı ama bir tek ah sesi duyuldu.&nbsp;Hayır, vurulan Mehmed değil, Fuad’dı. Eski arkadaşımın&nbsp;oturduğu iskemleyle birlikte geriye savrulduğunu görünce,&nbsp;bütün gücümle ittim Mehmed’i. Böylece biz de düştük yere.&nbsp;Tekrar ateş etmemesi için, iki elimle bileğinden yakalamıştım, düştüğümüz yerde cebelleşmeye başladık. Zannettiğimden çok daha kuvvetliydi hasmım. Ne ben elinden silahı alabiliyordum ne de o beni alt edebiliyordu. Tiyatronun tozlu&nbsp;sahnesinde debelenip duruyorduk, ta ki, enseme sert bir cisim dürtülünceye kadar. Sevinçle sırıttı Mehmed.</span></p>

  <p><span class="font4">“Ruşeym, nihayet gelebildin.”</span></p>

  <p><span class="font4">Evet, elinde Fuad’ın Luger tabancasıyla hemen arkamızda dikiliyordu siyahi adam. Artık direnmenin manası yoktu. Bıraktım Mehmed’in bileğini... İkimiz de doğrulduk. Anlamak&nbsp;isteyen bir ifade belirdi Mehmed’in toza bulanmış suratında.</span></p>

  <p><span class="font4">“Neden? Neden bana saldırdın Şehsuvar?”</span></p>

  <p><span class="font4">Sorusuna karşılık vermek yerine,</span></p>

  <p><span class="font4">“Sen neden Cafer’i vurdun?” diye tersledim.</span></p>

  <p><span class="font4">Cevap yerde inlemekte olan Fuad’dan geldi:</span></p>

  <p><span class="font4">“Anlamadın mı hâlâ, Sessiz John kendisi olduğu için...”</span></p>

  <p><span class="font4">Sağ omzundan vurulmuştu, muhtemelen ölümcül bir yara değildi ama kötü kanıyordu.</span></p>

  <p><span class="font4">“Maalesef doğru,” dedi Mehmed yumuşak bir sesle. “Sessiz John bendim. Evet, Yüzbaşı Bennett takmıştı bu lakabı bana.&nbsp;Vaftizci Yahya’dan ilham alarak. Sen bilirsin Şehsuvar, İngilizler Vaftizci Yahya’ya, Vaftizci John diyorlar... Ama yukarıda&nbsp;Allah var, İngilizleri hiçbir zaman sevmedim. Herkes bir tarafı tutuyordu, ben de kendi tarafımı tuttum. Evet, cemiyetten de sizden de çoktan ümit kesmiştim, ki yanılmadığım da&nbsp;ortada. Ben de artık kendi çıkarıma çalışmaya karar verdim.&nbsp;Süveyş’te ölebilirdim, orada vurulan binlerce askerden biri&nbsp;de bendim. Tümüyle şans eseri kurtuldum. Kaldırıldığım&nbsp;hastanede gözlerimi açtığımda, işte o zaman kendi kendime&nbsp;bir söz verdim. Artık hiçbir teşkilat, hiçbir ideal için canımı&nbsp;tehlikeye atmayacaktım. Casus olmak için şahsi bir gayretim&nbsp;de olmadı, Captain Bennett’le tesadüfen karşılaştık. İlginç&nbsp;bir adamdı, Doğu kültürüne meraklıydı. Böyle başlayan muhabbettimiz, gitgide kârlı bir iş birliğine dönüştü... Hiç öyle&nbsp;nefretle bakmayın bana. Siz, benden daha iyi değilsiniz. Ne&nbsp;kadar suçlarsanız suçlayın, ne kadar ayıplarsanız ayıplayın,&nbsp;şu hakikati değiştiremezsiniz: Hepimiz katiliz. Evet, yaşadıklarımız hepimizi birer katile çevirdi...”</span></p>

  <p><span class="font4">Küçümseyen bir ifadeyle baktı Fuad’a.</span></p>

  <p><span class="font4">“Senin gibi akılsızlar da hâlâ cemiyetin artık paramparça olmuş sancağını dik tutmaya çalışıyor. O iş bitti. Eski ittihatçıların devri bir daha hiç gelmemek üzere kapandı, şimdi yeni ittihatçıların devri. Evet, Talat, Enver ve Cemal&nbsp;öldü ama fikirleri yeni cumhuriyette sürüyor...” Omuz silkti.&nbsp;“Sürsün, umurumda değil, ben aldığım paraya bakarım...”&nbsp;Adeta mahcup bir ifade belirmişti yüzünde. “Evet, sana yalan&nbsp;söyledim Şehsuvar, bunun için kusura bakma. Ben, cumhuriyet için filan çalışmıyorum, aksine hükümeti sarsacak etkili&nbsp;bir suikast hazırlamanın peşindeyim. Elbette seni öldürmek&nbsp;istemezdim, çünkü Selanik’te hayatımı kurtarmış olmanı&nbsp;unutmuş değilim ama takdir edersin ki bu vaziyette başka&nbsp;çarem yok. Üstelik bunun sorumlusu da ben değilim.”</span></p>

  <p><span class="font4">Elindeki silahın namlusunu Fuad’a çevirdi.</span></p>

  <p><span class="font4">“Hâlâ o ittihatçı çeteye sadık kalmaya çalışan bu salak. Evet, Fuad kardeş, eğer işi berbat etmeseydin, hep birlikte&nbsp;Mustafa Kemal’i tarih sahnesinden silebilirdik. O beceriksiz ittihatçıların İzmir’de yapamadığını, önümüzdeki sene&nbsp;İstanbul’da yapabilirdik. Bu maksatla buluşmak istiyordum&nbsp;zaten sizinle, bu maksadı hakikat kılmak için topluyordum&nbsp;eski ittihatçı kadroları. Fakat bunu artık sizsiz yapmak mecburiyetindeyim ...”</span></p>

  <p><span class="font4">“Benim ittihatçı olduğumu nereden çıkardın?” Sol kolunun üzerinde sürünerek Mehmed’e yaklaşmıştı Fuad. Meydan okurcasına tekrarladı. “Kim söyledi sana ittihatçı olduğu mu?”</span></p>

  <p><span class="font4">Kendisini vuran adamı etkilemeyi başarmıştı.</span></p>

  <p><span class="font4">“Değil misin? Ne için buluştun o zaman benimle?”</span></p>

  <p><span class="font4">Çektiği acıya aldırmadan soğuk soğuk gülümsedi Fuad.</span></p>

  <p><span class="font4">“Önümüzdeki sene, Reisicumhur’umuza düzenleyeceğin suikasta mani olmak için.”</span></p>

  <p><span class="font4">Gözlerini açtı kapadı Mehmed.</span></p>

  <p><span class="font4">“Neler saçmalıyorsun Fuad, senin o dangalakça piyesin sona erdi. Artık benim oyunum başladı.”</span></p>

  <p><span class="font4">Dudaklarında alaycı bir ifade belirdi eski arkadaşımın.</span></p>

  <p><span class="font4">“Hiç sanmıyorum Mehmed, hâlâ benim piyesim devam ediyor. Ama bu oyunun baş aktörü ne sensin ne de ben.”&nbsp;Mavi gözlerini bana çevirdi. “Evet, o. İkimizin de sevgili arkadaşı Şehsuvar. Üstelik senin sahnen burada bitiyor. Matrak&nbsp;olan şu ki, senin sahnedeki rolün bitince, hayattaki rolün de&nbsp;bitecek.” Başını usulca çevirip, elinde hâlâ Luger’i tutan Mısırlı’ya seslendi: “Vur şunu Ruşeym.”</span></p>

  <p><span class="font4">Daha biz ne olduğunu anlayamadan, ardı ardına üç kez bastı tetiğe Ruşeym. Mehmed kıpırdamaya fırsat bulamadı.&nbsp;Suratında büyük bir hayretle boş bir torba gibi yıkıldı Ruşeym’in önüne. Ağzını açtı, birkaç kelime söyledi ama ne dediğini anlayamadık, ardından kıpkırmızı kan boşandı tahta&nbsp;zemine. Ben de en az Mehmed kadar şaşkındım, ne yapacağımı bilemeden öylece dikiliyordum.</span></p>

  <p><span class="font4">“Durmayın öyle alık alık,” diye bağıran Fuad’ın ikazıyla kendime geldim. “Hadi, bizi hastaneye yetiştirin.”</span></p>

  <p><span class="font4">Öyle de yaptık ama benimle birlikte yaralıları arabaya taşıyan Ruşeym’e hep şüpheyle baktım. Fuad’ın hükümet için çalıştığını anlamıştım, Mehmed’in “Sessiz John” olduğunu&nbsp;elbette bilmiyordum ama bana yalan söylediğinden emindim. Fakat Ruşeym kelimenin tam manasıyla bir sürpriz&nbsp;olmuştu benim için. Cerrahpaşa Hastanesi’nde ameliyathaneden çıkan doktordan, yaralıların her ikisinin de yaşayacağı haberini alıncaya kadar da uzak durdum ondan. Müjdeyi&nbsp;alınca, Ruşeym geldi yanıma. Hararetle sıktı elimi. Ben o kadar sıcak davranamadım ona. Kimin hesabına çalışırsa çalışsın hainleri sevmezdim. Ama kendini saklama kabiliyetine&nbsp;hayran kalmadım desem yalan olur. Demek bir heykel kadar&nbsp;sessiz olan bu adam cumhuriyetin istihbarat teşkilatında vazife yapıyormuş.</span></p>

  <p><span class="font4">Bu arada istihbarat teşkilatının üyeleri de, hastaneye doluşmuşlardı. Hatta daha önce beni takip edenlerden, hani şu kahverengi kasketli, siyah deri ceketli olanı, koluma girip,&nbsp;“Sen benim yanımda kal,” diye bir tutuklama hamlesinde&nbsp;bile bulunmuştu. Ama kendine gelen Fuad’ın direktifiyle olacak, sonunda gitmeme izin verdiler. Böylece otelime dönebildim, böylece tekrar sana yazabilme fırsatına kavuştum...</span></p>

  <p><span class="font4">Ah, Esterciğim, elbette sana söylemek istediklerim henüz sona ermedi, elbette bu son mektubum olmayacak ama artık&nbsp;gözlerimi açık tutmakta zorlanıyorum, takatim tükeniyor...&nbsp;Yatağa gitmem lazım... Bu gecelik bu kadar...</span></p>
</body>
</html>
