<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><a id="egv11">“İki hüzünlü çiçek gibi bakan, iri kara gözlerin...”</a><br /></h2>

  <h2><span class="font4" style="font-weight:bold;"><br /></span></h2>

  <p><span class="font4" style="font-weight:bold;font-style:italic;">Merhaba Ester, (4. Gün, Sabaha Karşı)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">Gece yarısı, o korkunç rüyayla uyandım yine... Oysa ara vermişti, ne zamandır uykularımı bölmüyordu bu kâbus.&nbsp;Artık ruh dünyamda ne değişiklikler olduysa, yine tebelleş&nbsp;olmuştu bu meşum rüya başıma. Kalktım, ışığı yaktım, su içtim... Dışarıda karanlık bir gece. Nedense pencereyi açmaya çekindim. Odanın içinde dolaştım bir süre... Sonra yatağın kenarına oturdum,, ben yastığıma, yastığım bana baktı&nbsp;bir süre... Yok, uykum kaçmıştı bir kez, yatağa uzanmak, gözlerimi kapamak hiçbir işe yaramayacaktı. Banyoya girdim,&nbsp;yüzümü yıkadım, sonra oturdum masaya, yine yazmaya koyuldum...</span></p>

  <p><span class="font4">İlk kez 31 Mart Ayaklanmasının ardından görmüştüm bu kâbusu. Daha doğrusu ayaklanmayı bastırıp, asileri telef&nbsp;ettiğimiz o cumartesi gününün gecesinde... O günleri teferruatıyla yazacağım sana, şimdi sadece gördüğüm korkunç&nbsp;rüyayı anlatmak istiyorum. Selanik’teymişim. Bir sonbahar&nbsp;gecesi... Cemiyete girdiğim şu yemin töreni. Yıllar önce başımdan geçenlerin aynısı. Leon Dayı beni bir binanın önüne&nbsp;getiriyor. Gözlerim bağlı... Parolayı söylüyoruz, kapı açılıyor.&nbsp;Leon Dayı beni kapıda bırakıp ayrılıyor. Her şey aynı. Nefesi&nbsp;tütün kokan adam giriyor yine koluma. Ama farklı bir his&nbsp;var içimde; korkuyorum, oysa yıllar önce o binaya girdiğimde korkudan çok heyecan duymuştum. Koridorlardan geçerken belli belirsiz sesler çalınıyor kulağıma. Rüzgâr sesiyle,&nbsp;insan fısıltısı karışımı ince bir uğultu. Sanki bir kalabalığın&nbsp;arasından geçiyorum, birbirlerine beni gösteriyor, fısıltıyla hakkımda konuşuyorlar. Konuşma da değil sanki hep bir&nbsp;ağızdan beni suçluyorlar. Çocuklar, yaşlılar, kadınlar, erkekler... Görmüyorum elbette onları ama hissediyorum. Hepsi,&nbsp;herkes beni gösteriyor. Lanetli biri gibi değil, suçlu biri gibi.&nbsp;Korkuyorlar benden, evet, bunu da hissediyorum, sesleri yeterince güçlü çıkmıyor. Sadece bir uğultu, uğursuz bir uğultu... “Kim bunlar?” diye soruyorum refakatçime. Cevap vermiyor, sanki o sinir bozucu fısıltı korosunun yarattığı tesiri&nbsp;bozmaktan korkuyor. “Kim bunlar?” diyorum yeniden sesimi&nbsp;yükselterek. Anında bıçak gibi kesiliyor fısıltılar. Despotun&nbsp;huysuzlandığını fark eden mazlumlar gibi sus pus oluyor&nbsp;herkes. O zaman cevap geliyor refakatçimden:</span></p>

  <p><span class="font4">“Bana mı soruyorsun? Yaptıklarını hatırlamıyor musun?”</span></p>

  <p><span class="font4">“Ne yaptım ki!” diyerek duruyorum olduğum yerde. “Neden bahsediyorsun sen?”</span></p>

  <p><span class="font4">Kolumdan tutarak savuruyor öne doğru.</span></p>

  <p><span class="font4">“Bilmezden gelme, hepsinin hesabını vereceksin.”</span></p>

  <p><span class="font4">Neredeyse düşeceğim, son anda toparlıyorum. Sağ elim çekip alıyor gözlerimi kapatan bandı. Ama ortalık o kadar karanlık ki tam olarak anlayamıyorum nerede olduğumu.</span></p>

  <p><span class="font4">“Yakın ışıkları,” diye bağırıyor refakatçi. “Yakın ışıkları, görsün her şeyi.”</span></p>

  <p><span class="font4">Gözlerimi kamaştıran lambalar birer birer parlıyor. Şaşkınlıkla etrafıma bakınıyorum. Yanılmamışım her yanda insanlar var. Fakat burası bir koridor değil, bir tiyatro. Evet,&nbsp;ortası sahne olan, etrafı izleyici koltuklanyla çevrili yüksek,&nbsp;çok yüksek bir tiyatro. En üstte üç kat loca çevremi sararak&nbsp;tırmanıyor tavana doğru. Gülkurusu koltukların hepsi dolu.&nbsp;Localar da öyle, her taraf salkım saçak insan ama kimsede&nbsp;çıt yok. Az önceki fısıltılar çoktan dinmiş, sadece tavandan&nbsp;sarkan kristal avizenin parlak taşlarında, refakatçimin hâlâ&nbsp;çınlayan sesi.</span></p>

  <p><span class="font4">“Yakın ışıkları, görsün her şeyi!”</span></p>

  <p><span class="font4">Oysa her şeyi tam olarak göremiyorum. İnsanlar var ama yüzlerini seçemiyorum. Evet, sanki hiçbirinin yüzü yok. Ağızları, gözleri, burunları var fakat nasıl söylesem, belli değil.&nbsp;Belki hepsini tanıyorum, belki hiçbiriyle karşılaşmadım. Ama&nbsp;hepsinde itham eden o bakış. Evet, gözleri yok ama bakışlarının ağırlığını üzerimde hissediyorum. Sahi kim bu insanlar?&nbsp;Benim burada ne işim var? Bunları sormak için refakatçimi&nbsp;arıyorum. Başımı çevirince görüyorum onları. Az önce burada mıydı bu masa? Evet, yıllar önce beni teşkilata alan üç siyah kukuletalının oturduğu masa beliriyor karşımda.</span></p>

  <p><span class="font4">"Nasıl savunacaksın kendini?” diyor ortadaki kukuletalı idam. O kendinden emin seste en küçük bir dostluk belirtisi yok, düşmanlık da yok, askerî bir emir gibi duygusuz,&nbsp;soğuk.</span></p>

  <p><span class="font4">"Ne? Ne yaptım ki savunacağım kendimi?” diye soruyorum şaşkınlıkla. “Kusura bakmayın ama neden bahsettiğinizi&nbsp;</span><span class="font4">anlamıyorum.”</span></p>

  <p><span class="font4">“Acı, acı çektirdin.” Pelerinin altındaki eliyle etrafımızdaki insanları işaret ediyor. “Bu zavallıların hepsine çok acı çektirdin...”</span></p>

  <p><span class="font4">Koltuklarda oturan insanlara bakıyorum, nedense bir eziklik, bir utanç hissediyorum içimde...</span></p>

  <p><span class="font4">“Onları tanımıyorum bile... Onlara nasıl bir kötülük yapmış olabilirim ki?”</span></p>

  <p><span class="font4">“Öyleyse, tanıdığın biri anlatsın.” Sağ eliyle bu kez yanındaki kukuletalıyı gösteriyor. “Anlat, anlat sana yaptıklarını.”</span></p>

  <p><span class="font4">Bir an umutlanıyorum, yoksa Basri Bey mi? Öyle ya, beni cemiyete alan üç kişiden biri de oymuş. Bizzat Basri Bey açıklamıştı çöldeki o korkunç günde. İyimserliğim artarken, Basri Bey olmasını umduğum kukuletalı ayağa kalkıyor; incecik&nbsp;biri, sanki düşecekmiş gibi sallanıyor boşlukta. Hayır, fedailer grubundaki kumandanım bu kadar zayıf değildi, aksine&nbsp;güçlü bir gövdesi vardı, ayaklarının üzerine sağlam basardı.&nbsp;Peki, o zaman kim bu? Merakla, konuşmasını bekliyorum,&nbsp;belki sesini duyarsam çıkarabilirim. Ama konuşmak yerine&nbsp;aniden başlığını sıyırıp atıyor. Hayretten dilimi yutacak gibi&nbsp;oluyorum. Karşımda sen duruyorsun. Evet, o karanlık pelerinin altından sen çıkıyorsun. Bukleli kızıl saçların, durgun&nbsp;yüzünde, iki hüzünlü çiçek gibi bakan iri kara gözlerin.</span></p>

  <p><span class="font4">“Ester... Ester...” diyebiliyorum sadece...</span></p>

  <p><span class="font4">Ne bir gülümseme, ne ağzından dökülen tek bir sözcük, öylece bomboş bakıyorsun yüzüme.</span></p>

  <p><span class="font4">“Anlatsana!” diyor yanındaki kukuletalı. “Sana neler yaptığını, hayatını nasıl mahvettiğini söylesene!”</span></p>

  <p><span class="font4">Yine konuşmuyorsun, gözlerin usulca önüne, masanın üzerindeki bir nesneye kayıyor. Ben de bakıyorum, bayrağın&nbsp;üzerinde bir Karadağ tabancası görüyorum. Solgun yüzündeki ifadeyi hiç değiştirmeden silaha uzanıyorsun. O anda&nbsp;başlıyor etrafımızı saran izleyicilerin fısıltısı. Tabancayı alıp&nbsp;bana doğrulturken fısıltılar artıyor, açıkça dile getirmeseler&nbsp;de, sanki hepsinin beklentisi aynı; tetiğe basmanı, canımı almanı istiyorlar. Korkmuyorum, hayır ama üzülüyorum, içim&nbsp;sızlıyor... Benden bu kadar çok mu nefret ediyorsun? Bu kadar çok mu kırdım seni? Kahroluyorum, hatta bir an önce bas&nbsp;şu tetiğe de, bitir şu ızdırabı diye geçiriyorum içimden.</span></p>

  <p><span class="font4">“Yapma!” diye gürlüyor ortadaki kukuletalı. “Yapma Ester, o senin işin değil.”</span></p>

  <p><span class="font4">Adama dönüyorsun, ne acı, ne öfke var yüzünde; kaybedecek hiçbir şeyi olmayanların bomboş gözleriyle bakıyorsun. Sonra bana çeviriyorsun bakışlarını, bir an yüzün canlanır&nbsp;gibi oluyor, konuşacaksın diye umutlanıyorum, hayır buruk&nbsp;bir gülümseme beliriyor dudaklarında, o an silahı çevirip şakağına dayıyorsun...</span></p>

  <p><span class="font4">“Dur!” diye bağırıyorum. “Dur, yapma!”</span></p>

  <p><span class="font4">Hiç bozmuyorsun gülümsemeni, sadece gözlerini kırpıyorsun bir kere, ardından usulca basıyorsun tetiğe.</span></p>

  <p><span class="font4">Orada uyandım işte... Evet, vicdan azabı çekiyorum, evet içim hiç rahat değil. Ne kadar unutmaya çalışsam da, ne kadar saklamak istesem de bir türlü kurtulamıyorum bu melun&nbsp;hislerden. Uyanıkken aklıma gelmeyenler, irademin zayıfladığı anda bir kâbus olup çöküyor üzerime. Kaç kişinin canını&nbsp;yaktığımı, ne kadar insanı üzdüğümü bilmiyorum. Belki senden daha masumları vardı aralarında, belki çok daha büyük&nbsp;kötülükler yaptım onlara ama sadece sen kanatıyorsun içimdeki yarayı. Aşk, dünyanın en büyük bencilliğidir.</span></p>

  <p><span class="font4">Bak, hâlâ kendimi anlatıyorum sana. Oysa senin neler yaptığını, nasıl yaşadığını ölesiye merak ediyorum. Paris’te&nbsp;olduğunu biliyorum. Zaten o sebepten, babanın bendeki&nbsp;adresine yolluyorum bu mektupları. Ama başka hiçbir malumatım yok hakkında. Sahi ne yapıyorsun Ester, nasılsın,&nbsp;mutlu musun, şiir yazıyor musun yine? Yoksa bıraktın mı?&nbsp;Yoksa sen de benim gibi bıktın mı bu hayattan? Belki de âşık&nbsp;olmuşsundur. Eminim benden çok daha iyi biridir. Senin&nbsp;gibi bir kızı bırakıp gitmeyecek kadar da akıllı. Aslında ne&nbsp;kadar acı bir haberdir bu benim için. Hiç hakkım olmamasında rağmen hep bana sadık kalmış olmanı umuyorum. Elbet&nbsp;</span><span style="text-indent: 0.4in;">imkânsız bu. Ama umut ediyorum işte. Üstelik aradan on sekiz sene geçmiş olmasına rağmen... Ve çıldırasıya merak&nbsp;ediyorum seni. Öyle ya da böyle, bir haber alsam. Küçücük&nbsp;bir haber. “Ester iyiymiş, Paris’te mutluymuş. Lüksemburg&nbsp;Bahçeleri’ne bakan bir çatı katında yaşıyormuş...” Yok, ne bir&nbsp;mektup, ne bir selam, ne bir sitem... Hiç haber gelmiyor senden... Ve galiba hiçbir zaman da gelmeyecek.</span></p>

  <p><span class="font4">Dehşetli sigara çekiyor canım. Birazdan geçer, hep böyle oluyor, sanki afyon krizi gibi. Çok sürmez, az sonra geçer...</span></p>

  <p><span class="font4">Neyse mademki uyandım, mademki aldım kalemi elime, devam edeyim bari hikâyeme... Gülme, biliyorum meddah&nbsp;gibi oldu ama samimi sözler bunlar. Üstelik bir romancı olmadığım için hoş görülebilir kusurlar. Romancı dedik ya,&nbsp;bozmayalım o zaman yazının akışını. Evet, maziye dönelim&nbsp;yine. Evet, fedailer grubuna nasıl katıldığımı anlatıyordum.&nbsp;Yanık Halit ile Kısır İsmail... Hedefimiz onlardı, çünkü onların hedefinde de cemiyetin beyni, teşkilatçısı, hepimizin Büyük Efendi’si Talat Bey vardı. Kararı vermiş, kalemi kırmış,&nbsp;hükmü kesmişlerdi. Büyük Efendi öldürülecek, cemiyetin&nbsp;beyni yok edilecekti, tabii biz müsaade edersek.</span></p>

  <p><span class="font4">Gireceğimiz çatışmanın siyasi sebepleri buydu ama Arnavut silahşorlarla kapışmak benim için başka bir anlam ifade ediyordu. Kendimi ispatlamak, cesaretimi sadece Basri Bey’e&nbsp;ve Mehmed Esad adındaki o küstah zabite değil, aynı zamanda kendime de göstermek.</span></p>

  <p><span class="font4">Hemen ertesi gün geçtik harekete. Hayır, adamları hemen o gün vurmayı düşünmüyorduk, suikastın tatbikatını yapacaktık sadece. Buluşma noktamız Şeyh Hortacı Camii’nin&nbsp;kapısıydı. Yanık Halit ile Kısır İsmail, tarihî camiye paralel&nbsp;olarak denize inen yan sokaktaki müstakil evlerden birinde&nbsp;kalıyorlardı. Her akşam da yemeklerini, caminin arkasındaki&nbsp;küçük meydanda bulunan Arnavut Lokantası’nda yiyorlardı.</span></p>

  <p><span class="font4">Caminin kapısına vardığımda ne Basri Bey ne de Mehmed Esad görünüyordu ortalıkta. Erken mi gelmiştim acaba? Tarihî kapıdan içeri süzüldüm, şadırvana yöneldim. Basri&nbsp;Bey’in söylememesine rağmen ne olur ne olmaz diye baba&nbsp;yadigârı Revolver’i de almıştım yanıma. Şadırvana oturdum,&nbsp;güya abdest alır gibi elimi, yüzümü yıkamaya başladım. Şadırvanın tahta oturaklarına yayılmış iki mümin daha vardı&nbsp;namaz öncesi temizlik yapan. Bir yandan onları gözlüyor, bir&nbsp;yandan da mümkün olduğunca yavaş hareket ediyordum.&nbsp;Öyle ya, arkadaşlarım gelmeden kalkmak zorunda kalmamalıydım şadırvandan. Fakat ne kadar yavaş da olsam, sonunda&nbsp;abdesti almayı tamamladım. Mecburen kalktım. Yüzlerce yıl&nbsp;önce Roma İmparatoru Galerius’un kendine mezar olarak&nbsp;yaptırdığı daha sonra Aziz Georgios Kilisesi olarak Hıristiyanlara hizmet vermiş, ardından da Müslümanlara ibadethane olan bu daire şeklindeki kadim anıtın, iri yaz gülleriyle&nbsp;süslü geniş bahçesinde dolaşmaya başladım. Mümkün olduğunca kapıdan uzaklaşmamaya gayret ediyordum ki,</span></p>

  <p><span class="font4">“Sigara var mı, sigara?” diyen bir sesle irkildim. “Tanrı’nın bu aciz mahlukuna bir sigara.”</span></p>

  <p><span class="font4">Şehrin zararsız meczubu Tiresias’tı bu.</span></p>

  <p><span class="font4">“Sigara filan yok,” diye azarladım. “Korkuttun beni Tiresias.”</span></p>

  <p><span class="font4">Eğlenceli bir tavırla gülümsedi.</span></p>

  <p><span class="font4">“Ne korkuyorsun be! İnsan, Tanrı’nın evinde korkar mı?” İri mavi gözleri kuşkuyla bahçede gezindi. “Korkma,” diye&nbsp;fısıldadı. “Korkma, Müslüman olsan da korkma, şeytan giremez buraya. Aziz Georgios korur bizleri.”</span></p>

  <p><span class="font4">“Aziz Georgios mu kaldı? Burası cami artık.”</span></p>

  <p><span class="font4">İddiacı bir çocuk gibi dikildi karşımda.</span></p>

  <p><span class="font4">“Şimdilik, ama yakında cami olmayacak.”</span></p>

  <p><span class="font4">Allah’ın bu tatlı delisine laf yetiştirecektim ki, kapıya yaklaşan Basri Bey’i gördüm. O da benim gibi caminin şadırvanına yönelmişti, hemen ardından Mehmed Esad da sökün etti. İkisi de zabit giysilerini çıkarmış, sivil giyinmişlerdi.</span></p>

  <p><span class="font4">“Hadi, hadi işine,” diyerek Tiresias’ı kışkışladıktan sonra şadırvana yöneldim. Güya abdest alır gibi kollarını kıvırıp,&nbsp;ellerini ılık suya daldırmış olan arkadaşlarımın yanına çöktüm. Vakit kaybetmeden sadede geldi Basri Bey.</span></p>

  <p><span class="font4">“Amavutlar lokantada... Az önce siparişlerini verdiler, biz burada konuşurken yemeklerini kaşıklamaya başlamışlardır&nbsp;muhtemelen. Fazla vaktimiz yok. Üçümüz ayrı ayrı yürüyeceğiz, arkalarından. Ben sokağın sağında olacağım, Mehmed&nbsp;solunda, sen geriden geleceksin Şehsuvar. Bu pozisyonumuzu hiç bozmayacağız. En önemlisi, mümkün olduğu kadar&nbsp;uzak duracağız adamlardan ve birbirimizden. Bizi fark ederlerse iş suya düşer. Amavutlar eve girdikten sonra, tekrar&nbsp;buluşacağız. Durumu iyi etüd etmemiz lazım. Yarın, suikast&nbsp;anında kim nerede duracak, tetiğe ilk kim basacak, önce hangisini vuracağız? Bu soruların cevapları kafamızda açık olması lazım. Adamları takip ederken, bu mevzular da aklınızda&nbsp;olsun, yarın karşımıza çıkabilecek herhangi bir kötü ihtimale hazırlıklı olalım. Anlaşıldı mı?”</span></p>

  <p><span class="font4">Sessizce onayladık kumandanımızı.</span></p>

  <p><span class="font4">“İyi o zaman, hadi dağılalım.”</span></p>

  <p><span class="font4">Önce Basri Bey çıktı camiden, ardından Mehmed, en son da ben. Güneş çoktan batmıştı, ama bilirsin, Selanik’in şu aydınlık akşamlarından biriydi. “Körfezin ışığı şehre vuruyor,”&nbsp;derdi rahmetli babam. Takip için hiç iyi bir zaman değildi,&nbsp;karanlıkta daha iyi saklanabilirdik. Küçük meydana yaklaştığımda ne Basri Bey’i gördüm ne de bizim küstah mülazımı.&nbsp;Ama buralarda bir yerlerde olduklarından emindim, belki&nbsp;de sindikleri yerden bana bakıp içten içe alay ediyorlardı, bizim acemi oğlan aptal aptal dolanıyor ortalıkta diye. Arnavut&nbsp;Lokantası, sizin Yahudilerin işlettiği bir denizcilik şirketiyle,&nbsp;Bulgar Dimitri’nin fırının arasındaydı. Mesaisini tamamlayan denizcilik şirketi çoktan kapamıştı kepenklerini, bunu&nbsp;fırsat bilen lokanta sahibi, dört masa birden atmıştı komşu&nbsp;kapının önüne. İşte o dört masanın ilkinde oturuyordu Arnavut silahşorlar. Bunu fark ettiğimde artık çok geçti. Talat&nbsp;Bey gibi mühim bir adamı vurmaya gelen silahşorların göze&nbsp;batmayacak kuytu yerlerde yemek yiyeceğini zannetmiştim.&nbsp;En azından lokantanın içinde oturacaklarını düşünmüştüm.&nbsp;Bir an geriye dönsem diye geçirdim, hayır bu kuşku uyandırırdı. İstifimi bozmadan yürümeyi sürdürdüm. Bir yandan&nbsp;da Basri Bey izliyorsa ne öfkelenmiştir bana diye kahroluyordum. Hele bir de Mehmed Esad gördüyse, mutlaka suratıma&nbsp;vuracaktı bu hatamı. Oysa Arnavut silahşorlar durumdan tümüyle habersiz gibiydiler. Birinin sırtı bana dönüktü, yüzü&nbsp;yanık olanı ise yemeğini bitirmiş, keyifle sigarasını tüttürüyordu. Yaklaşınca başını kaldırdı göz göze geldik. İnsanı rahatsız eden, vahşi bir pırıltı vardı bakışlarında. Telaşlandım,&nbsp;ya beni tanıdıysa? Öyle ya, ben fotoğraflarından çıkarmıştım&nbsp;onları. Ya o da, Şemso vurulurken benim telgrafhanenin&nbsp;önünde olduğumu hatırlarsa? Hemen kaçırdım bakışlarımı&nbsp;ve hiç düşünmeden Dimitri’nin fırınına daldım. Bilirsin aksi&nbsp;adamdı Dimitri. Kapıda beni görünce,</span></p>

  <p><span class="font4">“Kapatıyoruz,” dedi sinek kovalar gibi elinin tersini havada sallayarak. “Ekmek bitti.”</span></p>

  <p><span class="font4">Ben de ekmek almak için yanıp tutuşmuyordum ama fırından elim boş çıkarsam Arnavut silahşorun kuşkusunu çekmekten korkuyordum. En sevimli gülümsememi takındım, en saygılı ses tonuyla izah etmeye çalıştım.</span></p>

  <p><span class="font4">“Ekmek almayacağım ki.” Tahta tezgâhlarda sergilenen kurabiyeleri gösterdim. “Şunlardan istiyorum.”</span></p>

  <p><span class="font4">Göz ucuyla kurabiyelere baktı.</span></p>

  <p><span class="font4">“Onlar bayat, yarın sabah gel, tazeleri çıkmış olur.”</span></p>

  <p><span class="font4">Adamın dürüstlüğü tutmuştu ama benim de başka çarem yoktu.</span></p>

  <p><span class="font4">“Bayatları lazım zaten,” diye uydurdum. “Annem pasta yapacakmış... Bayat kurabiye katılıyormuş içine...”</span></p>

  <p><span class="font4">Kirpi tüyleri gibi dik kaşlarını çattı.</span></p>

  <p><span class="font4">“Nasıl pastaymış o?”</span></p>

  <p><span class="font4">“Ne bileyim Dimitri Usta, komşumuz vermiş tarifini.”</span></p>

  <p><span class="font4">Sinirli sinirli başını salladı.</span></p>

  <p><span class="font4">“Ne anlarmış sizin komşu pastadan,” dedi ama kurabiyelerin olduğu tezgâha yürümekten de geri durmadı. “Lezzetsiz bir tatlı çıkacak ortaya. Bana ne! Ne kadar istiyorsun?”</span></p>

  <p><span class="font4">Omuz silktim,</span></p>

  <p><span class="font4">“Bilmem, ver yarım okka işte.”</span></p>

  <p><span class="font4">Birkaç dakika sonra elimde kurabiye paketiyle çıktım Dimitri’nin fırınından. Arnavutların masasına şöyle bir göz attım, toparlanıyorlardı. Elimdeki paketle alakadar oluyormuş gibi yaparak, ilerideki sokaktan sağa saptım. Basri Bey’in&nbsp;söylediğine göre Arnavutların da bu sokağa girmesi gerekiyordu. Fakat benim, adamların arkasından gelmem kararlaştırılmıştı, oysa artık önlerindeydim. Kendime saklanacak bir&nbsp;köşe bulmalıydım ki, geride kalıp olanı biteni görebileyim.</span></p>

  <p><span class="font4">“Şehsuvar... Şehsuvar...” diyen bir sesle irkildim. Başımı çevirince Kürt Recep’le karşılaştım, manav dükkânından&nbsp;bana el sallıyordu. Babam memurluğu sırasında çok yardım&nbsp;etmişti ailesine. Vefalı insanlardı, onlar da babamın sürgünlük yıllarında hep destek olmuştu bize. Ama şimdi Recep’le&nbsp;konuşacak halim mi var benim derken, farkına vardım ki,&nbsp;aradığım fırsat tam da buydu. Recep’in dükkânı içeri doğru&nbsp;uzanıyordu. Oraya kapağı atarsam, Amavutlar da, iki arkadaşım da beni görmeden, geçip giderlerdi önümden. Gerçi Recep kepenkleri indirmek üzereydi ama bana da fazla zaman&nbsp;gerekmiyordu zaten.</span></p>

  <p><span class="font4">"Merhaba Recep,” diyerek manava yöneldim. “Ne haber, nasılsın?”</span></p>

  <p><span class="font4">Dükkânın önüne çıkıp elimi sıktı.</span></p>

  <p><span class="font4">“İyiyim Allah’a şükür. Asıl sen ne yapıyorsun burada, birinin evini filan mı arıyorsun?”</span></p>

  <p><span class="font4">Salak salak etrafa bakınırsan olacağı buydu işte, bu tür işlerle hiç alakası olmayan bizim Kürdoğlunu bile şüphelendi rmiştim.</span></p>

  <p><span class="font4">“Kiralık bir yer varmış,” diyerek aklıma ilk gelen yalanı uydurdum. “Bizim avukatlık bürosu için... İşler büyüdü,&nbsp;mekân küçük geliyor da artık...”</span></p>

  <p><span class="font4">Çakır gözleri etraftaki binalarda şöyle bir dolandı...</span></p>

  <p><span class="font4">“Allah Allah, hangisiymiş ki?”</span></p>

  <p><span class="font4">İşi ciddiye almıştı.</span></p>

  <p><span class="font4">“Yanlış sokağa mı girdim acaba? Belki de bir üstteki sokaktadır. Ee sende ne var ne yok? İşler yolunda mı?”</span></p>

  <p><span class="font4">“Allah’a bin şükür,” dedi gözlerinin içi gülerek. “Bu dükkânı yeni açtık ama maşallahı var, karnımızı doyuruyor ziyadesiyle...” Eliyle dükkânın önündeki tahta kürsüyü gösterdi. "Otursana şöyle, oğlana söyleyeyim, iki kahve kapıp gelsin.”</span></p>

  <p><span class="font4">“Yok, yok böyle iyiyim...” İlk kez görüyormuş gibi dükkânın içine baktım. “Oo epeyce büyükmüş senin burası...”</span></p>

  <p><span class="font4">Gurura benzer bir ifade belirdi yüzünde...</span></p>

  <p><span class="font4">“Büyük, büyük... Gel, gel de içeriye bak...”</span></p>

  <p><span class="font4">Dükkâna girerken sokağa göz attım, henüz kimsecikler görünmüyordu. Ağır adımlarla Recep’i izledim...</span></p>

  <p><span class="font4">“Bak, içeride küçük bir mağara var. Tadilat sırasında çıktı. Romalılardan mı ne kalmış... Mezar filan dediler ya, ne iskelet gördüm, ne de ölü... Ama çok iş görüyor, boş sandıkları&nbsp;koyuyorum. Çok da serin...”</span></p>

  <p><span class="font4">Bir yandan dükkân sahibini dinliyor, bir yandan da adamlar ne zaman geçecek diye sokağı kolluyordum. Recep kocaman bir kese kâğıdının içine kayısıları doldurmaya başlarken gördüm Arnavutları, hiç acele etmeden salına salına çıktılar&nbsp;sokağın köşesinden. Bu kadar rahat olmalarına şaşırdım doğrusu, sen kalk İttihat Terakki’nin en önemli adamlarından&nbsp;birini vurmaya gel ve böyle elini kolunu sallaya sallaya dolaş&nbsp;sokaklarda...</span></p>

  <p><span class="font4">“Kayısıların son demi,” diyen Recep’in sözleri dağıttı dikkatimi. “Götür eve, Mukaddes Teyze yesin... Sahi nasıl teyzem?”</span></p>

  <p><span class="font4">Gözümü sokaktan ayırmadan cevapladım.</span></p>

  <p><span class="font4">“İyi, iyi, ihtiyarlık işte... Ama zahmet etmeseydin kayısı filan...”</span></p>

  <p><span class="font4">“Ne zahmeti, feda olsun Mukaddes Teyzeme... Neye bakıyorsun sen yahu?”</span></p>

  <p><span class="font4">Hemen yüzümü ona döndüm.</span></p>

  <p><span class="font4">“Şu kiralık yer için... Emin olamadım da, karşıdaki ev mi diye bakıyordum...”</span></p>

  <p><span class="font4">“Cık," dedi dişlerinin arasından. “Orayı kiraya vermezler... Kunduracı Lefter’in evi orası... Sekiz çocuk, itiş kakış yaşıyorlar işte. Alt katını da dükkân yapmış adam... Çıkar mı&nbsp;hiç?”</span></p>

  <p><span class="font4">Arnavutlar, manavın önünden geçip sokak boyunca ilerlemeye başlamışlardı, şimdi sıra bizimkilerde diye düşünürken ikisi de aynı anda göründü. Yolun sağından yürüyen Basri Bey biraz daha gerideydi, Mehmed konuşulduğu gibi&nbsp;sol kaldırımda ilerliyordu. Bedeni hafifçe öne eğilmişti, bakışlarını avına kilitlemiş bir atmaca gibi gergindi. Kumandanımız ise adeta evine dönen bir aile babası gibiydi; sakin ve&nbsp;kendinden emin. Benim de artık Recep’le vedalaşıp tatbikattaki yerimi alma vaktim gelmişti. Basri Bey’le Mehmed de&nbsp;dükkânın önünden geçtikten sonra,</span></p>

  <p><span class="font4">“Eh, bana müsaade artık,” dedim kayısı paketini de alırken. “Üst sokağa da bir bakayım, oradan eve giderim...”</span></p>

  <p><span class="font4">O kadar kolay değildi tabii bu bonkör delikanlıdan kurtulmak, kayısının yanı sıra bir kese kâğıdına küçük ama birbirinden lezzetli şeftaliler doldurduktan sonra ancak bıraktı yakamı. Elimde kese kâğıtlarıyla, ömrünün ilk suikast&nbsp;tatbikatına katılmak ancak benim gibi bir acemiye yakışırdı&nbsp;doğrusu. Allahtan arkadaşlarım bu halimi görmüyorlardı,&nbsp;göremeyeceklerdi de... ilk fırsatta atacaktım elimdeki fazlalıkları... O anda fark ettim, hemen önümde yürüyen seyyar&nbsp;şekerciyi. Çocukken çok sevdiğim o rengârenk macunlardan&nbsp;satan adamlardan biriydi. Tezgâhını omzuna koymuş sokak&nbsp;boyunca ilerliyordu ama bir tuhaflık vardı. Önce ne olduğunu anlayamadım, sonra uyandım. Bu adamın yorgun olması gerekiyordu, bu sıcakta gün boyunca Selanik sokaklarını&nbsp;arşınlamış, tezgâhındaki macunları bitirmeye çalışmıştı ama&nbsp;oldukça zinde görünüyordu. Saatlerdir sırtında taşıdığı tezgâh, hiç değilse belini biraz olsun bükmüş olmalıydı, ne gezer, adam dimdikti ve genç bir kaplan gibi kaldırımın üzerinde sekerek ilerliyordu.</span></p>

  <p><span class="font4">Önce vehmediyorum diye düşündüm, “Aptallık yapma Şehsuvar, boş yere Mehmed Esad’a rezil olma,” diye ikaz ettim kendimi. Ama içimden bir ses, macuncuyu gözden kaçırma diyordu, ben de öyle yaptım.</span></p>

  <p><span class="font4">Öteki sokağa çıktığımızda, artık herkes görüş menzilimin içine girmişti. Sahile kadar dümdüz inen sakin sokağın sağ&nbsp;kaldınmında iki Arnavut silahşor, onlann yirmi otuz metre&nbsp;kadar gerisinde ise Basri Bey’le Mehmed Esad ve bizimkilerin hemen ardında da şu tuhaf macuncu... Evet, bu küçük&nbsp;kafile birbirinden ayrı hep birlikte yürüyordu denize doğru.&nbsp;Sokağı kesen ana caddeye yaklaştıklarında Arnavutlar birdenbire durdu. Yok, kuşkulandıklarından filan değil. Zannederim biri sigarasını tazeleyecekti. Onlar durunca, Basri Bey&nbsp;de yavaşladı ama Mehmed Esad yürüyüşünü hiç bozmadı,&nbsp;belki de bozamadı. Kolay değil, heyecan insanın aklına tesir&nbsp;ediyordu. Belki de Arnavutların çok beklemeyeceklerini, yeniden yola revan olacaklarını umuyordu. Ama iki silahşorun&nbsp;hiç acelesi yoktu. Karşılıklı olarak sigaralarını tüttürerek,&nbsp;kahvedeymiş gibi sohbet ediyorlardı ayaküzeri. İşin tuhafı,&nbsp;önümdeki macuncu da yavaşlamaya başlamıştı... Neler oluyordu? Yoksa birileri bizi tuzağa mı düşürüyordu? Neden olmasın? Biz gizli bir cemiyetin üyeleriydik, nasıl ki onların&nbsp;arasında bizim adamlarımız varsa, bizim teşkilatımızda da&nbsp;onların hafiyeleri olabilirdi. Elimdeki paketleri, önünden&nbsp;geçtiğim evin eşiğine bıraktım hemen. Adımlarımı hızlandırdım ama fark edilmemek için sessizce yürüyordum. Ve elbette gözlerimi bir an olsun, önümdekilerden ayırmıyordum.</span></p>

  <p><span class="font4">Mehmed Esad, kaçınılmaz olarak iki Amavut’a yaklaşıyordu. İki silahşor da onu fark etmişti ama aldırmadılar. Olması gereken de buydu, tanımadıklan bir adamdan niye kuşkulansınlar? Fakat ne olduysa, Mehmed yanlanndan geçerken&nbsp;oldu. Ortalıkta hiçbir sebep yokken, bizim mülazım birden&nbsp;silahını çekip adamlara doğrulttu. Neye uğradıklarını şaşıran&nbsp;iki silahşor bir an tereddüt ettiler ama Mehmed’in ikazıyla&nbsp;ellerini havaya kaldırmak zorunda kaldılar. Bakışlarım, Basri&nbsp;Bey’e kaydı. O da en az benim kadar şaşkındı. Ne yapıyordu bu Mehmed Esad? Bir çuval inciri berbat edecekti. Ama&nbsp;dik başlı zabit yaptığının doğruluğundan emin, tehditkâr bir&nbsp;tavırla Arnavutlara bir şeyler söylüyordu. O anda fark ettim&nbsp;macuncunun hareketlendiğini... Evet, adam göz açıp kapayıncaya kadar tezgâhını yere bırakmış, silahını çektiği gibi&nbsp;Mehmed’e doğrultmuştu. Daha dur demeye kalmadan da,&nbsp;bastı tetiğe. Bütün bu olaylar olup biterken, ben elimi silahıma uzatmış ama çekmeye fırsat bulamamış, sadece bizim&nbsp;mülazımın kanlar içinde yere yuvarlandığını görmüştüm.&nbsp;Fakat olanlara daha fazla kayıtsız kalamayan Basri Bey silahına asılıp, üst üste sıktığı iki kurşunla macuncuyu yere devirmişti bile. Sanırım bana cesaret veren de bu oldu. Tabancamı&nbsp;çektiğim gibi onlara doğru koşmaya başladım. Bu arada kargaşayı fırsat bilen iki silahşor da silahlarına davranmışlardı&nbsp;ama koşarak geldiğimi fark edince duraksadılar. İşte o anda&nbsp;basmaya başladım tetiğe. Önce yanık yüzlü silahşor düştü&nbsp;yere, namluyu ötekine çeviriyordum ki, gerek kalmadı, Basri&nbsp;Bey’in tabancasından çıkan kurşunlar ardı ardına saplandı&nbsp;göğsüne. Silahları bir yana kendileri bir yana, ikisi de sırtüstü yıkıldılar yere.</span></p>

  <p><span class="font4">Dar sokak genzimi yakacak kadar kesif bir barut kokusuyla kaplanmıştı. Basri Bey sakin adımlarla Arnavutlara yaklaştı, öldüklerinden emin olmak için birer kurşun daha sıktı başlarına. Sonra bana baktı, tek söz etmedi ama anladım. Tıpkı Basri Bey gibi ben de kendinden emin adımlarla yaklaştım sahte macuncuya. Tezgâhındaki kırmızı macundan&nbsp;daha koyu bir kan birikintisinin içinde yatıyordu genç adam.&nbsp;Ölmek üzereydi, hiç tereddüt etmeden ben de iki kez bastım&nbsp;tetiğe. Cansız bedeni iki kere zıpladı kaldırımının üzerinde,&nbsp;sonra tümüyle hareketsiz kaldı...</span></p>

  <p><span class="font4">Korkunç diyeceksin, evet korkunçtu ama biz onları vurmasaydık, onlar bizi vuracaktı. Bir kavgaya girdiysen eğer, o kavganın şartlarına uymak zorundasın, şartlar seni eli kanlı&nbsp;bir katil yapsa bile... Mesele o kavgaya girmemekti ama ben&nbsp;girdim, ondan sonrası teferruattı. Adına tarih denilse de kanlı olaylardan oluşan devasa bir teferruat...</span></p>

  <p><span class="font4">Dur, bu kısmı tamamlamadan önce Mehmed Esad paragrafını kapatalım. En azından mazideki paragrafını...</span></p>

  <p><span class="font4">Tahmin edeceğin üzere Mehmed Esad ölmemişti. Ama ağır yaralıydı, biraz daha kan kaybederse, sabaha çıkmazdı.&nbsp;Basri Bey’e dua etsin, onu güç bela sırtlayıp bir arabaya attık. Şu sizin uzaktan akrabanız olan Mösyö David’e götürdük.&nbsp;Evet, şu altın çerçeveli gözlük takan, ufak tefek, asabi doktora. Arkadaşımızı kanlar içinde görünce, sanki onu biz yaralamışız gibi. “Bu ne yahu, ölüsünü getirseydiniz bari,” diye&nbsp;azarladı. Eyvah kabul etmeyecek diye endişelendim ama&nbsp;uzatmadı, derhal aldı bizi hastaneye. Üstelik kayıt kuyut yaptırmadan. Uzun sürdü ameliyat, saatlerce, gecenin bir yarısına kadar. Ne Basri Bey, ne de ben ayrıldık ameliyathanenin&nbsp;kapısından ama ikimizin de umudu yoktu. Bu yaralarla zor&nbsp;atlatır diyorduk. Atlattı Mehmed Esad, ne denebilir ki, naturası sağlammış. İki haftaya kalmadan kalktı ayağa. Güvenli&nbsp;bir eve taşıdık onu. Her gün gittim ziyaretine, her gün konuştum onunla, bir hasta bakıcı gibi alakadar oldum. Sevdiğim&nbsp;biri olduğu için değil, vazifemin bir parçası olduğu için. Hatalı da davranmış olsa o benim yoldaşım, silah arkadaşımdı.&nbsp;İyileşinceye kadar da ayrılmadım yanından. Artık ayağa kalkacağı, kışlasına döneceği günden önceki akşam,&nbsp;</span><span style="text-indent: 0.4in;">“Yarın sen gelme Şehsuvar,” dedi Basri Bey emreden bir sesle. “Onun için elimizden geleni yaptık. Mehmed Esad’la&nbsp;yolumuz burada ayrılıyor. Artık bizim grupta yer almayacak.”</span></p>

  <p><span class="font4">O akşamdan sonra defalarca gördüm Mehmed Esad’ı. Selâmlaştık, aynı masada oturduk, hatta aynı vazifenin içinde yer aldık. Ne var ki, o yaz akşamı olanları hiç konuşmadık bir&nbsp;daha. Fakat ne zaman, nerede karşılaşırsak karşılaşalım, hep&nbsp;bir mahcup, hep ezik bir ifade olurdu yüzünde. Ta ki, dün&nbsp;Pera Palas’ta beklenmedik bir anda, beni görmeye gelinceye&nbsp;kadar.</span></p>
</body>
</html>
