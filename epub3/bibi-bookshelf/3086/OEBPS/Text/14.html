<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font4" style="font-weight:bold;"><a id="egv14">“</a>Tarihin iradesi karşısında fertlerin ne önemi var?”</span></h2>

  <h2><span class="font4" style="font-weight:bold;"><br /></span></h2>

  <p><span class="font4" style="font-weight:bold;font-style:italic;">Günaydın Ester, (5. Gün, Sabah)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">Gece yarısı kapımın vurulmasıyla uyandım. Uyku sersemliği içinde neler olup bittiğini kavramaya çalışırken, birden hakikat kafama dank etti. Gelmişlerdi, günlerdir gerginliğimi bastırarak, gizliden gizliye belki de artık gelmeyecekler&nbsp;diye kendimi kandırdığım o kişiler nihayet gelmişti. Tuhaf&nbsp;olanı hiç korku duymamamdı. Kara Kemal öldürüldüğünde&nbsp;çok daha büyük bir telaşa kapılmıştım, çok daha büyük bir&nbsp;panik yaşamıştım. Oysa şimdi, kötü mukadderatı kabul eden&nbsp;bir idam mahkûmunun fevkalade sükûneti içindeydim. Hiç&nbsp;acele etmeden kalktım yataktan.</span></p>

  <p><span class="font4">“Geliyorum, geliyorum, biraz sabır,” dedikten sonra gümüş çerçeveli aynada saçımı başımı düzelttim. Evet, öyle şaşkın, pejmürde görünmek istemiyordum cellatlarıma. Telaşsız adımlarla yaklaşıp kapıyı açtım. Ama o da ne, karşımda Reşit durmuyor mu! Polisler yerine bir dostu görmek elbette&nbsp;rahatlatmıştı beni ama otel müdürünün alı al moru mor yüzünü fark edince vaziyetin hiç de parlak olmadığını anladım.</span></p>

  <p><span class="font4">“Hayırdır inşallah,” dedim beklenmedik misafirimi içeri buyur ederken. “Neler oluyor Reşit?”</span></p>

  <p><span class="font4">Telaşla girdi içeri ama kapıyı kapamadan önce koridora göz atmaktan da kendini alamadı.</span></p>

  <p><span class="font4">“Pek hayır değil Şehsuvar ağabey,” dedi ardı ardına yutkunarak. “Polis baskın verecekmiş otele... Bir adamın peşindelermiş... Fazla tafsilat vermediler...”</span></p>

  <p><span class="font4">Demek ilk hissimde yanılmamıştım, demek hakikaten alacaklardı bu gece. Yine de sormadan edemedim:</span></p>

  <p><span class="font4">“Yani ben miymişim o adam?”</span></p>

  <p><span class="font4">Çaresizlik içinde ellerini ovuşturdu.</span></p>

  <p><span class="font4">“Bilmiyorum ama başka kim olabilir? Mehmed Esad alçağı ihbar ettiyse... Ah, ah, size demiştim, o adama itimat edilmez diye...”</span></p>

  <p><span class="font4">Zavallı fena korkmuştu, kendi derdimi unutup onu teskin etmeye çalıştım:</span></p>

  <p><span class="font4">“Dur, dur Reşit, hemen panikleme. Belki de bizimle alakası yoktur. Belki adi bir suçludur.”</span></p>

  <p><span class="font4">Çaresizlik içinde başını salladı.</span></p>

  <p><span class="font4">“Hiç zannetmiyorum, mühim bir davadan bahseder gibi ciddiydi polis müdürü... Otelde tutuklama yapacağız deyince, elim ayağım birbirine dolaştı. Buraya geldiğimi öğrenseler beni de mahvederler ama sizi öyle hazırlıksız yakalamalarına gönlüm razı olmadı.”</span></p>

  <p><span class="font4">İtiraf etmeliyim ki, az önceki soğukkanlılığımı kaybetmiştim, yine de Reşit’ten çok daha iyi bir haldeydim. Zavallı, karşımda rüzgâra tutulmuş yaprak gibi titriyordu.</span></p>

  <p><span class="font4">“Otur, şöyle otur,” diyerek pencere önündeki, kum rengi berjer koltuğu gösterdim. “Sana bir bardak su vereyim.”</span></p>

  <p><span class="font4">Hayretle yüzüme baktı.</span></p>

  <p><span class="font4">“Ne oturması, ne suyu Şehsuvar ağabey, farkında değil misiniz, biz mahvolduk. Belki de sizi Yunanistan’dan gelen&nbsp;suikastçi diye yakalayacaklar. Gazetelerde yazıyordu... Gazi&nbsp;Paşa’yı öldürmek için Çerkez Ethem bir katil yollamış. Öyle&nbsp;bir iftira atarlarsa, ne diyeceğiz? Aksini iddia edecek kimse&nbsp;de çıkmaz.”</span></p>

  <p><span class="font4">Aklını kaybetmiş gibiydi, belki işe yarar diye,</span></p>

  <p><span class="font4">“Yeter,” diye bağırdım. “Yeter Reşit. Kendine gel kardeşim. Bu ne telaş yahu!”</span></p>

  <p><span class="font4">Azarlamam hiçbir işe yaramadı.</span></p>

  <p><span class="font4">“Ne yapayım, çok korkuyorum Şehsuvar ağabey, benim çoluğum çocuğum var.”</span></p>

  <p><span class="font4">“İyi de, bizim bir suçumuz yok ki. Ben kanun kaçağı filan değilim, kendi halinde bir vatandaşım. Hele senin hiç suçun&nbsp;yok. Sen olmasaydın da yine bu otelde kalacaktım.”</span></p>

  <p><span class="font4">Gözlerindeki dehşetin azalmaya başladığını gördüm, daha bir güvenle sürdürdüm sözlerimi.</span></p>

  <p><span class="font4">“Hem beni onlar iyi tanır, böyle alçakça bir suikastın içinde bulunmayacağımı hepsi bilir.”</span></p>

  <p><span class="font4">Suikast lafını duyunca yine sararmaya başladı yüzü.</span></p>

  <p><span class="font4">“Yok ağabey, bilmezler. Bilseler de bilmezlikten gelirler. Adamlar az kalsın koca Kâzım Karabekir’i asacaklardı. Size&nbsp;mi acıyacaklar?” Ellerini dizlerine vurdu. “Yok, büyük bir&nbsp;oyun var bu işin içinde. O Mehmed Esad’ın gelmesi boşuna&nbsp;değil...”</span></p>

  <p><span class="font4">Utanmasa koca adam karşımda hüngür hüngür ağlayacaktı. Babası Yusuf Bey’i hatırladım; o cesur askerin oğlu bu muydu? Omuzlarından tutup sertçe sarstım.</span></p>

  <p><span class="font4">“Sana hiçbir şey olmayacak Reşit. Neden anlamıyorsun? Ben, burada kalan bir müşteriyim sadece.”</span></p>

  <p><span class="font4">İnanır gibi baktı gözlerime. İkna olurlar mı olmazlar mı gibilerden düşünüyordu, kafasına yatacak gibiydi ki, yine&nbsp;başladı titremeye.</span></p>

  <p><span class="font4">“Ama buraya geldiğimi görmüşlerdir şimdi, nasıl izah edeceğim bunu?”</span></p>

  <p><span class="font4">Evet, aptallık etmişti hakikaten.</span></p>

  <p><span class="font4">“Sahi niye telefonla aramadın? Niye ta Şişli’den kalkıp buraya geldin?”</span></p>

  <p><span class="font4">Göz ucuyla telefon ahizesine baktı.</span></p>

  <p><span class="font4">“Dinleniyor diye düşündüm.”</span></p>

  <p><span class="font4">O da mümkündü fakat ne olursa olsun, bu zavallı adamı, acilen sakinleştirmem gerekiyordu.</span></p>

  <p><span class="font4">“Şimdi beni iyi dinle Reşit,” diyerek gözlerinin içine baktım. “Otele geldin, çünkü tutuklama sırasında polise yardımcı olmak istiyordun. Benimle de hiç temasın olmadı. Ne bu kata çıktın ne de beni gördün.”</span></p>

  <p><span class="font4">Yok, sakinleşecek gibi değildi, aklı biteviye felaket senaryoları üretip duruyordu.</span></p>

  <p><span class="font4">“Ya çalışanlar?” diye mırıldandı. “Onlar gördüler ikimizin ne kadar samimi olduğunu. Ya polise anlatırlarsa?”</span></p>

  <p><span class="font4">“Anlatsınlar, rahmetli babanla Trablusgarp’ta birlikte harp ettiğimi söylersin. Mekteb-i Sultani’den ağabeyin olduğumu da eklersin. Malum olmayan bir husus değil ki...” İtimat veren bir gülümseme yerleştirdim dudaklarıma. “Hadi&nbsp;Reşit, hadi rahatla artık. Hiçbir şey olmayacak. Şimdi toparlan, aşağıya in. Hafiyeler geldiklerinde onlara kolaylık göster,&nbsp;ne istiyorlarsa hemen yerine getir.”</span></p>

  <p><span class="font4">Utanır gibi olmuştu, korkuyla küçülen gözlerini kırpıştırdı.</span></p>

  <p><span class="font4">“Ya siz? Siz ne yapacaksınız Şehsuvar ağabey?”</span></p>

  <p><span class="font4">Hiç umursamıyormuş gibi omuz silktim.</span></p>

  <p><span class="font4">“Hiçbir şey yapmayacağım, mukavemet filan göstermeyeceğim, kuzu kuzu istediklerini yerine getireceğim... Meramları neymiş anlayalım bakalım.” Dostça vurdum sırtına. ’Hadi, hadi, sen aşağıya in artık...”</span></p>

  <p><span class="font4">Reşit’i gönderdikten sonra banyoya geçtim, elimi yüzümü yıkadım. Odaya dönüp elbisemi giymeye başlıyordum ki,&nbsp;bunun hatalı bir davranış olduğunu fark ettim. Hayır, beni&nbsp;uyurken bulmalıydılar. Öylece yatağa oturdum, beklemeye&nbsp;başladım. Tekrar o sakin ruh haline kavuşmuştum. “Tarihin&nbsp;iradesi karşısında fertlerin ne önemi var ki?” Belki hatırlarsın Ahmed Rıza’nın sözleriydi bunlar. Üstelik sen de hak veriyordun onun sözlerine. Fertlerin mutlu olması için bütün bir&nbsp;toplumun mutluluğuna ihtiyaç vardı, aslolan da işte buydu.&nbsp;Meseleye bu açıdan bakınca tek tek insanların hiçbir kıymeti&nbsp;yoktu.</span></p>

  <p><span class="font4">Yatağıma oturmuş, kaçınılmaz sonumu beklerken kendimi bu sözlerle teselli ediyordum. Aslına bakarsan elimden başka bir şey de gelmezdi. Fakat dakikalar, saatler geçiyor, ne&nbsp;koridorda bir koşuşturma ne de kapımın önünde fısıldaşmalar oluyordu. Neyi bekliyordu bu adamlar?</span></p>

  <p><span class="font4">Buna benzer bir hissi daha önce de yaşadığımı hatırladım. Altı sene evvel, yine böyle bir sonbahar gecesi. Sütlüce’de kaldığım ev basılmıştı. İşgalin ilk günlerinden itibaren İngilizlerin arananlar listesindeydim. Ama iki yıldır bulamamışlardı beni. Sık sık adres değiştiriyor, şüpheli bir şahıs görünce ya da olmaması icap eden bir olay vuku bulunca anında uzaklaşıyordum kaldığım semtten. Beni ele geçirmeleri&nbsp;çok zordu, adeta imkânsız. O sebepten, İngiliz askerleriyle,&nbsp;Vahdeddin’in sivil polislerini karşımda görünce hayrete düşmüştüm. Üstelik polisler doğrudan adımla hitap ediyorlardı&nbsp;bana: “Nihayet elimize geçtin Şehsuvar Sami,” demişlerdi.&nbsp;“Bir atlarsın çekirge, iki atlarsın çekirge, üçüncüde düşersin&nbsp;kucağa.” Oysa sahte bir kimlik bulunuyordu üzerimde. Yani&nbsp;benim Şahsuvar Sami olduğumu ispatlayacak hiçbir vesika&nbsp;yoktu ama adamlar it gibi biliyordu kim olduğumu. İnkar&nbsp;ettim elbette. Pis pis güldüler. “Müdüriyette görüşürüz,” dediler. O vakitler, Sirkeci’deki Şahin Paşa Oteli’ndeydi Polis&nbsp;Müdüriyet-i Umumiyesi. Evet, bir oteli mekân tutmuştu emniyet. Doğrudan Kalkandelenli Hasan’ın huzuruna çıkardılar&nbsp;beni. İkimiz de birbirimizi çok iyi tanıyorduk. Ama gözünün&nbsp;içine baka baka yalan söyledim:</span></p>

  <p><span class="font4">“Şehsuvar Sami adındaki şahıs ben değilim. Benim adım, elinizdeki vesikada da yazdığı üzere Kerim Şakir’dir...”</span></p>

  <p><span class="font4">Kocaman bir kahkaha attı Polis Müdürü Haşan.</span></p>

  <p><span class="font4">“Cesaretinize hayran kaldım Şehsuvar Bey,” dedi alaycı bir sesle. “Lâkin, hakkınızda sağlam jurnal var. Doğrudan İngiliz&nbsp;Kumandanlığından. Kim olduğunuzu biliyorlar. Hakikatleri&nbsp;burada söylemezseniz, sizi Kroker Otel’e alacaklar.” Üzülmüş&nbsp;gibi baktı yüzüme. “Oranın şöhretini duymuşsunuzdur. Bizim burası gibi falaka, kaba dayakla kurtulamazsınız. İnce&nbsp;işkence yapıyorlar. Saatlerce çalışıyorlar insanın üzerinde.&nbsp;Beni dinlerseniz, burada verin ifadenizi. Çok malumat da istemiyoruz. Karakol Cemiyeti içinde ne vazife aldığınızı açıklayın, birkaç arkadaşınızın adını verin kâfi. Bakın, hepsini&nbsp;demiyorum, mesela üç kişiyi söyleseniz yeter.”</span></p>

  <p><span class="font4">Kesinlikle reddettim.</span></p>

  <p><span class="font4">“Yanlışınız var,” dedim başımı sallayarak. “Benim adım Kerim Şakir...”</span></p>

  <p><span class="font4">Böylece Kroker Otel’e yolladılar beni... Yedi gün kaldım orada. Yedi gün boyunca işkence yaptılar bana. Bizzat İngilizlerin istihbarat zabiti, Yüzbaşı Bennett tarafından sorgulandım. Teferruata gerek yok ama muvaffak olamadılar, bir tek&nbsp;arkadaşımın ismini bile söylemedim onlara. Yedinci günün&nbsp;sonunda Bekir Ağa Bölüğü’ne gönderilince, ilginç bir malumat öğrendim yaramı saran Doktor Fehmi Ekrem’den. Bizi&nbsp;ihbar eden, Sessiz John adındaki casusmuş. Evet, İngilizler&nbsp;adına çalışan bir Osmanlı zabiti... Karakol Cemiyeti’nin idare heyetine sızmış, oradan öğrenmiş adresimi. Üstelik sadece&nbsp;ben değil. O gece, tam yirmi bir eve baskın düzenlenmiş, yirmi dokuz vatanperver gözaltına alınmış.</span></p>

  <p><span class="font4">Altı sene önceki o meşum geceyi hatırlayınca iyice sıkıldı canım. Yine o korkunç şeyleri mi yaşayacaktım? Nefesim daralır gibi oldu. Kalktım, balkona çıktım. Bu ılık sonbahar gecesinin sükûnetini bozacak hiçbir belirti görünmüyordu caddede. Yeniden yatağıma girdim, yine beklemeye başladım.</span></p>

  <p><span class="font4">Nihayet tan ağarırken kapım iki kez vuruldu. Ama hiç de öyle bir baskın havası yoktu kapının çalınışında. Sakin hatta&nbsp;çekingen bir parmağın dokunuşları... Ama bir parça heyecanlanmadım dersem yalan olur. Kalktım, kapıyı açtım, karşımda yine bizim Reşit... Fakat yüzündeki o korku yerini neşeli&nbsp;ama mahcup bir ifadeye bırakmış. Neredeyse bütün geceyi&nbsp;uykusuz geçirmesine rağmen çevik adımlarla girdi içeri...</span></p>

  <p><span class="font4">“Boşa paniklemişiz Şehsuvar ağabey. Haklıymışsınız, Bursa’da karısı ve âşığını öldüren Nazif adında bir çiftlik sahibinin peşindeymişler. Bir üst katta, 505’te kalıyor. Patırtı gürültü çıkmadan aldılar katili. Günahı boynuna ama iki kişiyi öldürmesine rağmen pek bir masum görünüyordu. Ne korku&nbsp;yaşattı ama bize...”</span></p>

  <p><span class="font4">Mevzuyu uzatmak istemedim:</span></p>

  <p><span class="font4">“Geçmiş olsun.”</span></p>

  <p><span class="font4">Utangaç bir tavırla mırıldandı:</span></p>

  <p><span class="font4">“Kusura bakmayın Şehsuvar ağabey, galiba biraz abarttım... Yani, bu tür olaylara pek alışkın değilim. Sizin nesil gibi değiliz biz. Umarım bir kusur edip kalbinizi kırmamışımdır.”</span></p>

  <p><span class="font4">O kadar masum, o kadar samimi bir hali vardı ki üzüldüm.</span></p>

  <p><span class="font4">“Yok Reşit, kusura bakacak bir şey yok, hiçbir hatan olmadı. Bilakis otele geldiğim günden beri büyük dostluk gösterdin bana. Üstelik kendini de tehlikeye atarak.” Bir adım yaklaştım. “Ama sana bir soru soracağım, lütfen çekinme, hakiki düşünceni söyle. Pera Palas’ta bulunmam, senin için mesele&nbsp;teşkil ediyorsa, derhal başka bir otele taşınabilirim. Biliyorsun, rahmetli babanın benim için yeri ayrıdır, sana zarar vermek istemem.”</span></p>

  <p><span class="font4">Yanaklarına yayılan kızıllığı, yorgun yüzünde çıkmaya başlayan sakallar bile gizleyemiyordu.</span></p>

  <p><span class="font4">“Estağfurullah, o nasıl lakırdı, bana hiçbir zararınız yok,” dedi ezik bir tavırla. “İstediğiniz kadar kalabilirsiniz otelde.&nbsp;Tamam, bu gece kaybettim kendimi biraz. Kusuruma bakmayın ne olur. Ama başka bir otele taşınırsanız hakikaten alınırım. Eminim rahmetli babamın ruhu da incinir bundan. Bilirsiniz, sizin onu saydığınız kadar, o da sizi sever ve sayardı.&nbsp;Rica ederim Pera Palas’tan ayrılmayın. Bunu aklınıza dahi&nbsp;getirmeyin.”</span></p>

  <p><span class="font4"><span class="font4">Aslına bakılırsa, şu sıralar otel değiştirmem de hiç mantıklı değildi. Mehmed Esad muamması çözülmeden, yerimden kıpırdamamalıydım. Ama Pera Palas’tan ayrılma isteğimde&nbsp;samimiydim; bugün değilse yarın başka bir baskının olması&nbsp;işten değildi. Bana iyilik etmekten başka gayesi olmayan bu&nbsp;adamın başını daha fazla belaya sokmak istemiyordum.</span></span></p>

  <p><span class="font4">“Bak Reşit, evli barklı adamsın,” diye ısrar edecek oldum.</span></p>

  <p><span class="font4">Kaşlarını çatarak, sağ elini usulca kaldırdı.</span></p>

  <p><span class="font4">“Lütfen ağabey, lütfen kapatalım artık bu konuyu. Daha fazla utandırmayın beni.”</span></p>

  <p><span class="font4">Yok, kararı katiydi, az önceki davranışından büyük pişmanlık duyuyordu anlaşılan. Daha fazla ısrar etmedim. Ama Reşit bununla yetinmedi, özür dileme mahiyetinde bir kahvaltı ısmarladı bana. Her zamankinden daha zengin, daha&nbsp;lezzetli bir kahvaltı. Odama dönünce, gözlerimden uyku&nbsp;akmasına, üzerimde tatlı bir yorgunluk çökmesine rağmen&nbsp;yatağa girmek yerine, masaya yöneldim. Ruhumdan gelen&nbsp;yazma isteği, bedenimin yorgunluğuna galip gelmişti.</span></p>

  <p><span class="font4">Evet, seneler sonra ulaştığım yer işte buydu. Bir zamanlar otelleri basan, şüpheli şahısları yakalayan, sorgulayan, yeri geldiğinde kurşunlayan Şehsuvar, şimdi tutuklanacak,&nbsp;sorgulanacak, belki de kurşunlanacak adamlar listesinin ilk&nbsp;sıralarında yer alıyordu. Ne büyük bir muvaffakiyet! Bu hususta daha fazla lakırdıya lüzum yok, biz mazideki hikâyemize gelelim yine...</span></p>

  <p><span class="font4">Payitahttan döndüğümüzde büyük bir ağırlık vardı üstümde. Artık ne seni ne de kendimi oyalayacak vakit kalmıştı. Emir yüksek makamdan geliyordu, lamı cimi yok, Selanik’teki işler, acilen yoluna konulacak, hemen İstanbul’a dönülecekti. Annemi sebep göstererek Kolağası Basri’yi razı&nbsp;edip, şehirde kalmak için on beş günlük müsaade almıştım,&nbsp;ilk hafta göz açıp kapayıncaya kadar geçti, Dersaadet’e devlet memurluğuna tayin edildiğimi söyleyerek annemi ikna&nbsp;etmeme, hayır dualarını almama rağmen, sana konuyla ilgili tek kelime söyleyememiştim. Ama bundan kaçış yoktu,&nbsp;konuşmak zorundaydım, hiç değilse bu kadarını borçluydum sana.</span></p>

  <p><span class="font4">Ağustosun son günleriydi, nemli bir esinti vardı, asmalardan sarkan mor üzümlerin şenlendirdiği bahçenizde. Az önce verandada Paloma Nine’nin enfes çöreklerinden yemiş,&nbsp;şimdi baş başa dolaşıyorduk. Balıkları geçen kış ölen o taştan&nbsp;havuzun başına gelmiştik...</span></p>

  <p><span class="font4">“İttihat ve Terakki’ye katılacağım.” Evet, öylece damdan düşer gibi söyleyivermiştim. “Karar verdim, cemiyete üye&nbsp;olacağım.”</span></p>

  <p><span class="font4">Öne eğdiğin başını usulca kaldırmıştın, ışıltılı kızıl saçlarının arasından incecik yüzün görünüyordu, hayretle açılmış gözlerini yüzüme dikmiştin. Aslında olanı biteni tahmin ettiğini, cemiyete katıldığımı işittiğini, işitmesen bile artık bundan emin olduğunu biliyordum. Şimdi yalanımı yüzüme vuracak diye geçirmiştim içimden. Ama hiç beklemediğim bir&nbsp;tepki vermiştin.</span></p>

  <p><span class="font4">“Katil mi olacaksın?”</span></p>

  <p><span class="font4">İşte ilk, o zaman sormuştun bu soruyu. Yok, sahiden de farkında değildin olanın bitenin. Belki farkındaydın da, senden hiçbir şey saklamayacağımdan o kadar emindin ki, böyle&nbsp;bir ihtimalin hakikat olmasını düşünmek istemiyordun. Bu&nbsp;davranışınla açıkçası beni yerin dibine sokmuştun. Ne diyeceğimi bilemeden, bakışlarımı kaçırdım sadece.</span></p>

  <p><span class="font4">“Söyle bana Şehsuvar, katil mi olacaksın?”</span></p>

  <p><span class="font4">Çoktan katil oldum, demeliydim... Evet, insanları öldürdüm ama vatan için, hürriyet için, kardeşlik için, demeliydim. Bilirsin, Fransız İhtilali’nde olduğu gibi, liberte, egalite,&nbsp;fraternite... Bütün bu idealleri hakikat kılmak için... Ülkemizi, dünyayı değiştirmek için... Ama diyemedim.</span></p>

  <p><span class="font4">“Niye katil olayım canım?” diyerek korkaklığımı sürdürdüm. “Her inkılapçı katil olmak zorunda mı?”</span></p>

  <p><span class="font4">Nasıl oluyor da anlamıyorsun gibilerden başını salladın.</span></p>

  <p><span class="font4">“Evet, ekseriyetle öyle... Danton, Robespierre, Saint-Just, Babeuf’e ne oldu? Önce öldürdüler, sonra öldürüldüler. Üstelik burası Fransa değil, bakma coğrafi olarak Avrupa’da olduğumuza, burası doğu, Şehsuvar. Bizde hayat daha serttir,&nbsp;daha acımasız... Herkesin bir hesabı var, bizim Yahudiler de&nbsp;kendi devletlerini kurmak istiyorlar... Evet, tam da burada,&nbsp;Selanik’te... Yunanlar farklı mı, Bulgarlar, Sırplar, Ermeniler... Herkes istiklal istiyor. Herkes kendi milletiyle birlikte&nbsp;yaşamak istiyor. Evet, bu herkesin hakkı, her millet kendi&nbsp;devletini kurabilir... Ama sadece bir devlet var, Devlet-i Aliyye. Sadece bir toprak parçası var, Osmanlı ülkesi... Kimse&nbsp;haklarından vazgeçmeye razı olmayacak. Çok değil birkaç&nbsp;hafta önce hürriyet diye el ele yürüdüğümüz bütün o milletler, kardeşlik türküsü söyleyen bütün o insanlar, birbirlerine&nbsp;silah çekecekler. Acımasızca birbirlerini öldürecekler. Başka&nbsp;ihtimal yok Şehsuvar, ya zalim olacaksın ya mazlum, ya katil ya da kurban. Evet, vaziyet bu kadar açık. Ama anladığım&nbsp;kadarıyla sen kararını vermişsin, anladığım kadarıyla sen,&nbsp;zalim olmaya heves ediyorsun. Bu da kâfi derecede kötü ama&nbsp;yarın daha da beter olacak, çünkü eninde sonunda kaybedeceksin, o zaman da mazlum olacaksın, senin kıydıkların sana&nbsp;kıyacaklar... Bugüne kadar hep böyle oldu, bundan sonra da&nbsp;öyle olacak...” Yalvarır gibi baktın yüzüme. “Yapma Şehsuvar, sen bir yazarsın, herkeste yok bu kabiliyet. Herkes isyana katılabilir ama herkes yazamaz. Milletle birlikte sokaklara&nbsp;dökülmek yerine, bu yaşananları kâğıda dökmelisin. Gövdeni kurşunlara siper ederek inkılabı savunmaktan çok daha&nbsp;önemli bir vazife bu...”</span></p>

  <p><span class="font4">Sonunda dayanamayıp söyledim dilimin ucuna kadar gelen sözleri.</span></p>

  <p><span class="font4">“Ve daha güvenli. Hele bir de Paris’e gidersek hiçbir tehlikesi yok. Uzaklardan seyrederiz vatanımızın altüst oluşunu.”</span></p>

  <p><span class="font4">İtiraf ediyorum sesim biraz kibirli çıkmıştı. Ama aldırmadın, anlamak istercesine aklımın, kalbimin içindekileri görmek istermişçesine baktın gözlerimin derinliklerine.</span></p>

  <p><span class="font4">“Sen korkak değilsin Şehsuvar, biz korkak değiliz, biz kaçmıyoruz. Aksine vatanın, milletin başına gelenleri yazmak için en uygun şartları hazırlıyoruz kendimize. Bu koca ülkede kaç Şinasi, kaç Namık Kemal çıktı, kaç Abdülhak Hamit&nbsp;var? Ama senin olmak istediğin o inkılapçılardan, o fedailerden yüzlerce var. Anlamıyor musun, sen farklısın Şehsuvar.&nbsp;İktidarı değiştirmek zordur ama daha zoru kültürü değiştirmektir, yazacağın romanlar bu çetin işi kolaylaştırabilir...”</span></p>

  <p><span class="font4">O kadar emindin ki kendinden, bir an ben de inanır gibi oldum sözlerine, ama artık çok geçti. Kendimi köşeye sıkışmış gibi hissediyordum, bu da fena halde asabımı bozuyordu.</span></p>

  <p><span class="font4">“Benim yetenekli olduğumu nereden biliyorsun? Selanik’te birkaç küçük dergide öyküleri neşredilince yazar mı oluyor insan?”</span></p>

  <p><span class="font4">Gitgide sinirleniyordum ama sen yine aldırmadın, hâlâ beni ikna edebileceğini zannediyordun.</span></p>

  <p><span class="font4">“Kendine haksızlık etme, okuma yazma öğrendiğimden beri edebiyatla içli dışlıyım.” O aklımı başımdan alan tatlı&nbsp;gülümsemeni takındın. “Unutma, babam Fransa’da edebiyat profesörü... Latife bir yana sen hakikaten kabiliyetlisin&nbsp;Şehsuvar. Olmasan söylemem. Sade ben değil, Leon Dayım&nbsp;da dile getirdi kaç kez. Bunu biliyorsun zaten... Niye inkâr&nbsp;ediyorsun ki?” Duraksadın. Evet, gülümsemen öylece dondu&nbsp;kaldı dudaklarında. Gözlerinde her şeyi anladığını ispatlayan bir şaşkınlık, derin bir hayal kırıklığı belirdi. “Bana yalan söyledin değil mi? Onlara çok daha önce katılmıştın değil&nbsp;mi?” Tek tek dökülmüştü bu kelimeler ağzından ve o kurşun&nbsp;gibi ağırlaşan bakışların bir an olsun ayrılmıyordu üzerimden. “Çok daha evvel etmiştin o yemini. Kim bilir ne zamandır üyesin İttihat Terakki’ye. O Manastır’a gitmeler, tam da&nbsp;Şemsi Paşa’nın vurulduğu günlerde...” Başını ellerinin arasına aldın. “Tanrım, ne budalayım...” Yaptığıma hâlâ inanamıyormuş gibi hayretler içinde bakıyordun. “Hani birbirimize karşı dürüst olacaktık Şehsuvar? Hani yalan olmayacaktı&nbsp;aramızda?” Elinle usulca başına vurdun. “Tanrım, ne kadar&nbsp;budalaymışım.”</span></p>

  <p><span class="font4">“Seni tehlikeye atmak istemedim...” İlk aklıma gelen mazeret buydu. “Biliyorsun ki İttihat ve Terakki gizli bir cemiyet. Aslına bakarsan hâlâ tam olarak hukuki bir statü kazanamadı. Herhangi bir tutuklanma vaziyetinde, senin de başını belaya sokmak istemedim.”</span></p>

  <p><span class="font4">Derin bir hüzün kapladı siyah gözlerini.</span></p>

  <p><span class="font4">“Yapma Şehsuvar, hâlâ aptal yerine koyuyorsun beni, yeter yapma! Beni umursamıyorsan, hiç değilse kendine duyduğun saygı yüzünden yalan söyleme artık. Beni kandırdın, hakikat bu. ‘İnkılap, senden daha çekici geldi’ de anlarım,&nbsp;‘Vatan, aşktan daha önemli’ de anlarım. Ama seni korumak&nbsp;için filan laflarının arkasına saklanma.” Kaşların çatıldı, gözlerinde öfke kıvılcımları çaktı. “Hem sen kim oluyorsun da&nbsp;beni korumaya kalkıyorsun? Ben çocukluğumdan beri bu&nbsp;olayların içindeyim zaten. Babam Paris’e keyfinden mi gitti&nbsp;zannediyorsun, görüşleri fazla liberal diye tepki çektiği için&nbsp;kaçmak zorunda kaldı bu rezil şehirden. Hem Osmanlı istibdadından, hem kendi cemaatinden... Leon Dayım ise daha&nbsp;sen doğmadan hürriyet hareketinin içindeydi. Hem Selanik’te, hem Paris’te, hem de Dersaadet’te...” Ağlamamak için&nbsp;kendini güç tutuyordun. Hayal kırıklığı içinde başını salladın. “Senin hakkında yanılmışım Şehsuvar... Yazık, hakikaten çok yazık...”</span></p>

  <p><span class="font4">O kadar haklıydın ki ne diyeceğimi bilemedim, içine düştüğüm bu zavallı vaziyetten kurtulmak için yalandan bir öfkeye sarıldım.</span></p>

  <p><span class="font4">“İyi o zaman, madem hakikatleri gördün, söyleyecek fazla bir şey yok. Ben gidiyorum.”</span></p>

  <p><span class="font4">Ne git dedin ne de kal. Sadece baktın, derin bir ızdırapla ağırlaşan siyah gözlerini yüzüme dikerek, sadece baktın. Ama bakışların o kadar itham edici, o kadar etkileyiciydi ki,&nbsp;yanında biraz daha kalsam, beni affet diye ayaklarına kapanabilirdim. Abartmıyorum, inan yapabilirdim bunu, işte bu&nbsp;kadar alçalmaktan korktuğum için telaşla kalktım.</span></p>

  <p><span class="font4">“Hoşça kal Ester,” dedim güya fiyakalı bir tavırla. “Umarım mesut olursun.”</span></p>

  <p><span class="font4">Karşılık vermedin, muhtemelen arkamdan bile bakmadın, o tarumar olmuş bahçede, balıkları çoktan ölmüş o taş havuzun başında, hafızama nakşolan solgun bir resim gibi&nbsp;öylece kalakaldın...</span></p>
</body>
</html>
