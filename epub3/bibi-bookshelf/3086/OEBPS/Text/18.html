<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span class="font4" style="font-weight:bold;"><a id="egv18">“</a>İsyancıların teslim olmak gibi bir niyeti yoktu.”</span></h2>

  <h2><span class="font4" style="font-weight:bold;"><br /></span></h2>

  <p><span class="font4" style="font-weight:bold;font-style:italic;">Merhaba Ester, (6. Gün, Öğle)</span></p>

  <p><span class="font4" style="font-weight:bold;font-style:italic;"><br /></span></p>

  <p><span class="font4">Uyumuşum, evet öylece kayıp gitmişim oturduğum berjer koltukta. Aldığım ilacın etkisi olsa gerek. Çalan telefon uyandırdı beni. Yoksa geç mi kalmıştım, üçü bulmuş muydu saat?&nbsp;Telaşla açtım telefonu.</span></p>

  <p><span class="font4">“İyi günler efendim,” dedi resepsiyondaki Ömer. “Reşit Bey hatırlatmamı istedi, saat üçte lobide buluşacakmışsınız...”</span></p>

  <p><span class="font4">Telaşla sordum:</span></p>

  <p><span class="font4">“Şimdi saat kaç?”</span></p>

  <p><span class="font4">“Henüz on bir efendim...”</span></p>

  <p><span class="font4">Oh, rahat bir nefes almıştım.</span></p>

  <p><span class="font4">“Tamam, teşekkür ederim,” diyerek kapattım telefonu. Hepi topu yarım saat kapamıştım gözlerimi ama şimdi daha&nbsp;zinde hissediyordum kendimi. Akşam bölük pörçük uyumuştum ya, demek ki o nedenleymiş bu baş ağrıları filan.&nbsp;Banyoya gittim, yüzümü yıkadım. Buluşmaya giderken giyeceğim giysilerimi çıkardım, yatağın üzerine serdim. Canım,&nbsp;fena halde kahve çekiyordu. Aşağıya inmeyi yine gözüm kesmedi. Açtım telefonu, istedim. Kahve gelinceye kadar balkona çıktım yine.</span></p>

  <p><span class="font4">Hayır, yağmur başlamamıştı, kuvvetli bir rüzgâr çıkmış, sürükleyip götürmüştü sabahki kara bulutları. Geç kalmış&nbsp;bir sabah güneşi tatlı tatlı ışıldıyordu binaların üzerinde.&nbsp;Bu hoş ışığın marifeti mi, Cezmi’yle buluşacak olmanın&nbsp;verdiği heyecan mı, başımdaki ağırlığın geçmiş olması mı,&nbsp;sabahki karamsarlığım yok oluvermişti. Uzaktan uzağa gürültüler geliyordu; aşağıda, hemen ayaklarımın dibindeki&nbsp;Tepebaşı Tiyatrosu’nun girişinde tamirat vardı. Bir hatıra&nbsp;canlandı gözlerimin önünde. 1906 yılı, hani benim Mekteb-i&nbsp;Sultani’den mezun olduğum, hani senin İstanbul’a geldiğin&nbsp;sene... Sirkeci Garı’ndan seni alışımın ikinci günü, daha doğrusu akşamı. Tiyatroya gelmiştik, Paris’ten gelen bir Fransız kumpanyası</span> <span class="font4" style="font-style:italic;">Cyrano de Bergerac</span><span class="font4">’</span><span class="font4">ı</span> <span class="font4">sahneliyordu. Vasat bir&nbsp;oyundu aslında ama kimin umurunda, yanımda sen vardın&nbsp;ya. Dünyanın en kabiliyetli aktör ve aktrislerinden, dünyanın en güzel temsilini izlemiş gibiydim. Elbette sen, benim&nbsp;gibi düşünmüyordun.</span></p>

  <p><span class="font4">“Cyrano’yu oynayan aktör berbat,” demiştin her zamanki dobralığınla. “Fakat oyun o kadar güçlü ki, adamın kifayetsizliği bile önemsiz kalıyor. Şairin sözcükleri, aktörü bile kurtarıyor.”</span></p>

  <p><span class="font4">İstanbul’da yaşadığım en güzel dört gündü. Sadece İstanbul’da değil, hayatım boyunca yaşadığım en güzel dört gün. Sanki karı koca gibiydik, ne karışan ne görüşen. Sabah alıyordum seni Lillia Hala’nın evinden, akşama kadar dolaşıyorduk şehirde. Şirket-i Hayriye vapuruyla Boğaz gezisi mi&nbsp;dersin, Kâğıthane’de kayık sefası mı? O günkü mutluluğumu&nbsp;hiçbir zaman anlatmadım sana, anlatamadım... O kadar çok&nbsp;düşünce, o kadar çok his var ki sana söyleyemediğim.</span></p>

  <p><span class="font4">Çalan kapıyla dağıldı düşüncelerim. Odaya döndüm, kahvemi getirmişlerdi, berjer koltuğuma gömülüp tadını çıkara çıkara içtim. Yine sigara arzusu nüksetti. Aldırmadım, saate&nbsp;baktım, on biri geçiyordu. Yeniden masaya döndüm, kalemi&nbsp;alıp yazmaya başladım.</span></p>

  <p><span class="font4">Dersaadet’te isyan, baharın başlangıç günlerinde patlak vermişti. Her yerde erguvanlar açmıştı. Eski sarayların bahçeleri, Haliç’in sırtları, Boğaz’daki yalıların kapıları, unutulmuş küçük meydanlar, camilerin serin avluları, hazin mezarlıklar, denize inen dik yarlar, surların kuytulukları, velhasıl&nbsp;şehrin her yanı, her tarafı tatlı bir pembelikle kuşatılmıştı.</span></p>

  <p><span class="font4">“İmparatorluk çiçekleri,” diyordun tutkulu bir sesle. “Bu Roma İmparatorluğu’nun rengidir. Zaferi altın kadehlerde&nbsp;içenlerin, zulmün sağladığı zenginlikte hüküm sürenlerin,&nbsp;ihanetin ve cinayetlerin rengi...”</span></p>

  <p><span class="font4">Evet, bu kadim kent, kim bilir kaçıncı isyanını yaşarken, sokakları saran korkuya, akan kardeş kanına, kirli bir bulut&nbsp;</span><span class="font3">g</span><span class="font4">ibi üzerine çöken barut kokusuna inat, bir sabah ansızın&nbsp;patlayıvermişti imparatorluk çiçekleri. Sanki çok aceleleri&nbsp;varmış gibi...</span></p>

  <p><span class="font4">“Umuttur,” demişti Madam Melina, bizim bahçedeki erguvana bakarak. “Ne zaman bu ağaç böyle gelin gibi süslense güzel bir haber alırım. Geçecek Şehsuvar Bey evladım, inan&nbsp;bana bu kötü günler geçecek. Hem de pek yakında...”</span></p>

  <p><span class="font4">Onun da kulağına kadar gelmişti Hareket Ordusu’nun şehre yaklaştığı. Kahvelerde, meydanlarda, sokaklarda, hanelerde hep bu yeni havadis konuşuluyordu. Umut kadar umutsuzluk, sevinç kadar endişe de vardı ahalinin yüreğinde. Büyük bir çatışma çıkmasından, evlerinin yağmalanmasından,&nbsp;tecavüze uğramaktan, öldürülmekten korkuyordu herkes.&nbsp;Öte yandan günlerdir süren bu isyanın neticelenecek olması&nbsp;milleti umutlandırıyor, herkes huzurun yeniden tesis edilmesini bekliyordu. Ahalide bu hisler hakimken, Mahmud&nbsp;Şevket Paşa da Yeşilköy’de bir konağa yerleşmiş, ordunun&nbsp;komutasını Hüseyin Hüsnü Paşa’dan alarak harekâtı bizzat&nbsp;kendisi idare etmeye başlamıştı.</span></p>

  <p><span class="font4">Hükümetin de, meclisin de hiçbir kuvveti kalmamıştı artık. Meclis-i Mebusan’da vatanın farklı şehirlerinden gelen telgraflar okunuyordu sadece. Artık hüküm sahibi Mahmud&nbsp;Şevket Paşa’ydı. Bu hakikati fark edenler, Yeşilköy’deki konağın kapısını aşındırmaya başlamıştı. Her gün başka bir&nbsp;heyet ziyaret ediyordu Mahmud Şevket Paşa’yı; saray temsilcileri, Meclis-i Mebusan’dan gelenler, gazeteciler, can ve&nbsp;mal emniyetinden şüphe duyan azınlıklar... Zaten harekâtın&nbsp;başlamasına iki gün kala Meclis-i Mebusan da Yeşilköy’deki&nbsp;yat kulübüne taşındı. On gün önce istifa eden bizim Ahmed&nbsp;Rıza, Said Paşa’yla birlikte tekrar meclis başkanı oldu. Ve&nbsp;daha ilk oturumda Abdülhamit’in tahttan indirilmesi görüşülmeye başlandı.</span></p>

  <p><span class="font4">Abdülhamit ise kendi kaderini merak ediyor, kötü bir akıbete uğramamak için, “Zinhar bu kıyamla benim hiçbir&nbsp;ilişiğim yok. Meşrutiyetle ilgili verdiğim bütün sözlere bağlıyım,” diye haber yolluyordu ardı ardına. Meclis-i Mebusan’dan gelen teklif Hareket Ordusu’nun şehre girmemesi,&nbsp;kurulacak bir heyetin başkaldıranları ikna etmesiydi. Mahmud Şevket Paşa bu teklife hiç yanaşmadı; şehri ateşe ve&nbsp;kana boyayanlar yaptıklarının bedelini ödemeliydi. Ama padişaha, “Bu olaylarla bir alakanız olmadığı için size hiçbir&nbsp;zarar gelmeyecek,” manasında bir haber uçurdu. Çünkü sultanın emrinde hâlâ önemli bir askerî kuvvet bulunduğunu&nbsp;aklından hiç çıkarmıyordu.</span></p>

  <p><span class="font4">Hareket Ordusu, evet bütün dengeleri altüst eden kuvvet işte buydu. Bugünün Reisicumhur’u, o zamanın kolağası&nbsp;Mustafa Kemal’in de teşkilinde mühim bir rol oynadığı Hareket Ordusu’nun yolda olduğu haberleri derhal tesirini göstermiş, artık isyancılar için rüzgâr tersten esmeye başlamıştı. Bu&nbsp;manasız kalkışmanın son bulması an meselesiydi. “İsyan anları turnusol kâğıdı gibidir, bir toplumun hakiki karakterini&nbsp;gösterir,” derdi Leon Dayın. Söylediği gibi oluyordu, riyakâr&nbsp;toplumun, riyakâr insanları güç karşısında, adeta birbirleriyle yarışırcasına fikirlerini değiştirmeye başlamışlardı. İlk&nbsp;olarak gazeteler ağız değiştirmişti. On gün evvel isyancıları&nbsp;yere göğe sığdıramayanlar, şimdi Derviş Vahdeti ve gazetesi&nbsp;</span><span class="font4" style="font-style:italic;">Volkan</span><span class="font4">’ı topa tutuyorlar, yaklaşmakta olan ordudan bir kurtarıcı olarak bahsediyorlardı. Muhalif mebuslar birer ikişer kapağı yurt dışına atma telaşındaydılar. Şehir ahalisi de birden&nbsp;cesurlaşmış, softalara karşı sesini yükseltmeye başlamıştı.</span></p>

  <p><span class="font4">Ve elbette bizim küçük fedai grubumuz da kendince hazırlık yapıyordu, Hareket Ordusu’nun payitahta girmesi ve isyancıları hezimete uğratması için. Ahmed Rıza’nın Şehzadebaşı’ndaki evden taşınmasından sonra Cezmi Kenan&nbsp;da katılmıştı küçük grubumuza. Deli doluydu, aklına geleni&nbsp;pat diye söylüyordu, önce yadırgadım bu kaba saba adamı.&nbsp;Tanıyıp da, içinde bir kötülük olmadığını anlayınca sevmeye başladım. Fakat Basrî Bey, beni bir köşeye çekip, “Aman&nbsp;Şehsuvar, bu Cezmi’ye mukayyet ol. İyidir hoştur ama biraz&nbsp;kalın kafalıdır. Ne eğilir ne bükülür. Vazife sırasında bir halt&nbsp;yemesin,” diye tembihleyince dikkat etmek lazım geldiğini&nbsp;anladım. Çünkü yeni vazifemiz, kışlaların durumu hakkında&nbsp;malumat toplamaktı.</span></p>

  <p><span class="font4">İlk gün Davutpaşa Kışlası’nı tetkik etmeye, askerin haletiruhiyesini öğrenmeye gittik. Kendi can emniyetimiz için kıyafetlerimizi de değiştirmiştik. Dördümüz de feslerimizi,&nbsp;redingotlarımızı çıkarmış, softalar gibi başımıza sarıklar bağlamıştık. Aynada kendime bakarken, şimdi Ester beni görse,&nbsp;“Bu ne hal Şehsuvar, bir hafiyeliğin eksikti, o da tamam olmuş,” diyerek kahkahalarla güler diye düşünmüştüm. Ama&nbsp;eminim bundan çok daha sert olurdu tepkin, çok daha acımasız... Neyse...</span></p>

  <p><span class="font4">O sabah Davutpaşa Kışlası’nın kapısına kadar yaklaşmıştık, kimse bizden şüphelenmemişti. Nöbetçi askerlerle sohbet etmiştik. Hareket Ordusu’nun gelmekte olduğunu&nbsp;duymuşlardı ama moralleri pek bozuk değildi. Ya durumun&nbsp;vahametini anlamamışlardı ya da alaylı kumandanların&nbsp;sözleri etkili oluyordu hâlâ. Kışlalarını müdafaada kararlı&nbsp;görünüyorlardı. Sonra Taksim’e çıkmış, Topçu Kışlası’nın&nbsp;karşısındaki parka oturmuş havadis toplamaya çalışmıştık.&nbsp;Konyalı bir çavuş vardı,</span></p>

  <p><span class="font4">“Eğer Rumeli’den gelecek kâfirleri de yenersek, o zaman hakiki zafere ulaşacağız,” diyordu inançla “Mağlup olursak&nbsp;da elimizde Sancak-ı Şerifi dalgalandırarak cennete gireceğiz. Orada efendimiz Hazreti Muhammed sallallâhu aleyhi&nbsp;ve sellem bizi karşılayacak... ”</span></p>

  <p><span class="font4">Hiç korku yoktu gözlerinde. Gelen Harekât Ordusu’nu kâfir, kendilerini peygamber askeri sayıyordu. Kutsal bir harpti bu, bir din harbi...</span></p>

  <p><span class="font4">Öğleden sonra da Taşkışla’ya geçmiştik, oradaki askerlerde de bir bozgun havası görülmüyordu. Kışlanın önündeki erata söylev veren onbaşı da bugün konuştuğumuz bütün askerler gibi umutluydu:</span></p>

  <p><span class="font4">“Hareket Ordusu, korkaklardan teşekkül etmiş düzensiz, disiplinsiz bir güruhtur,” diye bağırıyordu. “Müslümanların&nbsp;katılmadığı, Hıristiyan Bulgarlardan, Rumlardan, Ermenilerden müteşekkil bir kuvvettir. Nasıl ki ecdadımız, Haçlıları&nbsp;bozguna uğrattıysa, biz de Allah’ın izniyle bu kâfirlerin hepsini yerle yeksan edeceğiz inşallah,” diyordu. Kimse mağlubiyetten ya da teslim olmaktan bahsetmiyordu.</span></p>

  <p><span class="font4">Bir sonraki gün Beyazıt’a inmiştik, Harbiye Nezareti’ne kadar gittik, en sıkı disiplin oradaydı. Kapıya yaklaştığımızı&nbsp;gören nöbetçi tüfeğini doğrultmuştu.</span></p>

  <p><span class="font4">“Yasak kardeşim, gelmeyin.”</span></p>

  <p><span class="font4">“Bizim amcaoğlu Seyfullah’ı soracaktım,” diyecek olmuştu Cezmi Bey. “Meraklandık da...”</span></p>

  <p><span class="font4">Askerin kaşları iyice çatılmıştı.</span></p>

  <p><span class="font4">“Niye laf anlamıyorsun kardeşim, yasak diyorum yasak."</span></p>

  <p><span class="font4">Onun bağırtısına başka askerler de yetişmişlerdi, şüpheyi üzerimize çekmenin manası yoktu ama Cezmi,</span></p>

  <p><span class="font4">“Amcaoğlunu merak ediyorum yahu, ne olur sanki biraz tafsilat verseniz,” diyecek olmuş, Basri Bey, kolundan çekip&nbsp;sürüklemişti inatçı zabiti.</span></p>

  <p><span class="font4">“Yürü Cezmi, yürü, başımıza iş açmadan gidelim buradan."</span></p>

  <p><span class="font4">Sonra Divan Yolu’ndan yürüyerek Bab-ı Âli’ye inmiştik. Hem hükümet binasında, hem de Ayasofya civarında sıkı tertibat almışlardı. Ayasofya’nın bahçesinde konuştuğumuz, daha&nbsp;bıyıkları yeni terlemiş bir medrese talebesi şöyle demişti:</span></p>

  <p><span class="font4">“Ölürsem şehit olacağım, galip gelirsek şu güzelim vatanda şeriatı dünya gözüyle göreceğim. Allah’tan daha başka ne ister insan?” Karşılaştığımız herkes benzer hisler içindeydi.&nbsp;“Kazanırsak o Yahudi masonların, kâfir Hıristiyanların uşağı&nbsp;olan bu soysuzlardan kurtulacağız, kaybedersek mekânımız&nbsp;cennet olacak.”</span></p>

  <p><span class="font4">Ayasofya’dan sonra denize doğru vurmuş, Ordu Dikimevi’nin oradan Ahır Kapı İstasyonu’na ulaşmıştık. Yolda pek asker görmemiştik, isyancıların zayıf karnı burasıydı işte.&nbsp;Ama bunun ötesinde tespitimiz şuydu; askerler de, medrese talebeleri de yani isyana kalkan herkes ölmeye ve öldürmeye hazırdı. Evet, endişeliydiler, kaygılıydılar ama padişah onları affetmişti bir kez, hatta belki Hassa Ordusu’nu&nbsp;da yardıma gönderirdi. O zaman vaziyet tümüyle değişir,&nbsp;Hareket Ordusu katiyetle bozguna uğrardı. Ama bu dilekleri hiçbir zaman gerçekleşmeyecekti. Daha fazla kardeş kanı&nbsp;dökülmesini istemediğinden mi, yoksa Mahmud Şevket&nbsp;Paşa’nın sözlerine kanıp başına bir iş gelmeyeceğine inandığından mı bilinmez, tecrübeli sultan, Yıldız’daki orduyu&nbsp;harbe sürmedi.</span></p>

  <p><span class="font4">Ertesi gün trenle Halkalı’ya gittik. Ordunun karargâhı, Baytar Mektebi Binası’ndaydı. Binbaşı Muhtar Bey karşıladı bizi. Edindiğimiz bütün malumatı, bir İstanbul haritasının üzerinde sözlü olarak Muhtar Bey’e aktardık. Büyük bir&nbsp;alakayla, önündeki sarı sayfalı büyükçe deftere, muntazam&nbsp;notlar alarak dinledi. Basri Bey, ordunun şehre hangi noktalardan girebileceğini, hangi kışlalarda vaziyetin ne olduğunu&nbsp;gösteren bir de kroki çizdi ona.</span></p>

  <p><span class="font4">“Aynı anda bütün kışlalara birden hücum edilmelidir,” diye ikaz etti. “Rami Kışlası, Davutpaşa Kışlası, Harbiye Nezareti, Ayasofya Civarı, Topçu Kışlası, Taşkışla ve Selimiye.&nbsp;Bunların hepsini aynı saatlerde ele geçirmek mecburiyeti&nbsp;vardır, aksi takdirde birbirlerine yardıma gelirler.”</span></p>

  <p><span class="font4">“Evet,” diye tasdik etti koca kafasıyla Cezmi. “Saldırı ani, kuvvetli ve kahredici olmalı. Nefes almalarına dahi fırsat vermemeliyiz. Neye uğradıklarını anlamadan söküp almalıyız&nbsp;kışlaları ellerinden.”</span></p>

  <p><span class="font4">Yerden göğe kadar haklıydılar. Zannedildiği kadar kolay bir zafer olmayacaktı bu. Evet, Hareket Ordusu’nun gelmesi&nbsp;isyancıları biraz şaşırtmıştı ama çabuk atlatmışlardı ilk korkuyu. İsyanın lider takımı da boş durmuyor, hocaları, vaizleri Hareket Ordusu’nun içine salarak, bizim taraftaki eratın&nbsp;aklını çelmeye çalışıyordu.</span></p>

  <p><span class="font4">“Sizi kandırıyorlar, bu gelen Müslüman değil, gavur ordusudur. Dinimizi elimizden alacaklar. Ne şeriat kalacak ne halife. Abdülhamit Han’ı öldürecekler,” diye askerin maneviyatını bozuyorlardı. Henüz silahlar patlamadan manevi harp&nbsp;başlamıştı.</span></p>

  <p><span class="font4">Hareket Ordusu şehre girinceye kadar tam üç kez ziyaret ettik Halkalı’daki ordu karargâhını. Tam üç kez aktardık topladığımız malumatı Muhtar Bey’e. Her defasında teşekkür&nbsp;etti bize ama oraya her gidişimizde sanki morali biraz daha&nbsp;bozuluyor gibiydi. Harekâtın başından beri en ön saflarda yer&nbsp;alan bu cefakâr zabit durumun ciddiyetini öğrendikçe isyanın&nbsp;hiç de öyle kolayca bastırılamayacağım anlıyordu. Ne yazık ki&nbsp;çatışma çıkması, kardeş kanının akması kaçınılmazdı. Ama&nbsp;zafer istiyorsak bunu göze almak mecburiyetindeydik.</span></p>

  <p><span class="font4">Ve nihayet o an geldi. İsyanın patlak vermesinin on birinci gününde, cumartesi gecesinin ilk saatlerinde başladı ordunun harekâtı. Ve sabah ezanından önce silah sesleriyle&nbsp;uyandı şehir. Bakırköy’ün alınması kolay olmuştu, Baruthane’de nöbetçilerle girilen küçük bir çatışmanın ardından, bizimkiler duruma hakim olmuştu. Buna mukabil, Davutpaşa&nbsp;Kışlası’ndaki çatışmalar daha uzun sürmüştü. O gün kışladaki süvari alayı selamlığa gitmişti, dönerken Hareket Ordusu&nbsp;kuvvetleriyle karşılaşmışlar ve derhal saldırıya kalkmışlardı,&nbsp;ama bizimkiler top ateşiyle cevap verince, fazla tutunamamış, surların arkasına çekilmişlerdi. Böylece Davutpaşa Kışlası elimize geçmişti.</span></p>

  <p><span class="font4">Fakat isyancıların teslim olmak gibi bir niyetleri yoktu, nitekim Edimekapı’dan giren müfrezeye Fatih Zaptiye Dairesi’nin önünde ateş açılmıştı, anında karşılık verilince, çatışmaya caminin pencerelerine yerleşen medrese talebeleri ve askerler de müdahil olmuştu. Ağır çatışma bir süre devam&nbsp;ettikten sonra dayanamayacaklarını anlayan gafiller, geride&nbsp;ölülerini bırakarak kaçmak mecburiyetinde kalmışlardı.</span></p>

  <p><span class="font4">Bizi en çok şaşlrtan Harbiye Nezareti’ndeki durumdu. Oraya ulaşan kuvvetlerimizin başında Erkanı Harp Binbaşısı&nbsp;Fethi Bey’le, Hürriyet Kahramanı Resneli Niyazi Bey vardı.&nbsp;Bilhassa Fethi Bey’in, asi askerlere,</span></p>

  <p><span class="font4">“Sizin bu işte hiçbir suçunuz yok, sizi cezalandırmayacağız, hem bu askerler sizin kardeşleriniz, öz kardeşlerinize silah mı sıkacaksınız?” diye seslenmesiyle, tek kurşun atılmadan nezareti ele geçirmişlerdi. Ancak Resneli gönüllülerden bazıları, olayları kışkırtan bir zabiti yakalayıp herkesin&nbsp;gözü önünde kurşuna dizince, teslim olan askerler tedirgin&nbsp;olmuştu. Allahtan vaziyeti fark eden Resneli Niyazi vaktinde&nbsp;müdahale etmiş, askerlerin silaha sarılmasına fırsat vermemişti. Kendi adamlarını da ikaz ederek, bu tür infazları gözden uzak yerlerde yapmaları konusunda kati emir vermişti.&nbsp;Böylece sükûnet bozulmamış, büyük bir çatışma çıkmasına&nbsp;mani olunmuştu.</span></p>

  <p><span class="font4">Ayasofya bölgesine giren kuvvetlerimiz, verdiğimiz istihbarat neticesinde, o sabah ışıkları söndürülmüş bir trenle Ahır Kapı istasyonuna gelmiş, çoğunluğu gönüllülerden oluşan kuvvetler, hiçbir güçlükle karşılaşmadan kolayca meydana ulaşmışlardı. Asiler adliye binasının üzerinden ateş&nbsp;açmışsa da bizimkilerin karşılık vermesi üzerine daha fazla&nbsp;dayanamayıp teslim olma yolunu seçmişlerdi. Ancak daha&nbsp;sonra Bab-ı Âli’nin önünde sert çatışmalar çıkacak, hem bizim askerlerden hem de asilerden epeyce insan hayatını kaybedecekti.</span></p>

  <p><span class="font4">Basri Bey, Yüzbaşı Cezmi, Mülazım Fuad ve ben, yani bizim istihbaratçı küçük grubumuz ise Binbaşı Muhtar Bey’in koluyla birlikte hareket edecekti. Daha gün ışımadan Şişli’de&nbsp;bir konağın bahçesine saklanıp beklemeye başlamıştık. Ortalık ağarırken, köpek havlamaları eşliğinde duyduk seslerini; önce bir uğultu geldi, ardından at kişnemeleri, komutlar,&nbsp;konuşmalar, nihayet toz dumanın ardından çıktı günlerdir&nbsp;teklediğimiz o efsanevi Hareket Ordusu. Bu gelenler Enver&nbsp;Bev’in askerleriydi, çok geçmeden, Muhtar Bey’in at üzerindeki heybetli bedeni de göründü. Enver Bey’in komuta ettiği&nbsp;kuvvetlerin vazifesi Taşkışla’yı ele geçirmekti, biz ise Taksim&nbsp;Topçu Kışlası’nı işgal edecektik. Herkes neşeliydi, herkes&nbsp;imanlıydı, kendilerine ve arkadaşlarına büyük bir itimat besliyorlardı. Kimsenin zaferden şüphesi yoktu. İlk gelen haberler askerin maneviyatını yükseltmişti, hatta Muhtar Bey şaka&nbsp;yollu takılmıştı:</span></p>

  <p><span class="font4">“Sizin istihbarat doğru çıkmadı Basri Bey, ne diyorsunuz bu işe? İki tüfek, bir top atınca teslim oluyor bu baldırı çıplak&nbsp;sürüsü.”</span></p>

  <p><span class="font4">Erken konuşuyordu. Nitekim Mekteb-i Harbiye’nin önünden geçerken koptu patırtı. Mektebin pencerelerinden üzerimize kurşun yağmaya başlamıştı. Askerlerimizin arasında şehit düşenler, yaralananlar oldu ama kimse paniğe kapılmadı. Bizden önce Enver Bey’in kuvvetleri karşılık verdi,&nbsp;şiddetli bir çatışma başladı, dakikalarca süren kanlı bir çatışma... Pabucun pahalı olduğunu anlayan alaylı askerler daha&nbsp;fazla tutunamayıp Ermeni Mezarlığı yönünde kaçtılar. Kaçanların bir kısmı esas çatışmaların yaşanacağı Taşkışla’ya&nbsp;sığınacaklardı.</span></p>

  <p><span class="font4">Bu saldırının da kuvvetlerimizi engelleyememesi iyice artırmıştı kendimize duyduğumuz güveni; silahlarımızdan,&nbsp;askerlerimizden ve kendimizden emin olarak, Taksim’e yürüdük. Şehir ahalisi çoktan uyanmış, herkes yürekleri ağzında bu iç harbin, bu kardeş muharebesinin nasıl neticeleneceğini merak ediyordu. Silah sesleri kesilir kesilmez, ellerinde&nbsp;bayraklarla bizi selamlamak için sokağa indiler. Alkışlar,&nbsp;“Yaşayın, var olun!” sesleri arasında ilerledik. Herkes zafer&nbsp;sarhoşluğu içindeydi, sanki bütün kışlalar düşmüş, son asi&nbsp;de teslim olmuş gibi bir rahatlık yayılmıştı ordunun arasına.&nbsp;İyi değildi, hiç iyi değildi bu durum ama askerin moralini&nbsp;bozmak da istemiyorduk. Fakat bu rahatlığın, bu kendine&nbsp;güvenin bedelini Taksim Bahçesi’nden üzerimize açılan ateş&nbsp;sonucu vereceğimiz şehitlerle ödeyecektik.</span></p>

  <p><span class="font4">Evet, yürüyüş kolu, Topçu Kışlası’na yaklaşırken koptu cayırtı. Biz kışlanın etrafını sarmaya hazırlanırken, Taksim&nbsp;Bahçesi’nin tarhları arasına yerleştirilmiş mitralyözler ateş&nbsp;kusmaya başladı. Boynu bükük ekinler gibi sapır sapır düştü&nbsp;ön sıradaki iki zabit ve yirmiye yakın asker. Muhtar Bey’in&nbsp;emirleri yankılandı alanda.</span></p>

  <p><span class="font4">“Tertibat alın. Duvarların dibine, tümseklerin içine, kapıların arkasına... Kimse açıkta kalmasın. Herkes kendine bir siper bulsun...”</span></p>

  <p><span class="font4">Sadece Muhtar Bey değil, Kolağası Servet ile öteki zabitler de askeri toparlıyor, yeni bir hücum için canla başla çalışıyorlardı. Bu tatbikat değil, gerçek bir harpti. Zabit de, asker de&nbsp;şimdi daha iyi anlıyordu bunu. Talimhane yöresi hızla ele geçirilerek, Topçu Kışlası’nın etrafı sarılmıştı. Biz de yerimizde&nbsp;duramıyorduk, bilhassa Cezmi Bey, tabancası elinde askerin&nbsp;önüne fırlamak için hazır bekliyordu ama Muhtar Bey, kati&nbsp;bir şekilde ikaz etti:</span></p>

  <p><span class="font4">“Herkesin vazifesi farklı, rica ediyorum, lüzum olmadıkça kendinizi tehlikeye atmayın.”</span></p>

  <p><span class="font4">Söylemesi kolay, mitralyöz ateşi askerlerimizi biçerken nasıl duracaktık? Dördümüz de silahlarımız elimizde, atları&nbsp;vurulmuş bir arabanın arkasında yatıyorduk. Güya Taksim&nbsp;Bahçesi’nden açılan ateşe karşılık vermeye çalışıyorduk ama&nbsp;tabancalarımız yetersizdi. Bir ara Yüzbaşı Cezmi kayboldu,&nbsp;çok sürmedi dört tüfek ve epeyce mühimmatla döndü.</span></p>

  <p><span class="font4"><span class="font4">“Bu mesafeden atılan tabanca kurşunu, gıdıklamaktan başka işe yaramaz,” diyerek silahları uzattı. “Ama bunlar&nbsp;öyle mi ya, alimallah dünyasını değiştirir adamın...”</span></span></p>

  <p><span class="font4">Eminim öyleydi fakat benim açımdan bir mesele vardı; hayatımda elime tüfek almış değildim. Neyse ki yardımıma Mülazım Fuad yetişti. Fişeği nereye koyacağımı, gezi,&nbsp;gözü, arpacığı, tetiği aceleyle tarif etti. Çaresizce baktığımı&nbsp;görünce de,</span></p>

  <p><span class="font4">“Bas tetiğe gitsin,” dedi gülerek. “Kimseyi vuramasan da gürültü yapmış olursun. Hiç yoktan iyidir.”</span></p>

  <p><span class="font4">Ben de öyle yaptım, nereye gittiğini çok da dert etmeden bastım tetiğe. Ama hem Basri Bey hem Mülazım Fuad, bilhassa da Yüzbaşı Cezmi, attıkları yerden ses getiriyorlardı.&nbsp;Gözlerimin önünde üç sarıklıyı yere serdiler. Öteki askerler&nbsp;de toparlanmış, kuvvetli ateş, ayaklananları zora düşürmüştü. Vaziyet lehimize dönmüş gibiydi. Düzenli, disiplinli, harp&nbsp;etmeyi bilen kuvvetlerimizin baskısı neticesinde karşımızdakiler perişan oluyor, Taksim Bahçesi’nin parmaklıkları arasında hareketsiz kalan ölü isyancıların sayısı giderek artıyordu. Öyle ki telef olup gideceklerini anlayan asiler, nereden&nbsp;buldularsa beyaz bir bezi havada sallamaya başladılar.</span></p>

  <p><span class="font4">“Ateşi kesin... Ateşi kesin... Teslim oluyoruz...”</span></p>

  <p><span class="font4">Yine bir hata yapıldı, hiçbir tertibat alınmadan bizimkiler ayağa kalkarak isyancıları teslim almaya yöneldi. İşte tam o&nbsp;anda, bu defa kışlanın içinden bir yaylım ateşi başladı. Ayağa kalkan eratın çoğunluğu, bu nazlı bahar sabahını kızıla&nbsp;boyayarak, yan yana üst üste düştüler. Biz de tekrar asıldık&nbsp;tetiklere. O kargaşadan faydalanan gericilerin bir kısmı kapağı kışlaya atmıştı ama önemli bir kısmının cansız bedenleri&nbsp;içeri giremeden, kapının önüne yığılıp kalmıştı. Akan kan,&nbsp;kaybedilen hayatlar sinirleri geriyor, her iki tarafta da öfke,&nbsp;nefrete dönüşüyordu. Muhtar Bey atış serbest komutunu vermiş, tüfekler, mitralyözler acımasızca konuşmaya başlamıştı.&nbsp;Ama Topçu Kışlası o kadar sağlamdı, içeridekiler o kadar iyi&nbsp;mevzilenmişlerdi ki, hedefleri imha etmek ciddi bir meseleydi. Daha tesirli kuvvetlere ihtiyaç vardı.</span></p>

  <p><span class="font4">“Top, top ateşi,” diye bağırdı Cezmi uzandığı yerden. “Neden top ateşi başlamıyor?”</span></p>

  <p><span class="font4">Sanki onun bağırmasını bekliyormuş gibi birden ortalık büyük bir gümbürtüyle sarsılmaya başladı. Ses dayanılacak&nbsp;gibi değildi, yer gök zangır zangır titriyordu. Top mermilerinin bizi hedef almadığını bile bile, sığındığımız çukurlarda,&nbsp;dizlerimizi karınlarımıza çekip, parmaklarımızla kulaklarımızı tıkamıştık. Hayatımda ilk kez bu kadar tedirgin oluyordum.&nbsp;Hakiki harp buydu demek. Ardı ardına Topçu Kışlası’nın duvarlarına çarpan gülleler, binada delikler açıyor, içeride ağır&nbsp;can zayiatına sebep oluyordu. Bir ara ateş kesildi, derin bir&nbsp;sessizlik çöktü meydana, Basri Bey’le göz göze geldik.</span></p>

  <p><span class="font4">“Ya onlar da top ateşine başlarsa?” diye sordum endişeyle. “Topçu Kışlası değil mi? Epeyce top vardır herhalde içeride.”</span></p>

  <p><span class="font4">Kurnazca gülümsedi tecrübeli kumandan.</span></p>

  <p><span class="font4">“Onları çoktan halletti bizimkiler...”</span></p>

  <p><span class="font4">Sahiden de kışladaki toplardan hiçbiri kullanılmadı çatışma boyunca, içlerindeki ittihatçı subaylar bütün topların mekanizmalarını bozmuşlardı.</span></p>

  <p><span class="font4">Meydandaki sessizlik de fazla sürmedi zaten, yeniden başladı bizim topçuların dehşet korosu. Aman vermeden, durup dinlenmeden ateş yağdırdılar kışlaya. Dakikalarca sürdü bu,&nbsp;sonra yine Muhtar Bey’in sesi duyuldu.</span></p>

  <p><span class="font4">“Ateş kes, ateş kes, tamam, tamam...”</span></p>

  <p><span class="font4">Yine sessizlik çökmüştü meydana. Kışlanın duvarlarından yükselen toz, duman ve bahar rüzgârında kesif barut kokusu... Yerlerde parçalanmış asker cesetleri, kardeşlerinin&nbsp;kurşunlarıyla can vermiş gencecik ölüler. Belki de bu manzaradan etkilenen Muhtar Bey, daha fazla kan akmasın, daha&nbsp;fazla insan telef olmasın diye acele etti. Yapmaması lazımdı, bir çatışmaya girdiğinde aslolan kazanmaktır. Eğer daha&nbsp;fazla kayıp vermek istemiyorsan, bunun tek yolu düşmanı&nbsp;ağır bir mağlubiyete uğratmaktır. Ama hepimiz gibi Muhtar&nbsp;Bey’in de kafası karışıktı. Bize kurşun sıksalar da kışladaki&nbsp;eratın ordumuzun bir parçası olduğunu düşünüyordu. Bu&nbsp;düşünce onu hataya sürükledi. Hiç kimseyle konuşmadan,&nbsp;kimseye danışmadan, ani bir kararla ayağa kalktı. Belki de&nbsp;Harbiye Nezareti’nde eratı etkileyerek çatışmaya son veren&nbsp;Fethi Bey gibi kışladakileri ikna edebileceğini zannediyordu.&nbsp;Daha fazla asker ölmesin, daha fazla vatan evladının kanı akmasın diye...</span></p>

  <p><span class="font4">“Ne yapıyor bu?” diye söylendi Cezmi. “Vuracaklar! Saklan be adam, saklan, vuracaklar!”</span></p>

  <p><span class="font4">Muhtar Bey duymadı bile bu sözleri, kışlaya yürüdü. Dördümüzün de bakışları onun üzerindeydi; nefesimizi tutmuş, bu cesur zabiti izliyorduk. Önceleri adımları tereddütlüydü fakat&nbsp;birkaç metre ilerledikten sonra güveni arttı daha emin basar&nbsp;oldu yere. İşin enteresanı kışladakileri de bir şaşkınlık bürümüştü, ne bir ses ne bir ateş, çıt çıkmıyordu içeriden. Muhtar&nbsp;Bey kapıya yaklaştıkça, bizdeki inanç da artmaya başlamıştı.</span></p>

  <p><span class="font4">“Valla muvaffak olacak galiba bizim Binbaşı,” diye mırıldandı Basri Bey. O kadar gerilmiştik ki ne ben ne de Fuad cevap verebiliyorduk. Cezmi ise tüfeğinin dipçiğini çenesine&nbsp;dayamış, sinirden alt dudağını çiğneyip duruyordu. Doğrusunu söylemek gerekirse hepimizin umudu gitgide artıyordu.&nbsp;Neredeyse Cezmi de fikrini değiştirecekti ki, o anda duyuldu&nbsp;patlama. Bir tüfek sesi... Bir el, bir el daha, ardından yaylım&nbsp;ateş. Önce sarsıldı Muhtar Bey, sonra sağ yanına yıkıldı. Yine&nbsp;sessizlik oldu, öncekilerden çok daha derin, çok daha ağır bir&nbsp;sessizlik. Ardından Basri Bey’in haykırışı duyuldu:</span></p>

  <p><span class="font4">“Alçaklar, alçaklar, hücum, hücum, alçaklara acımak yok.”</span></p>

  <p><span class="font4">Sığındığımız at arabasının ardından çıkmış, kışlaya koşuyorduk. Artık ne ölüm vardı gözümüzde, ne vurulmak. Sadece hedefe ulaşmaya çalışan askerlerdik. Basri Bey’in haykırışı mı, öteki zabitlerin emirleri mi, ateş yeniden başladı. Sadece&nbsp;top değil, tüfek, tabanca, yani silah adına ne varsa, sanki hepsi kışlaya doğrultulmuş, sanki hepsinin tetiğine aynı anda&nbsp;basılmıştı. O kadar yoğun, o kadar hızlı, o kadar kahrediciydi&nbsp;ki ateş, içeridekiler teslim olacak zamanı bulamadılar. Biz kapıdan girerken, aceleyle beyaz bayraklar çekmeye çalıştılar&nbsp;kışlanın paramparça olmuş direklerine ama artık çok geçti.&nbsp;Ölümün kışkırttığı askerleri ancak daha fazla ölüm yatıştırabilirdi, daha fazla kan...</span></p>

  <p><span class="font4">İnsanoğlunun ne kadar vahşi, ne kadar acımasız, ne kadar öfke dolu bir mahluk olduğunu ilk kez o gün öğrendim. Hayır, olanların teferruatına girmeyeceğim. Hayır, saklayacak bir şeyim olduğu için değil, ki saklayacak çok şeyim var.&nbsp;Kendimi o günahkârlardan ayırmıyorum, ben de oradaydım.&nbsp;Sana yalan söylemeyeceğim, ben de intikam için tabancasına, süngüsüne, tüfeğine sarılan o aklını kaybetmiş güruhun&nbsp;içindeydim... Ben de onlarla birlikte saldırdım, öldürdüm,&nbsp;yaraladım.... Onlar ne yaptıysa, aynısını ben de yaptım...</span></p>

  <p><span class="font4">Sadece şu kadarını söyleyeyim; bir ara yorgunluktan mı, birinin itmesiyle mi, yere düştüm. Sırtüstü yıkıldım toprağa,&nbsp;öylece kaldım düştüğüm yerde... Üzerimden postallar geçiyordu, asker üniformaları, kanlı insan bedenleri, sonra sadece gökyüzü kaldı, pürüzsüz, bulutsuz masmavi bir gökyüzü.&nbsp;Gökyüzü değil de sanki bir ayna, bana yüzümü değil, ruhumu gösteren bir ayna. İlk kez o zaman pişman oldum, ilk kez&nbsp;o zaman derin bir utanç duydum, ilk kez o zaman ellerime&nbsp;bulanmış kandan daha çok kızardı yüzüm. İlk kez o zaman&nbsp;utandım kendi varlığımdan, insan olduğumdan. Ama çok&nbsp;sürmedi, gökyüzüyle arama Yüzbaşı Cezmi’nin yüzü girdi.</span></p>

  <p><span class="font4">“Hayrola Şehsuvar,” diye sordu endişeyle. “Vuruldun mu yoksa?”</span></p>

  <p><span class="font4">O anda silindi zihnimden geçenler. Vicdanımı titreten sesler, renkler, kokular silindi. Kanları elime bulaşan genç ölülerin yüzleri silindi... İçimde büyüyen pişmanlığı, ruhumu saran utancı, uyanmaya başlayan merhamet hissini görünmeyen ellerimle boğarak derhal fırladım ayağa.</span></p>

  <p><span class="font4">“Yok Cezmi Yüzbaşım, yok, düştüm, sadece düştüm.”</span></p>
</body>
</html>
