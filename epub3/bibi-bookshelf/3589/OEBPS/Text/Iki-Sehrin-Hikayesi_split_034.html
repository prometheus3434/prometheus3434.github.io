<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Iki-Sehrin-Hikayesi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_32">XX<br class="chapter" />
  Bir Rica</h2>

  <p class="normal1">Yeni evli çift evlerine geldiklerinde, onları tebrik etmeye gelen ilk kişi Sydney Carton oldu. O geldiğinde, çift eve geleli sadece birkaç saat olmuştu. Adamın alışkanlıklarında, görünüşünde veya davranışlarında hiçbir ilerleme olmamıştı; ama üzerinde güçlü bir sadakat havası vardı ve Charles Darnay bunu ilk defa fark ediyordu.</p>

  <p class="normal1">Darnay’la konuşma fırsatı kollayarak, yalnız kaldıklarında onu bir pencerenin yanına çekti.</p>

  <p class="normal1">“Bay Darnay,” dedi, “sizinle arkadaş olabilmeyi isterdim.”</p>

  <p class="normal1">“Zaten arkadaş olduğumuzu sanıyorum.”</p>

  <p class="normal1">“Bunu nezaketen söyleyecek kadar iyi birisiniz; ama ben nezaket icabı söylemedim bunu. Arkadaş olmayı dilerim derken tam olarak onu kastetmemiştim.”</p>

  <p class="normal1">Charles Darnay da doğal olarak bütün iyi niyeti ve sevecenliği ile ne demek istediğini sordu.</p>

  <p class="normal1">“Hayatım boyunca,” dedi Carton gülümseyerek, “bir şeyi kendi kafamda kurup oluşturmayı, başkasına ifade etmekten, aktarmaktan daha kolay bulmuşumdur. Yine de deneyeyim. Her zamankinden daha sarhoş olduğum o meşhur geceyi hatırlıyor musunuz?”</p>

  <p class="normal1">“Bana zorla sarhoş olduğunuzu söylettirdiğiniz bir olayı hatırlıyorum.”</p>

  <p class="normal1">“Ben de hatırlıyorum. Bu olayın laneti sırtımda ağır bir yüktür, o yüzden daima hatırlarım. Bir gün yaşadığım günlerin sonu geldiğinde bunun da hesaba katılacağını umarım. Rahatsız olmayın, vaaz vermeyeceğim.”</p>

  <p class="normal1">“Rahatsız olmuş değilim. Açık sözlülüğünüz beni rahatsız etmez.”</p>

  <p class="normal1">“Ah!” dedi Carton, bir şeyleri süpürüp atmak ister gibi umursamaz bir tavırla elini sallayarak, “sarhoş olduğum gecelerden birinde –tahmin edersiniz sayısı çoktur– sizi sevmek ve sevmemek konusunda katlanılması zor şeyler söylemiştim. Umarım unutmuşsunuzdur.”</p>

  <p class="normal1">“Çoktan unuttum.”</p>

  <p class="normal1">“Yine nezaket icabı söylenmiş bir laf! Ancak Bay Darnay, unutmak benim için o kadar kolay değil. Ben hiç unutmadım ve sıradan bir cevap onu unutmamı sağlamayacaktır.”</p>

  <p class="normal1">“Eğer sıradan bir cevap olduysa özür dilerim. Önemsiz bir meseleyi kapatmak dışında bir niyetim yoktu; ama sizi bu kadar rahatsız etmiş olmasına şaşırdım. O olayı çoktan kafamdan sildiğimi gayet rahat söyleyebilirim size. Tanrı aşkına, ortada kafadan silinecek ne var ki! Bana büyük yardımda bulunduğunuz o gün, hatırlanması gereken bundan daha önemli bir şey mi oldu?”</p>

  <p class="normal1">“O yardıma gelince,” dedi Carton, “bu sözlerinizin sıradan bir laf ebeliği olduğunu açıkça söylemek zorundayım. O yardımı yaparken o sırada size ne olacağı umurumda mıydı onu bilemiyorum. Bakın, umurumda mıydı diyorum, geçmişten bahsediyorum.”</p>

  <p class="normal1">“Yaptıklarınızı küçümsüyor, hafife alıyorsunuz,” diye cevap verdi Darnay, “ama sizin ‘nezaket icabı cevabınız’ hakkında sizinle tartışmayacağım.”</p>

  <p class="normal1">“Tamamıyla doğru, Bay Darnay, inanın bana! Konudan saptım, arkadaş olmaktan söz ediyordum. Beni tanıyorsunuz ve daha yükseklere, daha iyi şeylere ulaşabilecek bir insan olmadığımı da biliyorsunuz. Bu konuda bir şüpheniz varsa Stryver’a sorun, o da aynı şeyi söyleyecektir size.”</p>

  <p class="normal1">“Ona sormaktansa kendi fikrimi kendim oluşturmayı tercih ederim.”</p>

  <p class="normal1">“Güzel! Sonuçta şimdiye kadar iyi hiçbir şey yapmamış ve yapmayacak olan ahlaksız bir köpek olduğumu biliyorsunuz.”</p>

  <p class="normal1">“Asla yapmayacağınız şeyleri bilemem.”</p>

  <p class="normal1">“Ama ben biliyorum ve siz de buna inanmalısınız. Bu kadar değersiz ve kötü şöhretli bir adamın arkadaşı olmaya, en uygunsuz zamanlarda gidip gelmesine tahammül edebilecekseniz, buraya özel misafir olarak gidip gelmeme izin vermenizi rica edeceğim. İşe yaramayan (eklemeliyim ki eğer bu ikimizin arasında olduğunu fark ettiğim benzerlik değilse), gösterişsiz, uzun yıllar işinizi gördüğü için atılmayan ve aynı zamanda da ilgi duyulmayan bir eşya olarak görebilirsiniz. Bu izni kötüye kullanacağımı pek zannetmiyorum. Yılda dört kez kullanma ihtimalim yüzde bir. Sadece bu izni aldığımı duymak beni memnun edecektir.”</p>

  <p class="normal1">“Peki bu izni kullanacak mısınız?”</p>

  <p class="normal1">“Bunu bana bu izni verdiğinizi göstermenin başka bir yolu olarak kabul ediyorum. Teşekkür ederim, Darnay. Size adınızla hitap edebilir miyim?”</p>

  <p class="normal1">“Sanırım bu andan sonra olabilir, Carton.”</p>

  <p class="normal1">Bunun üzerine el sıkıştılar ve Sydney evden ayrıldı. Birkaç dakika sonra, dış görünüşü itibarıyla, gene o kendi bırakmış haline geri dönmüştü.</p>

  <p class="normal1">Aynı günün akşamı Charles Darnay, Bayan Pross, Bay Manette ve Bay Lorry ile konuşurken, bu konuşmadan şöyle bir bahsetti ve Sydney Carton’ın umursamazlık ve vurdumduymazlığının ciddi bir problem olduğunu söyledi. Yani kısaca onun hakkında kötü konuşmak veya üstüne gitmek amacıyla değil, onu o haliyle gören herhangi birinin hakkında konuşabileceği şekilde konuşmuştu.</p>

  <p class="normal1">Bu konunun genç ve güzel karısının kafasını kurcalayacağı hiç aklına gelmemişti. Ama odaya girdiği zaman onu alnı kırışmış bir şekilde düşünceli bir ifade ile kendisini bekler buldu.</p>

  <p class="normal1">“Bu akşam düşünceliyiz!” dedi Darnay ona sarılarak.</p>

  <p class="normal1">“Evet, sevgili Charles,” dedi elini adamın göğsüne koyup soru soran bakışlarını dikerek. “Bu akşam oldukça düşünceliyiz. Çünkü zihnimizi meşgul eden bir şeyler var.”</p>

  <p class="normal1">“Neymiş o sevgili Lucie?”</p>

  <p class="normal1">“Senden bir şey rica edeceğim, bunun için bana tek bir soru dahi sormayacağına söz verir misin?”</p>

  <p class="normal1">“Söz mü vereceğim? Aşkıma sözünü veremeyeceğim ne olabilir ki?”</p>

  <p class="normal1">Bir eliyle sırma saçlarını yanağının üzerinden alırken, diğer elini de onun için atan kalbin üzerine koyduğu zaman gerçekten neler için söz vermezdi ki!</p>

  <p class="normal1">“Charles, sanırım, zavallı Bay Carton, bu akşam senin ona gösterdiğin ilgi ve saygıdan daha fazlasını hak ediyor.”</p>

  <p class="normal1">“Gerçekten mi, aşkım? Neden peki?”</p>

  <p class="normal1">“İşte bana sormayacağın soru bu. Ama bunu hak ettiğini düşünüyorum, yani bunu biliyorum.”</p>

  <p class="normal1">“Eğer sen öyle olduğunu biliyorsan bu benim için yeterlidir. Benden ne yapmamı isterdin, hayatım?”</p>

  <p class="normal1">“Ona her zaman iyi davranmanı ve kusurlarını hoş görmeni istiyorum, canım. Kalbini dışarı çok çok nadir açtığına ve orada derin yaraları olduğuna inanmanı istiyorum. O yaraların kanadığını da gördüm, sevgilim.”</p>

  <p class="normal1">“Ona kötü davrandığımı düşünmek bile acı verici,” dedi oldukça şaşıran Darnay. “Onun hakkında hiç böyle düşünmemiştim.”</p>

  <p class="normal1">“Doğru, kocacığım. Korkarım bir daha kendini toparlayamayacak. Artık kişiliğinin ya da talihinin düzeleceğine dair umudum neredeyse yok. Ama iyi, güzel, hatta yüce şeyler yapabilecek biri olduğundan eminim.”</p>

  <p class="normal1">Lucie, bu yitik adama olan inancının saflığı ile o kadar güzel görünüyordu ki kocası onu saatlerce seyredebilirdi.</p>

  <p class="normal1">Kadın kocasına sokulup başını onun göğsüne dayadı ve ona bakarak, “Ve bir tanem!” diye kaldığı yerden devam etti, “Unutma, biz sahip olduğumuz mutlulukla ne kadar güçlüyüz o ise kendi sefaletinde ne kadar zayıf!”</p>

  <p class="normal1">Bu rica onu derinden etkilemişti. “Bunu daima hatırlayacağım hayatım. Yaşadığım sürece aklımda olacak,” dedi.</p>

  <p class="normal1">Karısının sırma saçlı kafasına doğru eğilip dudaklarını onun gül dudaklarına dokundurdu. Eğer o sırada karanlık sokaklarda volta atmakta olan o perişan kişi, genç kadının bu masumane sözlerini duyabilse ve kocasına sevgiyle bakan mavi gözlerdeki merhamet yaşlarının kocası tarafından öpüldüğünü görebilseydi dudaklarından hayatında ilk defa olarak şu sözcükler dökülürdü:</p>

  <p class="normal1">“Tatlı merhametinden dolayı Tanrı onu kutsasın!”</p>
</body>
</html>
