<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Iki-Sehrin-Hikayesi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_22">X<br class="chapter" />
  İki Söz</h2>

  <p class="normal1">On iki ay gelip geçmiş ve Bay Charles Darnay İngiltere’ye yerleşmişti; Fransız edebiyatını iyi bilen biri olarak Fransızca öğretmenliği yapıyordu. Bu yaşta bir profesör de olabilirdi, ancak sadece özel öğretmendi. Dünyanın her tarafında konuşulan, yaşayan bu dili öğrenmek için zaman ayıran ve ilgili genç beylerle çalışıyor;<a href="../Text/Iki-Sehrin-Hikayesi_split_055.html#footnote-127975-52" id="footnote-127975-52-backlink">[52]</a> bilgi birikimi ve yaratıcılığını kullanabileceği bir üslup geliştiriyordu. Üstelik onları İngilizce yazabilmesinin yanı sıra kusursuz bir İngilizce’ye tercüme de edebiliyordu. O zamanlarda böyle eğitmenler kolay bulunmuyordu. Bugünün prensleri ve tabii yarının kralları, henüz öğretmen sınıfından değildiler ve iflas etmiş soylular ise henüz Tellson’ın hesap defterinden silinmemiş, aşçıya ya da marangoza dönüşmemişlerdi. Yetenekleriyle öğrenciler üzerinde alışılmadık gelişmeler ve faydalar sağlayan bir özel öğretmen ve salt sözlük bilgisiyle kalmayarak işine yeni bir şeyler katan zarif bir çevirmen olarak genç Darnay kısa sürede tanınan ve tutulan biri olmuştu. Böylece büyük azmi ve yorulmak bilmez çalışma gayreti sayesinde başarılı olmuştu. Bununla birlikte ülkesindeki durumdan haberdardı ve artan bir ilgiyle izliyordu.</p>

  <p class="normal1">Londra’da ne altından kaldırımlarda yürümeyi ne de gülden yataklarda yatmayı ummuştu. Eğer öyle büyük beklentileri olsaydı, bu kadar başarılı olamazdı. Bir iş beklentisindeydi ve onu bulmuş, başarmıştı, hem de en iyi şekilde. Başarısı buna dayanıyordu.</p>

  <p class="normal1">Zamanının belli bir kısmı Cambridge’de geçiyordu. Burada, müsamaha edilen bir tür kaçakçı gibi, gümrükten Yunanca ve Latince geçirmek yerine Avrupa dilleri kaçakçılığı yaparak üniversite öğrencilerine yabancı dil dersi veriyordu. Geri kalan zamanını Londra’da geçiriyordu.</p>

  <p class="normal1">Cennet’te daima yazın yaşandığı o günlerden, aşağıda çoğunlukla kışın yaşandığı bu günlere kadar, bir erkeğin dünyası değişmez olarak hep tek bir yolda ilerlemiştir; Charles Darnay’ınki gibi, bir kadına duyulan aşkın yolunda.</p>

  <p class="normal1">Tehlike içinde olduğu o saatten bu yana Lucie Manette’i seviyordu. Onun şefkatli sesi kadar tatlı ve güzel bir ses hiç duymamıştı. Kendisi için kazılan mezarın eşiğinde karşılaştıklarında gördüğü o sevecen ve güzel yüz gibisini hiç görmemişti. Ama bu konudan ona henüz bahsetmemişti. Kabaran suların ve upuzun tozlu yolların ardında bulunan, çok uzaktaki boş şatoda –artık rüya gibi sise dönüşen taş şatodaki– gerçekleşmiş suikastın üzerinden bir yıl geçmişti ve henüz ona tek kelime ile dahi kalbinin durumunu açmamıştı.</p>

  <p class="normal1">Bunun için çok iyi bildiği bazı nedenleri vardı. Yine bir yaz günü üniversitedeki işinden Londra’ya döndüğü zaman, Doktor Manette’e konuyu açacak bir fırsat bulma niyetiyle Soho’daki o sessiz ve sakin köşeye yöneldi. Akşam olmak üzereydi ve Lucie’nin Bayan Pross’la dışarıda olduğunu biliyordu.</p>

  <p class="normal1">Doktoru pencerenin önündeki koltuğuna oturmuş kitap okurken buldu. Bir zamanlar çektiği, şiddetiyle insanı sarsan acılara karşı onu ayakta tutan gücü yavaş yavaş yerine gelmişti. Şimdi güçlü, sağlam bir hedefi olan; kararlı, dinç, çok canlı bir adam olmuştu. Yeniden topladığı bu güce rağmen, eskiden olduğu gibi, kimi zaman aniden kendini kaybediyordu, ama bu durum asla sık tekrarlanmıyor ve giderek daha da seyrekleşiyordu.</p>

  <p class="normal1">Çok çalışıyor, az uyuyor, şiddetli yorgunlukları kolaylıkla kaldırabiliyor ve hep neşeli oluyordu. Charles Darnay içeri girince, kitabını bir yana bıraktı ve elini uzattı.</p>

  <p class="normal1">“Charles Darnay! Sizi gördüğüme sevindim. Son üç dört gündür dönmenizi bekliyorduk. Bay Stryver ve Sydney Carton dün buradaydılar ve her ikisi de geciktiğinizi söylediler.”</p>

  <p class="normal1">“İlgileri için onlara minnettarım,” diye cevap verdi. Doktora karşı çok sıcak olmasına rağmen onlara karşı tavrı biraz soğuktu. “Bayan Manette...”</p>

  <p class="normal1">“O da iyi,” dedi doktor, Darnay’ın bitirmesine izin vermeyerek. “Ve dönüşünüz hepimizi sevindirecek. Evle ilgili bazı işler için dışarı çıkmıştı, ama birazdan gelir.”</p>

  <p class="normal1">“Doktor Manette, onun evde olmadığını biliyordum. Sizinle yalnız konuşabilmek için onun evde olmadığı bir zamanı seçtim.”</p>

  <p class="normal1">Bir sessizlik oldu.</p>

  <p class="normal1">“Evet?” dedi doktor, kendini zorladığı belliydi. “Sandalyenizi yakına çekin ve anlatın.”</p>

  <p class="normal1">Sandalye ile ilgili sözlere riayet etti, ancak anlatmak konusunu daha zor bulduğu belliydi.</p>

  <p class="normal1">“Bir buçuk yıldan beri buraya bu derece yakın olma mutluluğunu yaşıyorum, Doktor Manette,” diyerek en sonunda söze başlayabildi. “Bundan dolayı umarım bahsedeceğim konu...”</p>

  <p class="normal1">Doktorun onu susturmak için elini kaldırmasıyla durdu. Kısa bir süre eli böyle kaldıktan sonra geri çekerek sordu:</p>

  <p class="normal1">“Konu Lucie mi?”</p>

  <p class="normal1">“Evet, o.”</p>

  <p class="normal1">“Onun hakkında konuşmak benim için her zaman zor oldu. Onunla ilgili olarak söylenenleri sesinizin aldığı bu tonda dinlemek çok daha zor, Charles Darnay.”</p>

  <p class="normal1">“Sesimin aldığı bu ton, içten bir hayranlık, gerçek bir saygı ve derin bir sevginin ifadesidir, Doktor Manette!” dedi Darnay, saygıyla.</p>

  <p class="normal1">Baba cevap vermeden önce bir başka sessizlik daha oldu.</p>

  <p class="normal1">“Buna inanıyorum. Size karşı dürüst olmalıyım, buna inanıyorum.”</p>

  <p class="normal1">Doktorun konuya girmekteki isteksizliği o kadar açıktı ki, Charles Darnay devam edip etmemekte tereddüt etti.</p>

  <p class="normal1">“Devam edeyim mi, efendim?”</p>

  <p class="normal1">Yeniden sessizlik.</p>

  <p class="normal1">“Evet, devam edin.”</p>

  <p class="normal1">“Söyleyeceğimi tahmin ettiniz, ama yüreğimdekileri, uzun zamandır taşıdığı umutları, korkuları ve endişeleri bilmeden, bunu ne kadar içtenlikle söylediğimi ve hissettiğimi bilemezsiniz. Sevgili Doktor Manette, kızınızı büyük bir bağlılıkla, tüm samimiyetimle, çıkar gözetmeden ve de sadakatle seviyorum. Eğer yeryüzünde aşk diye bir şey varsa, ona âşığım. Siz de âşık olmuştunuz, bırakın eski aşkınız benim adıma konuşsun!”</p>

  <p class="normal1">Doktor yüzü diğer tarafa dönük oturmuş, yere bakıyordu. Darnay’ın son sözü üzerine tekrar elini kaldırdı ve telaşla haykırdı:</p>

  <p class="normal1">“O konuyu açmayın, bayım! Öyle bırakın! Size yalvarırım, bunu hatırlatmayın!”</p>

  <p class="normal1">Haykırışı, sanki duyduğu fiziksel bir acıdan kaynaklanıyor gibiydi ve sesin kesilmesinden çok sonra bile Charles Darnay’ın kulaklarında çınlamaya devam etti. Ona doğru uzattığı elini durmasını rica eder gibi sallamıştı. Darnay bunu anladı ve sessiz kaldı.</p>

  <p class="normal1">“Bağışlayın,” dedi doktor, birkaç dakika sonra kısık bir ses tonuyla. “Lucie’yi sevdiğinizden şüphem yok; buna inanabilirsiniz.”</p>

  <p class="normal1">Sandalyesinde ona doğru döndü, ama ona bakmadı veya gözlerini yukarı kaldırmadı. Eli çenesindeydi ve beyaz saçları yüzünü gölgeliyordu.</p>

  <p class="normal1">“Lucie ile konuştunuz mu?”</p>

  <p class="normal1">“Hayır.”</p>

  <p class="normal1">“Ona yazdınız mı?”</p>

  <p class="normal1">“Hiç yazmadım.”</p>

  <p class="normal1">“Babasına duyduğunuz saygıdan dolayı yaptığınız bu fedakârlığı görmezlikten gelmek haksızlık olur. Babası size teşekkür ediyor.”</p>

  <p class="normal1">Gözlerini yerden ayırmaksızın elini uzattı.</p>

  <p class="normal1">“Biliyorum,” dedi Darnay, saygıyla, “Günlerce sizi birlikte izlemiş biri olarak, Bayan Manette ile aranızda öylesine alışılmadık, hassas, kendisini besleyen koşullara öylesine bağlı bir sevginin varlığını, bunun bir baba ve evladı arasındaki ilişkiyle bile çok fazla benzerlik taşımadığını nasıl anlamam Doktor Manette? Biliyorum efendim, o artık size duyduğu sevgiye görev duygusunun da karıştığı genç bir hanım, ancak size karşı kalbinde bir çocuğun sevgisini ve inancını taşıyor. Çocukluğunda annesi ve babası olmadığını, bu yüzden onun hayatında olmadığınız o eski günlerdeki inanç ve sevgisini şimdi duyduğu bağlılık ve ilgi ile birleştirerek kendini size adadığını biliyorum. Çok iyi biliyorum ki, ona öteki dünyadan geri verilmiş dahi olsaydınız, gözünde şu an olduğunuzdan daha kutsal bir varlık olamazdınız. Biliyorum ki, size sarıldığı zaman aynı anda bir bebeğin, genç bir kızın ve bir kadının elleri boynunuzu sarıyor. Biliyorum ki, sizi severken annesinin kendi yaşındaki halini görüyor ve onu seviyor; sizin benim yaşlarımdaki halinizi görüyor ve sizi seviyor; annesini kırık kalbiyle, sizi ise o korkunç tecrübenizden sonra hayata geri dönüşünüzle seviyor. Bunları sizi gece gündüz evinizde gördüğümden beri biliyorum.”</p>

  <p class="normal1">Lucie’nin babası yüzü öne eğilmiş, sessizce oturuyordu. Solukları biraz hızlanmıştı, ama onun dışında diğer tüm heyecan belirtilerini bastırıyordu.</p>

  <p class="normal1">“Sevgili Doktor Manette, hep bunu bilerek, hep sizi ve onu etrafınızdaki o kutsal haleyle görerek, bir insanın sabredebileceği kadar sabrettim. Kendi sevgimi de aranıza sokmamın geçmişinize, geçmişte yaşadıklarınız gibi pek hoş olmayan bir şeyle dokunmak olduğunu hissettim, hatta şimdi de böyle hissediyorum. Ama onu seviyorum, Tanrı şahidimdir ki, onu seviyorum!”</p>

  <p class="normal1">“Buna inanıyorum,” diye cevap verdi baba, kederli bir sesle. “Daha önce de böyle düşünmüştüm. Buna inanıyorum.”</p>

  <p class="normal1">Darnay, bu kederli seste, kulağına sitemkâr gibi gelen bir ton sezdiği için, “Eğer bir gün talihim, onu benim eşim yaparak bana o mutluluğu yaşatırsa ve o zaman ben aranızda herhangi bir ayrılığa sebep olursam, şimdi söylediğimi söylerim: Bana inanmayın. Üstelik bunun ümitsiz, alçakça bir davranış olduğunu bilmem gerekir. Eğer, –uzun yıllar sonrası için bile geçerli bu– böyle bir şey, düşüncelerim arasında ya da kalbimde gizlenmiş olursa ya da hiç olmamış olsa veyahut da olabilseydi, şu anda bu saygıdeğer ele değemezdim.”</p>

  <p class="normal1">Bunları söylerken elini doktorun elinin üzerine koymuştu.</p>

  <p class="normal1">“Hayır, sevgili Doktor Manette. Sizin gibi Fransa’dan sürgün edilmeyi seve seve kabul etmiş biri; sizin gibi ondan karmaşa, baskılar ve sefalet yüzünden uzaklaşan; sizin gibi kendi çabalarıyla yaşamaya gayret eden ve daha mutlu bir geleceğe inanan biri olarak sadece talihinizi, yaşamınızı ve evinizi paylaşmak ve ölene kadar size sadık kalmak istiyorum. Lucie ile sizin çocuğunuz, yoldaşınız ve arkadaşınız olma ayrıcalığını paylaşmayı değil; yardımcı olmayı ve eğer böyle bir şey mümkünse onu size daha da bağlamayı istiyorum.”</p>

  <p class="normal1">Eli hâlâ doktorun elinin üzerindeydi. Soğuk olmayan bir tavırla bir an için bu dokunuşa cevap veren doktor, ellerini koltuğun kenarlarına koydu ve konuşmanın başından beri ilk defa gözlerini yerden kaldırdı. Bir iç hesaplaşma içinde olduğu yüzünden belliydi; içinde karanlık şüphe ve korkuları barındıran, arada sırada ortaya çıkan o bakışla dolu bir iç hesaplaşma.</p>

  <p class="normal1">“Öyle duygulu ve mertçe konuşuyorsunuz ki, Charles Darnay, size bütün kalbimle teşekkür ediyorum ve size bütün kalbimi, en azından büyük bir kısmını açacağım. Lucie’nin sizi sevdiğine inanmak için bir nedeniniz var mı?”</p>

  <p class="normal1">“Yok. Şu ana kadar yok.”</p>

  <p class="normal1">“Bu konuşmanın öncelikli amacı benim bildiklerim yoluyla bunu araştırmak mı?”</p>

  <p class="normal1">“Bu da değil. Haftalarca bunu yapmaya cesaret edemeyebilirim; belki yanlış belki değil, ama yarın da yapabilirim.”</p>

  <p class="normal1">“Benden yol göstermemi mi istiyorsunuz?”</p>

  <p class="normal1">“İstemiyorum, efendim. Ama bana yol göstermenizin doğru olacağına inanıyorsanız, bunu yapabilecek güçte olduğunuzu düşünüyorum.”</p>

  <p class="normal1">“Benden bir söz mü istiyorsunuz?”</p>

  <p class="normal1">“Evet, onu istiyorum.”</p>

  <p class="normal1">“Nedir bu söz?”</p>

  <p class="normal1">“Siz olmadan herhangi bir umudum olamayacağını çok iyi biliyorum. Eğer şu anda Bayan Manette’in o masum kalbinde yerim varsa bile –böyle olduğunu varsayacak kadar küstah olduğumu düşünmeyin– babası için duyduğu sevgiye rağmen o yeri tutamayacağımı çok iyi biliyorum.”</p>

  <p class="normal1">“Eğer öyleyse, ne yapılması gerektiğini düşünüyorsunuz?”</p>

  <p class="normal1">“Yine aynı şekilde iyi biliyorum ki, herhangi bir talibinin lehine babasının söyleyeceği tek bir söz kendi duygularından ve bütün dünyadan ağır basacaktır. Bu nedenle Doktor Manette,” dedi Darnay, alçakgönüllülükle, ama kararlılıkla, “Hayatımı kurtaracak o sözü istemiyorum.”</p>

  <p class="normal1">“Bundan eminim. Charles Darnay, birbirine uzak olanlarda olduğu gibi yakın insanların arasında da sırlar vardır. İkinci durumdaki bu insanlar hassas ve anlaması güç olurlar. Bu açıdan kızım Lucie benim için bir sırdır. Kalbinde ne olduğuyla ilgili bir tahminde bulunamam.”</p>

  <p class="normal1">“Sorabilir miyim, efendim, acaba başka...” Sormakta tereddüt ettiği için gerisini doktor tamamladı.</p>

  <p class="normal1">“Başka talibi var mı?”</p>

  <p class="normal1">“Sormak istediğim de buydu.”</p>

  <p class="normal1">Doktor cevap vermeden önce biraz düşündü:</p>

  <p class="normal1">“Bay Carton’ı burada kendiniz de gördünüz. Arada sırada Bay Stryver da geliyor. Varsa, sadece onlardan biri olabilir.”</p>

  <p class="normal1">“Ya da her ikisi,” dedi Darnay.</p>

  <p class="normal1">“İkisini de düşünmemiştim. Sanmam. Benden bir söz istiyordunuz. Bana ne olduğunu söyleyin.”</p>

  <p class="normal1">“Eğer Bayan Manette bir gün size, benim cesaret ettiğim gibi açılacak olursa, size söylediklerime ve sizin bunlara olan inancınıza tanıklık etmenizi isteyecektim. Umarım hakkımda, onu bana karşı olumsuz yönde etkilemeyecek kadar iyi düşünüyorsunuzdur. Bu konuda başka bir şey söylemeyeceğim, sizden istediğim bu. Bunu sizden hangi koşulda istediğimi bilmek kuşkusuz hakkınız; hemen açıklayacağım.”</p>

  <p class="normal1">“Herhangi bir koşul öne sürmeden,” dedi doktor, “söz veriyorum. Sizin de ifade ettiğiniz gibi amacınızın saf ve içten olduğuna inanıyorum. Niyetinizin benimle benden daha değerli parçam arasındaki bağları zayıflatmak değil, daimi kılmak olduğuna inanıyorum. Eğer bana, kusursuz mutluluğa ulaşmak için gerekli olduğunuzu söylerse, onu size vereceğim. Eğer şey olsaydı, Charles Darnay, eğer şey olsaydı...”</p>

  <p class="normal1">Genç adam minnetle doktorun elini tuttu. Doktor konuşurken elleri hâlâ bir aradaydı:</p>

  <p class="normal1">“Eğer gerçekten sevdiği adama karşı eskiden gelen ya da yeni oluşmuş herhangi bir sebebim, şüphem, endişem olmuş olsaydı –adamın bunlarda doğrudan suçu yoksa– onun hatırına hepsi silinirdi. Benim için o her şey demek. Acıdan da, yanlıştan da daha değerlidir... Neyse! Bunlar boş laflar.”</p>

  <p class="normal1">Birdenbire sessizliğe gömülüşü ve konuşmayı kestiği anda üzerine kilitlenmiş sabit bakışları öyle garipti ki, Darnay elinin, yavaşça gevşeyerek onu bırakan elin arasında buz kestiğini hissetti.</p>

  <p class="normal1">“Bana bir şey söylemiştiniz,” dedi Doktor Manette, zorla gülümsemeye çalışarak. “Neydi bana söylediğiniz?”</p>

  <p class="normal1">Darnay, daha önce bir koşuldan söz etmiş olduğunu anımsayıncaya kadar ne diyeceğini bilemedi. Aklına gelince rahatlayarak cevap verdi:</p>

  <p class="normal1">“Bana olan güveniniz, benim tarafımdan da aynı güvenle karşılık bulmalı. Hatırlayacağınız gibi, şu andaki adım annemin adıdır, benim değil. Gerçek adımın ne olduğunu ve neden İngiltere’de olduğumu size söylemek istiyorum.”</p>

  <p class="normal1">“Durun!” dedi Beauvais’li doktor.</p>

  <p class="normal1">“Güveninize layık olmak ve sizden bir sır saklamamak istiyorum.”</p>

  <p class="normal1">“Durun!”</p>

  <p class="normal1">Doktorun elleri bir an kendi kulaklarını, hemen sonra Darnay’ın dudaklarını kapatıyordu.</p>

  <p class="normal1">“Sizden istediğim zaman söyleyin, şimdi değil. Eğer dileğiniz gerçekleşir de Lucie sizi severse, bana bunu düğün gününüzün sabahında anlatırsınız. Söz veriyor musunuz?”</p>

  <p class="normal1">“Seve seve.”</p>

  <p class="normal1">“Bana elinizi verin. Neredeyse eve gelir. Bu gece bizi beraber görmese daha iyi olur. Gidin! Tanrı sizi korusun!”</p>

  <p class="normal1">Charles Darnay doktorun yanından ayrıldığında hava neredeyse kararmıştı ve Lucie eve döndüğünde üzerinden bir saat daha geçmiş, hava daha da karanlık olmuştu. Bayan Pross doğrudan üst kata çıktığı için, aceleyle odaya daldığında yanında kimse yoktu ve doktorun okuma koltuğunu boş bularak şaşırmıştı.</p>

  <p class="normal1">“Baba!” diye seslendi Lucie. “Sevgili babacığım!”</p>

  <p class="normal1">Babasının yatak odasından geldiğini duyduğu hafif bir çekiç sesi dışında seslenişine bir karşılık alamadı. Yavaşça aradaki odayı geçerek kapıdan baktı ve korkuyla koşarak geri döndü. Kanı donmuş halde, kendi kendine, “Ne yapsam! Ne yapsam!” diyerek ağlamaya başladı.</p>

  <p class="normal1">Kararsızlığı sadece bir dakika sürdü; telaşla geri döndü ve hafifçe kapısını vurarak yumuşak bir sesle ona seslendi. Onun sesiyle çekiç sesi kesildi. Kızının yanına geldi ve uzun bir süre bir aşağı, bir yukarı yürüdüler.</p>

  <p class="normal1">O gece Lucie, uyurken babasını kontrol etmek için yatağından kalkıp yanına gitti. Babası derin uykudaydı. Alet takımı ve şu eski bitirilmemiş işler her zamanki gibi bir kenarda durmaktaydı.</p>
</body>
</html>
