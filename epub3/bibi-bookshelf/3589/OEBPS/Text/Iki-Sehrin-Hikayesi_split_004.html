<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Iki-Sehrin-Hikayesi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">CHARLES DICKENS</h1>

  <p class="normal1">(D. 7 Şubat 1812, Portsmouth, Hampshire - Ö. 9 Haziran 1870, Gad’s Hill, Chatham yakınları, Kent, İngiltere)</p>

  <p class="normal1">Victoria dönemi İngiltere’sinin (1837-1901) en önemli yazarı olarak kabul edilir. Romanlarında Sanayi Devrimi sırasında halkın içine düştüğü yoksulluğu, yaşadığı sıkıntı ve acıları liberal ve insancıl bir bakış açısıyla dile getirmiştir. Dickens, orta sınıf bir ailenin çocuğuydu. Babası deniz kuvvetlerinde muhasebe memurluğu yapmaktaydı, ama sorumsuzluğu nedeniyle Dickens ailesi sık sık ekonomik sıkıntı yaşıyordu. 1824’te ailenin yaşadığı ekonomik kriz, Charles’ın okuldan alınması ve bir fabrikada çalışmaya başlamasıyla sonuçlandı. Babası ise borçlarından dolayı hapse mahkûm oldu. Bütün bu olumsuzluklar Charles’ı derinden etkiledi ve bu dönemde yaşadıkları, kişiliğini ve sanatını biçimlendirdi. Babası hapisten çıkınca yarım kalan eğitimini tamamlayarak bir avukatın yanında kâtiplik yaptı. Ardından gazetecilik yılları başladı. 1834-36 arasında <span class="ideitalik">Morning Cronicle</span> gazetesinde çalıştı. Bu deneyim, politik fikirlerini oldukça etkiledi. Tiyatroya da büyük bir ilgi duyan Dickens’ın 1833’te çeşitli gazete ve dergilerde ilk deneme ve öyküleri yayımlandı. Bu yazılar 1836’da <span class="ideitalik">Sketches by</span> “<span class="ideitalik">Boz</span>” (Boz’un Karalamaları) adıyla bir araya getirildi. Daha sonra bir yayıncı, Dickens’a o dönemin tanınmış sanatçılarından birinin çizgileriyle bir çizgi roman yazmasını teklif etti ve bu çalışmanın sonucunda, ortaya <span class="ideitalik">Picwick Papers</span> (Mr. Pickwick’in Serüvenleri) çıktı. Kitap çok beğenildi ve Dickens’ı en sevilen yazarlardan biri yaptı. <span class="ideitalik">Oliver Twist</span> (1838) adlı romanından başlayarak <span class="ideitalik">Nicholas Nickleby</span> (1838), <span class="ideitalik">The Old Curiosity Shop</span> (Antikacı Dükkânı; 1841) ve <span class="ideitalik">Barnaby Rudge</span>’yi (1841) kârlı olduğu ve yazdıklarına uygun bulduğu için tefrika olarak yayımladı. Amerika’da kaldığı 5 ay boyunca edindiği izlenimleri <span class="ideitalik">American Notes for General Circulation</span> (Genel Okur İçin Amerika Notları; 1842) ve <span class="ideitalik">Martin Chuzzlewit</span>’te (1844; 2 cilt) anlattı. Romanlarında Londra’daki yaşamla ilgili ayrıntılı bilgiler de veren Dickens, ilk romanlarından itibaren yozlaşmış kurumları ve toplumsal kötülükleri eleştirilerinin merkezine koymuş, karakter yaratma konusundaki ustalığını kanıtlamıştı.</p>

  <p class="normal1">Dickens’ın yapıtlarının bir özelliği de kolay sahnelenebilir nitelikte olmasıydı. Zaman zaman Dickens’ın bir eserinin, Londra’da 20 tiyatroda birden sahnelendiği oldu. Noel kitaplarının ilki olan <span class="ideitalik">A Christmas Carol</span> (Bir Noel Şarkısı, 1843; Bordo Siyah Yay.) büyük bir başarı kazandı. Bu kitabın ardından 1867’ye kadar her yıl Noel’le ilgili öyküler, denemeler yazmayı sürdürdü. Daha da popüler olmasını sağlayan bu eserler arasında <span class="ideitalik">The Crimes</span> (Çan Sesleri; 1845), <span class="ideitalik">The Cricket of the Hearth</span> (1846), <span class="ideitalik">The Battle of Life</span> (Yaşam Mücadelesi; 1846), <span class="ideitalik">The Haunted Man</span> (Lanetli Adam; 1848) ve daha birçok Noel öyküsü bulunmaktadır.</p>

  <p class="normal1">Dickens, bir süre İtalya (1844-45), İsviçre ve Fransa’da (1846-1847) kaldı. 1846’da <span class="ideitalik">Daily News</span> gazetesini kurdu ve yayın yönetmenliğini yaptı, ama bir süre sonra bu işi bıraktı. 1846-48 arasında tefrika olarak yayımlanan <span class="ideitalik">Dombey and Son</span>’da (Dombey ve Oğlu) paranın kötülüklerini, mevki hırsını, “saygın” değerleri eleştirirken; erdem, onur, namus gibi ahlaki değerleri, sade, yoksul insanlara özgü nitelikler olarak gösterdi. Bu roman, Dickens’ın romancılığında bir dönüm noktası oldu.</p>

  <p class="normal1">1849-1850 arasında tefrika edilen ve yazarın ilk kez birinci tekil kişi anlatım tekniğini kullanarak daha çok kendi deneyimlerini anlattığı <span class="ideitalik">David Copperfield,</span> Dickens’ın en çok okunan romanlarından biri oldu. <span class="ideitalik">A Child’s History of England</span> (Bir Çocuğun İngiltere Tarihi; 1851-53), <span class="ideitalik">Hard Times</span> (Zor Zamanlar; 1854) ve <span class="ideitalik">Great Expectations</span> (Büyük Umutlar; 1861) adlı yapıtları değişik dergilerde tefrika olarak yayımlandı. Bazı dergilerde çıkan denemelerini <span class="ideitalik">Reprinted Pieces</span> (Yeniden Basılan Yazılar; 1858) ve <span class="ideitalik">The Uncommercial Traveller</span> (1861) adlı kitaplarında bir araya getirdi.</p>

  <p class="normal1">Dickens, <span class="ideitalik">Bleak House</span> (Perili Ev, 1853; Bordo Siyah Yay.), <span class="ideitalik">Hard Times</span> (1854) ve <span class="ideitalik">Little Dorrit</span> (Küçük Dorrit; 1857) adlı romanlarında, içinde yaşadığı toplumun karamsar ve kasvetli bir tablosunu çizdi. 1858’den itibaren halkın önünde okuma günleri düzenledi ve kitaplarından okuduğu bölümler büyük ilgi uyandırdı. Bu, hem bir gelir elde etmesini hem de okurlarla doğrudan ilişki kurmasını sağladı.</p>

  <p class="normal1"><span class="ideitalik">Our Mutual Friend</span> (Ortak Dostumuz; 1865) ile sınıfsal ve paraya dayalı değerleri sert bir şekilde eleştirdi. <span class="ideitalik">The Mystery of Edwin Drood</span> (Edwin Drood’un Gizemi; 1870) ise yazarın yarım kalan son romanıdır.</p>

  <p class="normal1"><span class="idebold">Diğer önemli eserleri</span></p>

  <p class="normal1"><span class="ideitalik">Sketches of Young Gentlemen</span> (Genç Baylar Üzerine Karalamalar; 1838), <span class="ideitalik">Sketches of Young Couples</span> (Genç Çiftler Üzerine Karalamalar; 1840), <span class="ideitalik">Pictures From İtaly</span> (İtalya’dan Görüntüler; 1846), <span class="ideitalik">The Life of Our Lord</span> (1934), <span class="ideitalik">Play; and Poems</span> (1885. der. R. N. Shepherd; Oyunlar ve Şiirler), <span class="ideitalik">Miscellaneous Papers</span> (1908; der. B. W. Matz; çeşitli yazılar).</p>
</body>
</html>
