<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Iki-Sehrin-Hikayesi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_7"><span class="idebold">I<br class="chapter" />
  Çağ</span></h2>

  <p class="normal1">Zamanların en iyisiydi, zamanların en kötüsüydü; bilgelik çağıydı, ahmaklık çağıydı; inanç devriydi, inançsızlık devriydi; aydınlık mevsimiydi, karanlık mevsimiydi; umudun baharıydı, umutsuzluğun kışıydı; önümüzde her şey vardı, önümüzde hiçbir şey yoktu; hepimiz doğrudan cennete ya da hep birlikte doğruca diğer yola<a href="../Text/Iki-Sehrin-Hikayesi_split_055.html#footnote-127975-1" id="footnote-127975-1-backlink">[1]</a> gidiyorduk... Kısacası devir o kadar şimdiki devre benziyordu ki, devrin en çok ses çıkaran yetkililerinden bazıları, “iyi” ve “kötü” sıfatlarının karşılaştırılmasının yalnızca üstünlük açısından yapılmasında direniyorlardı.<a href="../Text/Iki-Sehrin-Hikayesi_split_055.html#footnote-127975-2" id="footnote-127975-2-backlink">[2]</a></p>

  <p class="normal1">İngiltere tahtında, koca çeneli bir kral ve çirkin yüzlü bir kraliçe vardı; Fransa tahtında, koca çeneli bir kral ve güzel yüzlü bir kraliçe vardı.<a href="../Text/Iki-Sehrin-Hikayesi_split_055.html#footnote-127975-3" id="footnote-127975-3-backlink">[3]</a> Ekmek ve balığı muhafaza edip koruyan her iki ülkenin efendileri için, her şeyin sonsuza dek olduğu gibi kalacağı, billurdan daha berrak bir şekilde ortadaydı.<a href="../Text/Iki-Sehrin-Hikayesi_split_055.html#footnote-127975-4" id="footnote-127975-4-backlink">[4]</a></p>

  <p class="normal1">İsa’dan sonra bin yedi yüz yetmiş beş yılıydı. İngiltere’de şimdi olduğu gibi o dönemde de kehanetlerde bulunulurdu. Gelecekten haber veren Bayan Southcott,<a href="../Text/Iki-Sehrin-Hikayesi_split_055.html#footnote-127975-5" id="footnote-127975-5-backlink">[5]</a> kutsal yirmi beşinci yaşına henüz yeni basmıştı. Muhafız alayındaki bir asker Bayan Southcott’un bir kehanetini ciddiye alan yetkililerin Londra ve Westminster’ın yerle bir olması ihtimaline karşı hazırlıklar yaptırdığını söylemişti. Geçen yılın hayaletleri, doğaüstü bir olay olmasına rağmen pek de özgün olmayan mesajlarını iletmişler, ama Cock Sokağı hayaleti<a href="../Text/Iki-Sehrin-Hikayesi_split_055.html#footnote-127975-6" id="footnote-127975-6-backlink">[6]</a> kendi mesajlarını ilettikten sonra on iki yıl kadar ortalıkta gözükmemişti. Son zamanlarda İngiliz tahtı ve halkına, Amerika’daki İngiliz vatandaşlarının düzenlediği kongreden, dünya düzeni hakkında önemsiz haberler geliyordu.<a href="../Text/Iki-Sehrin-Hikayesi_split_055.html#footnote-127975-7" id="footnote-127975-7-backlink">[7]</a> Söylemesi tuhaf ama, sonraları bu haberlerin insanoğlu için, Cock Sokağı yeniyetmelerinin herhangi birinden alınmış haberlerden daha önemli olduğu ortaya çıkacaktı.</p>

  <p class="normal1">Ruhani konularda, kalkanı ve üç çatallı mızrağı bulunan kız kardeşinden<a href="../Text/Iki-Sehrin-Hikayesi_split_055.html#footnote-127975-8" id="footnote-127975-8-backlink">[8]</a> daha az ayrıcalıklı olan Fransa, kâğıt para basıp harcayarak sarsıntısız ve yumuşak bir şekilde tepeden aşağıya yuvarlanmaktaydı. Ayrıca yağmurlu bir günde, Hıristiyan papazların rehberliğinde elli altmış metre uzağından geçmekte olan pis bir keşiş kafilesini diz çökerek selamlamadığı için, genç bir adamın ellerinin kesilip dilinin kerpetenle kopartılarak vücudunun diri diri yakılması hükmünü vermek gibi insancıl(!) işlerle kendini eğlendirmekteydi.<a href="../Text/Iki-Sehrin-Hikayesi_split_055.html#footnote-127975-9" id="footnote-127975-9-backlink">[9]</a> O zavallı öldürüldüğü zaman, büyük bir olasılıkla, Fransa ve Norveç ormanlarında kök salıp büyümekte olan ve kesilip kereste haline getirilerek torbası ve bıçağıyla tarihin o en korkunç taşınabilir aletine<a href="../Text/Iki-Sehrin-Hikayesi_split_055.html#footnote-127975-10" id="footnote-127975-10-backlink">[10]</a> dönüştürülecek ağaçlar, Oduncu –Kader– tarafından çoktan işaretlenmişti. Ve yine büyük olasılıkla Paris yakınlarında bir yerlerde, sert toprakları ve kaba saba barakaları olan bir yerde, üzerine çamur bulaşmış, domuzların kokladığı, içine kümes hayvanlarının tünediği eski arabaları olan Çiftçi –Ölüm– bu arabaları, mahkûmları Devrim’in idam sehpalarına götürecek arabalar olarak çoktan ayırmıştı. Ne var ki Oduncu ve Çiftçi hiç durmadan ve sessiz sedasız çalıştıklarından, sessiz adımlarla yürüdüklerinden hiç kimse onların ayak seslerini duymadı; zaten harekete geçmiş olduklarından şüphelenip bunu dile getirmek dinsizlik ve hainlik sayılırdı.</p>

  <p class="normal1">İngiltere’ye gelince, burada da ulusal böbürlenmeleri haklı çıkaracak ne güvenli bir ortam ne de bir düzen vardı. Başkentte, her gece silahlı soygunlar yapılıyor, yol kesiliyordu. Aileler, mobilyalarını güvenlik için döşemecilerin depolarına kaldırmadan şehirden ayrılmamaları konusunda açıkça uyarılıyorlardı. Gece karanlıkta yol kesen haydut, gündüz aydınlıkta şehirli bir tüccar oluyordu. İşte bu tüccar bir diğer tüccar dostu tarafından tanınıp bu, yüzüne karşı söylenince “şef” kimliğiyle onu kafasından vuruyor ve hiçbir şey olmamış gibi atını sürüp gidiyordu. Posta arabasının yolu yedi soyguncu tarafından kesilmişti. Muhafız ateş edip üçünü öldürmüş, ancak cephanesi tükenince diğer dördü tarafından vurularak öldürülmüştü. Posta arabasının böyle kolaylıkla soyulmasının ardından, büyük yönetici Londra Valisi’nin yolu, Turnham Green’de bir haydut tarafından kesiliyor ve bu şanlı varlık, maiyetinin gözü önünde soyuluyordu. Londra hapishanelerinde mahkûmlar gardiyanlarla dövüşüyor, yüce adalet üzerlerine karabinalarla ateş açıyor; hırsızlar, Saray’ın kabul odalarında soylu beylerin boyunlarından elmas haçları koparıp çalıyor; silahşörler kaçak eşya bulmak amacıyla St. Giles’e giriyor ve çapulcular silahşörlere, silahşörler de çapulculara ateş açıyordu. Üstelik kimse de bu olayların öyle çok olağandışı olduğunu düşünmüyordu. Bütün bu olup bitenlerin orta yerinde ise kendisine sürekli iş çıkan, her zamankinden daha meşgul ve işe yaramamaktan daha kötü olan cellat vardı. Kâh uzun sıralar oluşturan, türlü türlü suçlar işlemiş insanları, kâh salı günü yakalanan bir hırsızı cumartesi günü asıyor; bir gün Newgate’deki<a href="../Text/Iki-Sehrin-Hikayesi_split_055.html#footnote-127975-11" id="footnote-127975-11-backlink">[11]</a> düzinelerce insanı, bir diğer gün Westminster Hall kapısı önündeki bildirileri yakıyor; bugün canavar bir katilin canını alıyorsa, ertesi gün bir çiftçinin oğlundan altı peni aşıran bir biçarenin canını alıyordu.</p>

  <p class="normal1">Bütün bunlar ve daha binlercesi, sevgili, yaşlı bin yedi yüz yetmiş beş yılında birbiri ardına yaşandılar. Oduncu ve Çiftçi hiç kimse onları fark etmeden çalışırlarken, o iki koca çeneli adamla, biri çirkin, diğeri güzel yüzlü iki kadın rahatça dolaşıp, kutsal yetkilerini<a href="../Text/Iki-Sehrin-Hikayesi_split_055.html#footnote-127975-12" id="footnote-127975-12-backlink">[12]</a> zorbaca kullanmaktaydılar. İşte bin yedi yüz yetmiş beş yılı, o yüce insanları ve aralarında bu hikâyeye konu olanların da bulunduğu sayısız küçük insancığı önlerinde uzanan bu yollarda ilerletiyordu.</p>
</body>
</html>
