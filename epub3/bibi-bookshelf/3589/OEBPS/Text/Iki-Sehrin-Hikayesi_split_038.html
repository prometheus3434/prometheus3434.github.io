<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Iki-Sehrin-Hikayesi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1"><span class="ideitalik">“Eski Marki Hazretleri,</span></p>

    <p class="normal1"><span class="ideitalik">Kasabada uzun süre köylülerin elinde tehlike içinde yaşadıktan sonra tutuklandım ve aşağılanarak, büyük bir zorbalıkla, yayan olarak Paris’e getirildim. Yolculuk boyunca çok sıkıntı çektim. Hepsi bununla da kalmadı ve evim yıkılarak yerle bir edildi.</span></p>

    <p class="normal1"><span class="ideitalik">Tutuklanmama sebep olan suç söylediklerine göre bir göçmen için çalışarak halka ihanet etmekmiş. Bu iddia ile (eğer siz cömert yardımlarınızı o zamana dek benden esirgerseniz) mahkeme huzuruna çıkarılacak ve muhtemelen canımdan olacağım. Her zaman sizin emirleriniz doğrultusunda onlara karşı değil, onlar için çalıştığımı söylemem ise boşuna. Göçmen mallarına el konulmasından daha önce ödemedikleri vergileri bağışladığımı, kira toplamadığımı ve hiçbir işe karışmadığımı söylemem de fayda vermedi. Aldığım tek cevap, benim bir göçmen için çalıştığım. Öyleyse o göçmen nerede?</span></p>

    <p class="normal1"><span class="ideitalik">Ah, Saygıdeğer Marki, nerede o göçmen? Uykumda haykırıyorum ‘O göçmen nerede?’ diye. Tanrı’ya, gelip de beni kurtaracak mı acaba diye yalvarıyorum. Cevap gelmiyor. Ah, Saygıdeğer Marki, Paris’te büyük bir banka olarak tanınan Tellson aracılığıyla belki size ulaşır diye bu umutsuz gözyaşlarımı denizin ötesine gönderiyorum.</span></p>

    <p class="normal1"><span class="ideitalik">Tanrı aşkına, adalet, insanlık ve soylu adınız aşkına Saygıdeğer Marki, size yalvarıyorum bana yardım edin, kurtarın beni. Tek hatam size olan sadakatim. Ah, Marki Hazretleri, siz de bana sadık olun, yalvarırım!</span></p>

    <p class="normal1"><span class="ideitalik">Her an yok olmaya daha çok yaklaştığım bu korku dolu hapishaneden size hazin ve mutsuz selamlarımı gönderiyorum Saygıdeğer Marki.</span></p>

    <p class="sagitalik">Istırap içindeki Gabelle”</p>
  </div>

  <div class="calibre1" id="calibre_pb_39"></div>
</body>
</html>
