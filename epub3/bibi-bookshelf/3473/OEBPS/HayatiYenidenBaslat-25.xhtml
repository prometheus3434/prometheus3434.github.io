<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-25</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-25" lang="tr-TR" xml:lang="tr-TR">
		<div>
			<h1 id="_idParaDest-15"><span><st c="0">KORDON DOLANMASI </st><br /><st c="18">İLE DOĞUM</st></span></h1>
			<p><st c="27">Besin ve oksijen akışını sağlayan kordon, annemizle ve yaşamla aramızdaki en somut bağ ve çok önemli bir aktarım aracıdır. </st><st c="151">Doğuma yakın veya doğum sırasında çeşitli sebeplerle kordon, bebeğin boynuna dolanmış olabilir. </st><st c="247">Rahimden, anneden ayrılma ve dünyaya açılma zamanında bu durumla karşılaşan bebekler ve anneler için doğum zorlu geçebilir. </st><st c="371">Kordonun olağandan uzun olması dolanma riskini artırabilir. </st><st c="431">Her kordon dolanması bebeğin hayatını tehdit etmemekle beraber beslenme sorununa, kalp ritminde bozulma ve yavaşlamaya sebep olabilir. </st><st c="566">Bebeğin hareket kabiliyetini azaltabilir. </st><st c="608">Fark edilmemiş kordon dolanması normal doğum sırasında bebeğin oksijensiz kalmasına sebep olabilir. </st><st c="708">Bazı bebeklerde bir kere, bazı bebeklerde 3-4 kere dolanmış kordonla karşılaşılabilir. </st><st c="795">Bazılarında ise kordon sadece boyna değil ele, ayağa, omuzlara ve karna da dolanabilir.</st></p>
			<p><st c="882">Şimdi kordona, ruhsal ve bilinçaltı alandan bakalım... </st><st c="938">Kordon, bizim ilk bağımızdır. </st><st c="968">Besinle, oksijenle, anneyle, yaşamla kurduğumuz ilk ilişki... </st><st c="1030">Kordonun bedende bir yere dolanması, doğumu zorlaştırması, oksijenin ve besinin geçişinin engellenmesi, yaşamı doğrudan ya da dolaylı tehdit etmesi bebekte birçok kayda sebep olabilir.</st></p>
			<p><st c="1214">Bilinçaltı kayıtlarında tamamlayamamak, sonuçlandırmaktan çekinmek, yeme bozuklukları, sevgiyi sınama ihtiyacı, meydan okumak, zincirleri kırmak için çok mücadeleci olmak, giriş- gelişme-sonuç bağlarını kuramamak, panikatak, kaygı bozuklukları, adım atma zorlukları gibi sorunlara sebep olabilir. </st><st c="1512">Yaşamı tehdit eden oksijensiz kalma hallerinde negatif kayıtlar daha da güçlenebilir.</st></p>
			<p><span><st c="1597">“Elimi kolumu bağlayan bir şey var”</st></span></p>
			<p><st c="1633">Hayatı boyunca herkes onun ağır kanlı olmasından, yavaşlığından şikâyet etmişti. </st><st c="1715">Milyonlarca kere “Ne kadar yavaşsın Murat!” cümlesini duymuştu. </st><st c="1779">Eli kolu zor hareket ediyordu, ayakları da pek canlı sayılmazdı. </st><st c="1844">Artık o da herkesin kendisine, “yavaşsın” demesinden ve hayatın akmamasından çok şikayetçiydi. </st><st c="1939">Randevu alırken sorduğu şuydu: “Kollarımı canlandırabilir misin?”</st></p>
			<p><st c="2004">Konuşması da hareketleri kadar zayıftı fakat düşünce ve duygu sistemi çok hızlı çalışıyordu. </st><st c="2098">Bedenin, çok çalışan zihne uyumlanamadığında yüksek tansiyon tablosu ile sık karşılaşırım, onun da böyle bir sorunu olduğunu öğrenince şaşırmadım.</st></p>
			<p><st c="2244">“Elimi, kolumu bağlayan bir şey var” dedi. </st><st c="2288">Hemen bu cümlenin bilinçaltındaki karşılığına kodlandım. </st><st c="2345">Tüm hikâye açıktı, rahim döneminde uzunca süre kordon omuzlarına dolanmış şekilde yaşamını sürdürmüş, durum fark edilmemiş. </st><st c="2469">Hayatın içinde de kordon dolanmasının oluşturduğu kayıtlarla hiçbir hareketini tamamlayamamış ve zamanla hareket etmemeye başlamış. </st><st c="2601">Yaşı kırkı geçmiş olmasına rağmen bilinçaltı kaydı, hiç fark edilmediği için etkisi ısrarcı bir şekilde devam ediyordu. </st><st c="2721">“Hareket özgürlüğüm yok, elimi kolumu kullanamayacağım” kodlaması günlük hayatında her konuyu olumsuz etkiliyordu. </st><st c="2836">İlişki, iş, kazanç alanları kesintiye uğruyor, hayatın akışı zayıflıyordu. </st><st c="2911">Hayatın içindeki konularla karşılıklı besin ilişkisi kuramıyordu. </st><st c="2977">Verimli fikirleri vardı fakat bedeninden dışarıya çıkartamıyordu. </st><st c="3043">Tüm bunların sonucunda hayatı ağır çekimde yaşıyor ve bir türlü yerini bulamıyordu.</st></p>
			<p><st c="3126">Bilinçaltının anne rahminden gelen kodlarını silip yeni kodlar yazdık. </st><st c="3198">“Zamana ihtiyacım var” diyen bilinçaltına izin verdik ve sürece bıraktık. </st><st c="3272">İki hafta sonra hayatının ve bedeninin biraz hareketlenmeye başladığını, çalışmalara devam etmek istediğini söyledi.</st></p>
			<p><st c="3388">Bir sonraki çalışmada atalarından gelen “etnik, kültürel, dini baskılara uğrama, bildiklerini uygulayamama, tüm inançları ve kültürel mirası saklamak zorunda kalma” kodlarına ulaştık. </st><st c="3573">DNA ile geçişi sağlanan, zihnimizle bilmesek de bilinçdışında bildiğimiz ve ağırlığını taşıdığımız hikâyelerle yolu ayrılırken Murat biraz şaşkındı. </st><st c="3722">Kendisini bu hikâyelere yakın hissetmişti fakat soruyordu: Ailesinde bu kodları sadece kendisi mi üstlenmişti? </st><st c="3833">Neden başka kimsede benzeri bir durum yoktu? </st><st c="3878">Hatta aileye gelen herkes önceki nesilden de hareketli gelirken hareketsizliği seçen tek kişi neden kendisiydi? </st><st c="3990">Tek çocuktu, kendini kıyaslayacağı kardeşi yoktu fakat kuzenlerine bakınca bambaşka deneyimler görüyordu. </st><st c="4096">“Hem hafifim hem de şaşkınım” dedi çıkarken.</st></p>
			<p><st c="4140">Birkaç gün sonra, “Ne hissedeceğimi bilemiyorum, acilen yanınıza gelmem gerekiyor” diye aradı. </st><st c="4236">Geldiğinde heyecanla anlatmaya başladı:</st></p>
			<p><st c="4275">“Atalar çalışmasında çıkan kodların bana ait olması fakat ailede benzediğim kimsenin olmaması beni çok etkiledi. </st><st c="4389">Çok disiplinli, simetri takıntısı olan, işkolik ebeveynlere sahip olduğum için zorlanarak büyüdüm. </st><st c="4488">Annem hep çok bağırırdı. </st><st c="4513">O bağırdıkça ben kilitlenip daha da hareket edemez hale gelirdim ve annem beni çekiştirmeye başlardı. </st><st c="4615">O yüzden annemle konuşmak benim için çok zordur. </st><st c="4664">Yine de bu konuyu onunla konuşmam gerektiğini düşündüm ve hemen aradım. </st><st c="4736">Babam evde yoktu, en doğrusu yüz yüze konuşmaktı, hemen yola çıktım. </st><st c="4805">Geldiğim noktayı anlatınca annem derin derin düşündü. </st><st c="4859">Her zaman beklemeden, düşünmeden, doğruyu bilen tek kişi olarak konuşan annem sessiz kalmıştı. </st><st c="4954">Nihayet anlatmaya başladı.”</st></p>
			<p><st c="4981">Annesi Murat’a, “Artık öğrenmen gerekiyor” diyerek hikâyeyi şöyle anlatmıştı: “Senden önce bir hamileliğim daha var. </st><st c="5099">Yedinci ayda çok ağır bir trafik kazası geçirdik. </st><st c="5149">Uyandığımda bebeğim yoktu. </st><st c="5176">Yaşadığına şükret dediler, bebeği pek önemsemediler. </st><st c="5229">İlk bebeğimdi, büyük bir coşkuyla bekliyordum. </st><st c="5276">Şoka girdim. </st><st c="5289">Uzun süre nefes almakta zorlandım, sabit bir noktaya bakakaldım. </st><st c="5354">Birkaç günün sonunda hastaneden çıkacağımız sırada gözü yaşlı bir hemşire odaya girdi. </st><st c="5441">Genç bir annenin çok zor bir doğum yaptığını ve sonrasında bebeği bırakıp kaçtığını anlattı. </st><st c="5534">Eşimle birbirimize baktık, hastaneden bir bebekle çıkma ihtimalim doğdu. </st><st c="5607">Kaybettiğim bebek erkekti, bırakılan bebek de... </st><st c="5656">Yetkililerle konuştuk, bir şekilde halledildi ve sen bizim bebeğimiz oldun. </st><st c="5732">Sütüm vardı, hemen emzirmeye başladım. </st><st c="5771">Bebeğimi kaybetmiştim ama Allah bana başka bebek göndermişti. </st><st c="5833">Hiç merak etmedim nereden geldin, kimsin diye. </st><st c="5880">Çok az kişinin bildiği bir hikâye olarak bunca yıl saklayabildim. </st><st c="5946">Biyolojik aileni tanımıyorum, seni ben doğurmadım. </st><st c="5997">Sen bana hediye geldin. </st><st c="6021">Çok farklıydın, biz nasılsak sen tam tersiydin hep. </st><st c="6073">Allah’ın bana ne demek istediğini bulmaya çalıştım, olmadı. </st><st c="6133">Tüm bunlar neden yaşandı bilemiyorum. </st><st c="6171">Senin için elimden geleni yaptığımı düşünüyorum. </st><st c="6220">En çok da yavaşlığınla, bu hayatta çok ezileceğini düşündüm. </st><st c="6281">Bu olaydan aldığım en net mesaj, seni korumuş olmamızdır. </st><st c="6339">Nelerden ve ne kadar, kim bilir? </st><st c="6372">Seni hep çok sevdim. </st><st c="6393">Sen benim için çok büyük anlamlara sahipsin. </st><st c="6438">Olanları sana nasıl anlatacağımı yıllarca düşündüm. </st><st c="6490">Yirmili yaşlarını geçince de artık anlatamayacağıma karar verdim. </st><st c="6556">Sır bana çok ağır geliyordu. </st><st c="6585">Artık anlattım, sonuçlarına da razıyım.”</st></p>
			<p><st c="6625">Murat bunları duyunca donakaldığını söyledi ve devam etti: “Bir anda her şeyin açığa çıkması ve kimseye benzemememin bir sebebinin olması beni rahatlattı. </st><st c="6781">Annemin neden yalnız doğum yaptığını ve kaçtığını merak ettim. </st><st c="6844">Babam kimdi acaba? </st><st c="6863">Ensest bebeği miyim, tecavüz bebeği miyim yoksa yasak ilişki bebeği mi? </st><st c="6935">Ben kimim, neyim? </st><st c="6953">Sorular beynimde dönerken kalktım, kollarımı kocaman açıp anneme sarıldım. </st><st c="7028">İkimiz de ağlıyorduk. </st><st c="7050">Teşekkür etmeye başladım. </st><st c="7076">Yüzlerce kez teşekkür ettim. </st><st c="7105">Kollarım çözülmüştü. </st><st c="7126">Hayatım çözülmüştü. </st><st c="7146">Kordon dolanması ile başlayan ve birçok dolanma ile devam eden hayatın tüm düğümleri açıldı. </st><st c="7239">Tam olarak ne olduğumu bilmek istiyorum, bana yardım eder misiniz?”</st></p>
			<p><st c="7306">Murat için yeni bir yolculuk başlamıştı. </st><st c="7348">Kendine, bilinmeyen geçmişini bilmeye, geleceği olgunlaştırmaya açmıştı yelkenini.</st></p>
			<p><span><st c="7430">Doğum hikâyesi kişiyi bir yerde yakalar</st></span></p>
			<p><st c="7470">Annesi Hafize’ye, “Senin sevgi küpünün altı açık, ne yaparsak dolduramıyoruz” dermiş. </st><st c="7557">Gerçekten de sevilmediğine inanıyordu. </st><st c="7596">Buna bir türlü ikna olamadığı için ilişkileri yürümüyor, aile içi ilişkilerde de sıkıntı yaşıyordu. </st><st c="7696">Zorlukları başardıkça rahatlayacağını düşünüyor, her zorluğun ardından daha zoru gelince yılmadan devam ediyordu. </st><st c="7810">Sistemli, düzenli hayatında her şeyi kurallar yönetiyordu. </st><st c="7869">Hayatın kurallardan büyük olduğunu nihayet, yürümeyen bir ilişkisi sayesinde fark edip kapımı çalmıştı. </st><st c="7973">“Akmıyor, hayat bir türlü akamıyor” diye öfkeli öfkeli konuşuyordu. </st><st c="8041">Bu konunun hayattan değil de kendisinden kaynaklı olduğunu anlatmam ve onun da anlaması için zamana ihtiyacımız vardı. </st><st c="8160">Aramızdaki konuşma aşağı yukarı şöyle devam etti:</st></p>
			<p><st c="8209">“Her işi bitirmek için çok ama çok çabalıyorum, son anda bin tane zorluk çıkıyor, tüm süreçte gösterdiğim çabadan katbekat fazlasını sarf etmem gerekiyor. </st><st c="8365">Lanetli miyim diye düşünmeye başladım.”</st></p>
			<p><st c="8404">“Hep böyle miydi? </st><st c="8423">Bir dönemden sonra mı başladı?”</st></p>
			<p><st c="8454">“Hatırladığım kadarıyla hep böyleydi.”</st></p>
			<p><st c="8493">“Nasıl doğduğunu biliyor musun?”</st></p>
			<p><st c="8526">“Bilmiyorum. </st><st c="8540">Ne önemi var ki? </st><st c="8557">Bir de doğumdan hikâye çıkartmayın bana. </st><st c="8598">Yeterince sorunum olduğunu düşünüyorum. </st><st c="8638">Çözüm ihtiyacıyla geliyorum, siz yeni sorundan bahsediyorsunuz.”</st></p>
			<p><st c="8702">“Belki de travmatik bir doğum yoktur, belki de doğum şeklin hayatın ritmini belirlemiştir.”</st></p>
			<p><st c="8794">“Mevcudu çözmeye bakalım. </st><st c="8821">Başka bir hikâye ile ilgilenmek istemiyorum.”</st></p>
			<p><st c="8866">Ona, bedende ve bilinçaltında duygu temizliği yapmak için “derin düşünce” çalışması yapmaya karar verdim. </st><st c="8973">Çalışma bittiğinde hafiflemişti. </st><st c="9006">Birçok negatif duygunun ve bunlara ait hikâyelerin temizlenmiş olması öfkeyi azaltmış, bedeni rahatlatmıştı. </st><st c="9115">Sonraki hafta tekrar görüştük. </st><st c="9146">Öfkesi azalmış fakat yerine garip bir duygu gelmişti, ne hissettiğini anlatamıyordu.</st></p>
			<p><st c="9230">“Arada bir kıyafetimin boğaz kısmını esnetmek istiyorum. </st><st c="9288">Boğazımda bir şey varmış gibi geliyor. </st><st c="9327">Bu hisle uğraşmaktan başka bir şey düşünemez oldum. </st><st c="9379">Nedir bu?”</st></p>
			<p><st c="9389">“Yine aynı soruya döneceğim, doğum hikâyenizi biliyor musunuz?”</st></p>
			<p><st c="9453">“Doğum hikâyemi bilmiyorum, açıkçası öğrenmek de istemiyorum.”</st></p>
			<p><st c="9516">“İşin hikâye kısmı ile ben de ilgilenmiyorum. </st><st c="9563">Binlerce doğum hikâyesi dinledim. </st><st c="9597">Hikâyenin bilinçaltında ürettiği kodların peşindeyim. </st><st c="9651">Her doğum kendi içinde zorluklar barındırır fakat herkes doğum hikâyesinin etkilerini hayatı boyunca taşımaz. </st><st c="9761">Eğer bugün boğazınız adeta sıkılıyor, işleriniz son anda krize giriyor, zorluk bilinci hücrelerinize işlenmiş şekilde devam ediyorsa kordon dolanması ihtimalini dikkate almak zorundayım. </st><st c="9948">Eğer öyle ise başka yerlerde aramaya gerek yok. </st><st c="9996">Ayrıca bilinçaltına sorup kodları öğreneceğiz. </st><st c="10043">Gidip doktoru ya da ebeyi bulmaya, doğum kayıtlarına ulaşmaya gerek yok. </st><st c="10116">Sizinle ilgili bilginin tüm kaynağı yine sizde.”</st></p>
			<p><st c="10164">Nihayet ikna olmuştu.</st></p>
			<p><st c="10186">“Bakıp kurtulalım” dedi.</st></p>
			<p><st c="10211">Bilinçaltına kodlanıp doğumla gelen travma olup olmadığına baktım. </st><st c="10279">Ölüm sınırında ve uzun süren bir doğumla, anne ve bebeğin neredeyse pes edeceği bir hikâye ile karşılaştık. </st><st c="10387">Çok duygusuz ve kayıtsız dinledi hepsini. </st><st c="10429">Kendimi doğrulama peşinde olduğumu düşündüğünü ve hikâyeyi hiç üstlenmediğini sonradan itiraf etti. </st><st c="10529">Çalışmanın içinde de duruma çok yabancı kaldı. </st><st c="10576">Yani çalışmayı tamamlamıştık fakat konuyu çözdük diyemiyordum. </st><st c="10639">Zamana bırakmak istedim.</st></p>
			<p><st c="10663">Doğum hikâyesi kişiyi hayatta hep bir yerlerde yakalar, bir gün bir yerde mutlaka açığa çıkar. </st><st c="10759">Elbette bilgi ortaya çıkınca kendisini doğrulatmak ister. </st><st c="10817">Yine öyle oldu. </st><st c="10833">Hafize çalışmadan birkaç hafta sonra, gelen davet üzerine istemeyerek bir aile toplantısına katılmış. </st><st c="10935">Zaten kötü giden hayatına akrabalar burnunu sokacak diye düşünmüş giderken de... </st><st c="11016">Önce pek dâhil olmamış sohbetlere, gelen soruları geçiştirmiş. </st><st c="11079">Sonra herkes hayatında iyi gitmeyen konulardan bahsetmeye başlamış ve hatta kimin kime nasıl yardımı olabilir diye konuşmuşlar. </st><st c="11207">Hafize ilk defa aile ortamında böyle bir konuşmaya şahit olmuş. </st><st c="11271">Derken gözler ona dönmüş, o da hayatında yolunda gitmeyen her şeyi anlatıvermiş. </st><st c="11352">“Sanki çuvalın ağzı açıldı, kendime hâkim olamadım. </st><st c="11404">Anlattıkça anlattım” diyordu o günü aktarırken. </st><st c="11452">Herkes şaşkın, bir o kadar da memnun bir şekilde izlemiş onu.</st></p>
			<p><st c="11513">Teyzesi, “Senin için hep çok endişelendim. </st><st c="11557">O kadar zor doğdun ki hayatının da zor olacağını düşündüm. </st><st c="11616">Sen doğarken annen de sen de ölümden döndünüz. </st><st c="11663">Baban henüz boşanamamıştı, annen hamileliği sürdürmek istedi. </st><st c="11725">Senden vazgeçmedi. </st><st c="11744">O vakitte kocasız çocuk doğurmak hiç kolay değildi. </st><st c="11796">Annen evde doğum yapmaya karar verdi. </st><st c="11834">Anneannen ve deden bu duruma hiç kızmadı. </st><st c="11876">Hep doğmanı isteyip desteklediler. </st><st c="11911">Gergin bir hamilelik dönemi olsa da anneni el üstünde tuttuk. </st><st c="11973">Doğum çok uzun sürdü, annen çok yoruldu ve artık tansiyonu çok düşüp pes etme noktasına geldi. </st><st c="12068">Çok korktuk. </st><st c="12081">Doktor ve ebe ameliyata alınması gerektiğini söyledi fakat hastaneye gidecek hali kalmamıştı. </st><st c="12175">Azimle geldin sen. </st><st c="12194">Doğduğunda nefes almıyordun, mosmordun. </st><st c="12234">Kordon boynuna tam dört sefer dolanmıştı. </st><st c="12276">Hemen müdahale ettiler ve sen ağladığında hepimiz yeniden rahat nefes almaya başladık. </st><st c="12363">Senin ağlaman hayatta en sevindiğim andı. </st><st c="12405">Bu cümleyi seni her gördüğümde içimden söylerim. </st><st c="12454">Seni dünyanın en narin bebeği ilan edip öyle baktık. </st><st c="12507">Bir yaşını biraz geçmiştin ki baban geldi ve evlendiler. </st><st c="12564">Sen bebekken yüzünde ara ara doğduğun anın ifadesini görürdüm ve endişelenirdim, ya hayatın öyle geçerse diye. </st><st c="12675">Öyle olduğu için de çok üzüldüm. </st><st c="12708">Senin için ne yapabilirim?”</st></p>
			<p><st c="12735">Sorup soruşturmaktan kaçsa da hikâyesini öğrenmişti, annesi ve babasıyla konuşmak için yanlarına gitti hafta sonu. </st><st c="12851">Her şeyi tekrar dinledi. </st><st c="12876">Evlilik dışı bebek olmasının ona yük vereceğini düşündükleri için hikâyeyi hiç paylaşmadıklarını anlatmışlar. </st><st c="12986">Bir çocuk daha istemeyen annesini de çok iyi anladı.</st></p>
			<p><st c="13038">Tabii ki bir araya gelip konuyu konuştuk, değerlendirdik. </st><st c="13097">Yaşamda alacağı yolla ilgili yeni frekansı belirleyip bilinçaltına yükledik. </st><st c="13174">İniş çıkışlı giden yaşamı yavaş yavaş yolunu bulmaya başladı. </st><st c="13236">Herkesin yeniden doğmak için şansı vardır. </st><st c="13279">Doğum hikâyesini değiştirmek ve hayatı kendinden doğurmak herkesin hakkıdır. </st><st c="13356">Hafize bu hakkı çok güzel kullandı.</st></p>
		</div>
	<div id="charCountTotal" value="13391"></div></body>
</html>
