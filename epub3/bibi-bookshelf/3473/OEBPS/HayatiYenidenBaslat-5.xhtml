<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-5</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-5" lang="tr-TR" xml:lang="tr-TR">
		<div>
			<h1 id="_idParaDest-2"><span><st c="0">KİTABIN </st><br /><st c="9">ZAMAN ARAYIŞI</st></span></h1>
			<p><st c="22">Anne rahmi ve doğum hikayelerini yazma fikri 2018 yılında kalbimden geçip dilime döküldü. </st><st c="113">Önemine her gün defalarca şahit olduğum bu kıymetli dönemi ne şekilde yazacağımı planladım. </st><st c="205">Hikayeleri zihnimin bir bölümüne topladım. </st><st c="248">Eskiden yeniye yaptığım tüm çalışmaları gözden geçirdim ve hangi konuların daha yoğun olduğunu tespit edip yine zihinsel bir liste oluşturdum. </st><st c="391">2019’un ağustos ayında yazma niyetiyle bilgisayarımın başına oturdum. </st><st c="461">Önce kitabın zihnimdeki içindekiler sayfasını yazıya döktüm. </st><st c="522">Ancak ilerleyemedim. </st><st c="543">Bugüne kadar çıkan üç kitabımda da zihinsel hazırlığı yapıp yazmaya oturunca kitabı, on günde editörüme teslim edecek hale getirmiştim. </st><st c="679">Arkasında yılların bilgisi, emeği, deneyimi olan bu on gün, dışarıdan bakınca çok kısa, lakin tıpkı bereketli bir nar gibi görünenden fazlasıydı.</st></p>
			<p><st c="824">Eylül, ekim derken günler aktı geçti ama tek satır yazamadım. </st><st c="887">Zihnim bilgiyi topluyor, işliyor fakat parmaklarıma “yazmak” hükmü bir türlü ulaşmıyordu. </st><st c="977">Kitabın Ekim 2019’da rafa çıkmasını hedeflemiştik ama akmıyordu işte. </st><st c="1047">İlk defa yaşadığım bu durumu değerlendirdim, editörüm Yaprak’ı aradım ve “Kitap kendine bir zaman belirledi. </st><st c="1156">Bir şeyler olacak ve kitap kendi zamanını bulacak. </st><st c="1207">Bedenim ve zihnim yazmak konusunda ne zaman ortaklaşa hareket ederse o zaman vakti gelmiştir diyeceğim” dedim. </st><st c="1318">Beklemeye karar verdik.</st></p>
			<p><st c="1341">2020 Mart’ının ilk günleriydi, bir anda yazmaya başladım, dokuz günde kitabı tamamladım. </st><st c="1431">Tam da o günlerde Covid 19 pandemisi tırmanışa geçmiş, Dünya Ana insanı evlere kapatıp, kendini yenilemeye başlamıştı. </st><st c="1550">Tıpkı insan gibi bir canlı olan gezegenimiz “yeniden doğum” programına girmişti. </st><st c="1631">İnsanın insana, canlılığa, doğaya olan kıyımına şefkatle bir ara verip bilincin yükselmesini talep etmiş ve kendini kendinden doğurmak üzere doğa ile anlaşmıştı. </st><st c="1793">Bu sebeple kitabımı Dünya Ana’nın yeniden doğumuna adadım. </st><st c="1852">Kitap da tam bu sırada bitip yerini buldu. </st><st c="1895">Her birimizin kendisiyle ilgilenmesi, yolunda gitmeyen her şeyi tespit edip düzeltmesi için oluşan zamanda bilgiler derlenip toplandı.</st></p>
			<p><st c="2029">Dikkati, yaşamın en önemli kodlarının oluştuğu anne rahmi sürecine vermemiz ve dünya ile birlikte yeniden doğmamız birlik bilincimize, ortak bilince nice katma değerler kazandıracaktır.</st></p>
			<p><st c="2215">Kitap nasıl raflarda yerini zamanında bulduysa, ihtiyacınız olan vakitte de sizinle buluşacak, görevini tamamlayacaktır. </st><st c="2337">Tıpkı Dünya Ana için görevini yaptığı gibi.</st></p>
			<p><st c="2380">Hamileliğiniz ya da doğumunuz bu dönemde gerçekleşmiş olabilir. </st><st c="2445">Rahat olun, her şey olması gereken zamanda oluyor. </st><st c="2496">Bebeğiniz hepimiz gibi yüce bir ruh, kendisi için en doğru zamanı tespit edip dünyaya, yaşama katılıyor. </st><st c="2601">Kendiniz ve bebeğiniz için huzurlu olmanıza niyet ediyorum.</st></p>
		</div>
	<div id="charCountTotal" value="2660"></div></body>
</html>
