<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-50</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-50" lang="tr-TR" xml:lang="tr-TR">
		<div>
			<h1 id="_idParaDest-27"><span><st c="0">ÇOCUK EBEVEYN</st></span></h1>
			<p><span><st c="14">“Annem, annem miydi, ablam mı?”</st></span></p>
			<p><st c="46">Yeliz anlatıyor:</st></p>
			<p><st c="63">“Babam ve ailesi İngiltere’den izne gelmiş, nasıl olduğunu kimse anlamadan aileler anlaşıvermiş, henüz yaşları on yedi iken çocuklar evlendirilmişler. </st><st c="215">Evlilik, ilişki, cinsellik hakkında hiçbir şey bilmeyen çocukları, rızalarını bile almadan evlendirip bir odaya tıkmışlar, kapıda kanlı çarşaf beklemişler. </st><st c="371">Neredeyse ilk gece hamilelik oluşmuş, annem on sekiz olmadan ben gelmişim. </st><st c="446">Annem çocuk, ben çocuk... </st><st c="472">Ben ağlayınca o da ağlarmış. </st><st c="501">O kadar çok iş yüklemişler ki ne benimle ilgilenebilmiş ne de yaşında olabilmiş. </st><st c="582">Anneliği öğrenemeden ikincisi gelmiş. </st><st c="620">Annem, ‘Siz büyüdükten sonra bana sıra geldi’ diyor. </st><st c="673">Çok tatlı bir kadındır, çok severiz birbirimizi. </st><st c="722">Fakat büyürken anne miydi, abla mıydı, evin hizmetçisi miydi belli değildi. </st><st c="798">Babamın da büyüyüp yetişkin olduğu pek söylenemez. </st><st c="849">İşin özü çocuk anne ve çocuk babayla büyüdük. </st><st c="895">O ortama doğduğum için ben çabuk öğrendim İngilizceyi. </st><st c="950">Onları doktora götürmek, kurumlarda işleri için tercüman olmak hep bana kaldı. </st><st c="1029">Küçük yaşta ben de onların ebeveyni oldum. </st><st c="1072">Roller hiç oturmadı bizde. </st><st c="1099">Şimdi de hayatta, ilişkilerde, iş ortamında hep rolleri karıştırıyorum. </st><st c="1171">Bu konuyu düzeltmeye ihtiyacım var.”</st></p>
			<p><span><st c="1207">“Anneme acıyor, kendimizden vazgeçiyoruz”</st></span></p>
			<p><st c="1249">Ekrem anlatıyor:</st></p>
			<p><st c="1266">“Anneannem, dedem, annem ve iki dayım tarlaya giderken traktörle uçuruma yuvarlanmışlar. </st><st c="1356">O kazadan sadece annem sağ çıkmış. </st><st c="1391">Akrabaları bakımını üstlenmek istememiş ve henüz on üç yaşındayken duvaklı gelinliğinin içinde kaybolmuş. </st><st c="1497">Ayağında yüksek ökçeler, başkasının üç beden büyük gelinliğinin içinde yürüyemez vaziyette gerdeğe girmiş. </st><st c="1604">Çok korkmuş, ağlamış ama nafile, o iş yapılacak! </st><st c="1653">Annem on dört iken ikiz bebekler olarak doğmuşuz. </st><st c="1703">Eşine karılık, bize annelik, büyüklere hizmetçilik yapmak zorunda kalmış. </st><st c="1777">Ailesinin ölümü, okuma hayallerinin suya düşmesi, henüz şoktayken kendini düğününde bulması, bir yıl içinde zor doğumla ikiz çocuklarının olması ve etrafın bitmeyen beklentilerini taşıyamaması sonucu hastanelik olmuş. </st><st c="1995">Bir süre konuşamamış, sabit bir noktaya bakıp öylece duruyormuş. </st><st c="2060">İlk zamanlar babam durumun ne olduğunu anlamayıp şiddet dahi uygulamış. </st><st c="2132">Annem hastanelik olduktan sonra doktorlar babama, “Hadi akrabaları kurtulmak istedi bu çocuktan da sen nasıl evlendin?” diye sorunca akılları başlarına gelmiş. </st><st c="2292">Annem eve geri geldiğinde tanımamışız ve ona bakıp ağlamışız. </st><st c="2354">Bir travma daha olmuş bu durum annem için. </st><st c="2397">Ona iyi bakılmasıyla ilgili çok tembihlerde bulunulmuş, babam ve ailesi de nihayet hatalarını anlayıp ellerinden geleni yapmış ama annem ağır depresyondan pek çıkamamış. </st><st c="2567">Biz büyüyünce o da biraz büyüdü ve birlikte bir şeyler yapmak ona iyi geldi. </st><st c="2644">Yüzü biraz gülmeye başladı. </st><st c="2672">Babam biz on üç yaşındayken Rusya’da iş bulup gitti. </st><st c="2725">Bir daha da gelmedi. </st><st c="2746">Annemden mi kaçtı, hatalarından mı bilemiyoruz. </st><st c="2794">İkizim, ben ve annem birlikte yaşamaya başladık. </st><st c="2843">Biz anneme çok acıyoruz, bu acıma duygusunun ikimizin de hayatını bağladığını fark ettik. </st><st c="2933">Sadece onu mutlu etmeye çalışıyoruz ve kendi hayatlarımızdan vazgeçiyoruz.</st></p>
			<p><st c="3007">Çocuk ebeveynlerin çocukları birtakım boşluklarla büyüyebilirler. </st><st c="3074">Hele ki geniş ailede büyüyorlarsa annenin, babanın kim olduğu birbirine karışır, büyükler anne-baba gibi davranırken, anne-baba ise daha çok ağabey, abla gibi konumlanır. </st><st c="3245">Çocuk, kardeş, torun gibi kavramlar da böylece karmakarışık olur.</st></p>
			<p><st c="3310">Rıza dışı evlendirilmeye ve çocuk gelinlere ne kadar karşı çıksak da hâlâ kişisel haklara müdahale şeklinde coğrafyamızda uygulanmaya devam ediliyor. </st><st c="3461">Sonuçlarının da iç açıcı olmadığını tahmin etmek zor değil. </st><st c="3521">Çoğunlukla mutsuzluğa gebe olan bu tarz evliliklerde kişiler depresif, öfkeli, çaresiz, desteksiz, değersiz hissedebiliyor. </st><st c="3645">Bu hislerden ve deneyimlerden gelen bebekler de paylarına düşeni alıyor.</st></p>
			<p><st c="3717">Elbette her ruh içine doğacağı aileyi seçme özgürlüğüne sahip. </st><st c="3781">Bu aileleri seçen ruhlar da kendi tekâmül süreçlerine hizmet eden veriler buldukları için seçiyorlar. </st><st c="3883">Bize düşen, danışan “..... </st><st c="3910">konuyu yoluna sokmama yardım et” dediği vakit bilinçaltı, ruh, duygu ve düşünce denkleminin içinde anlamlı, verimli bir süreç oluşturmak. </st><st c="4048">Tabii ki tüm seçimlere saygı duyarak... </st><st c="4088">Yaşanan her şey saygıyı hak eder çünkü tüm deneyimlerin arkasında seçimler vardır. </st><st c="4171">Dünya gözü ile olan seçimlerle, bilinçaltı ve ruhsal seçimler farklılık gösterir. </st><st c="4253">Hepsinin birlikte hareket ettiğini daima hatırlayalım.</st></p>
			<p><st c="4307">Çocuk ebeveynlerle büyümek rol karmaşaları, kendini nereye oturtacağını bilememek, depresyona yatkınlık, kural ve sınırlar konusunda belirsiz kavramlara sahip olmak, aşırı hareketlilik, fazla hayalperestlik, yaşamın merkezinde kalamamak gibi sorunlara sebep olabilir.</st></p>
			<p><st c="4575">Evlatlarını çocuk yaşta evlendirenleri, bu duruma seyirci olanları, sesi çıkmayanları affetmek sürecin yönetilebilir olmasına destek olacaktır.</st></p>
		</div>
	<div id="charCountTotal" value="4719"></div></body>
</html>
