<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-63</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-63" lang="tr-TR" xml:lang="tr-TR">
		<div>
			<p><span><st c="0">“Bize düşen bütüncül bakabilmek”</st><br /><br /></span><span><st c="33">Uzm. </st><st c="39">Dr. </st><st c="43">Berna Yahşıman Elkabes</st><br /><st c="65">Pediatrik Gastroenterolog</st></span></p>
			<p><st c="91">Modern batı tıbbının en büyük sorunu, insanı sadece fiziksel bedenden ibaret bir makine gibi görmesidir. </st><st c="197">Ancak ne mutlu bize ki “ruh, beden, zihin, duygu” ortak sağlığını hedefleyen holistik tıp yaklaşımı son yıllarda çığ gibi büyüyor.</st></p>
			<p><st c="327">İnsan küçücük bir evren, yukarısı nasılsa aşağısı da öyle.</st></p>
			<p><st c="386">Biz doktorlar “Hastalık yok, hasta vardır” deriz. </st><st c="437">Tüm nedensel koşullar, risk faktörleri aynı olsa bile her hastalık her bireyde farklı seyreder. </st><st c="533">Çünkü her insanın o hastalık için algısı, düşünceleri, duyguları, kısaca o muhteşem zihnin bağışıklık sistemi üzerinde etkisi farklıdır. </st><st c="670">Büyük hekim Hipokrat, “İyileşmeyecek hastalık yoktur. </st><st c="724">İyileşmeyecek hasta vardır” demiştir.</st></p>
			<p><st c="761">Hekimler olarak tıp bilgimizi sanata dönüştürebildiğimiz oranda başarılıyız. </st><st c="839">Klasik eğitimimizin ezber kalıpları dışına çıkmalıyız. </st><st c="894">Ancak ezberlerimizi bozar, algımızı genişletebilirsek daha yüksek bir şuurla sezgilerimize önem verir, gerçek sanatçı hekimler olabiliriz. </st><st c="1033">İçimizde insanlığın ortak bilincinden beslenen, kadim zamanlardan gelen sonsuz bir bilgi deposu var. </st><st c="1134">Sağduyumuz, sezgilerimiz, samimi isteğimiz bu depoyu bizim hizmetimize sunar. </st><st c="1212">Bize düşen modern tıp ve gelişen teknoloji ile bu bilgileri harmanlayabilmek, bütüncül bakabilmek.</st></p>
			<p><st c="1310">Vücudun muhteşem işleyişini, ruhsallığımızı, düşüncelerimizin yaratımlarımızdaki gücünü değerlendirecek seviyeye ulaştığımızda görüyoruz ki tıp fakültelerinde bize öğretilen bilgi okyanusta bir damla. </st><st c="1512">Anlayamadığımız, yorum bile yapamadığımız o kadar çok şey var ki. </st><st c="1578">Sınırlı algımızla sınırsızlığı kavrayamıyoruz. </st><st c="1625">Daha da ileri gidip hakkında hiçbir şey bilmediğimiz, anlayamadığımız bir konuyu peşinen reddederek en büyük cehalet örneğini sergiliyoruz.</st></p>
			<p><st c="1764">Hastalık enerji bedende başlıyor</st></p>
			<p><st c="1797">Tıpta, özellikle genetik biliminde son gelişmeler, kalıtımın kader olmadığını, DNA’nın çevresel etkenlerle değişebildiğini gösteriyor. </st><st c="1933">Gerek anne rahminde gerek daha sonrasında kaygılar, korkular, kıskançlıklar, affedememe, değersiz hissetme ve benzeri duygular bizi hem fiziksel hem ruhsal olarak hasta ediyor. </st><st c="2110">Artık tüm hastalıkların önce enerjetik bedende başladığı yani tohumlandığı gittikçe artan sayıda hekim tarafından kabul ediliyor. </st><st c="2240">Bunların önemli bir kısmının fiziksel nedenini bulamayıp “psikosomatik” deyip geçiyoruz.</st></p>
			<p><span><st c="2328">Çocuklar ne yaşıyor da hastalanıyor?</st></span></p>
			<p><st c="2365">Ruhsal boyutta çözümlenme olmadan hiçbiri düzelmiyor. </st><st c="2420">Ruhsal derken hep yaşanan olumsuz olaylara verdiğimiz tepkileri anlıyoruz. </st><st c="2495">O zaman çocukların sorunlarına yabancılaşıyoruz. </st><st c="2544">“Bu çocuklar bu kısa sürede ne yaşadı ki ruhları yaralandı?” diyoruz. </st><st c="2614">Bilinçaltı ve ata kayıtlarını hiç önemsemiyoruz. </st><st c="2663">Oysa bu kayıtların toplamı yaşamı formatlıyor.</st></p>
			<p><st c="2709">Bedenimiz en büyük bilge. </st><st c="2736">Bedenin o şaşmaz, müthiş aklına teslim olsak, bilinçaltındaki yanlış kodlamaları dönüştürebilsek sorunlarımıza mucizevi çözümler gelecek. </st><st c="2874">Çocuklar bu konuda çok başarılılar.</st></p>
			<p><st c="2909">Çocuklar geçmişin yükünü, geleceğin endişesini taşımazlar, anda kalırlar. </st><st c="2984">Bir şeyi istediklerinde tutkuyla, delicesine, inatla isterler. </st><st c="3047">Yani niyetleri saf, inançları güçlüdür. </st><st c="3087">Hiç vazgeçmezler, o küçücük bedenlerinin inanılmaz bir direnci vardır. </st><st c="3158">Hiç bin kere düşüp yürümekten vazgeçen bir bebek biliyor musunuz? </st><st c="3224">Hayata küsmezler, umutlarını yitirmezler. </st><st c="3266">İlk beş yılda çocuklar tamamen özlerini yansıtırlar, hayat amaçlarına uygun davranırlar. </st><st c="3355">Bu dönemde yaratıcılıkları, bilinçli ebeveynler tarafından desteklenirse kendilerini gerçekleştirebilirler.</st></p>
			<p><st c="3462">Gerek gebelik gerekse ilk 5-7 yıl içinde ekilenler yaşam boyu döngüler halinde tekrar eder durur. </st><st c="3561">Bilinçli farkındalıkla bunların üzerine gidilebilirse çözüm gelir. </st><st c="3628">Çok sevdiğim sufi deyişlerinde şöyle denir: “Derdiniz dermanınızdır” ve “Yaralayan iyileştirir”.</st></p>
			<p><span><st c="3724">Hamilelikte bir yakının kaybı</st></span></p>
			<p><st c="3754">Sevgili Ebru’nun bu kitapta işlediği konularla uyumlu mesleki gözlemim var mı diye düşündüm.</st></p>
			<p><st c="3847">Anneleri hamile iken yakınlarını kaybetmiş dört farklı çocuğumu hatırlıyorum. </st><st c="3926">Bir anne eşini, biri annesini, ikisi de kardeşlerini kaybetmişti. </st><st c="3992">Bu annelerin bebekleri, yenidoğan döneminden itibaren yaklaşık iki yıl boyunca takibime girmişlerdi. </st><st c="4093">Bebeklerin ortak özellikleri anne sütü almayı reddetme, aşırı ağlama, derin uykuya dalamama ve tekrarlayan kusmalardı. </st><st c="4212">Anne dışında başka biri bakımı üzerine alınca bulguların belirgin şekilde hafiflediği dikkatimi çekmişti.</st></p>
			<p><span><st c="4317">Doğan doğmaz bırakılan bir bebek</st></span></p>
			<p><st c="4350">Karaciğer sirozu olan on üç yaşında bir kız çocuğunun hikâyesi Çapa Tıp Fakültesi Gastroenteroloji Bilim Dalı’nda başasistanken çok etkilendiğim bir vaka olmuştu. </st><st c="4514">Anne ve baba çocuğun üzerine titriyor gerek tıbbi gerekse psikolojik açıdan üzerlerine düşeni yapmak için çırpınıyorlardı. </st><st c="4637">Çocuk ise onlara karşı çok hırçındı, sürekli kuzeni (teyzesinin kızı) ile beraber olmak istiyordu. </st><st c="4736">O genç hanım da hem çok üzgün hem de çocuğa mesafeliydi. </st><st c="4793">Bir anlam veremiyordum. </st><st c="4817">Çocuk gece gündüz kuzenini yanında istiyor, gelmeyince çok üzülüyor, hırçınlaşıyor, özellikle annesine çok tepkili davranıyordu. </st><st c="4946">Bir gün vizit sırasında odadan gelen çığlıklara koştum. </st><st c="5002">Çocuk kendinden geçmiş şekilde kuzenine yumruklar, tekmeler atıyor, “Beni bir daha bırakamazsın” diye bağırıyordu. </st><st c="5117">O sırada anne bayıldı. </st><st c="5140">Ayıldığında bana hikâyeyi anlattı.</st></p>
			<p><st c="5174">Kardeşinin kızı, yani söz konusu kuzen on altı yaşındayken hamilelik gerçekleşmişti. </st><st c="5260">Geç fark ettiği için kürtaj zamanı geçmişti. </st><st c="5305">Çocukları olmayan teyze ile enişte kızı alıp başka bir şehre taşınmışlar, doğum olduktan sonra bebeği evlat edinip geri dönmüşlerdi. </st><st c="5438">Bebeğin gerçek annesi yarım bıraktığı tahsil hayatına devam etmiş, evlenip iki çocuk sahibi olmuştu. </st><st c="5539">Bu kadıncağız çocuklarından bir an bile ayrılamayan, onlara bağımlı yaşayan, hep depresif, yaşam enerjisi düşük bir kadındı. </st><st c="5664">O dönemde bunlara bir anlam verememiştim. </st><st c="5706">Şimdi taşlar yerine oturuyordu. </st><st c="5738">On üç yaşındaki kızın öfkesi, öfkenin meridyeni karaciğerde hastalığı oluşturmuş, on altı yaşında doğurur doğurmaz bebeğini vermek ise gerçek annenin yaşamla bağını zayıflatmış, aynı zamanda onu, diğer çocuklarına bağımlı hale getirmişti.</st></p>
			<p><span><st c="5976">Endişeli anneler</st></span></p>
			<p><st c="5993">Meslek hayatımdaki pratiklerden dikkatimi çeken bir diğer konu ise aşırı endişeli annelerin, çocuklarının bu durumu ya aynen aynaladıkları ya da tersini yaptıkları. </st><st c="6159">Yani çocuklar ya endişeli oluyor ya da tam tersi anneyi deli edecek kadar duyarsız, vurdumduymaz...</st></p>
			<p><span><st c="6258">Hayatımı değiştiren yepyeni bir bakış açısı</st></span></p>
			<p><st c="6302">Sevgili Ebru ile canım kızım Başak bu dünyadaki planından ayrılmadan önce, yoğun bakımdayken tanıştım. </st><st c="6406">Hayatımın dönüm noktasıydı. </st><st c="6434">Değişen algım, katlanılamaz bir acıya katlanmamı sağladı. </st><st c="6492">Kendimi iyi bir hekim olarak değerlendirirken çok eksik kaldığımı, buzdağının sadece üstünü görebildiğimi fark ettim. </st><st c="6610">Tüm hekim arkadaşlarımın bedeni, ruhu, zihni, duyguyu, bilinçaltını bütün olarak ele alıp holistik yaklaşım fikrinde buluşmalarına gönülden niyet ediyorum. </st><st c="6766">Ancak o zaman sadece doktor olmayıp aynı zamanda sanatkâr olabileceğiz.</st></p>
			<p><st c="6837">“Hiçbir canlı sadece dış hekimin çabalarıyla var olamaz. </st><st c="6895">Dış hekim, iç hekime sadece yardım edebilir” demiş Paracelcus.</st></p>
			<p><st c="6957">Bedenimizin zekâsı ve ruh, bilinçaltı, duygu, düşünce birliğimiz içimizdeki hekimidir.</st></p>
			<p><st c="7044">O olağanüstü başarılı, sanatçı hekime lütfen dikkat!</st></p>
			<p><st c="7097">Fiziksel bedenimiz, ruhumuzun dünya planında rollerini oynadığı maddesel varlığımızdır. </st><st c="7186">Ruh sağlıklı değilse beden sağlıklı olamaz.</st></p>
			<p><st c="7229">Çocuk hekimleri olarak hedefimiz çocukların fiziksel sağlığının yanı sıra zihinsel, sosyal, duygusal, ruhsal olarak sağlıklı olmalarına katkıda bulunabilmek. </st><st c="7388">Bilinçli bir çocuk hekimi, ailenin en yakın dostudur. </st><st c="7442">Öncelikli görevi anne-babaya farkındalık kazandırmaktır. </st><st c="7499">Pediatri pratiğinde ilaçların yeri çok sınırlıdır. </st><st c="7550">Ateş, bedenin doğal savunma mekanizmasıdır, iştahsızlık ve açlık bağışıklık sisteminin devreye girmesi içindir. </st><st c="7662">Çocuk hastalıklarının %90’ında kendiliğinden yürürlüğe giren sistemi sadece desteklemek yeterlidir. </st><st c="7762">Bunun bilincine varan aile rahatlar, çocuklar da gereksiz ilaçların yan etkilerine maruz kalmaz.</st></p>
			<p><st c="7858">Sevgili dostlar, değerli anne-babalar, canım biricik çocuklarım...</st></p>
			<p><st c="7925">Evrensel bilgelikle daha kolay buluştuğumuz bu zamanda hepinizin ruh, beden, zihin, duygu, bilinçaltı bütünlüğü ile tam sağlıkla yaşamanıza niyet ediyorum. </st><st c="8082">Hep sevgide, sağlıkta kalın.</st></p>
			<p><st c="8110">Can dostum sevgili Ebru Demirhan’a hayatıma kattıkları, kendimi bulma yolculuğumda yardımları, gerçek dostluğu için çok teşekkür ediyorum.</st></p>
			<p><st c="8249">Seni çok seviyorum Ebru.</st></p>
			<p><br /><br /><img src="image/5.png" alt="" /></p>
			<p><span><br /><st c="8274">Uzm. </st><st c="8280">Dr. </st><st c="8284">Berna Yahşıman Elkabes kimdir?</st></span></p>
			<p><st c="8314">1960 yılında İstanbul’da doğdum. </st><st c="8348">İlk ve orta öğrenimimi TED Zonguldak Koleji’nde tamamladım. </st><st c="8408">Kadıköy Anadolu Lisesi’nden mezun olarak İstanbul Üniversitesi Çapa Tıp Fakültesi’ne girdim. </st><st c="8501">1984 yılında mezun olarak iki yıl Sivas’ta mecburi hizmetimi yaptım. </st><st c="8570">Çapa Tıp Fakültesi Çocuk Sağlığı ve Hastalıkları Bilim Dalı’nda ihtisasıma başladım. </st><st c="8655">Yine aynı fakültede gastroenteroloji üst ihtisasımı tamamladım. </st><st c="8719">İkiz çocuklarımdan oğlum Berk’in beyin tümörü nedeni ile ameliyatı ve ardından engelli olarak çok ilgiye muhtaç olması nedeni ile üniversitedeki görevimden ayrılıp Amerikan Hastanesi’nde çalışmaya başladım. </st><st c="8926">2004 yılında oğlumu ebediyete uğurladım. </st><st c="8967">Canım biricik kızım Başak, Koç Üniversitesi Hukuk Fakültesi’ni bitirdiği sene ani bir emboli ile bitkisel hayata girdi ve üç yıllık yoğun bakım sürecinin ardından o da beni terk etti. </st><st c="9151">Ben bir seçim yaptım, acıda boğulup gitmek yerine benzer acılar yaşamış insanlara ilham olmak istedim. </st><st c="9254">Bugün otuz üç yıl aktif yoğun bir meslek hayatının ardından bu amaç uğruna elimden geleni yapmaya çalışıyorum.</st></p>
		</div>
	<div id="charCountTotal" value="9364"></div></body>
</html>
