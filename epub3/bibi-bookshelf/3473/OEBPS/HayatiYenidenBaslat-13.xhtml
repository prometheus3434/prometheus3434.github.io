<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-13</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-13" lang="tr-TR" xml:lang="tr-TR">
		<div>
			<h1 id="_idParaDest-9"><span><st c="0">DOĞUM NEDİR?</st></span></h1>
			<p><st c="13">Doğum, ruhsal âlemden rahme, rahimden dünyaya açılan kapıdır. </st><st c="76">Olabilecek en doğal yolla hayata kavuşmaktır. </st><st c="122">Hangi yolla olursa olsun rahmi terk etmek, kordon bağından ayrılmak ve sudan çıkıp havayla buluşmak demektir. </st><st c="232">Anne ile iç içe oluştan ayrılıp tekliğe doğru ilerlemenin ilk adımıdır. </st><st c="304">Büyüyüp gelişmeyi, farklı bir perdeden yaşamayı kabul etmek, tekâmüle açılan rahim aşamasını başarıyla tamamlamaktır.</st></p>
			<p><st c="421">O ana kadar birçok kodlamayı almış, farklı bir bilinç katmanı ile görüyor, duyuyor, fark ediyor, anlıyor ve kayıtlıyor olsak da bebek olarak desteğe, bakıma, sevgiye ve güvene en çok ihtiyaç duyduğumuz zamandır. </st><st c="634">Hangi yolla olursa olsun, ne kadar sürerse sürsün rahmi terk etmek, kordon bağından ayrılmak ve sudan çıkıp havayla buluşmak bebek için çok önemli bir aşamadır, hatta bir travmadır.</st></p>
			<p><st c="815">Gönül ister ki doğumlar, soğuk hastane ortamında, parlak ışıkların altında değil, daha doğal bir ortamda gerçekleşsin. </st><st c="935">Kadim bilgelikte olduğu gibi yumuşak ışığın, güzel kokuların, belki bedeni sarıp sarmalayan bir müziğin olduğu, gelişi kutlamaya açık ortamlarda doğum yapalım. </st><st c="1095">Ancak ne yazık ki ortak bilinçte ve kendi doğasında birçok zorluğu ve riski barındıran doğum zamanla en olağan halinden uzaklaştı. </st><st c="1226">Bebek doğar doğmaz “anomalili” olup olmadığını araştırmak, sağlığından emin olmak için anneden uzaklaştırılıyor. </st><st c="1339">Doğallıktan uzaklaşmanın mümkün olduğunca önüne geçmek için eğer kordon boyu da buna uygunsa doğar doğmaz bebeğin, anne ile temasının sağlanması öneriliyor. </st><st c="1496">Bu temas güvenli bağlanmayı da artırıyor. </st><st c="1538">Rahim hayatı boyunca onu besleyen kordon, anne ile kavuştuktan sonra kesilirse bebekte oluşabilecek travma azalıyor.</st></p>
			<p><st c="1654">Her doğum kendi içinde birçok konu, olay, hikâye barındırır. </st><st c="1716">Tek başına ele alınması gereken, tek başına baskın bir konudur. </st><st c="1780">Tekâmül etmeye karar vermiş, Yaradan’a söz vermiş varlıklar olarak dünyaya açılmak her ne kadar ruhsal olarak keyifliyse de beden için anneyi bırakmak, bildiği ortamdan ayrılmak, dışarıya güvenmek/güvenmemek gibi birçok dinamik, yaşamla aramızdaki bağı olumlu ya da olumsuz etkileyebilir.</st></p>
			<p><st c="2068">Örneğin uzun süre sancı ile gelen bebeklerde yaşamla aradaki bağ “sancılı” kurulabilir. </st><st c="2157">Boyunda kordon dolanması ile doğanlar zorlukları, omuz, kol ve karından kordon dolanması ile gelenler hareket edememe sorunlarını üstlenmiş olabilir. </st><st c="2307">Kısa kordon doğumu zorlaştırır ve hayata açılma, özgürleşme sorunları getirebilir. </st><st c="2390">Erken doğum fiziksel sorunları barındırmakla birlikte telaş, kaygı, zamana meydan okuma gibi etkileri de beraberinde getirebilir. </st><st c="2520">Düşme ya da kaza etkisi ile doğan bebeklerin hayatta otorite ve müdahaleye tepkisi olabilir. </st><st c="2613">Kolayca, hissettirmeden doğanlar kendi işlerini yapan, yardım ve destek almayan kişiler olabilirler. </st><st c="2714">Örneklerin sayısı insan sayısı kadardır, etkileri ve sonuçları da kişiye özeldir.</st></p>
			<p><st c="2795">Bu etkenler kadar doğumun normal doğum, sezaryen doğum, epidural doğum (ağrısız normal doğum), suda doğum gibi yöntemlerle yapılması da bebeğin yaşam yolunda adımlarını belirleyici etkileri barındırıyor olabilir. </st><st c="3009">Tüm etkiler de, sonuçlar da kişiye özeldir. </st><st c="3053">Kitabın ilerleyen bölümlerinde danışan hikâyelerini okudukça bu konu sizin için daha netleşmiş olacak.</st></p>
			<p><span><st c="3155">Doğum hikâyenizi biliyor musunuz?</st></span></p>
			<p><st c="3189">Doğum hikâyenizi öğrenmenizi tavsiye ederim. </st><st c="3235">Olabildiğince doğru kaynaktan, abartıdan uzak, en doğal hikâyeye ulaşmaya çalışın. </st><st c="3318">Hikâyenin size ne hissettirdiğine bakın, negatif duygulara gereğinden fazla anlam yüklemekten ve bu duygulara tutunmaktan kaçının. </st><st c="3449">Hislerinizi yoklayın, anlamaya çalışın, hayatınızdaki etkilerini ve sonuçlarını düşünün. </st><st c="3538">Olumsuz bir etki hissediyorsanız ilerleyen bölümlerde önerdiğim birçok çalışmayı uygulayabilirsiniz. </st><st c="3639">Zihninizin bildiği ile bilinçaltınızın kayıtladığı aynı olmayabilir, çalışmalarda bilinçaltı bilgisine ulaşıp yeniden düzenleme şansımız her zaman var.</st></p>
			<p><st c="3790">Her nasıl doğduysak, doğurduysak, doğuma anne, baba olarak vesile olduysak, doktor, ebe, hemşire olarak yol gösteren olduysak...</st></p>
			<p><span><br /><br /><st c="3919">İyi ki doğduk, iyi ki olduk.</st></span></p>
		</div>
	<div id="charCountTotal" value="3948"></div></body>
</html>
