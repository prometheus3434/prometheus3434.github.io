<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-52</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-52" lang="tr-TR" xml:lang="tr-TR">
		<div>
			<h1 id="_idParaDest-28"><span><st c="0">UZUN SÜREN VE </st><br /><st c="15">YOĞUN SANCILI </st><br /><st c="29">DOĞUMLAR</st></span></h1>
			<p><st c="37">Doğum, içinde heyecan, neşe, mutluluk kadar acı, sancı ve zorluk da barındıran bir süreç... </st><st c="130">Birden fazla doğum yapmış bir kadına sorsanız her doğumunu farklı anlatabilir ki bu durum, her kadının doğum deneyiminin de kesinlikle birbirinden farklı olduğunun kanıtı gibidir.</st></p>
			<p><st c="309">Bu bölüme kadar birçok kez tekrarladığım gibi hamilelik ve doğumla ilgili her şey, bebeğin yaşamla arasındaki ritmi belirleme gücüne sahiptir. </st><st c="453">Doğumun başlangıcından bitimine kadar geçen süreçteki ağrı ve acının şiddeti, bebek için önemlidir. </st><st c="553">Annenin uzun süreli sancı çekmesi, bebeğin yaşamla arasındaki ilişkinin ritmini bozabilir.</st></p>
			<p><st c="643">Doğum her ne kadar bir başlangıç olsa da diğer yandan anne rahmi sürecinin de bitişi demektir. </st><st c="739">Hem bu bitiş hem de yeni başlangıcın sancılı oluşu, bebeğin bilinçaltında bitişlerin ve başlangıçların zor ve sancılı olacağını kodlamış olabilir.</st></p>
			<p><st c="885">Bilirsiniz, doğuma hazır olmanın işareti sancıların frekansı ile anlaşılır ve bu frekanslar bebeğe de ulaşır. </st><st c="996">Bu nedenle uzun ve sancılı doğumlarda bebek, hazır olmanın, harekete geçmenin acı getireceği ile ilgili kayıtlar üretebilir. </st><st c="1121">Ayrılmak, bitirmek, başlamak bilinçaltında acı, ağrı, sancı ile eşleştiyse bebeğin hayatının devamında ilerleyemeyen, adım atamayan, ne kadar sorunlu olursa olsun mevcut durumdan vazgeçemeyen bir birey olmasına zemin hazırlanmış olabilir.</st></p>
			<p><st c="1359">Böyle bir doğum hikâyesinin neden olabileceği başlamakta ya da bitirmekte zorlanmak, adım atamamak, kaygı bozukluğu, tutunma ve bağlanma sorunları, suçluluk, aşırı sorumluluk duygusu, borçlu hissetmek, anneye acımak gibi sorunları aşmak için bilinçaltı kayıtlarının çalışmalarla çözülmesi hayatı kolaylaştıracaktır.</st></p>
			<p><st c="1675">Şimdi üç farklı hikâyeyi size, danışanların cümleleri ile aktarıyorum.</st></p>
			<p><st c="1746">“Ne yapacağımı biliyorum fakat yapmam gerekenlere dair her şeyi erteliyorum ve bir türlü atmam gereken adımı atamıyorum. </st><st c="1868">Karar verme ile harekete geçme arasındaki zamanlar çok sancılı geçiyor. </st><st c="1940">Ne yapacağımı biliyorum ama bir türlü yapmam gerekeni yapamıyorum. </st><st c="2007">Uyuyamıyorum, acı çekiyorum ve bunları neden yaşadığımı bilmiyorum. </st><st c="2075">Böyle olmak için anlamlı bir sebebim yok. </st><st c="2117">Annem, babam, öğretmenlerim bu konuda hep benimle konuştular. </st><st c="2179">Onlar beni anlayamıyorlar, ben de kendimi anlayamıyorum.”</st></p>
			<p><st c="2236">***</st></p>
			<p><st c="2240">“İlişkinin bana uygun olmadığını bilsem de bitiremiyorum. </st><st c="2299">Fiziksel şiddet uygulayan sevgilim çekip gitmese yine de yapışıp kalacaktım ona. </st><st c="2380">Ayrılmak kelimesi geçince kendimi kaybediyorum. </st><st c="2428">Şu anki sevgilim madde bağımlısı. </st><st c="2462">Zaman zaman onu finanse etmem bile gerekiyor. </st><st c="2508">Herkes ayrılmamı söylüyor. </st><st c="2535">Ailem, onun bağımlı olduğunu duysa çok endişelenir, kızar ve müdahale eder. </st><st c="2611">Arkadaşlarımdan, ‘Asıl sen bağımlısın’ diyenler var. </st><st c="2664">Yine de bırakamıyorum. </st><st c="2687">Süreç çok sancılı geçiyor. </st><st c="2714">Neden?”</st></p>
			<p><st c="2721">***</st></p>
			<p><st c="2725">“Çok zor motive olan, çalışmaya çok zor başlayan birisiyim. </st><st c="2786">Çalışmaya başlamam için sarf ettiğim çabayı işi bitirmek için kullansam dağları devirirdim. </st><st c="2878">Olmuyor, motive olup dersin, işin, projenin başına oturamıyorum. </st><st c="2943">Bu hallerime rağmen hayalim olan okuldan doktora için kabul aldım. </st><st c="3010">İnanamıyorum. </st><st c="3024">Ben ne yapacağım şimdi? </st><st c="3048">Amerika’ya gitmek, yeni bir okula başlamak, yeni insanlarla tanışmak... </st><st c="3120">Nasıl başa çıkacağım tüm bunlarla? </st><st c="3155">Siz de herkes gibi ‘Ne var bunda?’ diyeceksiniz. </st><st c="3204">Ben çok acı çekiyorum.”</st></p>
			<p><st c="3227">Bu hikâyelerdeki sorunların farklı kaynakları da olabilirdi. </st><st c="3289">Uzun süreli ve sancılı doğum hikâyesi ihtimallerden sadece biriydi ama üç hikâyenin de altından bu konu çıktı. </st><st c="3400">Bu örneklerde de gördüğünüz gibi bir doğum hikâyesinin her hayata yansıması farklı olabileceği gibi bazen de böyle bir doğum hikâyesi bebekte herhangi bir etki üretmeyebilir.</st></p>
			<p><st c="3574">Bu konunun bir de yıllar boyu hikâyeleştirilmesi var ki etkileri en az doğum süreci kadar kalıcı olabilir. </st><st c="3682">Annenin ya da ailenin diğer fertlerinin bu sancılı ve zorlu doğum hikâyesini defalarca anlatması, çocuğun kendisini annesine karşı suçlu hissetmesine neden olabilir. </st><st c="3848">Çocuğun yüzüne doğrudan, “Senin yüzünden” denilmese, hatta anne bir kez dahi böyle düşünmemiş bile olsa çocuğun bilinçaltı ve zihni “Benim yüzümden annem çok acı çekmiş” kayıtlarını alıp anneye karşı gereksiz bir suçluluk ve hassasiyet duygusu ile hareket edebilir.</st></p>
			<p><st c="4113">Yukarıdaki hikâyelerin kahramanları ile yaptığımız çalışmalarda uzun süren sancılı doğumun kayıtları bilinçaltında dönüşünce, hayatlarına hâkim olan “sancılı süreçler” de ortadan kalktı. </st><st c="4301">Bilinçaltı kodlarından “sancı” çıkınca başlamak, bitirmek, ilerlemek, yapabilmek, gerektiğinde bırakabilmek, gerektiğinde sahip çıkmak kolaylaştı.</st></p>
		</div>
	<div id="charCountTotal" value="4447"></div></body>
</html>
