<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-31</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-31" lang="tr-TR" xml:lang="tr-TR">
		<div>
			<h1 id="_idParaDest-18"><span><st c="0">CİNSİYET </st><br /><st c="10">BEKLENTİSİ</st></span></h1>
			<p><span><st c="20">Erkek doğamayan Pembe’nin hikâyesi</st></span></p>
			<p><st c="55">Adı Pembe, görüntüsü çok narin ama erkek gibi yaşıyor. </st><st c="111">Kadın bedeninin içinde iri yarı bir erkek hep sanki ortaya çıkmak için hazır bekliyor. </st><st c="198">Üstelik kadınların yanında olmasını, hatta sokakta görmeyi istemeyeceği türden bir erkek.</st></p>
			<p><st c="287">Bu karmaşık ve hatta trajik ikilem hayatında her alanı etkiliyordu. </st><st c="356">İşe alınırken “Çok hanımefendi, çıtı pıtı” denirken iş bir yerde ayrılmaya geliyor ve hikâye küfür kıyametle bitiyor, kimse onun yüzünü görmek istemiyordu. </st><st c="512">Peşinden koşan nice erkek de sonunda hep arkalarına bakmadan uzaklaşıyordu. </st><st c="588">Yaptığı işi çok iyi yapıyor, aranılan çalışan oluyor ama istenilen kişi olamıyordu.</st></p>
			<p><st c="671">Bir gün kendini bir yapı markette, hiç ihtiyacı olmadığı halde matkaplara bakarken bulunca aydınlanma yaşamış, çözmesi gereken bir sorunu olduğunu fark edip destek arayışına girişmiş. </st><st c="856">Yolumuz işte böyle kesişti ve hikâyesini anlatmaya başladı.</st></p>
			<p><st c="915">Evin ilk çocuğu ve ilk torunu. </st><st c="947">Varlıklı bir ailenin ilk varisi. </st><st c="980">Ticaretle uğraşan aile tabii ki ilk varisi erkek bekliyor. </st><st c="1039">Minicik, küçücük, pespembe bir kız doğunca herkesin yüzü asılıyor. </st><st c="1106">“Gözünüz aydın” cümlesi kimseye bir şey ifade etmiyor. </st><st c="1161">O kadar ki bebek ağlamaktan çatlayacak hale geliyor ama kimsenin dikkatini çekemiyor. </st><st c="1247">Ebe, ortamdaki havayı dağıtmak için bebeği getirip annenin bağrına bırakıyor ve “Pembe bebek emmek istiyor” diyor. </st><st c="1362">Kendince espri yapıyor ama bebeğin babası gülmüyor, sadece “Adı Pembe olsun bari” deyip çıkıyor. </st><st c="1459">Anne eve çıkana kadar da bir daha yanlarına uğramıyor.</st></p>
			<p><st c="1513">Baba hemen bir çocuk daha istiyor. </st><st c="1549">Pembe’yi memeden erken ayırıp hamileliği garanti ediyorlar. </st><st c="1609">Gelen bebeğin erkek olması için hocalara, türbelere gidiliyor, kiliselerde mumlar yakılıyor. </st><st c="1702">Pembe bu sırada büyükanneye bırakılıyor. </st><st c="1743">Pembe orada perişan, anne diğer tarafta... </st><st c="1786">Erkek olsun diye yedirip içirmedikleri kalmıyor. </st><st c="1835">Pembe her şeyden habersiz büyürken, anne bozulan psikolojisinin de etkisi ile zor bir doğum gerçekleştiriyor. </st><st c="1945">Herkes “Kız mı, erkek mi?” ile uğraşırken kadıncağız canıyla uğraşıyor. </st><st c="2017">Anne de sadece “Erkek olsun kurtulayım şu baskıdan” diye yalvarır hale geliyor.</st></p>
			<p><st c="2096">Erkek bebek nihayet tüm gürbüzlüğü ile geliyor. </st><st c="2145">Kucağına verildiğinde baba için hayat yeniden başlıyor. </st><st c="2201">Utanmasa tek çocuğum var diyecek kadar düşkün oluyor oğluna.</st></p>
			<p><st c="2261">Kızları, kadını, dişi olmayı küçümseyen, yok sayan bu tavır Pembe için de günbegün yeni hikâyeler üretiyor. </st><st c="2370">Yok sayılmanın getirdiği acı ağırdır. </st><st c="2408">Hele ki cinsiyetle, ırkla gelen yok sayılmalar bilinçaltı ve zihin tarafından beslenir, kin, öfke, nefret gibi duygularla kendini ifade etmeye çalışır, insanı kendinden uzaklaştırır.</st></p>
			<p><st c="2590">Pembe ve kardeşi Hakan büyüyorlar, babanın ticareti gelişiyor, şahane oğlu işe dahil oluyor. </st><st c="2684">Pembe de aile normlarına uygun bir şekilde sessiz kalarak hayatını sürdürüyor. </st><st c="2763">Babası onunla ilgili sadece “hayır” denecek konulara dahil oluyor, o kadar. </st><st c="2839">Ancak birlikte çalışmaya başlayınca baba ve Hakan ters düşüyorlar, bir küsüp bir barışarak işi ve ilişkiyi devam ettiriyorlar. </st><st c="2966">Hakan bir dönem kumar bağımlısı oluyor, baba borçları ödeyip kapatıyor. </st><st c="3038">Ardından hatırı sayılır şekilde dolandırılıyor, baba affediyor. </st><st c="3102">“Tüm gidenler Pembe’nin ve annenin, yani ailenin kadınlarının haklarından da gidiyor” diyen olmuyor. </st><st c="3203">Pembe de babasının ondan beklediği fakat olamadığı erkek evlat rolünü sokakta, iş yerlerinde, ikili ilişkilerinde hiç farkında olmadan oynamaya başlıyor. </st><st c="3357">Baba onun bu halini ne görüyor ne de duyuyor. </st><st c="3403">Pembe evde görünmez kız, dışarıda aslan parçası olarak iki farklı kimlikle yaşamaya başlıyor.</st></p>
			<p><st c="3496">Bir araya geldiğimizde tek ihtiyacı olan kadın kimliğini kabul etmek ve benimsemekti. </st><st c="3583">Anne rahminden başlayarak uzun bir süreç izlememiz gerekti. </st><st c="3643">Bu süreçte kadın kimliğini kabul etmesi, ifadesinin güçlenmesi, yaşamdaki rollerinin doğru dağıtılmasını destekledik. </st><st c="3761">Hazır hissettiğinde Pembe babasıyla tüm bu konuları konuşma cesaretini göstermek istedi. </st><st c="3850">Çalışmalarla bu cesareti olgunlaştırdık. </st><st c="3891">Pembe babası ile konuştu, babası önce her zamanki gibi hayır deyip sonrasında maddi ve manevi tüm haklarını iade etmeyi kabul etti, böylece geçmişi telafi etmek istedi. </st><st c="4060">Sonrasını onlara bıraktım. </st><st c="4087">Kim bilir Hakan için durum nasıldı?</st></p>
			<p><span><st c="4122">Ülkemizde hemen hemen her ailenin erkek çocuk beklentisi olduğunu biliriz. </st><st c="4198">Pembe gibi erkek olması beklenirken dünyaya gelen tüm kadınların ruhlarını üstlendikleri misyon, gösterdikleri cesaret için kutluyorum. </st><st c="4334">Ben de onlardan biriyim. </st><st c="4359">Bizler, beklenenden farklı doğmak, sosyal, kültürel, ekonomik alanda yetersiz bulunmak ve sürekli gücünü göstermek zorunda kalmak seçimlerini yaptık.</st></span></p>
			<p><span><st c="4508">Bu hikâyedeki Hakan’a denk düşen erkekler ise henüz doğmadan çok büyük bir sorumluluğun altına giriyor ve genellikle bunu taşımakta çok zorlanıyorlar.</st></span></p>
			<p><span><st c="4659">Erkek ama erkek gibi erkek değil!</st></span></p>
			<p><st c="4693">Şahin, illa erkek olsun diye istenmiş, erkek olmuş fakat bu yükün altında ezilmiş çocuklardandı. </st><st c="4791">En büyük kızgınlığı kız olarak doğamamış olmasınaydı. </st><st c="4845">Büyük bir ailenin dede ismini, soyadını, soyunu taşımak ve devam ettirmek üzere doğurulmuş. </st><st c="4937">O gelsin diye anne birçok kez hamile kalmış, altı düşük yapmış, dört kız doğurmuş. </st><st c="5020">En çok annesinden özür dilemek istiyordu, onu bekletip yorduğu için. </st><st c="5089">Sanatla uğraşmak ister, gizlice şiir okur, içinde bambaşka bir dünyada var olmaya çalışırmış. </st><st c="5183">İlk duyup hatırladığı cümleler bile, “Her şey sana emanet, bu soyu sen sürdüreceksin” imiş. </st><st c="5275">Üniversite zamanına biraz nefes almış, o kadar. </st><st c="5323">Mecburen dönmüş, dedesinin paltosunu, kasketini giyip kaldığı yerden devam etmiş. </st><st c="5405">Ne bir kadına ilgi duymuş ne de bir erkeğe. </st><st c="5449">Cinsiyetsiz bir kimliğe bürünmek kendini korumak gibi gelmiş, hislerini kapatmış. </st><st c="5531">Erkek olmak istememiş, kadın da doğmamış. </st><st c="5573">En iyisi cinsel bir kimlik taşımamakmış. </st><st c="5614">Ne yaşamak istediği, beklentileri hiç sorulmamış. </st><st c="5664">Sadece soyadın ve soyun devamı önemli olmuş. </st><st c="5709">Ona bir yaşam vermişler fakat yaşama hakkı vermemişler.</st></p>
			<p><st c="5764">İçinde hümanist bir kalp olmasına rağmen dedesi gibi davranmak zorunda bırakılmış, hiç hayır diyememiş. </st><st c="5869">Heykel yapıp şiir yazmak isterken kocaman bir aileyi taşımanın neşesizliğinde kaybolmuş.</st></p>
			<p><st c="5957">Bir araya geldiğimizde sorunu, ailesinin kendine uygun gördüğü kızla evlenmek zorunda olması fakat en ufak bir duygu hissetmemesiydi. </st><st c="6092">Dışarıdaki insanları “başkası vardır” diye düşündürecek, belki de “eşcinseldir” dedirtecek bir konu gibi görünse de arkasında derin sorunları barındırıyordu. </st><st c="6250">Konunun evliliğe gelebilmesi ve duygu dünyasının hareketlenmesi için doğumla gelen cinsiyet yükünden arınması gerekiyordu. </st><st c="6373">O kadar kendi olmanın dışında bir yaşama sıkışmıştı ki kim olduğunu bulması için ayları devirmek gerekti. </st><st c="6479">Dedesine yükleri, ailesine sorumlulukları iade etmek için epey çaba sarf ettik. </st><st c="6559">Ailede kalıp işi yönetmeye devam etti, olabildiğince kendi olarak. </st><st c="6626">Birçok çabanın sonunda kalbini attıran kızla evlenmek üzere ailesiyle anlaştı.</st></p>
			<p><st c="6704">“Kızım olsun ve bunları yaşamasın” dedi nikâhtan sonra görüştüğümüzde.</st></p>
			<p><st c="6775">“Farkın kalmaz, ‘erkek olsun ve üstlensin’ beklentisi ile ‘kızım olsun ve bunları yaşamasın’ beklentisi pek de farklı değil. </st><st c="6901">Geleni kabul et yeter” dedim, ihtiyaç duyduğu zaman görüşmek üzere ayrıldık.</st></p>
			<p><span><st c="6977">“Beni unutmayın”</st></span></p>
			<p><st c="6994">Batuhan terk edilmekten korkuyordu. </st><st c="7031">Henüz on yaşındaydı, hep ailesinin onu bir yerde unutacağından korkuyor, dışarı çıkarken “Beni unutmayın” diyordu. </st><st c="7146">Hep tedirgindi. </st><st c="7162">Okuldan alınmayacak, o gelince kapı açılmayacak diye endişeli hatta korku dolu yaşıyordu. </st><st c="7252">Kıyafet deneyemiyor, kabinde unutulacağını zannediyordu. </st><st c="7309">Ailesi ona sürekli ne kadar değerli olduğunu, bütün dikkatin onda olduğunu, anne ve babaların çocuk unutmadığını anlatmaya çalışıyorlardı. </st><st c="7448">Batuhan duymuyordu, konuşmanın sonunda “Beni unutmazsınız değil mi?” cümlesi kontrolsüzce geliyordu. </st><st c="7549">Annesi danışmaya geldiğinde, artık yılmıştı ve çok üzülüyordu. </st><st c="7612">Çocuğu onlara güvenmiyordu. </st><st c="7640">Bilinçaltına sormak istedim, neden güvenmediğini doğrudan öğrenebilmek için. </st><st c="7717">İlk görüşmede detaylı bilgi alamadık ve aileye güven ekmeye çalıştık. </st><st c="7787">Sonuçları tam istediğimiz gibi olmadı. </st><st c="7826">“Beni unutmazsınız değil mi?” soruları azalmış olsa da daha yolumuz vardı.</st></p>
			<p><st c="7900">“Sebebi bulmalıyız” diye anlattım anneye, “Bazen bilinçaltı bilgi vermek istemez, sonuç ortadan kalkınca sebebi de iptal eder. </st><st c="8028">Bazen de izin verir. </st><st c="8049">Şansımı deneyeceğim.”</st></p>
			<p><st c="8070">Tekrar çalışma yaptık, bilinçaltı konunun anne rahminden kaynaklı olduğunu söyledi ve hikâyeyi anlattı. </st><st c="8175">Babaanne erkek torun istiyordu. </st><st c="8207">Erkek toruna ölen eşinin adını verecek ve onu büyütecekti. </st><st c="8266">Niyetini de açık açık söylüyordu. </st><st c="8300">Gelinine her fırsatta şaka yollu, “Kız olursa seni mahvederim” ya da “Torunum erkek olacak, benim olacak, ben büyüteceğim” diyordu. </st><st c="8432">Durum hastalıklıydı ve Batuhan’ın annesi bu tablonun içinde bir çocuk dünyaya getirmek istemiyordu. </st><st c="8532">Evliliği ve kayınvalideyi bir süre izleyip durumun ciddiyetini görmek istiyordu ki hamile olduğunu öğrendi. </st><st c="8640">Kayınvalide haberi duyunca hem sevindi hem de hiddetlendi. </st><st c="8699">Tek cümlesi vardı: “Erkek olacak.” Kendisini kaybetmiş şekilde davranıyordu. </st><st c="8776">Akşamları oğluyla gelinini yemeğe davet ediyor, konuyu mutlaka toruna getiriyor, göğsüne vura vura “Erkek olacak, benim olacak” diyordu. </st><st c="8913">Gelin bir akşam “Kız olursa ne olacak?” diye sordu. </st><st c="8965">“Bir daha görüşmeyiz” cümlesini duyduğunda çok rahatladı. </st><st c="9023">O zaman bebeğinin kız olması için dua edebilirdi gönül rahatlığıyla. </st><st c="9092">Oğlu olursa büyük bir mücadele vermesi gerekecekti. </st><st c="9144">Kesinlikle bebeğini kayınvalideye teslim etmeyecekti. </st><st c="9198">Kız olursa her şey kolayca çözülecekti. </st><st c="9238">Nice dualardan sonra cinsiyet öğrenme günü geldiğinde erkek olacağını öğrendi ve çok üzülüp ağladı. </st><st c="9338">Tek derdi oğlunu nasıl koruyacağını, ne tür bir savaş vereceğini bilememekti. </st><st c="9416">Tüm bu süreçte oğlunun bilinçaltı ise “istenmediğini ve terk edileceğini” kayıtlamıştı. </st><st c="9504">Çocuğun korkusunun kaynağını bulduk ve anne ile birlikte dönüştürdük. </st><st c="9574">Cevap çok hızlı geldi. </st><st c="9597">Batuhan yaklaşık bir hafta içinde sürekli sarf ettiği cümleleri unuttu. </st><st c="9669">Güvende hissetmeyi çok çabuk öğrendi. </st><st c="9707">Sonrasında anne çok suçluluk hissedip kayınvalideyi de suçlamaya başlayınca çalışmalarımıza anneyle devam ettik.</st></p>
			<p><span><st c="9819">“Kızım oğlum, oğlum da kızım olmalıymış”</st></span></p>
			<p><st c="9860">Deniz’in dedesi erken ölmüş, babası çocuk yaşta çalışıp aileye bakmak zorunda kalmış. </st><st c="9947">Çok zor bir hayatı olmuş. </st><st c="9973">Erkek olmaya lanet etmiş. </st><st c="9999">Kendisine bir aile kurmuş, orada da çok çabalamış. </st><st c="10050">Normal insanlar gibi ilerlemiyormuş onun için hayat. </st><st c="10103">Bir tane kızı olsun, onu çok bağımsız yetiştirsin istemiş. </st><st c="10162">Üzerine hiç yük gelmesin, ailenin üzerindeki lanet onunla bitsin diye dilemiş. </st><st c="10241">Oğlu olduğunu duyunca bütün umutları bitmiş, hastaneyi terk etmiş. </st><st c="10308">“Ben de babam gibi erken öleceğim ve oğlum kim bilir neler yaşayacak” düşünceleriyle ağır bir depresyona girmiş. </st><st c="10421">Deniz pek sesini çıkarmayan, kendi halinde yaşayan bir bebek olmuş. </st><st c="10489">Babası yeni bebek istemiş, kız olsun derken, annesi “Allah ne verirse, siparişi olmaz böyle konuların” demiş. </st><st c="10599">Yeni bebeğin haberi alındığında anne sükûnetli, baba umutsuzmuş. </st><st c="10664">Dünya güzeli bir kızları olduğunu öğrenince baba yeniden yaşama bağlanmış. </st><st c="10739">Erken ölme konusunun kapandığına ve lanetin kırıldığına inanmış. </st><st c="10804">Ayla evin reisi gibi oluvermiş çocuk yaşta. </st><st c="10848">Deniz hep gölgede kalmış, sessizmiş. </st><st c="10885">Onlu yaşlarında bir gün sinirlenmiş, öyle bir sinirlenmiş ki evde herkes şaşırmış, kendi bile. </st><st c="10980">Sakinleşmesi zaman almış, sonra yine sessiz haline dönmüş. </st><st c="11039">Babası sürekli “Kızım oğlum, oğlum da kızım olmalıymış” dermiş. </st><st c="11103">Onun kızıyla gurur duyma cümlesiymiş bu. </st><st c="11144">Oğlunu zaten gözü görmüyormuş, kızını da yere göğe sığdıramadığını böyle anlatırmış. </st><st c="11229">Doğal olarak da roller karışmış, hayata yansımaları pek keyifli olmamış. </st><st c="11302">Deniz arada bir sinir krizi geçirerek genellikle de sessiz büyümüş. </st><st c="11370">En iyi üniversiteyi kazanmış, okuyup bitirmiş. </st><st c="11417">Evde yok sayılmayı faydaya çevirip sürekli ansiklopedi okumuş. </st><st c="11480">Çok bilgili ve kimselere anlatamadığı bilgileriyle titiz bir adam olmuş. </st><st c="11553">Çok konuşan, çok bilen bir kadınla evlenmiş. </st><st c="11598">Deniz bebek istememiş, karısı “Adam eşcinsel derler, yapalım bir tane” diye ikna etmiş. </st><st c="11686">Bir oğulları olmuş. </st><st c="11706">Bir evde üç yabancı, yaşayıp gitmişler. </st><st c="11746">Yuva değil de bir iş yeri kurmuşlar adeta; herkesin görevini yaptığı bir mekân. </st><st c="11826">Nadiren bir şeylere sevinmişler, nadiren de kızmışlar. </st><st c="11881">Bir sabah Deniz şiddetli baş ağrısıyla uyanmış. </st><st c="11929">Çok önemsememiş ama ağrılar devam etmiş. </st><st c="11970">Doktora danışmış. </st><st c="11988">Tahliller, tetkikler derken beyinde büyük bir kitle bulunmuş. </st><st c="12050">Deniz çok sinirlenmiş, öyle ki kimse yanına yaklaşamamış. </st><st c="12108">“Dünyayı yakmak istiyorum” diye bağırıyormuş. </st><st c="12154">Kitlenin iyi huylu olduğu anlaşılmış. </st><st c="12192">Doktoru, bir süre ilaç tedavisi ve ardından operasyon olması gerektiğini anlatmış. </st><st c="12275">Deniz bu bilgiyi kaldıramamış. </st><st c="12306">Konuşulmayan evden bağrışlar yükselmiş. </st><st c="12346">Deniz de içindeki öfkeyle o vakit tanışmış. </st><st c="12390">İlaç tedavisi sürecinde bir destek alması gerektiği söylenmiş. </st><st c="12453">Doktora gitmeyi reddettiği için bana geldiler. </st><st c="12500">Pek gönül rızası ile olmasa da geldi. </st><st c="12538">Yerinde duramıyor, öfkesi çıkacak yer arıyordu. </st><st c="12586">Çalışmaya kitlenin bilinçaltı kaynağına bakarak başladım. </st><st c="12644">Beni kodlamasını istedim. </st><st c="12670">Bilinçaltının ilk cümlesi, “Oğlum kızım, kızım oğlum olmalıymış” oldu. </st><st c="12741">Bu cümleyi duyunca bakışları sabitlendi, sanki nefes almıyordu. </st><st c="12805">Devamında benim hiç bilmediğim, onun çok iyi bildiği tüm cümleler dökülüverdi ağzımdan. </st><st c="12893">Dinledi, durdu, düşündü, düşündü, düşündü ve ağlamaya başladı. </st><st c="12956">Hıçkıra bağıra ağladı. </st><st c="12979">Sonunda “Kurtarın beni” dedi. </st><st c="13009">“Babamdan, erkek olmaktan, kardeşimin gölgesinden kurtarın.” Bir süre koltukta dinlenmesini istedim. </st><st c="13110">Devam edemeyecek haldeydi. </st><st c="13137">Eşi yakındaki parka gitmişti, onu aradım. </st><st c="13179">Geldi, eşinin yanında o da ağladı. </st><st c="13214">Deniz eşine bakıp “İlk defa ağladığını görüyorum” dedi.</st></p>
			<p><st c="13269">Operasyon vaktinde bol bol şifa çalışıp, o iyileştikten sonra çalışmalara devam ettik. </st><st c="13357">Uzun soluklu bir yolculuk oldu. </st><st c="13389">Erkek olduğu için istenmemenin tüm ağırlığını attı, yoruldu, güçlendi, dengelendi.</st></p>
			<p><span><st c="13471">Cinsiyet beklentisi toplumumuzda ve Orta Doğu’da çok yaygındır. </st><st c="13536">Nadiren kız çocuğun yolu gözlenmiş, çoğunlukla erkek çocuklar için adaklar adanmış, dualar edilmiştir. </st><st c="13639">Gelen kız olunca iyi ihtimalle dudak bükülmüş, erkek olunca halaya durulmuştur. </st><st c="13719">Hâlâ insanın kadını/erkeği olmadığını anlayamadık.</st></span></p>
			<p><st c="13769">Rahim hayatımız boyunca her şeyi duyup anlıyoruz fakat bilincimiz devrede olmadığı için bilinçaltımız aktif olarak aldığı bilgiyi işliyor. </st><st c="13909">Yani anne rahminde sıklıkla duyduğumuz cümleler, hissettiğimiz duygular, kodlamalara dönüşüp yaşamın ritmini belirliyor.</st></p>
			<p><st c="14029">Cinsiyeti kız olan bir bebeğin erkek beklentisini anlamaması, hissetmemesi mümkün değil. </st><st c="14119">Aynı şekilde cinsiyeti erkek bir cenin de kız bebek beklentisini bilip hissedecektir. </st><st c="14205">Düşünün, ailenin sizden çok önemli bir beklentisi var ve siz onu karşılayamayacağınızı daha anne rahminde biliyorsunuz. </st><st c="14325">Cinsiyetiniz onların beklentilerine uygun olmadığı için sevilmeme, güzel karşılanmama, istenmeme, küçümsenme gibi durumlarla karşılanma ihtimaliniz var. </st><st c="14478">Ne büyük ve gereksiz bir yük. </st><st c="14508">Ne hadsiz bir yaklaşım.</st></p>
			<p><st c="14531">Erkek doğurmadığı için itilip kakılan, şiddete maruz kalan nice kadınla çalıştım. </st><st c="14614">Oğlu oldu diye kırk kurban kesip, tüm kızları kenara koyup babalığın sadece erkek babası olmakla gerçek olacağına inananların oğullarıyla yaşadıkları sınavlara, kızlarına muhtaç olma hikâyelerine de tanık oldum. </st><st c="14826">Elbette kimse için sebeplerin de sonuçların da olmasını istediğimiz hali bu değil. </st><st c="14909">Diğer yandan bu hikâyelerin ortaya çıkmasında bebeğin hayat amacının da etkili olduğunu hatırlatmak isterim.</st></p>
			<p><span><st c="15017">Kızlara namusunu korumayı tembihleyen üstten cümlelere şahit olduk koca bir nesil. </st><st c="15101">“Kızımı ordunun içine bıraksam...” Tanıdık mı? </st><st c="15148">Erkek gibi olmadan kadın olunmayacağını böyle öğrettiler bize. </st><st c="15211">Sırf bu ve benzeri söylemlerden dolayı birçok insanda eril-dişil dengesi çalışmak zorunda kalıyorum. </st><st c="15312">İnsan olmanın erkek olmaktan geçtiği yanılgısı birçoğumuzun dengesini bozdu.</st></span></p>
			<p><st c="15388">“Babasının kızı olma” kavramı da aynı şekilde zorlayıcıdır. </st><st c="15449">Hele ki erkek çocuk beklemiş babaların kızı olmak daha zordur. </st><st c="15512">Aşırı verici olurlar, onay ve takdir için işkolik olabilirler. </st><st c="15575">Kendilerini bir şeylere adamak zorunda hissederler.</st></p>
			<p><st c="15626">Nice kadının içindeki sebepsiz hüznün arkasında, kız doğduğu için yakılan ağıtlar, küsen yüzler, yere düşen hayaller, dönülen sırtlar, eve gelmeyen babalar, emzirmek bile istemeyen anneler yatar. </st><st c="15823">Bazı erkeklerin içinde de “kız evlat has evlat” bakışıyla kız bebek olmamanın anaforu dönüp durur.</st></p>
			<p><st c="15921">“Erkek Fatma”, “Kız Hasan” gibi lakaplarla da pekişen cinsiyet beklentisini karşılayamama kodlamaları hanede, iş hayatında, ilişkilerde ve sosyal çevrede rollerin karışmasına sebep olur. </st><st c="16109">Kendi rolünde olmayan kişi, denge sorunu yaşar ve yaşatır.</st></p>
			<p><st c="16167">Sevilmemek, istenmemek, beklentiye uymuyor olmak bir cenin için zordur. </st><st c="16240">Olanlar aynı zamanda ruhunun seçimleridir elbette. </st><st c="16291">Bu seçimde evrensel sistemin, ilahi düzenin onayı, tüm aile bireylerinin kabulü vardır ki o aileye doğulur.</st></p>
			<p><st c="16398">Aidiyet sorunları, eril-dişil dengesizliği, rol karmaşaları, bağımlılıklar, hayatta yerini bulamamak, kimileri için çokbilmişlik, kimileri için aşırı çekingenlik, esnek olamamak ve daha birçok sorunu getirir cinsiyet beklentisini karşılayamıyor olmak. </st><st c="16651">Aile içi ilişkilerde ciddi bir denge sorunu üretir. </st><st c="16703">Kendi cinsiyetini yok sayıp beklenen cinsiyete uyum sağlamayı kendi doğasından getiren bu kodlama ile ikili ilişkilerde sorun yaşanması çok mümkündür. </st><st c="16854">Kadınlarda ve erkeklerde üreme bölgesi sorunlarına da sebep olabilir.</st></p>
		</div>
	<div id="charCountTotal" value="16923"></div></body>
</html>
