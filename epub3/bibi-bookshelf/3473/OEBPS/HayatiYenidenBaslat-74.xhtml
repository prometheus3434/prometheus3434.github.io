<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-74</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-74" lang="tr-TR" xml:lang="tr-TR">
		<div>
			<h1 id="_idParaDest-39"><span><st c="0">HASTALIK İHTİMALİ İLE </st><br /><st c="23">DOĞAN BEBEKLER</st></span></h1>
			<p><span><st c="37">“Korkularım bebeğime geçti mi?”</st></span></p>
			<p><st c="69">Tuğba anlatıyor:</st></p>
			<p><st c="86">“Yapılan testler sonucunda bebeğimizin Down Sendromlu olabileceği ve doğurmama seçeneğimin bulunduğu söylendi. </st><st c="198">Hiç düşünmeden ‘Doğuracağım’ dedim. </st><st c="234">Kendimce inançlıyım ve Down Sendromlu olmasının bir sebebi olduğuna inandım. </st><st c="311">Hamilelik ilerlediği için erken doğum yapıp sonlandırma konusunda ikna etmeye bile çalıştılar ama kararımı hiç sorgulamadım ve değiştirmedim. </st><st c="453">Doğuma girerken endişeliydim. </st><st c="483">Neyle karşılaşacağımı ve ilk tepkimin ne olacağını bilemiyordum. </st><st c="548">İlk hamileliğimdi, ilk doğumum ve ilk bebeğim olacaktı. </st><st c="604">Her şeyi çok güzel hazırladık, endişeyi neşeye dönüştürmeye çalıştık. </st><st c="674">Normal doğum için ısrar ettim. </st><st c="705">Zaman zaman zorlukları olsa da bol dikişle normal doğum yaptım. </st><st c="769">Bebeğimi kucağıma aldığımda sevinçten ağladım. </st><st c="816">Dünyanın en güzel ve normal bebeğiydi. </st><st c="855">Doğanın bana daha önce hiç sunmadığı kokusuyla kucağımdaydı. </st><st c="916">Çok beyazdı, gözleri pırıl pırıldı ve normaldi. </st><st c="964">Allah’ın ondan vazgeçmediğim için beni ödüllendirdiğini düşündüm. </st><st c="1030">Şükrederek uzun bir süre ağladım. </st><st c="1064">Ancak yıllardır şu soru aklımı kurcalıyor: Hamilelik sürecinde yaşadıklarım kızımın bilinçaltında sorunlara yol açmış mıdır?”</st></p>
			<p><span><st c="1189">“Oğlum sağlıklı ama ben suçluluk duyuyorum”</st></span></p>
			<p><st c="1233">Yasemin anlatıyor:</st></p>
			<p><st c="1252">“Hamilelikte çok titizdim. </st><st c="1280">Tüm testler yapılsın, en ince detaylara hâkim, sağlığın her halinden emin olalım istedim. </st><st c="1370">Sağlık sorunları olan ya da engeli bulunan bir bebek doğurmak istemiyordum. </st><st c="1446">Hatta bundan özellikle çok korkuyordum. </st><st c="1486">Önce araştırıyor, yakın tarihte doğum yapanları dinliyor sonra doktora danışıyordum. </st><st c="1571">Bu kadar çok ararsan bulursun derler, ben de aradım ve buldum. </st><st c="1634">Beyin gelişiminde bir sorun olduğu bilgisini aldığımda bebeğim beş aylıktı. </st><st c="1710">Dünya sanki başıma yıkıldı! </st><st c="1738">Beyni gelişmeyen bir bebek doğuramazdım. </st><st c="1779">Peki ya emin değilsek? </st><st c="1802">Diğer yandan ya doğurursam ama yaşamını sürdüremezse ben nasıl yaşayacaktım? </st><st c="1879">Hayatımın o güne kadarki en kritik dönemlerini yaşadım. </st><st c="1935">Birçok doktora gidildi, hocalara okutuldu, rüyalara yatıldı fakat karar vermeme yarayacak bir bilgi alamadım. </st><st c="2045">Bir ay geçti, hareketlerini her hissettiğimde ağladım, adeta depresyonda olan bir kadına dönüştüm. </st><st c="2144">Sonunda, kısa vadede bir sona ulaşacaksa da doğumdan sonra kendi sürecinde dünyadan ayrılması gerektiğine karar verdim. </st><st c="2264">Ağlaya ağlaya tamamladım hamileliğimi. </st><st c="2303">Doğuma, cenazeye gider gibi gittim. </st><st c="2339">Hayatımın en kötü başlayan, en güzel devam eden günü oldu. </st><st c="2398">Sezaryen ile doğum yaptım, depresyondan başka türlüsüne canım dayanmazdı. </st><st c="2472">Anesteziden ağlayarak uyanmışım, ‘Bebeğim ölecek’ diye bağırmışım. </st><st c="2539">Kendime geldiğimde kocam çok mutluydu. </st><st c="2578">Bebeğimi getirmişlerdi, henüz ayılan zihnimle olanı anlamaya çalıştım. </st><st c="2649">Bir bebeğim var mıydı hâlâ, onu bile bilmiyordum. </st><st c="2699">‘Her şey yolunda, oğlumuz çok sağlıklı’ dedi kocam gözyaşları içinde. </st><st c="2769">Ne dediğini anlamam ve buna inanmam çok zamanımı aldı. </st><st c="2824">Bebeğime sarıldığım zaman hâlâ elimden kayıp gidecek, salyasını tutamayacak, konuşamayacak gibi kaygılarım vardı. </st><st c="2938">Zamanla atlattım. </st><st c="2956">Şimdi dokuz yaşında, ona karşı çok suçlu hissediyorum. </st><st c="3011">Bu kayıtları silmemiz mümkün mü?”</st></p>
			<p><st c="3044">Tıbbın ilerlemesi, sağlıklı nesillere sahip olabilmemiz için çok faklı aralıklarda değerlerin incelenmesi ile hayatımıza, risk taşımamasına rağmen riskli görünen hamilelikler de girdi. </st><st c="3230">Bazen değerlerin geçici süre referans değerlerin dışında olması, bazen görüntüleme çıktılarının sağlıklı olmaması, bazen ise hekim yorumları sebebiyle bu tablonun içinde yer almak mümkün olabiliyor. </st><st c="3429">Annenin duygularında yaşanan bozulmalar, bebekle kurduğu bağın zayıflaması, bebeğin yaşamla ölüm arasında kalması ceninin bilinçaltında değerlilik, ilerlemek, var olmak, kendi olmak, çaresizlik, kıtlık bilincinde sıkışmak gibi birçok kavramda negatif kayıtlara sebep olabilir.</st></p>
			<p><st c="3705">Aile bireylerinin duygusunu oldukça karıştıran, hatta depresyona sokan, korku, kaygı, endişe, haksızlığa uğramışlık duygularının üst seviyelere çıkıp yaşam kalitesini bozduğu, “Neden ben?” sorusuna bulunamayan cevaplarda kaybolan süreçler üreten bu durum, cenin için de oldukça zorluk barındırır. </st><st c="4003">Kabul edilmediğini hissetmek, sağlıklı iken hastalıklı etiketi ile varlığının devamına karar verilmesini beklemek pek de keyifli olmasa gerek. </st><st c="4146">Aileleri, özellikle de anneyi, karar verme aşamasında çok yoran bu sürecin etkilerini, anneden ve çocuktan karşılıklı temizlemek faydalı olacaktır.</st></p>
		</div>
	<div id="charCountTotal" value="4293"></div></body>
</html>
