<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-29</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-29" lang="tr-TR" xml:lang="tr-TR">
		<div>
			<h1 id="_idParaDest-17"><span><st c="0">BEBEK RAHİMDEYKEN </st><br /><st c="19">BİR YAKININ VEFATI</st></span></h1>
			<p><st c="37">Rahim hayatının canlılığı, huzuru ve güveni çok önemlidir. </st><st c="97">Bebek rahimdeyken özellikle annenin bir yakınını, sevdiği bir kişiyi kaybetmesi cenin için oldukça önemli sonuçlar üretebilir. </st><st c="224">Babanın böyle bir deneyim yaşaması da aynı şekilde etkili olabilir.</st></p>
			<p><st c="291">Ölüm genellikle acı ile karşılanır. </st><st c="328">Ölümün arkasından ağlamak kültürümüzün bir parçasıdır. </st><st c="383">Yuvaya kavuşacağını bilen ruhlar tarafından ölüm şefkatle karşılansa da yaşayanların kabul edemediği, korktuğu bir kavramdır. </st><st c="509">Gidişleri sevmeyiz. </st><st c="529">Bir daha konuşamamak, kavuşamamak, ulaşamamak, sesini duyamamak, dokunamamak ağır gelir. </st><st c="618">Ağlarız, yas tutarız, bazen de tutamayız.</st></p>
			<p><st c="659">Hamile olan bir kadın yakınını kaybedince ne yapsın? </st><st c="713">Yas mı tutsun, bebeğini düşünüp acıyı yok mu saysın? </st><st c="766">Acı bilinci kapatır. </st><st c="787">Acı varken pek de şuurlu davranamayız. </st><st c="826">Hele ki bebeklerin bilinçaltının kaydettiğini bilmiyorsak, acının onların hayatını nasıl etkileyeceğini anlayamıyorsak...</st></p>
			<p><st c="947">21. </st><st c="952">yüzyıldayız ve bilinçaltını, yaşamın dinamiklerini daha yeni yeni anlıyoruz. </st><st c="1029">Bunu biraz açıklamak istiyorum:</st></p>
			<p><st c="1060">Cenin, anne rahmine düşmeden ruhsal kontratlarını yapar. </st><st c="1118">Anne rahmindeki kırkıncı günde ruh bedenle buluşur, bilinçaltı ile birlikte kayıt tutmaya başlar. </st><st c="1216">Ruh öğretileri kaydeder, bilinçaltı yaşamı neye göre, nasıl yaşayacağını, yani temel kodları... </st><st c="1312">Her şeyin akıl olduğunu düşünürüz ya, cenin için de “Henüz aklı yok” deriz. </st><st c="1388">Oysaki ceninin bir ruhu ve bilinçaltı vardır ve akıldan çok daha etkin bir şekilde içinde yaşayacağı hayatı programlar. </st><st c="1508">Akıl da vakti gelince bu senaryoya uygun şekilde rolünü oynar.</st></p>
			<p><st c="1570">Eğitimlerimde “Otuz iki odalı bir eviz” diye anlatırım öğrencilerime. </st><st c="1641">Hayatımızdaki her bir dinamiğin birbirine eşit odası vardır. </st><st c="1702">Ruhun ve aklın da birer odası bulunur ve biri diğerinden daha büyük ya da küçük değildir. </st><st c="1792">Ne ruha gereğinden fazla kıymet biçmek değerlidir ne akla ne bilinçaltına. </st><st c="1867">Her şeyimizle bir ve bütün olarak kıymetliyiz. </st><st c="1914">Bir dinamiği seçip yüceltmek bizi küstahlığa götürür. </st><st c="1968">Asıl olan, her şeyiyle bir ve bütün olabilen sade bir varlık olabilmektir.</st></p>
			<p><st c="2042">İşte “Henüz aklı yok” dediğimiz cenin de anne rahmindeyken yaşanan tüm acıyı, travmaları olduğu gibi alıp hisseder. </st><st c="2159">Doğanın kanunları gereği, aldığımız her şey parçamız olur. </st><st c="2218">Acıyı, vefatı, ölümü, yokluğu içselleştiren bilinçaltı bunları hayatta bir yerlerde ortaya koymak üzere kodlama üretir ve yazılımına alır. </st><st c="2357">Vakti gelince hepsi hayatımıza farklı şekillerde dahil olur. </st><st c="2418">Bazen de cenin rahim hayatının içinde bu konuları kendi kendine çözebilir, ebeveynin çözümü de cenine yansıyabilir. </st><st c="2534">Böylece konu hayati bir soruna dönüşmeden sürecin içinde eriyip kaybolabilir.</st></p>
			<p><st c="2611">Rahimde iken yakın birinin ölümü ile karşılaşan ceninlerin bilinçaltının kurgusunda makas aralığı oldukça geniştir. </st><st c="2728">Bunu nasıl yorumlayacağınızı kestirmekte zorlanıyorum çünkü karşıma çok farklı hikâyeler çıkıyor. </st><st c="2826">Birkaç örnek hikâye ile açıklamaya çalışayım.</st></p>
			<p><span><st c="2871">“Sütün tadı acı geliyor”</st></span></p>
			<p><st c="2896">Aslı hayatta yerini bulmakta zorlanıyordu. </st><st c="2940">Anne rahmindeyken dedesi vefat etmiş. </st><st c="2978">Henüz cinsiyetin görülemediği o zamanlarda Aslı, annesinin ağlamaları ile tamamlamış gelişimini. </st><st c="3075">Acının frekansı içine sinmiş. </st><st c="3105">Annesi “Beni alsaydın da onu almasaydın” diye ağlamış babasının arkasından... </st><st c="3183">Tam beş ay boyunca... </st><st c="3205">Erkek bebek beklemiş ki babasının adını koysun ama o da olmamış. </st><st c="3270">Doğumdan sonra da devam etmiş ağlamaları. </st><st c="3312">Çok sevdiği babasının yerine koyacağı oğlu da olmayınca Aslı bir kenarda kalakalmış adeta. </st><st c="3403">Annesinin depresyonu yıllarca geçmemiş. </st><st c="3443">Yaptığımız derin bilinçaltı çalışmasında Aslı, anne sütünü istemediğini, tadının acı geldiğini söyledi. </st><st c="3547">Gerçekten de bebekken emmeyi reddetmiş. </st><st c="3587">Evin sessiz bebeği olmuş, öylece annesinin onunla ilgilenmesini beklemiş. </st><st c="3661">Arada derede büyüyüp gitmiş. </st><st c="3690">Dedesinin yokluğunun gölgesinde kaybolmuş. </st><st c="3733">Annesi ona her baktığında babasını gördüğünü söyleyip ağlarmış. </st><st c="3797">Zamanla kızına bakmaz olmuş. </st><st c="3826">Sessiz kalmış Aslı. </st><st c="3846">“Anne” diye seslenmekten bile çekinmiş, annesinin bakmayacağını bilerek. </st><st c="3919">Evlenmiş, her şeyi geleneklere göre olmuş, evini, yuvasını kurmuş fakat yok sayılmaya devam etmiş. </st><st c="4018">Ne kocası tam tanımış onu ne de kocasının ailesi. </st><st c="4068">Bir türlü kendisini ifade edememiş, varlık gösterememiş. </st><st c="4125">Elleri titreyerek anlattı eşiyle ve ailesiyle arasında geçenleri. </st><st c="4191">Ruhsal plandaki seçimlerimizi biliyor olsam da bu bazen yeterli olmuyor, insanların minicik yüreklerinin çaresizliğini dinlerken içim sızlıyor. </st><st c="4335">Aslı’nın içinde minik bir kuş kanat çırpıyordu sanki, o kuşu özgürleştirmek istiyordum.</st></p>
			<p><st c="4422">“Adın neden Aslı, bir hikâyesi var mı?” diye sorunca anlattı dedesinin adının koyulacağını fakat kız doğunca bunun olamadığını. </st><st c="4551">Hemen bağı kurdum, Aslı ölümün tüm acısını almış, yaşamla bağ kuramamıştı. </st><st c="4626">Aslında ölen dedesinin yerini dolduramamış, asla da dolduramayacağını anlamıştı. </st><st c="4707">Kendisine büyük gelen bir kabın içinde minicik kalmıştı ve bunu fark etmez ise hep de öyle olacaktı. </st><st c="4808">Kendi kabını, hacmini bulmak ise bu hayattaki amacıydı. </st><st c="4864">Annesinin önceliği olamamış, kendi önceliğine de geçememişti. </st><st c="4926">Ne vardı ne de yoktu. </st><st c="4948">Çalışmalarımız ağır geçti diyebilirim. </st><st c="4987">Dededen özgürleşmesi, dedenin kaderini dedeye bırakıp, kendi kaderini ondan ayırması ilk işimiz oldu. </st><st c="5089">Anne rahminden itibaren duygu temizliği yapıp kendi kabını bulması, doldurması çalışmalarıyla devam ettik. </st><st c="5196">Duyguların dönüşmesi zaman aldı. </st><st c="5229">Nihayetinde hayatla bağ kuruldu, varlık alanı oluşturuldu ve içini doldurmak, kendi aslını bulmak üzere Aslı’yı hayata teslim ettim. </st><st c="5362">Ara ara bilgilendirme yapıyor, haberler güzel...</st></p>
			<p><span><st c="5410">Süt diye annenin acısını emmek</st></span></p>
			<p><st c="5441">Fatma Hanım doğduktan sonra, anne ve babası kızlarını bırakıp yurt dışına işçi olarak gitmişler. </st><st c="5539">İyi bakılmış, el üstünde tutularak büyütülmüş minik kız. </st><st c="5596">Tekrar kavuştukları zaman birbirlerine çok bağlanmışlar. </st><st c="5653">Aşırı bir düşkünlüğe dönüşen bağları kaybetme korkusunu da çok beslemiş. </st><st c="5726">Yıllar geçmiş ve anne-babası ile bağımlı bir ilişkisi olan Fatma’nın anne olma zamanı gelmiş. </st><st c="5820">Benden destek isteyen, bu hikayedeki Fatma Hanım’ın oğlu İhsan’dı.</st></p>
			<p><st c="5886">İhsan, ilk çocuk olarak anne rahmindeki sekizinci ayındayken, anneanne bir sabah uyanmamış. </st><st c="5979">Çok huzurlu olmuş vefatı fakat kızı, yani Fatma Hanım kendini kaybetmiş. </st><st c="6052">O kadar ki altıncı kattan kendini atmaya kalkmış. </st><st c="6102">Ne yaptığını bilmeden geçen aylardan sonra doğum gerçekleşmiş. </st><st c="6165">Çok kolay bir doğum olmuş. </st><st c="6192">Bebeğini görünce “Annem torununu göremedi” deyip daha da acılara gömülmüş. </st><st c="6267">Annesi İhsan adını sevdiği için oğluna bu ismi koymuş.</st></p>
			<p><st c="6321">İhsan, anne ve meme ile buluştuğunda annesinin acısını emmiş önce. </st><st c="6389">Anne, acı demek olmuş onun için. </st><st c="6422">Annesi kendisini hiç toplayamamış, depresyonuna sarılıp tüm hayatı onunla geçirmiş. </st><st c="6506">Tıpkı Aslı’nın hikâyesinde olduğunu gibi...</st></p>
			<p><st c="6549">İhsan bana geldiğinde, “Bazen içimden bir ses ‘Kendini aşağıya at’ diyor. </st><st c="6624">Bu ses neden benimle?” diye sordu. </st><st c="6659">Farklı tecrübeleri olmuş bu sorunun cevabını bulmak için çıktığı yolda. </st><st c="6731">Pek tatmin olmamış. </st><st c="6751">Ben de o listedeymişim, işte sıra bana gelmiş.</st></p>
			<p><st c="6797">O sırada annesinin hikâyesini henüz bilmiyorduk. </st><st c="6847">Aklıma öncelikle intihar eden, intihara zorlanmış, başkasının intiharında payı olan atalar geldi ve İhsan’ı onlardan özgürleştirdik. </st><st c="6980">Derin bir rahatlık yaşadı, günlerce çok rahat uyudu. </st><st c="7033">Özel ilişkisinde büyük değişimler oldu, ilişki anlamını buldu İhsan’a göre. </st><st c="7109">Konunun kapandığını düşünüyorduk ki üç hafta sonra bir gün o ses geri geldi. </st><st c="7186">Akşam geç saat olmasına rağmen gelmesini istedim. </st><st c="7236">Hemen derin düşünce çalışması ile anne rahmi sürecini görmeye karar verdim. </st><st c="7312">Hiç tanımadığı bu ses atalardan değilse (ya da sadece atalardan değilse) anne rahmi ikinci durağım olabilirdi. </st><st c="7423">Fark ettik ki kendisini kontrolsüzce pencereden aşağıya atmaya kalkışması ile oluşan ses, annede doğuma kadar devam etmiş. </st><st c="7546">İhsan’ın bilinçaltı bu sesi kısa zamanda o kadar çok duymuş ki sorun anlarında ya da yüksek bir yerde bulunduğunda hemen dile getirmiş. </st><st c="7682">Konu düşündüğümüzden de kolay çözüldü. </st><st c="7721">Daha önce dile getirmediği kabızlık sorunu da kendiliğinden ortadan kalktı zira bağırsaklar geçmişteki negatif hikâyelere bağımlılığı temsil eder.</st></p>
			<p><span><st c="7867">Uyuyamıyorsun çünkü...</st></span></p>
			<p><st c="7890">Figen anne rahminde iken babası düşünce suçundan gözaltına alınmış. </st><st c="7959">Kocasının bir gece vakti eve baskın yapılarak alınması üzerine şok ve acı ile kalan annesi o sırada Figen’e dört aylık hamileymiş. </st><st c="8090">Üç ay boyunca eşinin nerede olduğunu bulamamış. </st><st c="8138">Bu sürede neredeyse hiç uyumamış. </st><st c="8172">Hamileliğin sekizinci ayı biterken kocasının ölüm haberi gelmiş. </st><st c="8237">Arkadaşları, işkencede ölen eşini görmesine izin vermemişler. </st><st c="8299">Anne cenazeden sonra doğuma kadar olan süreci adeta baygın geçirmiş. </st><st c="8368">Kızı doğunca ona bağlanmış ve yaşamda kalmaya karar vermiş. </st><st c="8428">Bir daha evlenmemiş, yaşamını kızına ve sessizliğe adamış. </st><st c="8487">Gülmeyi unutmuş, bütün sevgisini kızına verip ilkeli, prensipli bir çocuk yetiştirmek için çaba harcamış. </st><st c="8593">İçsel olarak küskün olmakla beraber, kızı için duygularını bir kenara bırakarak ilerlemeye çalışmış. </st><st c="8694">Biz tüm bunları çalışmalarımızın sonunda öğrendik.</st></p>
			<p><st c="8744">Figen, geceleri uyuyamıyordu ve gün içinde de hep bir şey olacak hissi ile huzursuzdu. </st><st c="8832">Araba kullanamıyordu. </st><st c="8854">Uykusuzluktan beden fonksiyonları hasar görmeye başlamıştı. </st><st c="8914">Kullandığı ilaçlar hiçbir işe yaramıyor, aksine sürekli umutları tükeniyordu. </st><st c="8992">Babasının trafik kazasında öldüğünü sanıyordu. </st><st c="9039">Birkaç çalışma yaptık fakat kalıcı ilerleme sağlayamadık. </st><st c="9097">İki gece uyuduğunda yaşamı değişmişti fakat üçüncü gece yine uyuyamadı. </st><st c="9169">Zaman ilerledikçe çalışmalarımız çeşitlendi. </st><st c="9214">Nihayetinde anne rahmi süreciyle ilgilenmeye başladık. </st><st c="9269">O sürede farklı sorunlar çözülmeye başlamış olsa da uyku sorunu ve aşırı huzursuzluk tam olarak çözülmüyordu. </st><st c="9379">Anne rahmi süreci çalışmaları sırasında annenin şoku, gerginliği, acısı, çaresizliği, haksızlığa uğramışlık duyguları, cenaze haberini alışı ve sonrasındaki baygınlık hali olduğu gibi ortaya çıktı. </st><st c="9577">Figen, olayın ne olduğunu tam çözemiyordu fakat bütün duygulara hâkimdi. </st><st c="9650">Hepsi kendi duygusu gibiydi. </st><st c="9679">O kadar çok ağladı ki çalışmayı kesmek zorunda kaldım. </st><st c="9734">Sakinleşince devam etmek istedi ama çok yorulmuştu, ben kabul etmedim. </st><st c="9805">“Hikâyeyi kendi aklımda işlemektense burada çözüp çıkmak istiyorum” dedi. </st><st c="9879">Hak verdim, çalışmaya devam ettik. </st><st c="9914">Babası ile vedalaştı, annesine onu anladığını söyledi. </st><st c="9969">Annesine minneti artmıştı. </st><st c="9996">Neler olduğunu bilmese de duygularını biliyordu. </st><st c="10045">Asıl bildiği babasının trafik kazasında ölmediği, farklı bir hikâyesi olduğuydu. </st><st c="10126">Emindi ki annesi onu korumak için anlatmamıştı, güveni tamdı. </st><st c="10188">Çalışma bittiğinde Figen de adeta tükenmişti. </st><st c="10234">Eve gidip uyudu. </st><st c="10251">Ertesi gün de uyudu. </st><st c="10272">Uyandığında annesi ile konuşup beni aradı. </st><st c="10315">Hâlâ ağlıyordu, annesi de ağlıyordu. </st><st c="10352">Annesi çok rahatlamıştı, sır ortaya çıkmış, üzerinden yük kalkmıştı. </st><st c="10421">Babası suçsuzdu, kimseye zararı olmamıştı. </st><st c="10464">Sadece “düşünmüştü”, o kadar.</st></p>
			<p><st c="10493">Babasının ölüm şekline çok öfkelenmişti Figen. </st><st c="10541">Neden yüksek lisansını “insanlar hakları” üzerine yaptığını da böylece anlamış oldu. </st><st c="10626">Çalışmalara farklı konularda devam ettik. </st><st c="10668">Annesi bir ay içinde yaklaşık on kilo verdi, sır gün ışığıyla buluşunca beden, fazlalıklarını kendiliğinden bırakmıştı. </st><st c="10788">Huzursuzluk yerini huzur ve güvene, uykusuzluk verimli uykuya bıraktı ve yaşamla bağları değişti. </st><st c="10886">Aradan geçen senelerde Figen evlendi, hamilelik haberini alınca önce bana geldi. </st><st c="10967">Neşeyle kutladık.</st></p>
			<p><span><st c="10984">Ya tutulmayan yaslar?</st></span></p>
			<p><st c="11006">Tutulmayan, çeşitli sebeplerle tutulamayan yaslar da anne ve cenin için önemlidir. </st><st c="11090">Hamilelikte gerçekleşen vefatın tutulmayan yası, her ikisi için de “ertelenmiş yas”tır ve ne zaman ortaya çıkacağını bilemeyiz. </st><st c="11218">Anne ya da çocuğun hayatının herhangi bir evresinde bir hatırlatıcı ya da travma ile yas bir anda gündeme gelebilir. </st><st c="11335">Sebepsiz mutsuzluk, panik bozukluk ya da kaygı bozukluğu, aniden gelen ağır depresyon, birden sivilcelenme, hastalık hastası olma, dünya başına yıkılmış ve her şey üstüne geliyormuş hissini çok yoğun yaşama, işler tam sonuçlanacakken elinden kaçırma kaygısı gibi sonuçlar ortaya çıkabilir.</st></p>
			<p><st c="11624">Atalardan miras kalan, hamileliklerde yaşanan ve tutulmamış yaslar da benzeri olay bulunca kendini hatırlatabilir. </st><st c="11740">Kayıplar olmuş, yaslar tutulmamış ve nesillere aktarılmışsa görünen sebep olmaksızın mutsuzluk bağımlılığı gibi durumlar ortaya çıkabilir.</st></p>
			<p><st c="11878">Naz henüz on iki yaşındayken evde sürekli balık, kuş gibi canlıların olmasını istiyordu. </st><st c="11968">Annesi ve babası onu kırmıyor, istediği ne varsa alıyordu. </st><st c="12027">Balıklarından birisinin vefatını ona fark ettirmeden yerine aynısından başka balık alarak geçiştirdiler. </st><st c="12132">Üst üste olmaya devam eden balık kayıplarını bir gün saklayamaz hale geldiklerinde Naz ağır bir kriz geçirdi. </st><st c="12242">Balığı gömeceğini söyledi, tüm ritüeli yaptırdı ve ara ara ziyaret etmek istedi. </st><st c="12323">Bu süreç çok uzun sürdüğü için aile yardımımı istedi. </st><st c="12377">Çalışmada Naz’ın bilinçaltı, hamilelik sürecinde tutulmayan yası tamamlamak istediğini söyledi. </st><st c="12473">Babaannesi ölmüştü ve ailesi bebeğe zarar gelmesin diye yas kısmını atlamıştı. </st><st c="12552">Ertelenmiş yas, Naz, balığının ölümünü öğrenince kendisini göstermişti. </st><st c="12624">Yası tutup tamamlamasına karar verdik. </st><st c="12663">Ara sıra kontrol ederek süreci birlikte yürüttük. </st><st c="12713">Anne ve babanın tutulmayan yası için de çalışmalar yaptık.</st></p>
		</div>
	<div id="charCountTotal" value="12771"></div></body>
</html>
