<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-33</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-33" lang="tr-TR" xml:lang="tr-TR">
		<div>
			<h1 id="_idParaDest-19"><span><st c="0">ERKEN DOĞUM</st></span></h1>
			<p><st c="12">Nihal anlatıyor:</st></p>
			<p><st c="29">“Arkadaşlarımla toplanmıştık, bol kahkahalı bir gün geçiriyordum. </st><st c="96">Yedik, içtik, güldük, eğlendik. </st><st c="128">Eve gitmek için hazırlanırken tuvalete gittim. </st><st c="175">Garip bir ıslaklık vardı, anlam veremedim, çok da üstünde durmadım. </st><st c="243">Otomobilime bindim, trafik her zamanki gibi yoğundu, uzun yol için müziklerimi hazırladım. </st><st c="334">Köprü yoluna girdiğimde ıslaklık hissi giderek artmaya başladı. </st><st c="398">Doğuma daha neredeyse iki ay vardı, suyun geldiğine ihtimal vermedim, hatta aklıma bile gelmedi. </st><st c="495">Köprünün tam üstünde, Anadolu Yakası’na geçerken şehir efsanesi sandığım ‘Suyum geldi’ çığlığını atıverdim. </st><st c="603">Doktorum Avrupa Yakası’nda, ben köprüyü henüz geçmişim, karşıya tekrar nasıl döneceğimi bilmiyorum, su gelince bebeğe ne oluyor onu da bilmiyorum. </st><st c="750">Bir anda garip duyguların içine girdim, kalbim sıkıştı, boğuluyorum zannettim. </st><st c="829">Ne eşime ne doktoruma ulaşabildim. </st><st c="864">Yolumun üstündeki ilk hastaneye gittim. </st><st c="904">Suyumun geldiğini ve doğumun başladığını söylediler. </st><st c="957">‘Bir süre daha bekleyebiliriz fakat zamanında doğmasını bekleyemeyiz’ dediler. </st><st c="1036">Kalbim duracak gibiydi. </st><st c="1060">Bebeği kaybedeceğimi düşünüyor ve sürekli nefes almadan ağlıyordum. </st><st c="1128">Sakinleştirici uygulamak zorunda kaldılar. </st><st c="1171">Bir süre sonra kesik kesik ve yavaş da olsa nefes almaya başladım. </st><st c="1238">Doktorum ameliyatta, eşim toplantıda olduğu için onlara ulaşamadığımı öğrendim. </st><st c="1318">Doktorumla konuşmam üç saat, eşimin gelip beni ona götürmesi iki saat daha sürdü. </st><st c="1400">Sancı hissetmiyordum ama doktorum da doğumun başladığını doğruladı. </st><st c="1468">Derken sancılar geldi ve ertesi gün bebeğim mini minnacık doğdu. </st><st c="1533">Çok pembe ve çok küçüktü. </st><st c="1559">Hiç böyle hayal etmemiştim. </st><st c="1587">Kirli pantolonumla hastaneye yatıp, hiçbir kıyafeti hazır olmadan, öylesine alınmış şeylerle bebeğimi kucağıma alacağım aklıma gelmezdi. </st><st c="1724">Hele ki o neşeli günde başıma bunların geleceğini hiç düşünemezdim. </st><st c="1792">Bunlar bir yana, her yediğime içtiğime, söylediğime, etrafımızda ne konuşulduğuna o kadar dikkat ettim ki bebeğimin sağlık sorunu olabileceği hiç aklıma gelmedi. </st><st c="1954">Yaklaşık iki ay erken doğduğu için gözlerinde problem vardı. </st><st c="2015">Sorunun ileri seviyede olduğunu, görememe riski bulunduğunu açıkladıklarında donakaldım. </st><st c="2104">O halim günlerce sürdü, hiçbir şey hissedemeden bebeğimi emzirmeye çalıştım. </st><st c="2181">Sanırım dört gün sonraydı, fırtına dışa vurdu, evde birçok eşyayı kırdım ve avaz avaz bağırıp ağlayarak sinir krizi geçirdim. </st><st c="2307">Kimse tutamadı beni. </st><st c="2328">Sakinleştiğimde beni ve bebeği alıp dışarıya çıkardılar. </st><st c="2385">Ev toparlanana kadar ablamda kaldık. </st><st c="2422">Tabii ki güçlü olup süreci üstlenecektim ancak bir anda hata yapan, rahminde bebeğine iyi bakamayan kadın oluverdim. </st><st c="2539">Eşim çok hızlı bir şekilde sorumluluğu bıraktı, ‘Kim bilir ne yaptın da bunlar başımıza geldi, uğraş ve düzelt’ dedi. </st><st c="2657">İçimdeki öfkenin büyüklüğünü anlatamam. </st><st c="2697">Doktorlar arandı, bulundu, kimi boş çıktı, kimi iyi geldi. </st><st c="2756">Dünyada bu konuda neler olup bittiğini okuyup başka diyarlarda çözüm var mı diye araştırdım. </st><st c="2849">Birkaç ülkeye de gittik. </st><st c="2874">Çocuğum üç yaşında, gözlük takıyor, görmesi hâlâ net değil. </st><st c="2934">Görme ile ilgili ne yapabilirsiniz bilemiyorum fakat doğumun ve sonrasında olanların travmasını çözmek istiyorum. </st><st c="3048">Bebeğimin o travmalar sebebiyle iyileşemediğini düşünüyorum.”</st></p>
			<p><st c="3109">Annesi bana ulaştığında hikâyedeki bebeğimiz üç yaşına gelmişti. </st><st c="3175">Onu, yaşananlardan bihaber olan asistanıma kodlayıp doğum travmasını dönüştürmek için derin düşünce yöntemi ile çalıştık. </st><st c="3297">En çok söylediği, “Çok yetersizim, böyle görülmek istemiyorum. </st><st c="3360">Kimse beni görmesin” cümleleri oldu. </st><st c="3397">Bilinçaltının, görülmek istemediği halde görüleceğini bilmesi ile insanların yüzlerindeki ifadeyi görmemek için kendini kodladığını öğrendik. </st><st c="3539">Doğum için yaptığımız çalışma anne için çarpıcı oldu. </st><st c="3593">Travma onun bildiğinin dışında farklı bir şekilde kayıtlanmıştı. </st><st c="3658">Çözüm herkesi rahatlattı, gözlerin görme kalitesinde minik bir değişim bile sağladı.</st></p>
			<p><span><st c="3742">“Büyükler ölmeden doğurmalıyım”</st></span></p>
			<p><st c="3774">Meral anlatıyor:</st></p>
			<p><st c="3791">“Aile büyükleri hayattayken torunlarının çocuklarını görmek istediler. </st><st c="3863">Biz daha nişanlıyken bu konuşmalar yapılınca taleplerin büyüsüne kapılıp hemen evlendik ve çocuk sahibi olmaya çalıştık. </st><st c="3984">Hamilelik, beklediğimizden birkaç ay sonra gerçekleşti. </st><st c="4040">Bir telaş içindeydik. </st><st c="4062">Ne evlendiğimizi anladık ne hamilelik sürecini. </st><st c="4110">Bebek hemen doğacak, büyüklerin kucağına verilecekti. </st><st c="4164">Anlamsız olduğunu bir süre sonra anladığım bu telaşın içinde kendimizi kaybettik. </st><st c="4246">Hamileyken, ‘Ya sen doğurmadan nine/dede ölürse’ deyip beni daha da telaşa sürüklediler. </st><st c="4335">Ben niye bu kadar üstlenip sahiplendim kim bilir. </st><st c="4385">Neredeyse panikatak tanısı alacak hale geldim. </st><st c="4432">Geceleri dede ya da nine vefat ediyor, ben karnım burnumda cenazeye gidiyorum rüyalarıyla uyandım. </st><st c="4531">Kendimi bir kutuya hapsetmişim de farkında değilmişim. </st><st c="4586">Sekizinci aya yeni girmiştik ki merdivenden düştüm ve ambulansla hastaneye götürüldüm, acil doğuma alındım. </st><st c="4694">Uyandığımda bir bacağım alçıda, bebeğim yoğun bakımdaydı. </st><st c="4752">Nefes almakta güçlük çekiyordu. </st><st c="4784">‘Nedir bu, neden ben, başımıza neden böyle şeyler geliyor?’ gibi soruların içinde hiç durmadan ağlıyordum. </st><st c="4891">O kadar üzüldüm ki sütüm çok azaldı. </st><st c="4928">Sağıp bebeğime gönderiyordum. </st><st c="4958">Sanki her gün biraz daha azalıyor gibi geliyordu ki doktorum da aynısını söyledi. </st><st c="5040">Günler böyle geçti, nihayet bebeğim yanıma geldi. </st><st c="5090">Bir süre insanlardan uzak tutmamız gerektiği tembihlendi. </st><st c="5148">Onlar görsün diye doğurduğum bebeğimi nine ve dede dahil aileden kimse görüp kucaklayamayacaktı bir süre. </st><st c="5254">Eve gittiğimizde de çok ağladım. </st><st c="5287">Diğer bebekler gibi hızla büyümüyordu. </st><st c="5326">Uyuyamıyor, sürekli bebeğimi dinliyordum. </st><st c="5368">Eşim her şeyin toparlanacağını söyleyip uyuyordu. </st><st c="5418">Onun gereksiz bulduğum rahatlığı beni aşırı öfkelendiriyordu. </st><st c="5480">Bebeğimin toparlanması çok zaman aldı, nefes almakla ilgili bir miktar sorun kaldı denebilir fakat biz bu durumu kabullendik. </st><st c="5606">Şimdi beş yaşına geldi. </st><st c="5630">Büyük ninesi ve dedesi üç ay arayla vefat etti, ikisini de hatırlayamıyor. </st><st c="5705">Onlar da Kaan’la çok az vakit geçirebildiler. </st><st c="5751">Olsun, gönülleri oldu. </st><st c="5774">Hikâye bu fakat sorunun ne diye sorarsanız, Kaan’ın hayatla ve insanlarla uyumunda bir sorun var. </st><st c="5872">Bu konunun doğum travmasından kaynaklandığını düşünüyorum.”</st></p>
			<p><st c="5931">Kaan’ın bilinçaltında doğum konusunu okumak üzere çalışmaya başladım. </st><st c="6002">Annesinin düşmesi ile rahimde nefesini tuttuğuna, hazır olmadığını hissettiğine, hayatın ona müdahale ettiğine ve hayata kızgın oluşuna dair kayıtlarının ifadesine aracı oldum. </st><st c="6179">Tüm bu kayıtları anne ile dönüştürdük. </st><st c="6218">Kaan’ın bilinçaltında doğumun travma kayıtlarını değiştirdik. </st><st c="6280">Annesi, “İletişimde rahatladı” bilgisini neşeyle paylaştı. </st><st c="6339">Biz başlangıç aşamasını geçmesini sağladık, Kaan zamanla çok daha verimli yollar alacaktır.</st></p>
			<p><st c="6430">Erken doğumla ilgili danışanlarımızdan gelen yüzlerce hikâyemiz var. </st><st c="6500">Birbirinden çok farklı bu hikâyeler, ceninlerde travma ürettiği gibi öncelikle anne olmak üzere ailede de hatırı sayılır bir sarsılmaya sebep olabilir. </st><st c="6652">Bu nedenle erken doğum konusunda anneye ve çocuğa ayrı ayrı çalışmalar yapmayı uygun görüyorum.</st></p>
			<p><st c="6747">Erken doğum genellikle bebek için bir sağlık sorunu ihtimalini de barındırır. </st><st c="6826">Dolayısıyla doğumdan sonra da aileyi ve bebeği zorlu bir süreç bekliyor olabilir, hatta kayıplar yaşanabilir. </st><st c="6936">Fiziksel sağlık sorunu olmasa bile yaşanan travma tek başına üzerinde durulması gereken önemli bir düğüm olabilir.</st></p>
			<p><st c="7050">Bebekler planlanandan erken gelince sağlık ve gelişim sorunları dışında telaş ile aşırı rahatlık, zamanı yok saymakla zamana aşırı hassasiyet gibi iki uçlu hallere düşebilirler. </st><st c="7229">Hayatla temas etmiyormuş gibi olabilirler. </st><st c="7272">Aileler için çok önemli olan konular onlar için pek de önemli olmayabilir. </st><st c="7347">Hayata erken gelmekle her şeyi erken yapma güdüsü oluşabileceği gibi “Hayata zaten erken geldim, her şeye geç kalabilirim” hali de yaşayabilirler. </st><st c="7494">Her sorun, kişinin hayat amacı ile paralel şekilde yaşamında etkili ve yetkili olur. </st><st c="7579">Bu nedenle tüm travmalarda ve olağandışı durumlarda olduğu gibi erken doğumda da kişiye özel sonuçlar doğar.</st></p>
		</div>
	<div id="charCountTotal" value="7687"></div></body>
</html>
