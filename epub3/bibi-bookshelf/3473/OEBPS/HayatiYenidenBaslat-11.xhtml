<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-11</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-11" lang="tr-TR" xml:lang="tr-TR">
		<div>
			<h1 id="_idParaDest-7"><span><st c="0">ANNE RAHMİ </st><br /><st c="12">SÜRECİNİN ÖNEMİ</st></span></h1>
			<p><st c="27">Laboratuvar ortamı hariç hepimiz cinsel ilişki ile dünyaya geliriz. </st><st c="96">Anne rahmine düşme anı da diğer tüm anılarımız gibi bilinçaltı seviyede kayıtlanır ve yaşamın ritmine eklenir. </st><st c="207">İstenen ilişki, istenmeyen ilişki, ilişkide zorlama ya da şiddet olup olmaması, ilişkinin sevgi ve güven dolu olması gibi birçok deneyim yumurta ve sperme işlenir, bebeğin ilk oluşumu da ceninin hücresel hafızasına kaydolur. </st><st c="432">Bilinçaltı, ruhun dâhil olduğu kırkıncı gün aktive olur ve ilk andan itibaren tüm bilgiyi hücresel hafızadan alır, kaydeder. </st><st c="557">Tüm bu bilgiler yaşamın mülkü olur.</st></p>
			<p><st c="592">Anne rahmine düşme hikâyesi ile dünya hayatı kayıtları başlar. </st><st c="656">Bu ana kadar sadece ruhsal kayıtlar vardır ve bilinçaltımız bunların çok küçük bir kısmına hâkimdir. </st><st c="757">Oysaki anne rahmi sürecinde bilinç devrede olmadığı için bilinçaltı ve duygular çok aktiftir. </st><st c="851">Sperm ile yumurta buluştuğu andan itibaren hikâyeler ve hisler, anılar şeklinde kayıtlanır ve sıklıkla tekrar eden, kuvvetli duygularla gelen her şey bilinçaltı tarafından kod olarak kaydedilir.</st></p>
			<p><st c="1045">Anne rahmi sürecinde cenin duyar, anlar, fark eder. </st><st c="1098">Hakkında konuşulan her şeyin farkındadır, yapılan güzel planlar, onu bekleyenler, isteyenler, istemeyenler, cinsiyetin bir konu olması, zamansız gelmesi, aldırma ya da düşürme çabaları... </st><st c="1286">Her şeyin farkındadır ve aldığı bütün bilgileri doğrudan, tek gerçeklik olarak kaydeder. </st><st c="1375">Olanlardan duyduğu ve anladığı kadarını alır, kodlar ki kodladıklarının hepsi hayat amacı ile bağlı olmak zorundadır. </st><st c="1493">Örneğin alanını korumayı öğrenme amacı ile bu dünyaya gelmeyi seçen cenin, annesinin kayınvalidesi tarafından uğradığı zorbalığın kayıtlarını, aynı deneyimi yaşayan ancak hayat amacı farklı olan bir başka ceninden daha yoğun kaydeder. </st><st c="1728">Buna benzer birçok örnek hikâyeyi ilerleyen bölümlerde okuyacaksınız.</st></p>
			<p><st c="1797">Dünyaya ilk temas anı olan rahme düşme hikâyesinden doğuma kadar olan rahim süreci, yaşamı nasıl yöneteceğimizle ilgili birçok ana kaydın oluştuğu dönemdir. </st><st c="1955">Her birimizin yol haritası, yaşam adımlarının arkasındaki gizli pencere rahim hayatıdır. </st><st c="2044">Kendi rahim hayatlarımız ile çocuklarımızın rahimde geçirdiği süreler arasında benzerlikler de olabilir. </st><st c="2149">Yine de herkesin süreci kendine özeldir, bilinçaltı kodlamaları da öyle...</st></p>
			<p><st c="2223">Yaşamın rahatlaması, isteklere ulaşmak, hayal kurmak, iş ve para kapılarının açıklığı, şanslı olmak, huzurlu yaşamak, güvende olmak, sağlık, şifa, doğru partner gibi günlük hayatın içinde yer alan tüm ana başlıkların arkasındaki sorunlarda anne rahmi sürecinin fark edilmesinin ve gerekiyorsa çalışılmasının önemi büyüktür.</st></p>
			<p><st c="2547">Kitabı okurken bazı bölümler size daha yoğun duygular hissettirebilir, okumaktan kaçmak isteyebilir ya da okuduğunuzu bir türlü anlayamadığınızı fark edebilirsiniz. </st><st c="2713">Böyle bir durum yaşarsanız o bölümü okumak için kendinize zaman tanıyın. </st><st c="2786">Bu konuda sizi etkileyen ne varsa kendinizi hazır hissettiğinizde üzerine eğilebilirsiniz.</st></p>
		</div>
	<div id="charCountTotal" value="2876"></div></body>
</html>
