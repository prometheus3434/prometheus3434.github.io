<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-15</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-15" lang="tr-TR" xml:lang="tr-TR">
		<div>
			<p><span><st c="0">“Her anne ve bebek için doğru olan</st><br /><st c="35">doğum yöntemi farklıdır”</st><br /><br /></span><span><st c="60">Op. </st><st c="65">Dr. </st><st c="69">Evrim Aksoy</st><br /><st c="80">Kadın Hastalıkları ve Doğum Uzmanı</st></span></p>
			<p><st c="115">Bir kadın, hayatının en önemli fizyolojik ve psikolojik değişikliklerini gebelik süresince yaşar. </st><st c="214">Bu dönem kadının son âdet gününden doğumuna kadar ortalama 40 hafta yani 10 ay sürer. </st><st c="300">Elbette ki bu süreç kadının hamileliğe karar vermesi, kalması için geçen süre, gebelik dönemi, doğum zamanı, doğumdan sonraki lohusalık ve hayatına eklenen bir çocuğu yetiştirme, büyütme evreleri derken yaşamında büyük bir bölümü kaplar. </st><st c="538">Gebelik süreci, kadının bu gebeliği istiyor ya da istemiyor oluşuyla başlayan en hassas duygularının yükseldiği dönem olduğundan, bu süreci nasıl ve kimlerle geçirdiği çok önemlidir. </st><st c="721">Gebeliği takip eden doğum uzmanının da bu süreçte önemli bir yeri olduğu aşikârdır.</st></p>
			<p><st c="804">Gebelik süresince doktorun rolü yalnızca annenin ve bebeğin sağlığını takip etmek değil, aynı zamanda psikolojik değişimlere de destek olmaktır.</st></p>
			<p><st c="949">Modern tıp biliminde gebelik boyunca yaşanan problemlerin annenin ve doğacak bebeğin ilerdeki hayatını hem fiziksel hem de ruhsal yönden nasıl negatif etkilediğini apaçık görüyor ve takip ediyoruz. </st><st c="1148">Ancak konuya bir de spiritüel açıdan bakıldığında istenmeyen bir gebelikten doğmuş ya da zor doğum ile hayata tutunmuş bir çocuğun ilerdeki yaşantısında bilinçaltında biriktirdiği bu anılar yüzünden günlük yaşamının zor, belki de içinden çıkılmaz bir hal almasıyla bağlantılı olabileceğini bu konuyla uğraşan uzmanlardan öğreniyoruz. </st><st c="1482">Tam da bu sebeple kadınlara istenmeyen gebeliklerden nasıl korunacağı, isteyerek hamile kaldıysa bunun sağlıklı bir takiple nasıl ilerleyeceği ve hem bebek hem de anne için en sağlıklı şekilde nasıl doğurtulacağı bilgileri ve destekleri verilmelidir ki testi kırılmadan önce önlemler alınmış olsun...</st></p>
			<p><st c="1782">Gebelik bakımında, doğumdan önce yapılan takiplerde önemle ele alınan iki konudan ilki, bebeğin büyümesi ve düzgün gelişmesinin sağlanmasıdır. </st><st c="1926">İkinci konu ise annenin gebeliğe fiziksel ve psikolojik uyumunun değerlendirilmesi ve iyileştirilmesidir.</st></p>
			<p><st c="2031">Hamile kalan kadın daha ilk günden bazı kaygılar taşımaya başlar. </st><st c="2098">Bunlar, kendi vücudu ile ilgili olanlar (kilo alacağım, vücudumda çatlaklar oluşacak, eskisi kadar çekici olabilecek miyim gibi), bebek ile ilgili olanlar (içinde başlayan yeni bir hayatı kabullenme, bebeği yeterince ve sağlıkla kendi içimde büyütebilecek miyim, doğumum kolay olacak mı, bebeğime nasıl bakacağım, kariyerimi nasıl planlayacağım gibi) olarak ikiye ayrılır ve sonu gelmez sorular üretebilir. </st><st c="2505">Anne adayının tüm bu kaygıları için sosyal ve psikolojik destek alması önemlidir. </st><st c="2587">Doğum hekimine düşen görev, gebeliğin takibinde, belirli aralıklarla düzenli olarak annenin fiziksel ve ruhsal durumunu gözlemlemek, yapılması gereken testlerin yapılmasını sağlamak, anne adayının beslenmesini ve diyetini kontrol etmek, gereken vitaminleri almasını sağlamak, bulantı ve kusmaları kontrol etmek, ağrılı durumları yönetmek, cinsel fonksiyonların nasıl devam edeceğini anlatmak, uyku veya kaygı problemlerinde destekleyici bilgiler vermek gibi çok geniş bir yelpazedir. </st><st c="3071">En nihayetinde doğum dediğimiz mucizevi olayın, hayata ilk başlangıç anının hem anne hem de bebek için sorunsuz ve keyifli geçmesinde en büyük pay doğum doktoruna düşmektedir...</st></p>
			<p><span><st c="3248">Her anne ve bebek için doğru doğum yöntemi farklıdır. </st><st c="3303">Çok kolay bir vajinal doğumun mümkün olabileceği vakalar olduğu gibi ters geliş, alın gelişi, ya da bebeğin acil olarak çıkarılması gerekliliği gibi sıra dışı sebepler yüzünden sezaryen en iyi seçim olabilir. </st><st c="3512">Burada doğum sırasında annenin kaygılarının en aza indirilmesi, bebeğin doğduğu anın muhteşem bir anı olarak hatırlanması en çok istenendir.</st></span></p>
			<p><st c="3652">İşte bu yüzden son senelerde gerçekleştirdiğimiz doğumlarda artık daha sakin ortamlarda, rahatlatıcı müzikler eşliğinde, doğumun doğal akışını takip ederek, bebeği doğar doğmaz annesinin kucağına verip ten tene temas sağlanarak, hemen anne memesinden kolostrum dediğimiz sıvıyı alması gibi anne-bebek arasındaki duygusal bağın, iletişimin sağlamlaştırılmasına yönelik iyileştirmeler için efor harcıyoruz.</st></p>
			<p><st c="4057">Doğum sonrası altı haftalık dönem olan lohusalık süreci de gebelik süreci kadar önemli olup annenin ve bebeğin ayrı ayrı ve birbirleriyle olan ilişkilerinde oldukça hassas bir dönemdir. </st><st c="4244">Yepyeni bir ortama doğan bebek, ilk ağlama ve nefesiyle anne karnındayken çalışmayan akciğerlerini devreye sokar ve oksijenini dışarıdan kendisi alır, besinini de artık kordondan değil anne sütünden almaya başlar, anne karnında çalışmayan bağırsakları çalışır, ilk kakasını yapar. </st><st c="4525">Anne için de yaklaşık on ay boyunca kendi vücudunda büyüttüğü, hareketlerini içinde hissettiği bebeği artık dışarıya çıkmış, bir birey olmuştur. </st><st c="4670">Hormon dengelerinin değişmesiyle lohusalıkta daha hassas, daha alıngan, daha yorgun, uykusuz olabilen anneye destek çok önemlidir. </st><st c="4801">Gebeliğin ilk gününden lohusalığa kadar yaşanan sürecin tüm evrelerinde oluşabilecek aksaklıkların bebeğin sonraki hayatında spiritüel anlamda ne tür sorunlara yol açacağı bu kitapta ayrıntılı olarak anlatılıyor. </st><st c="5014">Benim bu süreçte en büyük dileğim sağlıklı, keyifli gebelik ve doğumun her kadın için mümkün olmasıdır. </st><st c="5118">Zira bu en hassas sürecin hasarları insan hayatının ilerleyen döneminde yıpratıcı bir şekilde ortaya çıkıyor.</st></p>
			<p><st c="5227">Keyifli gebelikler, kolay doğumlar ve bol şifalar olsun.</st></p>
			<p><br /><br /><br /><img src="image/5.png" alt="" /></p>
			<p><span><br /><st c="5284">Op. </st><st c="5289">Dr. </st><st c="5293">Evrim Aksoy kimdir?</st></span></p>
			<p><st c="5312">1988 yılında İstanbul Tıp Fakültesi’nden mezun oldum. </st><st c="5367">Aynı üniversitede on yedi ay anatomi ihtisası yaptım. </st><st c="5421">Hemen ardından kadın hastalıkları ve doğum ihtisasına başladım. </st><st c="5485">2004 yılında Zeynep Kamil Kadın ve Çocuk Hastalıkları Hastanesi’nde ihtisasımı tamamladım. </st><st c="5576">2011 yılında Yeditepe Üniversitesi Kadın Hastalıkları ve Doğum Bölümü’nden IVF (tüp bebek) eğitimi sertifikası aldım. </st><st c="5694">Çeşitli özel hastanelerde görev aldıktan sonra son olarak Memorial Hastaneler Grubu’nda kadın hastalıkları ve doğum uzmanı olarak çalışıyorum.</st></p>
		</div>
	<div id="charCountTotal" value="5836"></div></body>
</html>
