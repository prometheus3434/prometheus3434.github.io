<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-36</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-36" lang="tr-TR" xml:lang="tr-TR">
		<div>
			<h1 id="_idParaDest-21"><span><st c="0">ANNENİN BEDENİNİN </st><br /><st c="19">BEBEĞİ TAŞIYAMAMASI</st></span></h1>
			<p><st c="38">Tunç anlatıyor:</st></p>
			<p><st c="54">“Annemin karnında henüz beş aylıkmışım. </st><st c="95">Bir anda doğum olacakmış gibi rahim açılmış, aşağıya doğru kaymışım. </st><st c="164">Annem çok korkmuş, hemen yatıp bacaklarını havaya kaldırmış. </st><st c="225">Kontrolsüzce ağlamaya başlamış. </st><st c="257">Ambulansla hastaneye götürülmüş. </st><st c="290">Doktor, ‘Bundan sonra sürekli yatacaksın, bedenin bebeği taşımak istemiyor’ demiş. </st><st c="373">Kontrollerle doğuma kadar gelmişiz. </st><st c="409">Annem hep, “Bir terslik var, oğlum nasıl doğacak bilmiyorum, çok korkuyorum hasta olmasından” diyormuş. </st><st c="513">Süreç uzadıkça sorunlar artacağından doğum erken gerçekleştirilmiş. </st><st c="581">Gözlerimde yoğun bir enfeksiyon varmış. </st><st c="621">Görmeme ihtimalimden bahsedilmiş. </st><st c="655">Annem o kadar üzülmüş ve ağlamış ki sütü azalmış. </st><st c="705">Emme refleksim de zayıfmış. </st><st c="733">Zaman içinde birçok göz tedavisi ve operasyonu geçirdim. </st><st c="790">Gözlerime bakınca normal olmayan bir şeyler olduğu hemen anlaşılıyor. </st><st c="860">Durumu kabullenmem zaman aldı. </st><st c="891">Çeşitli akran zorbalıkları yaşadım. </st><st c="927">Artık akranlara ihtiyaç yok, beni ilk kez gören her yetişkin de soruyor. </st><st c="1000">Bu durum beni öfkelendiriyor. </st><st c="1030">Bu öfkeyi azaltmak istiyorum.”</st></p>
			<p><st c="1060">“Annene öfkeli misin?”</st></p>
			<p><st c="1083">“En kolay ona patlıyorum. </st><st c="1110">Kendisini hep sorumlu hissetti. </st><st c="1142">Babaannem ‘bebeği taşıyamayan kadın’ diye epey üstüne gitmiş. </st><st c="1204">Onun suçu olmadığını biliyorum fakat ‘taşıyamama’ ifadesi beni sinirli yapıyor. </st><st c="1284">Bakınca diğer annelerden bir farkı yok. </st><st c="1324">Onlar gibi hayat mücadelesi veriyor ama beni taşıyamamış işte. </st><st c="1387">İstemedi mi diye düşünürdüm eskiden. </st><st c="1424">Öfkeli miyim bilmiyorum ama sinirleniyorum. </st><st c="1468">Taşıyamadığı için başka çocuk doğurmasına izin vermemiş doktorlar. </st><st c="1535">Kardeşim olmadığı için gerçekten böyle mi bilemiyorum. </st><st c="1590">Belki bedeni beni istemedi de doğuracağı başka bebekleri isteyecekti, bunu da bilemiyorum. </st><st c="1681">Düşünüp konuştukça öfkeleniyorum. </st><st c="1715">Anneme sinirli, duruma öfkeliyim.</st></p>
			<p><st c="1748">Anne ile ilişki, doğum travması, annenin bedeninin onu taşıyamaması, anının ve sonrasının travmaları çeşitli çalışmalarla aydınlandı. </st><st c="1883">Gözleri hâlâ sorunlu, gözleri ve gözleri hakkında soru sorulmasına dair hisleri azaldığı için sorunun fark edilme hali de azaldı. </st><st c="2013">Yine de burnunun dibine girip “Nen var yavrum senin?” diyen teyzeler, amcalar oluyor. </st><st c="2099">Bir çalışmaya katılması, insanları rahat bırakmayı öğrenmesi gerekenin onlar olduğu fikrinde Tunç ile birleşiyor, gülüp geçiyoruz.</st></p>
			<p><st c="2229">Fiziksel olarak çeşitli sebeplerle “anne bedeninin bebeği taşıyamaması” söz konusu olabilir, beden süreci tamamlayamayacağını ifade etmek isteyebilir. </st><st c="2381">Tunç’un hikâyesinde olduğu gibi genellikle bebeğin sağlık sorunları ile doğmasına sebep olan bu süreç, anne başta olmak üzere herkes için çok zordur. </st><st c="2531">Benzeri tabloyu yaşayan bebeklerde, tek nedeni bu olmamakla birlikte serebral palsi (beyin felci) ile de karşılaşabiliyoruz.</st></p>
			<p><st c="2655">Bebeklerde yaşam boyu taşımaları gereken bir arıza bırakabilen bu durumun tüm faturası da anneye kesilir. </st><st c="2762">Bebek hayat boyu ne yaşarsa yaşasın, “Annem beni rahminde tutamadı, taşıyamadı” etiketi her seferinde hikâyenin bir yerine iliştirilecektir. </st><st c="2903">Hastalıkla doğan bir bebekle ilgilenmek, onu kabul etmek, yaşam boyu onun yanında durmaya çalışmak ve “Benim yüzümden” ya da “Senin yüzünden” ifadeleri ile mücadele etmek de anneye düşer.</st></p>
			<p><st c="3090">Bu ve benzeri tüm durumların arkasındaki ruhsal yapıyı okuyabilmek çok anlamlıdır. </st><st c="3174">“Neden böyle bir süreç yaşandı, neden annenin bedeni bebeği taşıyamadı, neden o bebek o anne ile eşleşti?” gibi yüzlerce sorunun cevabı ruhsal seçimlerde yatar.</st></p>
			<p><st c="3334">Tüm bunlar rahme gelen ruhun, aile ile yaptığı anlaşma doğrultusunda gerçekleşir. </st><st c="3417">Anne ve ailenin kalanı bu kontratı onaylar ve hamilelik gerçekleşir. </st><st c="3486">Yani bu tabloda tekâmüle hizmet eden seçim vardır ve kesinlikle suç ve suçlu yoktur.</st></p>
		</div>
	<div id="charCountTotal" value="3570"></div></body>
</html>
