<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-46</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-46" lang="tr-TR" xml:lang="tr-TR">
		<div>
			<h1 id="_idParaDest-25"><span><st c="0">EVLİLİK DIŞI </st><br /><st c="14">BEBEKLER</st></span></h1>
			<p><span><st c="22">Babasız çocuk</st></span></p>
			<p><st c="36">Babası eşinden henüz boşanamadığı için nikâh yapamamış, bu şartlarda doğan Hande, baba kaydı ve evlilik cüzdanı olmadığı için hastaneden çıkartılamamış. </st><st c="190">Annesi, ziyaret saati bitimine doğru Hande’yi bir poşete koyup kaçırmış hastaneden. </st><st c="274">Babasının boşanıp gelmesi ve kızını nüfusuna alması üç seneyi bulmuş. </st><st c="344">O süreyi kimliksiz ve babasız geçirmiş Hande. </st><st c="390">Evlilik dışı olduğu için “kirli” görülmüş, annesi ise çok fazla saldırıya maruz kalmış. </st><st c="478">“Babasız çocuk” diye seslenmişler, babası ortaya çıkınca da birden susuvermişler. </st><st c="560">Tüm bu hikâye, Hande’nin temizlik takıntısının altından çıktı. </st><st c="623">Ellerinin derisi yüzülecek kadar temizlik yaparken bilinçaltı aslında tüm bunları temizlemeye çalışıyordu. </st><st c="730">“O kadar kirli bir şeyim ki hayat boyu temizlenemem” cümlesi bir kodlamaya dönüşmüştü.</st></p>
			<p><span><st c="816">Faruk neden çok konuşuyor?</st></span></p>
			<p><st c="843">Faruk’un hikâyesi de temelde benzer ama hayatına yansımaları farklıydı. </st><st c="916">Kız arkadaşı, gereksiz ve aralıksız konuşmaları nedeniyle insanları bezdiren Faruk’a doğum günü için “benimle bir çalışma” hediye etmek istemişti. </st><st c="1063">Çalışmaların ya da eğitimlerin hediye edilmesini doğru bulmam çünkü hazır olmayan bir kişide faydadan çok zarara sebep olabilir. </st><st c="1192">Bunu açıklayınca Faruk bizzat aradı, hediyeyi kabul ettiğini beyan etti ve randevusunu kendisi aldı, vaktinde de geldi. </st><st c="1312">Ancak çalışma yapmak ne mümkün! </st><st c="1344">Faruk’u susturamayınca sesimi yükseltmek zorunda kaldım ve iletişim için karşı tarafa hiç fırsat vermediğinin farkında olup olmadığını sordum.</st></p>
			<p><st c="1486">“Benden herkes bu şekilde şikâyet eder” dedi gülerek.</st></p>
			<p><st c="1540">“Belli ki kimsenin şikâyetini ciddiye almamışsınız” dedim.</st></p>
			<p><st c="1599">Tepki vermedi. </st><st c="1615">Seansın büyük kısmı onu susturmaya çalışmakla geçti. </st><st c="1668">Nihayetinde beni dinlemeye başladığında diğerlerini ciddiye almayan halinin önemli bir sorun olduğunu, dilerse bu konuda çalışabileceğimizi anlattım. </st><st c="1818">“Hikâyemi paylaşmak istemiyorum, ben anlatmadan ne kadarını bulursan onunla ilerleriz” dedi gözleri yerde ve kısık sesle.</st></p>
			<p><st c="1939">Hikâyeler beni ilgilendirmiyordu. </st><st c="1974">Duymak istemediğim kadar çok hikâye dinlemiştim zaten. </st><st c="2029">Beni ilgilendiren bilinçaltının kodlarıydı.</st></p>
			<p><st c="2072">Faruk’un bilinçaltına kodlandım ve derin bir çaresizlik ve kaybolma isteği ile karşılaştım. </st><st c="2165">“Anne rahminde yaralarım büyük, doğumdan sonrası daha da büyük” dedim bilinçaltının dili olarak.</st></p>
			<p><st c="2261">Faruk hâlâ yere bakıyordu sabit bir ifadeyle.</st></p>
			<p><st c="2307">“En büyük sorum, nereye ait olduğum. </st><st c="2345">Cevabını bulamadığım, belki de hiç bulamayacağım bu soru beni çok yoruyor” dedi ve birçok detayı paylaştı bilinçaltı.</st></p>
			<p><st c="2462">Faruk kalktı, sinirliydi... </st><st c="2491">“Kim anlattı bunları sana, nereden öğrendin bunları?” diye bağırmaya başladı, üstüme yürüdü. </st><st c="2584">Gözlerindeki hiddeti üstüme bırakıp gitti. </st><st c="2627">Bilinçaltı öylece bende açık kaldı, hemen kapattım. </st><st c="2679">Çalışmalarda bilinçaltı sahibinin sesi ile hareket eder demiştim. </st><st c="2745">Bu nedenle bilinçaltı açıkken çalışmayı aniden kesip giden kişinin hemen ardından üstlendiğimiz enerjiyi iade ederiz. </st><st c="2863">Bu da kodlanma tekniğinin bir parçasıdır.</st></p>
			<p><st c="2904">İki gün sonra kız arkadaşı aradı, “Sesi çıkmıyor” dedi kahkaha atarak, “Ne yaptıysanız çok güzel olmuş.”</st></p>
			<p><st c="3009">O pek memnundu fakat durum benim için üzücüydü. </st><st c="3058">Faruk’a mesaj atıp beni aramasını rica ettim. </st><st c="3104">Bilinçaltı çalışmasının böyle yarım bırakılmasının doğru olmadığını da yazdım. </st><st c="3183">Okumadı bile. </st><st c="3197">Sevgilisi tekrar iletişim kurunca, “Lütfen tekrar gelmesini ya da inanacağı herhangi birisine gidip bir destek almasını sağlayın” dedim. </st><st c="3334">Faruk bir gün aniden randevusuz geldi. </st><st c="3373">Boş vaktim olana kadar bekledi. </st><st c="3405">Odaya girer girmez, “Beni susturmayın, hepsini anlatacağım, hayatımda ilk defa birisine bunları anlatacağım” dedi ve başladı.</st></p>
			<p><st c="3530">Öğretmen olan annesi bir tatilde, tanımadığı bir adamla tam da rızası olmadan birlikte olmuş. </st><st c="3625">Bu ilk cinsel ilişkisinde hamilelik gerçekleşmiş, tatil dönüşü durumu fark etmiş. </st><st c="3707">Ailesinin yanında yaşıyormuş, ne yapacağını bilememiş, bebeği aldırmaya da cesaret edememiş. </st><st c="3800">Birlikte olduğu kişinin hiçbir iletişim bilgisine sahip değilmiş. </st><st c="3866">Hemen tayin istemiş, gittiği yerde fark ettirmeden geçirmiş hamileliğini ve doğum vaktinde izin alıp tanınmayacağı bir şehre gidip doğum yapmış. </st><st c="4011">Bebeği yaşadığı yere götüremezmiş fakat o kadar güzelmiş ki, öyle büyülü kokuyormuş ki bırakmak da istememiş. </st><st c="4121">Bütün hamileliğini çaresizlik içinde, ağlayarak, uyumadan, kendi kendine konuşarak geçirmiş. </st><st c="4214">Korku, kaygı, endişenin her tonunu yaşamış. </st><st c="4258">Doğumdan sonra çok ağladığını gören bir hemşire durumu anlamış, bebeğe sahip çıkmasını öğütlemiş. </st><st c="4356">Hastaneden ayrılma vakti geldiğinde rastgele boş bir odaya bırakıp çıkmış. </st><st c="4431">Dayanamamış, geri dönüp almış bebeği. </st><st c="4469">Kendi evine götürmeye karar vermiş, çevreye kuzeninin bebeği olduğunu, kuzeninde çok ağır bir kanser türünün tespit edildiğini, tedavi sırasında bebekle yan yana olmaması gerektiğini, ailede herkes onunla ilgilendiği için bebeğe bakacak kimse olmadığını anlatmış. </st><st c="4733">Hemen tayin isterse dikkat çekeceğini düşünüp bir süre o şehirde yaşamaya devam etmiş.</st></p>
			<p><st c="4819">Hayat kolay değilmiş, bebek için bakıcı bulması gerekmiş, doğumu resmi olmadığı için izin de kullanamamış. </st><st c="4927">Faruk bebek sekiz aylıkken anneannesi ve dedesi sürpriz yapıp ziyarete gelince işler karışmış. </st><st c="5022">Anneye şiddet uygulayıp bebeği de bir kenara fırlatmışlar. </st><st c="5081">Evi dağıtıp gitmişler. </st><st c="5104">Kızlarını da evlatlıktan reddetmişler. </st><st c="5143">Anne yaşananları kaldıramayıp ağır depresyona girince süreç onu hastaneye yatmaya kadar götürmüş. </st><st c="5241">Kimliği çıkarılmamış, babası belli olmayan, babasının da varlığından habersiz olduğu Faruk bebek, bakıcısıyla kalmış. </st><st c="5359">Annesinin hastaneden çıkışı çok uzun sürmüş. </st><st c="5404">Çocuk Esirgeme Kurumu ile tanışması, evlat edinilmesi, annesinin onu bulma çabaları ve aklının iyice zarar görmesi ise devamında gelen nice olayların minik bir özeti. </st><st c="5571">Faruk, annesi tarafından bulunduktan sonra hikâyesini onun günlüğünde okumuştu.</st></p>
			<p><st c="5650">“Unutmaya çalışıyorum, kim olduğumu ve olmadığımı, neler yaşadığımı, annemi, çaresizliği unutmaya çalışıyorum. </st><st c="5762">Kendimce unutmanın en kolay yolunun çok konuşmak olduğuna karar verdim. </st><st c="5834">Çok konuşunca, sürekli farklı şeyler anlatınca zihnime gelmiyor bu anılar. </st><st c="5909">Yalnız kalmamaya çalışıyorum fakat çok konuştuğum için hep yalnız kalıyorum. </st><st c="5986">Bunlar için yardım istiyorum” dedi.</st></p>
			<p><st c="6021">Anne rahminden başladık, günümüze, ardından geleceğe yönelik çalışmalar yaptık. </st><st c="6102">Kim olduğunu kabul etmesi, evlilik dışı olmanın verdiği ağırlığı atması yaşamının ritmini tamamen değiştirdi. </st><st c="6212">Daha sakin konuşan ve dinleyen bir insan oldu.</st></p>
			<p><st c="6258">Okuduklarınız ağır hikâyelerdi. </st><st c="6291">Bunlara benzer hikâyeleri olan kişilerde evlilik dışı doğmanın, istenmeyen bebek olmanın, ahlaksızlığın (!) ürünü olmanın getirdiği çeşitli yükler olabilir. </st><st c="6448">Yaşadığımız toplumda evlilik dışı bebek doğurmak oldukça zordur. </st><st c="6513">Babanın başka bir evliliğinin olması ya da kısa süreli bir ilişkiyle gelen bebekler, evlilik akdi olmadan gelenler, babanın hamileliği duyunca kaçması, annenin bebeği bırakması gibi durumlar evlilik dışı doğumları getirir. </st><st c="6736">Bu tip hamileliklerde anne genellikle çok gergin olur. </st><st c="6791">Herkesin söyleyecek sözü olduğundan saldırganlığa, saygısız hatta hakaret içeren konuşmalara da açık bir durumdur. </st><st c="6906">Bebek de minik bedenine ağır gelen bir etiketle doğar. </st><st c="6961">Bu etiketlerin etkileri, kişiye özel çalışmalarla silinebilir.</st></p>
			<p><st c="7023">Annenin iç konuşmaları, dışarıdan gelen söylemler, gerginlik, çaresizlik, çıkmazda hissetmenin ağırlığı, doğumu yapmak ve yapmamak arasında geçen kararsız zamanlar, bazen bebeğin ölmesi için annenin dua etmesi gibi deneyimler ceninin bilinçaltı tarafından çeşitli şekillerde kaydedilmiş olabilir. </st><st c="7321">Sonuçta bebeğin yaşamında uzun vadeli duygudurum bozuklukları, takıntılar, kaygı bozuklukları, depresyona yatkınlık, temizlik hastalığı gibi sorunlar, hayata karşı öfke, evlilik gibi toplumsal kurumlara öfke ortaya çıkabilir. </st><st c="7547">İstenmemenin, gereksiz görülmenin üreteceği nice sorunlar ve rahim sürecinde annenin yaşadıklarına ortak olma çabası, suçluluk duygusu, borçluluk hissi de yaşamın akışını negatif etkileyebilir. </st><st c="7741">Tüm bu deneyimler, anne ve bebeğin yaşamını olumsuz etkileyebileceği gibi sonraki nesillere de mağdur enerji bırakabilir. </st><st c="7863">Mağdur enerji konusunun detaylarını, </st><span><st c="7900">Yaşamın Gizli Sözleşmesi</st></span><st c="7924"> adlı kitabımda okuyabilirsiniz.</st></p>
		</div>
	<div id="charCountTotal" value="7956"></div></body>
</html>
