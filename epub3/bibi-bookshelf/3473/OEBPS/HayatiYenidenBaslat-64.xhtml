<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-64</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-64" lang="tr-TR" xml:lang="tr-TR">
		<div>
			<h1 id="_idParaDest-34"><span><st c="0">BEBEK KAYIPLARI </st><br /><st c="17">SEBEBİYLE </st><br /><st c="27">YENİ GELENİ </st><br /><st c="39">BENİMSEYEMEMEK</st></span></h1>
			<p><st c="53">Doğsun ya da doğmasın, evlat kaybı acı verir. </st><st c="100">Düşük, kürtaj, bebeğin doğup ölmesi ya da ölü doğum, hepsi evlat kaybıdır. </st><st c="175">Her birisinin ruhsal âlemde ve dünya hayatında yeri ve süreci farklı olsa da hepsi aynı statüdedir.</st></p>
			<p><st c="274">En çok anneleri hırpalamakla beraber tüm aileye birçok duygu bırakır evlat kaybı. </st><st c="357">Düşüklerde bebek olarak doğacak ruh, seçimlerinden vazgeçer ve geri gitmeyi seçer. </st><st c="440">Kürtajda ise bebeğin dünyaya gelmemesi ebeveynlerin seçimidir. </st><st c="503">Kürtajla hayattan ayrılan bebeklerin ruhları bu müdahaleye kızgın olabilir. </st><st c="579">Ölü doğum ve doğup ölen bebeklerle ilgili ise net bir sebep söyleyemeyiz, aile özelinde değerlendirmek doğru olur. </st><st c="694">Bu konudaki detayları, </st><span><st c="717">Yaşamın Gizli Sözleşmesi</st></span><st c="741"> adlı kitabımda detaylarıyla aktarmıştım.</st></p>
			<p><st c="782">Gerek rahimde gerekse doğumdan sonra yaşanan evlat kayıpları derin acıya sebep olduğu için anneler bazen sonradan gelen bebeğe/bebeklere sahip çıkmakta zorlanabilir. </st><st c="949">Kaybetme ve acı çekme korkusunun yoğunluğu, yeni geleni benimsemeyi zorlaştırır. </st><st c="1030">Bebeğine bağlanmak için, “Doğsun, yüzünü göreyim” diye bekleyen annenin rahmindeki bebek, bu sürede fiziksel kordon bağı kurulmasına rağmen anne ile kurulamayan diğer bağların eksikliğini hayat boyu taşıyabilir.</st></p>
			<p><st c="1241">Rahim döneminde sahiplenilmemek, benimsenmemek, her an gidecekmiş gibi davranılmak bebeğin güven sistemini zedelediği gibi insan bağımlılığı, bağlanma sorunları, aidiyetsizlik, biriktirmek, ifade sorunları, ilişki zorlukları gibi deneyimlere sebep olabilir.</st></p>
			<p><span><st c="1499">“Bendeki bozuk frekansı bulabilir misiniz?”</st></span></p>
			<p><st c="1543">Bütün erkek arkadaşları aldatıldığını düşünerek ayrılmıştı Ayşe’den. </st><st c="1613">Hiç güvenmemişler, hep aldatacak ya da gidecekmiş gibi davranmışlar ve hiçbirisi gerçek anlamda bağlanmamıştı ona. </st><st c="1728">Kırk yaşını geçince bu durumun kendisinden kaynaklanabileceğini düşünmeye başlamıştı. </st><st c="1814">Okuduğu kitaplarda da sıklıkla yaşanan sorunların, Çekim Yasası gereğince içindeki bir frekansın kendini tekrar eden yapısını anlatılıyordu. </st><st c="1955">“Hep aynı cümleleri duyduğuma, beni hep aynı şekilde bırakıp gittiklerine göre bende bozuk bir frekans var, bulabilir misiniz?” diye sordu ilk görüşmemizde.</st></p>
			<p><st c="2111">Anne ve babası ile ilişkisini özetle anlatmasını rica ettim. </st><st c="2173">“Annem, ağabeyimin annesidir. </st><st c="2203">Benim sadece yemek, çamaşır gibi genel ihtiyaçlarımla ilgilendi, o kadar. </st><st c="2277">Kendimi evlatlık gibi hissettim. </st><st c="2310">Gülmeyi de pek sevmeyen bir kadındır, ağabeyime gülümser, o kadar” dedi.</st></p>
			<p><st c="2382">Çok fazla dinlediğim “erkek çocuk” sevgisi (!) olduğunu zannettim, “Bildiğin önemli bir sebebi var mı?” diye sordum.</st></p>
			<p><st c="2499">“Annemin anlattığına göre, çok erken evlendirilmişler. </st><st c="2555">Annem liseyi bitirir bitirmez -birisine kaçıp gitmeden- baş göz etmişler. </st><st c="2629">Beş kızı olan dedemin en büyük korkusu kızlarının kaçarak evlenmesiymiş. </st><st c="2702">O yüzden üniversiteye falan göndermeyi hiç istememiş, liseyi bitirince hemen eli yüzü düzgün ilk adayla evlendirmiş. </st><st c="2819">Annem çok çalışkanmış, ‘Ne olursa olsun okuyacağım’ demiş fakat lisenin bitiminde kendini düğününde bulmuş. </st><st c="2927">Babam sakin bir adamdır. </st><st c="2952">Annemden altı yaş büyüktür, mühendistir, bilgilidir. </st><st c="3005">Annem evlendikleri gece çok ağlamış ve üniversite okumak istediğini, evlenmek istemediğini anlatmış. </st><st c="3106">Babam da ona söz vermiş. </st><st c="3131">Annem babama güvenmiş, ders çalışmaya başlamış. </st><st c="3179">Üniversite sınavına girip tıp fakültesini kazanmış. </st><st c="3231">Aynı günlerde de ağabeyime hamile kalmış. </st><st c="3273">Hamilelik ve okul gayet iyi gidiyormuş. </st><st c="3313">Doğum yaz tatiline gelmiş, çok güzel bir bebek olarak doğmuş ağabeyim. </st><st c="3384">Okulun ikinci senesinde emzirme, bebek bakımı, okul, ev düzeni derken annem çok yorulmuş. </st><st c="3474">Büyükler de pek yardımcı olmamışlar. </st><st c="3511">Babamla aralarında sorun çıkmaya başlamış. </st><st c="3554">Sonrasında sürpriz bir hamilelik daha gerçekleşmiş ancak bebek rahimde ölmüş ve geç fark edilmiş. </st><st c="3652">Annem zehirlenmiş, bebeğin alınması, annemin hastanede kalması gerekmiş. </st><st c="3725">Annem geçen zamanın yorgunluğu ile ağır depresyona girmiş. </st><st c="3784">‘Bir bebek daha istemiyorum,’ diye ağlıyormuş. </st><st c="3831">Bebeği kaybetmek ona çok ağır gelmiş. </st><st c="3869">Sanıyorum en çok da ölü bebeği bir süre taşımış olması fikri onu çok yaralamış. </st><st c="3949">‘Nasıl anlayamadım?’ der hâlâ. </st><st c="3980">Dersleri kötü gitmiş, bir yıl kendisine gelememiş. </st><st c="4031">Ardından ben gelmişim, yine sürpriz bebek olarak. </st><st c="4081">Babam çok ister, annem hiç istemezken öylece çıkıp gelmişim işte. </st><st c="4147">Annem depresyonu henüz atlatmış, derslere sarılacakken ben düşük tehlikesi ile onu yatırmışım ve böylece tıp fakültesi ucu tutulamaz şekilde kaçmış annemin ellerinden. </st><st c="4315">Doğuma kadar yatmış. </st><st c="4336">Ama benim de karnında ölebileceğimi düşünerek ve beni aslında yok sayarak yatmış. </st><st c="4418">‘Nasılsa gidecek’ diye bana hiç güvenmeden sadece üzerine düşeni yapmış yani. </st><st c="4496">Doğduğumda da ‘Hâlâ yaşıyor mu?’ diye sormuş. </st><st c="4542">Hem kaybetme korkusu hem de tıp fakültesine veda etmesine neden olan varlığıma öfke ile birlikte beni hiç benimseyememiş. </st><st c="4664">Açık açık her yerde söyler.”</st></p>
			<p><st c="4692">Annesinin hamilelik boyunca süren, “Beni bırakıp gidecek” yaklaşımının kendi hayatına nasıl yansıdığını anlatınca Ayşe çok şaşırdı. </st><st c="4825">Bilinçaltının anne rahminde aldığı kayıt, onun güven sorunu ile terk edilmesine neden oluyordu. </st><st c="4921">Fark ettiğimiz kayıttan çok rahatsız oldu. </st><st c="4964">Hikâyesini annesinin duygusuz sesinden defalarca dinlemiş fakat bağlantıyı hiç kuramamıştı. </st><st c="5056">Evin en zeki insanıydı ama annesi kendisinden daha da uzaklaşmasın diye tıp okumak, seçeneklerinin içinde olmamıştı. </st><st c="5173">Yine de annesinin sevgisini, en azından gülen yüzünü kazanamamıştı. </st><st c="5241">Şimdi onun henüz rahimde iken verdiği mirası nasıl normalleştirerek taşıdığını görüyordu. </st><st c="5331">Çalışmanın içinde tüm bunları kavradı. </st><st c="5370">Çeşitli duyguların içinden hızlıca geçmesini izledim. </st><st c="5424">Kalan zamanımızda bilinçaltı ile konuşup değişiklikler yaptık. </st><st c="5487">Yaklaşık altı ay habersiz geçti, bir gün randevusuz çıkıp geldi. </st><st c="5552">Yoğun randevular arasında vakit ayıramadım, olan biteni sesli mesaj olarak göndereceğini söyledi, getirdiği harika çiçekleri kibarca masaya koyup gülümseyerek gitti. </st><st c="5718">Anladım ki her şey yolundaydı. </st><st c="5749">Ayşe de kendisini hikâyesinden doğurmuştu.</st></p>
			<p><span><st c="5791">“Olmasam da olurdu”</st></span></p>
			<p><st c="5811">Muhsin için ise hayat yolu aynı kaynaktan ama farklı şekilde örülmüştü. </st><st c="5884">Annesi üst üste beş düşük yapmış, hayattan umudunu kesmiş, yeni hamileliğini de “Nasılsa o da benimle kalmayacak” diye hiç benimsememişti. </st><st c="6023">Annenin yaşadığı süreç ve içinde bulunduğu ağır depresyon rahimde geçirdiği süre boyunca Muhsin’in de bir parçası olmuştu. </st><st c="6146">Yalnız ve kimsesiz geçirdiği rahim hayatının sonunda annesi ona aşırı bağlanmıştı fakat ailede en uzun yaşayan insanın adının verildiği Muhsin, temas sevmeyen, iletişimde olmak istemeyen bir insandı. </st><st c="6346">Kendisi için rahatlıkla “Olmasam da olurdu” diyor, ilişkileri için de bu cümleyi sarf etmekten çekinmiyordu. </st><st c="6455">Hatları çok güzel olan yüzündeki mavi gözleri başka dünyaların soğukluğunu taşıyor gibiydi. </st><st c="6547">Tam anlamıyla kızların peşinden koştuğu yakışıklı Muhsin, kimseye bağlanmak istemiyor, suyun üzerindeki nilüfer gibi olmak istiyordu. </st><st c="6681">Bana gelme sebebi bir yandan baba olmak isterken diğer yandan kimseyi eş olarak yanında görememesi, bırakın bağlanmayı bağ kurmakta çok zorlanmasıydı. </st><st c="6832">Dünyada tek başınaymış gibi hissediyordu. </st><st c="6874">“Aile olma” isteği çocuk üzerinden anlam bulmuş ve minik bir filiz vermişti. </st><st c="6951">Gerisi gelmese de incecik filizlenen bu canlılık Muhsin’i kendisiyle ilgili en büyük sorunu çözmeye yönlendiriyordu. </st><st c="7068">Anne rahminde sessiz sedasız, kimsesiz, bağsız geçen dönemin, hayatı üzerindeki gölgesini kaldırma vakti gelmişti.</st></p>
			<p><st c="7182">Çalışmaların içinde bilinçaltından “Ya birisini seversem ve o da annem gibi benimle bağ kuramazsa, aynı acıyı iki kere yaşayamam” bilgisi çıkıverdi. </st><st c="7332">Anne rahmi süreci için bir süre görüştüğümüz Muhsin, o dönemde oluşan kodların hayatını nasıl sardığını anladı. </st><st c="7444">Her çözülme bambaşka konuları rahatlatıyordu. </st><st c="7490">Anne ile bağlanmayı yaşayamamanın verdiği haksızlık duygusu hafifledikçe sindirim sorunları ve şiddetli bel ağrıları kendiliğinden geçti. </st><st c="7628">Sevgi ile sevgisizlik arasında kalmış tüm duygular yerini buldukça sağlığı düzelmeye başladı. </st><st c="7722">Genç yaşta gelişen yüksek tansiyon sorunu düzeldi. </st><st c="7773">Muhsin arkadaş davetlerine olumlu cevap vermeye başladığında iyiye gittiğimizi keyifle izledim.</st></p>
			<p><st c="7868">Anne rahmi sürecini dönüştürmek bazen çok zaman alabilir. </st><st c="7927">Hayat boyu o gölgeyi besleyip taşımaktansa azaltarak yok etme sürecine katlanmayı herkes adına tercih ederim. </st><st c="8037">Çalışmalar zaman içinde, görünmeyen bağlar aracılığıyla anneyi de şifalandırdı. </st><st c="8117">Annenin bilinçaltı seviyedeki yoğun suçluluk duygusu sakinleştikçe Muhsin’e bağımlılığı azaldı. </st><st c="8213">Oğluna hâlâ bebekmiş gibi davranmayı bıraktı, onun artık bir yetişkin olduğunu kabul etti. </st><st c="8304">Aradan ne kadar zaman geçti hatırlamıyorum, doğal hamilelikle gelen mavi gözlü ikiz bebekleri ile aile fotoğrafını gönderdi. </st><st c="8429">Çok güzel gülüyordu.</st></p>
			<p><span><st c="8449">Dengini bulamayan öğretmen</st></span></p>
			<p><st c="8476">Sert ve kuralcı bir öğretmendi. </st><st c="8509">Simetri onun için çok önemliydi. </st><st c="8542">Düzgün park edilmeyen otomobillere söylenerek bir gün geçirebilirdi. </st><st c="8611">İşinde çok iyiydi. </st><st c="8630">Öğrencileri başarı listelerinde hep en üst sıradaydı. </st><st c="8684">Tüm okullar ve veliler onu talep ediyor, öğrenciler ise ondan kaçmak istiyordu. </st><st c="8764">Yürümeyeceğini bildiği ilişkisi bitmiş, oto galerisi sahibi olan sevgilisi onu, hiç sevmediği başka bir öğretmenle aldatmıştı. </st><st c="8891">Hiç hoşlanmadığı o meslektaşının kendisine tercih edilmesi, camiada dalga geçilmesi, âşık olduğu adamın hayatından çıkması gibi birçok konunun öfkesi ve nefreti çenesini kilitlemiş, yoğun ağrılara sebep olmuştu. </st><st c="9103">Bir velisinin tavsiyesi ile buluştuk. </st><st c="9141">Bedeni üzerinde şifa çalışması yapmak üzere yatırdım. </st><st c="9195">Gözlerinden yaş gelecek kadar ağrısı vardı. </st><st c="9239">Sakince çalışmaya başladım. </st><st c="9267">Bedeni, “Hayatta dengini bulamadı” diyordu bana. </st><st c="9316">Hangi organa baksam aynı cümleyi duyuyordum. </st><st c="9361">Şifa kanalları aktif olunca beden kendini karşısındakine anlatmaya başlar. </st><st c="9436">Organlar konuşur. </st><st c="9454">Bedenin Şifa Kapıları adlı kitabımda bu konuda birçok bilgiyi paylaştım.</st></p>
			<p><st c="9526">“Organların hayatta dengini bulamadığını söylüyor” dedim. </st><st c="9585">Ellerini öyle bir sıktı ki tırnakları avucunun içine battı. </st><st c="9645">Çenesi kilitli olduğu için net konuşamıyordu. </st><st c="9691">“Önce acil olan konuyu çözelim” dedim. </st><st c="9730">Şifa çalışmaya devam ettim. </st><st c="9758">Çalışma bittiğinde, eğitim tahtamın üzerine yakın zamanda tekrar gelmek istediğini yazdı, konuşmakta hâlâ çok zorlanıyordu. </st><st c="9882">İznini alıp gece uzaktan tekrar şifa çalıştım. </st><st c="9929">Uyumuş, sabah biraz daha rahat uyanmış, çenesi ve bedeni biraz esnemiş. </st><st c="10001">“Üstümden ağır bir manto çıkarmış gibiyim” diye yazdı. </st><st c="10056">Hâlâ ağırlıkları olduğu belliydi. </st><st c="10090">Gelirse adım adım ilerleyecektik. </st><st c="10124">Bu seviyede sertlikleri olan kişiler çabuk sonuç almak ister fakat esnek olmadıkları için bilinçaltı hızlı hareket etmez, onu korumak ister. </st><st c="10265">Bir şifa çalışması daha yaptık ve çenesi epeyce rahatladı. </st><st c="10324">“Dengini bulamamak konusuna gelebiliriz istersen” dedim. </st><st c="10381">Onun için randevu yazdık, hatırlatma göndermeme rağmen gelmedi. </st><st c="10445">O seviyede kuralcı birisi için olası bir durum değildi. </st><st c="10501">Hazır olmadığı açıktı. </st><st c="10524">Aylar sonra “Hazırım” diye aradı. </st><st c="10558">Bir sefer daha çenesi kilitlenmiş, ilaçla açılmış. </st><st c="10609">Atlatamadığını anlayınca beni aramış. </st><st c="10647">Çalışmaya başlamadan önce bilinçaltı hakkında bilgi aktardım. </st><st c="10709">Bilinçaltına kodlandığım vakit tüm kodlar sıkıştırıldıkları yerden çıkmayı bekler gibi hızlıca dökülüverdi.</st></p>
			<p><st c="10816">Doğuma yakın ölen ağabeyinden sonra doğmuş. </st><st c="10861">Erkek olan çocuk gitmiş, yerine pek de planlı ve istekli olunmayan Funda gelmiş dünyaya. </st><st c="10950">Anne, doğuma kadar hamile olduğunu bile kabul etmek istememiş. </st><st c="11013">O kadar benimseyememiş ki bebeği, sütü gelmemiş. </st><st c="11062">Funda’nın başka kardeşi de olmamış. </st><st c="11098">Annesi oluşan tüm hamilelikleri hemen kürtajla sonlandırmış. </st><st c="11159">Hayatta olmayan kaç kardeşi olduğunu bilmiyordu. </st><st c="11208">Funda’yı lisede yatılı okula vermiş annesi. </st><st c="11252">Rahimde kurulmayan bağlar böylece telafi edilemeyecek derecede zayıflamış. </st><st c="11327">Birbirlerini ayda bir belki arar hale gelmişler. </st><st c="11376">Kızıyla konuştuğu nadir anlarda, “Keşke ağabeyin yaşasaydı, sen de hiç olmasaydın” demiş. </st><st c="11466">Funda ile hayat arasındaki zayıf bağlar da böylece donmuş kalmış.</st></p>
			<p><st c="11531">Bilinçaltı tüm bu süreçlerden “Sevilmeyi hak etmiyorum” kodlaması ve çevresinde gelişen onlarca farklı kodlama oluşturup, özel hayatta denginin altındaki kişilerle hayatı koruyacağını zannetmiş. </st><st c="11727">Sevilmeyi hak etmediği için partneri kültür, eğitim ve maddi olanaklardan en az birisinin eksik olması ile denginin altında kalacak böylece sevgi ile ilgili açığını kapatacağını işlemiş Funda’nın hayatına. </st><st c="11933">Dengi gelirse sevgi ile ilgili bütün boşlukları ortaya çıkacaktı çünkü.... </st><st c="12008">Bilinçaltı bu! </st><st c="12023">Yani konumuz dengini bulamaması gibi görünse de asıl kodları anne rahminde kabul edilmeyiş, benimsenmeyişte gizliydi. </st><st c="12141">Tabii ki çözümlemeye anne rahmi sürecinden başladık. </st><st c="12194">Anneyle kurulmayan bağlar, hayatla ve parayla da kurulamıyor. </st><st c="12256">Funda da bu gerçekle çalışmaların içinde karşılaştı. </st><st c="12309">Hep kendisinden para isteyen partnerlerle eşleştiğini, kazancını onlarla karşılıksız paylaşıp dağıttığını izledi. </st><st c="12423">Kendisi için üzülüp ağladı. </st><st c="12451">Kendisine, sevgisizliğin içinde kayboluşuna acıdı. </st><st c="12502">Dengi olmayan insanlarla kaybettiği zamanı kapatmak için hırslandı, derken yavaş yavaş sakinleşti. </st><st c="12601">Kendisini tanıdı, annesini tanıdı, hayatı anladı. </st><st c="12651">Para ile ilişkisini okudu. </st><st c="12678">Değişim için sakin ilerlemek istedi. </st><st c="12715">Hırsın hata yaptıran oranından uzaklaştı. </st><st c="12757">Okulda yumuşadı, günlerini yanlış park eden insanlara kızmakla geçirmenin değersizliğini gördü ve bundan vazgeçti. </st><st c="12872">Sevgiyi kendisine vermenin lezzetini tattı. </st><st c="12916">Sevginin herkes için hak olduğunu anladığında çok rahatladı.</st></p>
		</div>
	<div id="charCountTotal" value="12976"></div></body>
</html>
