<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-68</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-68" lang="tr-TR" xml:lang="tr-TR">
		<div>
			<h1 id="_idParaDest-36"><span><st c="0">ÇOĞUL GEBELİKLER </st><br /><st c="18">VE TÜP BEBEK</st></span></h1>
			<p><st c="30">Üzerine tek başına kitap yazılabilecek, alt başlığı çok fazla olan bir konu çoğul gebelikler... </st><st c="127">Tüp bebek tedavisinin yaygınlaşması ile daha fazla rastladığımız, hatta her çoğul gebelikle karşılaşınca haddimizi aşarak, “Tüp bebek mi?” diye sorduğumuz bir duruma dönüştü.</st></p>
			<p><st c="301">Kendiliğinden doğal halde gelen çoğul gebelikler pek öngörülemeyen bir süreç olabilir. </st><st c="389">Çiftlerin ve ailelerin şaşırdığı, bazen sevinç bazen kaygı getiren bir haberdir. </st><st c="470">Bir bebeğe bakmayı planlarken birden fazla bebeğin geleceği bilgisine hazırlıklı olmadan bu haberi almak ilkin fikren, sonrasında bedenen yorucu olabilir. </st><st c="625">Aksine, “Bir seferde iki doğum, ne büyük kolaylık, ikisi bir arada büyür gider” bakış açısı ile çok rahat da gelebilir. </st><st c="745">Bu bakış açısına sahip kişiler haberi, büyük sevinçle karşılayabilir.</st></p>
			<p><st c="814">Her iki cinsiyette bebek ve çocuk yetiştirmenin tadı başkadır. </st><st c="878">Çoğul gebeliklerde de “Madem çoğul gebelik oluştu, farklı cinsiyette olsunlar” isteği doğabilir.</st></p>
			<p><st c="974">Laboratuvar ortamında tüp bebek tedavisi olarak uygulanan gebelik yönteminde ise yumurta ve sperm uygun, embriyoların sayısı yeterli ise aynı anda çoklu transfer yapılabilir ve bedenle embriyonun uyumuna göre tekli ya da çoklu gebelik gerçekleşebilir.</st></p>
			<p><st c="1226">Ruhsal ve bilinçaltı bakışla bir çiftin ya da talep edenin çocuğu olmadığında fiziksel sebepler dışındaki kodların çözülmesini tercih ederim. </st><st c="1369">Erkekte ya da kadında ebeveyn olmakla ilgili negatif kayıtların temizlenmesini, evlilik ve doğum yapma fobilerinin çözülmesini, atalardan miras gelen “Soyun kurusun” gibi ah ve beddua aktarımının temizlenmesini öneririm. </st><st c="1590">Sadece bilinçaltında oluşan ya da atalardan miras kalan kodlar ya da kişinin kendi doğum hikâyesinin kayıtları sebebiyle bilinçaltı “bebek”, “çocuk”, “evlat” gibi kayıtların üstünü örtebilir. </st><st c="1782">Kodlar temizlenince hamilelik kendiliğinden olabilir de olmayabilir de. </st><st c="1854">Süreç her nasıl ilerleyecekse, bilinçaltının desteğini almak akışın kolaylaşmasını sağlayacaktır.</st></p>
			<p><st c="1951">Geç evlenmek, uzun yıllar devam eden eğitim süreçleri ve çalışma hayatında kendimize bir yer edinme çabasından yuva kurmaya vakit bulamamak, biyolojik yaşın negatif sonuçlarına maruz kalmayı istememek, kendimizi ihmal etmek ve yumurta/sperm depolarının tükendiğini fark edememek gibi sebeplerle tüp bebek sürecine mecbur kalınabilir. </st><st c="2286">Bazen de genetik hastalık aktarma ihtimali olan çiftler engelli bebek doğurmaktan korkup laboratuvar ortamında genetik test taraması ile hamileliğin gerçekleşmesini tercih edebilir.</st></p>
			<p><st c="2467">Tüp bebek çalışmaları ile dünyaya gelen bebeklerin bazılarının bilinçaltında “Zamanıma müdahale ettiniz”, “Benim belirlediğim zamana izin vermediniz”, “Bana saygı duymadınız” gibi kayıtlar çıkabilir.</st></p>
			<p><st c="2667">Çoğul gebelik ister tüp bebek tedavisi sonucu ister kendiliğinden olsun ailede, çevrede ve bebeklerde birbirinden farklı kayıtlar oluşturabilir. </st><st c="2813">Birden fazla bebekle ilgilenecek olmanın çeşitli endişeleri ve kaygıları bebeklere akabilir. </st><st c="2906">Çoğul gebelik istenmeyen bir durum ise, bebekler istenmeyenin hangisi olduğunu bilemediği için bu duyguyu rastgele paylaşabilirler. </st><st c="3038">Cinsiyet taleplerine uygun bir gebelik oluşmadığında, “ikisi de kız” ya da “üçü de erkek” gibi beklentileri karşılamayan bir tablo çıktığında bebekler hangi veriyi nasıl bir kodlamaya çeviriyor hiç tahmin edemiyoruz. </st><st c="3255">Ancak yaşamda sorunlar çıktığı zaman geriye, anne rahmi ve doğum sürecine dönmemiz gerektiğinde sorunla bağı olup olmadığını öğrenebiliyoruz.</st></p>
			<p><span><st c="3396">Çoğul gebelik ve aile birliği</st></span></p>
			<p><st c="3426">Çoğul doğumlarda aile birliği ve anneye yardımcı olunması çok önemlidir. </st><st c="3500">Aile deyince ilk akla gelen kan bağı elbette ama arkadaşlardan, dostlardan oluşan aile de oldukça kıymetlidir. </st><st c="3611">Birden fazla bebeği emzirmek, öz bakım hizmeti sunmak ve evin idaresi gibi konular anne için oldukça ağır olabilir, anneyi negatif duygudurumlarına sürükleyebilir. </st><st c="3775">Güvenli bağlanmanın gerçekleşebilmesi için babanın da her bebekle anne kadar ilgilenmesi de esastır.</st></p>
			<p><st c="3875">Gerek tekil doğumlarda gerekse çoğul doğumlarda aile destek verirken bebek ve çocuk bakımında nesiller arasında farklar olduğu, evladını yetiştirmekle ilgili anne ve babanın isteklerinin makul şekilde önde olması gerektiği gözetilmelidir. </st><st c="4115">Plansız çoğul doğumlar, bir anda büyükanne ve büyükbabanın eve yerleşmesi gibi zorunlulukları da getirebilir. </st><st c="4225">Bir beklerken iki hatta üç bebekle karşılaşıldığında anne-baba ve büyükler hızlıca en kolay yolu seçme eğiliminde olur. </st><st c="4345">Hem büyükler hem de çekirdek aile için en sağlıklı kararın verilmesine, uzun vadede de hayırlı olacak planlar yapılabilmesine özen göstermenizi rica ediyorum. </st><st c="4504">Aksi takdirde bu süreç aile içi ilişkilere ciddi anlamda hasar verebilir.</st></p>
			<p><span><st c="4577">Kardeşler açısından çoğul gebelik</st></span></p>
			<p><st c="4611">Çoğul gebeliklere kardeşler gözü ile bakarsak, anne rahmini aynı anda paylaşmak, birlikte oluşmak, gelişmek, büyümek ve doğuma hazırlanıp doğmak dizininde tekil gebeliğe göre çok farklı bir paylaşıma sahipler. </st><st c="4822">Çok yoğun ve farklı bağları olabileceği gibi birbirlerine uzak, mesafeli de olabilirler. </st><st c="4911">Tanık olduğum hikâyelerde genellikle daha yakın olduklarını gözlemliyorum.</st></p>
			<p><st c="4985">İkiz ya da üçüz kardeşler, bir arada oluşup gelişmenin ve doğmanın getirdiği birlikte hareket etme, kader ortaklığı yapma, başkalarıyla paylaşamama, ayrılamama ve benzeri durumlarla da karşılaşabilirler. </st><st c="5190">Birbirlerine bağımlı olup çok yoğun duygusal aktarım da yapabilirler.</st></p>
			<p><span><st c="5259">Aynı olmak zorunda değiller</st></span></p>
			<p><st c="5287">Bu kardeşliklerde en sorunlu alanlardan birisi sürekli kıyaslanmaları, ailenin ve toplumun onlara, birbirlerinin aynısı olmaları gerekiyormuş gibi davranmasıdır. </st><st c="5450">İkiz, üçüz, dördüz kardeşliklerde aynı rahim sürecini paylaşmak, hatta fiziksel olarak benzemek, birbirlerinin aynısı olma zorunluluğunu getirmez. </st><st c="5597">Doğumda kilo, boy kıyaslamaları ile başlayan, okul yaşamları boyunca akademik eşitlik beklentileri bu çocuklarda “her bireyin kendi olma bilincinin” gelişmesine engel olabilir. </st><st c="5774">Kendi olarak kabul edilmeyen, kardeşi gibi olması beklenenler için hayat pek sevimli olmaz. </st><st c="5866">Bu süreci ve negatif sonuçları sadece çoğul doğum sonrasında değil, farklı zamanlarda doğmuş kardeşler için de görebiliyoruz. </st><st c="5992">Kardeş olmak, aynı anne-babadan olmak aynılık ya da benzerlik getirmek zorunda değildir. </st><st c="6081">Kardeşlerin bu beklentilerden uzak bir şekilde yetiştirilmesini tavsiye ederim.</st></p>
			<p><st c="6160">Tüp bebek ya da doğal yolla olan çoğul gebeliklerde anne ya da babanın çocuklardan birisini kabul edip diğerini kabul edemediğini de görebiliyoruz. </st><st c="6309">Birbirlerinden farklı hayat amaçları olan ve bunun paylaşımını rahimde başlatan kardeşler, hayat amaçlarına göre aileleriyle farklı kontratlar yapabilir. </st><st c="6463">Anne ve/veya baba çocuklardan birisini duygusal olarak dışarıda bırakabilir ve üç kişilik bir aile hissinde yaşayabilir. </st><st c="6584">Aynı şekilde aileden henüz çocuk yaşta ayrı olmayı seçen, aile ortamına dahil olmak istemeyen çocuklarla da karşılaşıyoruz. </st><st c="6708">Aile, dışarıda kalan ya da kendisini dışarıda bırakan kardeşlerden birisi için genellikle yoğun suçluluk duygusu içinde olabilir ki suçluluk, yetersizlik gibi duygular ebeveynle çocuk arasındaki ilişkileri uzun vadede bozabilir.</st></p>
			<p><st c="6936">Elbette niyetimiz, tüm çocukların aileyi, ailenin de çocukları benimsediği bir dünyaya ilerleyebilmek, hayata her şeyin başladığı ve tohumlarının atıldığı aile kurumunda sevgi, güven, barış ortamında başlayabilmek...</st></p>
		</div>
	<div id="charCountTotal" value="7153"></div></body>
</html>
