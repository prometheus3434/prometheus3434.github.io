<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-44</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-44" lang="tr-TR" xml:lang="tr-TR">
		<div>
			<p><span><st c="0">Ya geç ya erken</st></span></p>
			<p><st c="16">En büyük hayali, bir şeyleri zamanında yapabilmek olan kırk üç yaşındaki İlkay’ın hikâyesi bu kayıtların, insanın günlük hayatındaki etkileri üzerine bize çok önemli bir örnek sunuyor.</st></p>
			<p><st c="201">İlkay, yapması gerekenleri ya çok erken yapıyor ya da geç kalıyordu. </st><st c="271">İşe ya kapılar açılmadan ya da iş başladıktan sonra gidebiliyordu. </st><st c="338">Doğru zamanı hiçbir konuda tutturamamıştı. </st><st c="381">Arkadaşları, “Evlenecek olsan nikâhı kaçırırsın” diye espriler yapıyorlardı. </st><st c="458">Yöneticileri onu çok disiplinsiz buluyor, sürekli uyarıyordu. </st><st c="520">Bu şekilde terfi alması imkansızdı. </st><st c="556">Okul hayatı da böyle geçmişti. </st><st c="587">Aslında böylece kabul edilmişti fakat bu aşağılayıcı, küçümseyici bir kabuldü. </st><st c="666">Çok sıkılmıştı. </st><st c="682">Bir çözümü olduğuna da inanmıyordu artık. </st><st c="724">Çeşitli saatler almış, farklı alarmlar kurmuş, arkadaşlarının aramasını rica etmiş, uyanmasını sağlayan kokular kullanmıştı. </st><st c="849">Her akşam yatarken sabah doğru zamanda uyanmak için kendisiyle konuşmuştu. </st><st c="924">Aklına gelebilecek başka çözüm kalmamıştı. </st><st c="967">Gittikçe içine kapanıyordu. </st><st c="995">Bir gün bir arkadaşı Çocuğumla Beraber İyileşiyorum adlı kitabımda okuduğu birkaç bilgiden bahsetmiş, anne rahminin önemini anlatmıştı İlkay’a. </st><st c="1139">Merak edip gelmiş, karşımda oturuyordu.</st></p>
			<p><st c="1178">Uzun uzadıya anlatmak istedikleri vardı, müsaade etmedim. </st><st c="1237">Gözlerini kapatıp bir nehir hayal etmesini istedim sadece. </st><st c="1296">Çalışmanın ilerleyen dakikalarında kendini kolayca anne rahminde buldu. </st><st c="1368">Tek bir cümle duyuyordu: “Zamanı mıydı şimdi?” Çeşitli kişilerden çeşitli tonlarda aynı cümle geliyordu sürekli. </st><st c="1481">Annesi çok telaşlıydı, ne yapacağını bilemiyordu. </st><st c="1531">Kimse sevinmiyordu, daha çok matem havası vardı. </st><st c="1580">Günlük hayatta da onu görenlerin pek sevinmediğini söyleyecekti daha sonra.</st></p>
			<p><st c="1655">Anne rahminde pek çok duyguyu çözüp anne ve baba ile bağ kurduk. </st><st c="1721">Çalışma bitince ona, anne rahminin önemini anlattım. </st><st c="1774">Rahimde geçirdiği süre boyunca duyduğu o cümlenin etkisiyle “zamanla uyumunun koptuğunu, kendini bilinçaltı boyutta zamansız kabul ettiği için günlük hayatta hiç doğru zamanı bulamadığını” anlattım.</st></p>
			<p><st c="1972">İlkay anne babası ile yaklaşık on yıldır, onlar böyle istediği için görüşmüyordu. </st><st c="2055">Görüşüp konuşmaya karar verdi. </st><st c="2086">Bu buluşmalar şahane geçmese de birçok konu aydınlandı. </st><st c="2142">Hamilelik, annesinin tüm planlarını, hayatının gidişatını değiştirmişti. </st><st c="2215">Hamilelik nedeniyle yapmak istediği çok şeyden geri kalan anne hep bebeğin zamansızlığına atıf yapıp kızmıştı. </st><st c="2326">Üstelik hâlâ planlarının tek çocuğu tarafından nasıl değiştiğini anlatıp duruyordu. </st><st c="2410">İlkay’ın kim olduğu, ne yaşadığı ile ilgili önemli verilere ulaşmasını sağlayan süreci birlikte yönettik. </st><st c="2516">Zamanla randevularına vaktinde gelmeye başladı. </st><st c="2564">İş yerinde terfi alması için çalışmaya devam ediyoruz.</st></p>
			<p><span><st c="2618">Mutlaka tam vaktinde</st></span></p>
			<p><st c="2639">Zerrin’in bilinçaltı ise zamansızlık kodlamasını aşırı dakiklik ve zamanla ilgili takıntı şeklinde almıştı. </st><st c="2748">Bir dakika beklemeye tahammülü yoktu. </st><st c="2786">Geç kalana da erken gelene de aşırı tepki veriyordu. </st><st c="2839">Çalışmasında anne rahmine kadar uzanan zamanlama sorunları çıkınca bildiği hikâyeyi paylaştı.</st></p>
			<p><st c="2932">Aldatıldığını öğrenen annesi, kocasını basmak üzere plan yapmıştı. </st><st c="3000">Bir ay üzerine çalıştığı planı uygulayacağı gün, kocasının sevgilisi ile buluştuğu eve doğru giderken tansiyonu düşmüş, midesi bulanmış ve sokak ortasında kusmaya başlamıştı. </st><st c="3175">Planını uygulayamayan genç kadın, öfkeli bir şekilde eve gidip yatmış, ertesi gün hamile olduğunu öğrenince öfkesi daha da artmıştı. </st><st c="3308">Kocası ise o gün sevgilisi ile kaçmış, bir daha eve gelmemişti. </st><st c="3372">Eşini elinden kaçırdığı gün, bebek haberini alınca hayatı boyunca orada takılıp kalmıştı. </st><st c="3462">“Zamanı mıydı? </st><st c="3477">O gelmeseydi kocamı kaçırmayacaktım, gidemeyecekti” diye söyleniyordu.</st></p>
			<p><st c="3547">Zerrin, “Masallarla büyüyen bebeklere çok özenirim. </st><st c="3600">Ben neredeyse her gece annemden bu hikâyeyi dinleyip ağlayarak uyutuldum” diyordu. </st><st c="3683">Anne rahminde aldığı “zamansızlık” kodlamasını, annesinin kabulünü alabilmek için zamana aşırı dikkat etmek olarak hayatına aktarmıştı. </st><st c="3819">Zaman hassasiyeti ile tıpkı annesi gibi tahammülsüz, öfkeli, söylenen birisine dönüşmüştü.</st></p>
			<p><st c="3909">Zerrin ve annesi hâlâ aynı evde yaşıyorlar. </st><st c="3954">Alzheimer tanısı almış olan annesi her gün bu hikâyeyi anlatmaya devam ediyor. </st><st c="4033">Neyse ki konunun anlamı ve değeri Zerrin için değiştiğinden hayatının akışı da değişti.</st></p>
			<p><span><st c="4120">Yanlış zamanda yanlış yerde</st></span></p>
			<p><st c="4148">Fatih ise zamansızlık etiketini “doğru zamanda doğru yerde olamamak” şeklinde yaşıyordu. </st><st c="4238">Tanışmak istediği kişi tam çıktığı zaman Fatih mekâna geliyordu mesela. </st><st c="4310">Kaçırdığı nice ilişki olmuştu. </st><st c="4341">Toplantılara katılması gereken kişiler o olmadığında geliyordu. </st><st c="4405">En çok istediği konserler o şehir dışındayken veriliyordu. </st><st c="4464">Telefonda anlaştığı eve kaparo vermeye giderken evin kiralandığı haberinin gelmesi gibi sonu gelmeyen bir listeye sahipti. </st><st c="4587">Bunları dinleyince mesele hemen kendini anlatıyordu.</st></p>
			<p><st c="4639">Önce Fatih’in bilinçaltı kodlarını anne rahmi sürecinden çözdük. </st><st c="4705">Peki bu kodlar neden oluşmuştu? </st><st c="4737">Çalışmadan sonra hikâyesini öğrenmek istedim.</st></p>
			<p><st c="4782">Anne ve babası kendilerine hiç söz hakkı tanınmamış, kaderleri başkalarının dar bakışı ile çizilmiş insanlardı. </st><st c="4895">Almanya’ya gidebilsinler diye daha on sekiz olmadan evlendirilmişler ve gidiş işlemlerine başlanmıştı. </st><st c="4998">Üç ay sonra Almanya yolu açılmış ancak orada tam işe girme aşamasında annesinin hamile olduğu fark edilmişti. </st><st c="5108">Bu nedenle gelin işe alınmayınca aile çok kızmış, hatta genç çifte şiddet bile uygulanmıştı. </st><st c="5201">Annesi bu olayla başlayan bir dışlanma hikâyesi yaşamaya başlamış, tüm bunlara Fatih de ortak olmuştu. </st><st c="5304">Annesine destek vermek, “Yalnız değilsin” diyebilmek için onun tüm duygularını üstlenmişti. </st><st c="5396">Yanlış zamanda gelmiş, annesine yük olmuştu.</st></p>
			<p><st c="5440">Tüm bunları bırakmak anneyi bırakmak, terk etmek gibi geldi başta Fatih’e. </st><st c="5516">Bir süre yol alamadık. </st><st c="5539">Ne zaman ikna oldu, anne ile rahimde başlayan ortaklığı dönüştürdük. </st><st c="5608">Annesinin ağrıları da büyük oranda geçti. </st><st c="5650">Anladık ki bu bağ anneye de yıllardır yük oluyormuş.</st></p>
			<p><span><st c="5702">Özlemle ve uzun süre beklenen bebekler</st></span></p>
			<p><st c="5741">Bazen fiziksel bazen de duygusal sebeplerle hamileliğin gerçekleşmesi zaman alabilir. </st><st c="5828">Özellikle anneler bu süreçte oldukça hırpalanır. </st><st c="5877">Aşılama, tüp bebek tedavileri, laboratuvar ortamında sağlanmaya çalışılan hamilelikler, bekleyişler, hormon yüklemeleri, saatinde olması gereken birleşmeler ya da yapılması gereken iğneler... </st><st c="6069">Hepsi oldukça yorucudur. </st><st c="6094">Diğer yandan, “Denemeye devam edin, hamileliğin gerçekleşmemesi için bir sebep yok” sözünün getirdiği stres de bambaşkadır.</st></p>
			<p><st c="6217">İşte bu gibi durumlarda bebeğin, aklın beklediği tarihten geç gelmesi yine bir zamanlama sorunu yaratabilir. </st><st c="6327">Hamilelik sırasında, “Çok bekledik”, “Geç gelen bebek”, “Yıllardır bugünü bekledik ama bir türlü gelmedi” gibi ifadeler bebeğin bilinçaltı tarafından sıklıkla duyulduysa zaman sorunu kayıtlanmış olabilir.</st></p>
			<p><st c="6531">Böyle bir deneyim, Nazlı’nın hikâyesinde olduğu gibi her şeyi zamana yayma, erteleme sorununa sebep olabilir. </st><st c="6642">Sürekli “beklenen bebek” olduğunun söylenmesi nedeniyle bilinçaltının aldığı ve kayıtlayıp işlettiği bilgi “beklet” olabilir. </st><st c="6768">Üstelik sırf bu sebeple adı Nazlı olmuşsa nazlanır, bekletir ve bir türlü sonuca ulaşamaz. </st><st c="6859">Şahane bir zekâsı olmakla birlikte bunu işletmekte çok zorlanan, çaba sarf etmesi gereken her durumda pes eden Nazlı’nın hayatı gittikçe zorlaşmaya başlamıştı. </st><st c="7019">Sınavları zekâsına güvenerek pek çalışmadan, ortalama notlarla geçip üniversiteye geldiğinde kilitlenip kalmıştı. </st><st c="7133">Mimarlık bölümünde okumaya başladığında sürekli proje hazırlayıp yetiştirmesi gerektiğini bilmiyordu. </st><st c="7235">Zamanla yarışması ve yaratıcı olması gerektiğini öğrendiğinde her şey durdu. </st><st c="7312">Panikatak krizleri başladı ve nefes alamaz hale geldi.</st></p>
			<p><st c="7366">Annesi ve babası kırklı yaşların ortasında ebeveyn olmuşlardı. </st><st c="7430">Çok çalışan iki hekimdiler ve yapabilecekken yapamama haline yabancıydılar. </st><st c="7506">Antidepresan kullanmasını istemediklerinden kızları için bilinçaltı çalışmalarını uygun görmüşlerdi.</st></p>
			<p><st c="7606">Nazlı’ya doğru nefes almayı yeniden öğreterek ilk adımı attık. </st><st c="7670">Okulu ve hatta üniversite okumayı bırakıp evde oturmak istiyordu. </st><st c="7736">Zekâsı ile uyumlanması için sağ-sol beyin çalışması ile devam ettik. </st><st c="7805">Anne rahmi sürecine geldiğimizde birkaç çalışma yapacak kadar vakit geçirmemiz gerekti. </st><st c="7893">Annesinin karnını sevmeye uzanan ellerin sahipleri bile, “Nazlı bebek, ne çok bekledin” gibi cümleler kurmuşlardı. </st><st c="8008">Tüm kodları bulup temizledik. </st><st c="8038">Ertelemesi, oyalaması, pes etmesi, bırakıp kaçması için ne çok sebebi varmış. </st><st c="8116">Sebepler tüm yaratımı ve gücüyle ortadan kalkınca yüksek lisans için hangi okulu seçeceğine de bir süre sonra birlikte karar verdik.</st></p>
			<p><span><st c="8248">“Doğarken geciktim, şimdi koşmalıyım”</st></span></p>
			<p><st c="8286">Oya için işler çok başkaydı. </st><st c="8316">O, geç gelen bebek olmanın “çok zaman kaybettim, koşmalıyım, zamanın önünde gitmeliyim” kodlarını almıştı. </st><st c="8423">Erken konuşmuş, erken yürümüştü. </st><st c="8456">Okula beş yaşında başlayıp, birinci olarak mezun olmuştu. </st><st c="8514">On altı yaşında üniversitenin kapısından girmişti. </st><st c="8565">Ne kadar koşup önden giderse gitsin hep geride kaldığını düşünüyordu. </st><st c="8635">Üniversiteyi de birincilikle bitirmişti. </st><st c="8676">Akranları öğrenciyken o çalışmaya başlamış ve işkolik olmuştu. </st><st c="8739">Bir güne kaç gün sığabilir hesapları ile etkinlikleri, çeşitli dersleri ve uzun mesaileri sıkıştırabildiği kadar sıkıştırıyordu. </st><st c="8868">Meme kanseri tanısı aldığında hâlâ duramıyordu. </st><st c="8916">Eski gücünü arıyor, önüne çıkan her şeyi durmadan aşmak istiyordu. </st><st c="8983">Ancak artık bedeni yorulmuş, uyum sağlayamaz olmuştu. </st><st c="9037">Böyle tanıştık. </st><st c="9053">Bedeninin hızının eskisinden de iyi olması için ne yapabileceğimi sordu. </st><st c="9126">Elbette kanserin mesajlarını iyi okumam ve onun da bu mesaja aklı ve kalbiyle dahil olmasını sağlamam gerekiyordu. </st><st c="9241">Benim işim, onun hızını ayarlamak değil, bedenini ve tüm sistemlerini dinleyip kendi hızına karar vermesini sağlamaktı. </st><st c="9361">Nihayetinde hızı değişmemekle birlikte, hızın içindeki hırs ve kaygılar ortadan kalktı.</st></p>
			<p><span><st c="9448">“Geciktiğim için suçluyum”</st></span></p>
			<p><st c="9475">Mehmet ise beklenen ve bir türlü gelmeyen bebek olarak suçluluk hissediyordu. </st><st c="9554">Suçluluğunun kaynağının bu olduğunu zamanla birlikte öğrendik. </st><st c="9617">Bizi öğretiye götüren ipucu olan çekingenlik, kendisini hep suçlu hissetmesiyle bağlantılıydı. </st><st c="9712">Ailesi ona çok düşkündü. </st><st c="9737">Yolunu gözlemişler, ne gözyaşı ne para dökmüşlerdi. </st><st c="9789">Gitmedikleri doktor, hoca, falcı, türbe, yatır kalmamıştı. </st><st c="9848">Hamilelik gerçekleştiğinde de kırk çocuk sevindirmişlerdi. </st><st c="9907">Sonra düşük tehlikesi gelişmiş, anneyi yatırmışlar ve bir dediğini iki etmemişlerdi. </st><st c="9992">Bebeği düşecek diye korkular içinde yaşayan anne ise hamilelik boyunca adeta yaşlanmıştı. </st><st c="10082">Nihayet beklenen gün gelip bebek doğduğunda, nice yoksul sevindirilmiş, sofralar kurulmuş, paralar dağıtılmıştı. </st><st c="10195">Mehmet bebek, dedesinin adını almış, ilk anda bile zorla ağlayan bir bebek olup hayat boyunca sesi çıkmadan yaşamaya çalışmıştı. </st><st c="10324">“Yok gibiyim” diyordu şimdi kendisi için, “Yok olmak istemiyorum fakat yok gibiyim işte. </st><st c="10413">Görünmüyorum, partner ilişkisi kuramıyorum.”</st></p>
			<p><st c="10457">Anne rahmi sürecinden başlayan çözülmeler Mehmet’in yolunu açtı. </st><st c="10523">İlk defa bir kız arkadaşı oldu. </st><st c="10555">Mehmet, görünür olmak için belki bir sahne sanatçısı olmadı ki zaten bunu istemiyordu ama yaptığı yemekler sahnelere çıktı. </st><st c="10679">Kendini ifade etmenin birçok farklı yolunu buldu.</st></p>
			<p><span><st c="10728">“Dünyayı ayağıma serseler de...”</st></span></p>
			<p><st c="10761">Mahir’i çok beklemişlerdi, gelmeden her şeyini hazır etmeye çalışmışlardı. </st><st c="10837">Neredeyse arabasını alıp kapıya koyacaklardı. </st><st c="10883">On iki yıl beklenmiş bebeğin erkek olması da ayrıca sevindirici olmuştu aile için! </st><st c="10966">Liseye kadar ayakkabısını bile ailesinden birileri bağlamış, hiçbir ödevini tek başına yapmamıştı. </st><st c="11065">Üniversiteye giriş sınavında iyi puan almış, ailenin gururu iyice artmıştı. </st><st c="11141">Mezun olduğunda işler hazır edilmişti. </st><st c="11180">Hatta seçenekleri vardı. </st><st c="11205">Önüne hazır gelen varlıklı bir hayatın içinde var olmanın anlamını kaybedip, yavaş yavaş depresyona girmeye başlamıştı. </st><st c="11325">Bir gün dondurma yerken çubuğundaki şifreyi internet sitesine yazdığını gören babasının, “Hangi arabayı istiyorsun? </st><st c="11441">Seç alayım” demesi üzerine, “Şifreyi siteye yazıp çekilişi takip edebilmek istiyorum” deyip odayı terk etmesiyle başlayan “Ben kimim?” sorularına pek de cevap bulamamıştı. </st><st c="11613">Yakışıklı, erdemli, varlıklı, eğitimliydi fakat tüm bunların içinde ne vardı, kimdi o? </st><st c="11700">Her şeyi hazır edilmese de böyle mi olacaktı? </st><st c="11746">Neredeyse hiç zorlukla karşılaşmamıştı. </st><st c="11786">Peki karşılaşınca ne olacaktı? </st><st c="11817">Depresyonu gittikçe derinleşmiş, anne-baba da korkudan adeta kendilerini kaybetmişti. </st><st c="11903">Biricik oğulları mutsuzdu. </st><st c="11930">Anne ve babanın kaygısı, Mahir’in sorularını gölgede bırakmıştı. </st><st c="11995">Duruma annesinin yükselen tansiyonu da eklenince hayat iyice karışmıştı. </st><st c="12068">O günlerde lise grubunun yazışmalarında birisi destek almaya başladığını yazmış ve birtakım tavsiyelerde bulunmuştu. </st><st c="12185">Mahir adımları takip edip ofisime geldiğinde hayatla arasındaki bağlar iyice zayıflamıştı. </st><st c="12276">Çok beklenen ve istenen bebek olmanın getirdiği aşırı kolaylıklar onun “kendisi” olmasını engellemişti. </st><st c="12380">Umut ve beklentileri olamamıştı. </st><st c="12413">Mahir’in hikâyesi, tekâmülün yolunun her zaman negatif deneyimlerle yürünmek zorunda olmadığına çok güzel bir örnekti. </st><st c="12532">Çalışmamıza başlarken kendisi olmak için daha fazla beklememeye kararlıydı.</st></p>
		</div>
	<div id="charCountTotal" value="12607"></div></body>
</html>
