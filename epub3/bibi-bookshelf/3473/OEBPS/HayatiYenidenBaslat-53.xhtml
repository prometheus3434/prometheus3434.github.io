<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-53</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-53" lang="tr-TR" xml:lang="tr-TR">
		<div>
			<h1 id="_idParaDest-29"><span><st c="0">ANNE RAHMİNDE </st><br /><st c="15">KALAN ÖLÜM ENERJİSİ </st><br /><st c="35">(Düşük, Kürtaj, Ölü Doğum)</st></span></h1>
			<p><span><st c="61">Kuaför koltuğundan şifaya...</st></span></p>
			<p><st c="90">“Diyorlardı ki hayatın bir anlamı ve amacı var. </st><st c="139">Bana sorarsanız kocaman bir boşluktu... </st><st c="179">Böyle söylediğimde eş dost, depresyonda olduğumu düşünüyordu. </st><st c="241">Oysaki sadece anlam arıyordum. </st><st c="272">Yardım etmenin bir anlam katacağını düşündüm önceleri. </st><st c="327">Herkesin yardımına koştum ve sonra anladım ki kendime yardım edebilmek içinmiş bu da...</st></p>
			<p><st c="414">Yalnız desem değildim. </st><st c="438">Hayatı paylaşıyorum desem, o da değildi. </st><st c="479">Sanki daha çok vakit geçiriyordum ve herkesin bilip de kabul edemediği sona koşuyordum. </st><st c="567">Yoksa bir bilgisayar oyunu mu bu hayat diyordum bazen de. </st><st c="625">Böyle düşünmek de ağırıma gidiyordu.</st></p>
			<p><st c="661">Hayatı sorgulamadan yaşayan ya da kendince cevaplar bulanlarda olup da bende olmayan ne vardı? </st><st c="757">Bunu bana kim anlatabilirdi? </st><st c="786">Ne aradığımı, neye ihtiyacım olduğunu bile anlayamıyordum. </st><st c="845">Bu duyguydu işte nefes aldırmayan. </st><st c="880">Belki astım da böylelikle gelmişti bana, kim bilir.</st></p>
			<p><st c="931">Şaşılacak şey belki ama diğer yandan insan ilişkilerim gayet iyiydi. </st><st c="1001">Seviliyordum, aranıyordum. </st><st c="1028">Hatta hangi şirkete başvursam işe alınıyordum fakat yükselemiyordum. </st><st c="1097">Zam artışlarında koca şirkette bir tek beni unuttukları da olmuştu!</st></p>
			<p><st c="1164">Şimdi geriye dönüp baktığımda tebessümle andığım yolculuğa bir kuaför koltuğunda çıktım.</st></p>
			<p><st c="1253">Anlatayım.</st></p>
			<p><st c="1264">Kuaför işlemlerini pek sevmem fakat beyazlarımı da sevmediğim için oturmuştum yine koltuğa. </st><st c="1357">Bitmeyen fön makinesi sesine berbat bir müzik eşlik ediyordu. </st><st c="1419">İşte benim için çilenin tanımı... </st><st c="1453">Vakit geçsin diye bir dergi karıştırmaya başladım. </st><st c="1504">Hangi sayfayı açsam kişisel gelişimle ilgili bir yazı, uçuşan görseller çıkıyordu. </st><st c="1587">Önce boş boş çevirdim sayfaları, sonra başa dönüp daha dikkatli bakmaya karar verdim. </st><st c="1673">Pozitif’miş derginin adı. </st><st c="1699">Hayat amacıyla ilgili uzun bir yazıda takıldım. </st><st c="1747">Röportaj uzundu ve benim de vaktim vardı. </st><st c="1789">Hepsini okudum ve ‘Daha neler?’ dedim, ‘Ne hayal gücü varmış kadının. </st><st c="1859">Niye böyle hayaller üretmeye ihtiyaç duydu acaba? </st><st c="1909">Buna inanlar var mı?’ diye dizildi art arda düşüncelerim. </st><st c="1967">Saçımın yıkanma vakti gelince dergiyi bıraktım. </st><st c="2015">İlk defa böyle bir şey okumuştum. </st><st c="2049">Sadece aklımı değil, kalbimi de kurcaladığını gece uyumadan önce anladım.</st></p>
			<p><st c="2122">Ertesi sabah hâlâ düşünüyordum. </st><st c="2155">Kendime kızdım, saçma bir yazıya bu kadar takılıp kendimi meşgul ediyorum diye. </st><st c="2235">O sırada içimden bir ses, ‘Daha iyi bir işin mi var?’ dedi. </st><st c="2295">Kahkahayı bastım. </st><st c="2313">Yoktu, düşünmekten daha iyi bir işim gerçekten yoktu. </st><st c="2367">İşe gittim, kendimi oyalarım diye düşünüyordum. </st><st c="2415">Ama her zamanki gibi her işimi zamanında yapmış, yapılacaklar listemi daha oluşmadan temizlemiştim. </st><st c="2515">O günün rutinine bıraktım kendimi. </st><st c="2550">Okuduklarımı unuttum gitti.</st></p>
			<p><st c="2577">Zaman geçti -çok şükür geçip gidiyordu- belki de bir yıl sonra iş yerindeki arkadaşlarım hafta sonu bir festivale gidip gün boyu konuşmacıları takip edeceklerini, kişisel gelişime doyacaklarını söyleyip beni de ısrarla çağırdılar. </st><st c="2809">Biraz direndim ama sonunda ikna oldum. </st><st c="2848">Bütün gün sadece kendi reklamını yapandan güzel güzel anlatana, derin bilgiler verenden aynı cümleleri tekrarlayıp pek bir şey koklatmayana kadar birçok konuşmacı dinledik. </st><st c="3021">Allak bullak olmuştum. </st><st c="3044">Ne çok bilgi, ne çok bilen vardı. </st><st c="3078">Bu gencecik insanlar ne ara öğrenmişlerdi bu kadar bilgiyi de bir de kitaplar yazmışlardı. </st><st c="3169">Pazar gecesi nasıl uyuduğumu anlamadım. </st><st c="3209">Ertesi gün arkadaşlarla konuşmacılar ve içerikler üzerine bir değerlendirme yaptık ve anlaştığımız birkaç ismi takibe almaya karar verdik. </st><st c="3348">Aslında benim hiç niyetim yoktu ama hayır diyemedim. </st><st c="3401">Böylece takip ediyor göründüğüm kişilerle hiç bağ kurmadan bir yıl daha geçti. </st><st c="3480">Bütün karmaşalarım, duygusal sorunlarım ve boşluğumla beraber bir yaş daha aldım. </st><st c="3562">Hayat hâlâ aynı tatsızlığındaydı. </st><st c="3596">Gel ölüm gel diye Azrail’i çağırdığım çok oldu ama ne intihar etmeyi düşündüm ne de yaşamımı farklı bir hale getirmeyi...</st></p>
			<p><st c="3717">Ta ki nefes alamadığımı fark ettiğim o geceye kadar. </st><st c="3771">Ne yaparsam yapayım hava ciğerlerime inmiyordu sanki. </st><st c="3825">Hemen bir taksi çağırıp acil servise gittim. </st><st c="3870">Sanki astımın kendine ait bir zekâsı vardı da o gün bana özel bir hizmet sunuyordu. </st><st c="3954">Ölümü hissetmiştim ve aslında ölmeyi hiç istemediğimi... </st><st c="4011">Yaşamak istiyordum ben, hem de daha iyi yaşamak.</st></p>
			<p><st c="4059">Hastaneden eve döndüğümde hızlıca bavulumu toplayıp uzaklara gitmek istedim ama bunun sağlıklı bir fikir olmadığını biliyordum. </st><st c="4188">Tuhaf bir heyecan kaplamıştı içimi. </st><st c="4224">Sabaha, bir önceki sabah gibi uyanmak istemiyordum. </st><st c="4276">O nedenle de uyuyamıyordum, uyursam büyü bozulacaktı.</st></p>
			<p><st c="4329">Sabah güzelce yıkandım, en sevdiğim giysilerimi seçtim, makyaj bile yaptım. </st><st c="4406">Öğlenden sonra iş yerindeyken bir duygu seli geldi. </st><st c="4458">Ağlamaya başladım. </st><st c="4477">Kriz demek daha doğru olur. </st><st c="4505">Kendimi tutamıyor, katılırcasına ağlıyordum. </st><st c="4550">Oradan çıkmak istiyordum ama eve gitmek için değil. </st><st c="4602">Ne yapmak istediğimi de bilmiyordum. </st><st c="4639">Yakın arkadaşlarımdan birini aradım, gelip beni aldı. </st><st c="4693">Biraz boğaz havası alalım dedik ama trafikte sıkışıp kaldık. </st><st c="4754">Daha da fena ağlamaya başladım. </st><st c="4786">Yine nefes alamıyordum. </st><st c="4810">Kime, neye tutunacağımı bilemiyordum. </st><st c="4848">Ben, ben değildim artık. </st><st c="4873">Plandan vazgeçtik, eve gidip uyudum. </st><st c="4910">Birkaç gün işe gitmedim ama bunun da sonu yoktu. </st><st c="4959">Aynadan beyazlarım yine bana bakıyordu. </st><st c="4999">Onlar kadar bile parlak ve canlı değilim diye düşündüm ve o pırıltıları kapatmak için istemeyerek de olsa yine kuaföre doğru yola çıktım.</st></p>
			<p><st c="5136">Bugün dönüp bakınca hayatın benimle kuaförde çok sık konuştuğunu fark ediyorum. </st><st c="5217">Girince bir an evvel çıkmak istediğim yerde... </st><st c="5264">Ne enteresan!</st></p>
			<p><st c="5277">Saçım boyandı, kırk dakika vakit vardı. </st><st c="5318">Ne yapayım diye düşünürken bir kadın girdi içeri. </st><st c="5368">Güzel değildi fakat herkes dönüp ona bakıyordu. </st><st c="5416">Babaannem ‘peri tozu yemiş’ derdi böyleleri için. </st><st c="5466">Geldi, oturdu. </st><st c="5481">Manikür istedi. </st><st c="5497">O sırada telefonu çaldı. </st><st c="5522">Öyle yakın oturuyorduk ki konuşmasına kulak misafiri olmamam mümkün değildi. </st><st c="5599">Arayan kişiye gittiği yeri, konuştuklarını, yapılan çalışmayı anlattı. </st><st c="5670">Anlatırken hâlâ şaşkındı, henüz olmuştu her şey. </st><st c="5719">Ben de dinlerken şaşkındım. </st><st c="5747">Konuşması bitince nereden geldiğini bilmediğim bir cesaretle, ‘İstemeden kulak misafiri oldum, gittiğiniz yerin iletişim bilgilerini alabilir miyim?’ diye sordum. </st><st c="5910">Hiçbir şey sormadan hemen verdi. </st><st c="5943">Kuaförden elimde bir numara ile çıktım.</st></p>
			<p><st c="5982">Aradım, randevu aldım. </st><st c="6006">Kime gidiyorum, ne için gidiyorum? </st><st c="6041">Her cümle bir soruya dönüşüyordu. </st><st c="6075">Çok düşünmemeye çalıştım ve randevu günü gelince bir görev gibi gittim. </st><st c="6147">Biraz erkenciydim, beni bekleme odasına aldılar. </st><st c="6196">İçeriden bir ağlama sesi, bir de sanki karşısında ağlayan biri yokmuş gibi sakin, hatta neşeli diyebileceğim bir ses daha geliyordu. </st><st c="6329">Zaten gergindim, iyice huzursuz oldum. </st><st c="6368">Bir süre sonra odanın kapısı açıldı. </st><st c="6405">Danışan olduğunu sandığım kişi teşekkür faslından sonra hızlıca çıkıp gitti. </st><st c="6482">Hiç değilse yüz ifadesinden bir ipucu yakalarım diyordum, olmadı. </st><st c="6548">Sıra bana gelmişti. </st><st c="6568">Beklediğim odaya ayağında ev terlikleri, üzerinde gündelik kıyafetiyle giren kadın ‘Hoş geldiniz, ben Ebru, buyurun yan odaya geçelim’ dedi. </st><st c="6709">Bir çalışmaya mı gelmiştim ev ziyaretine mi? </st><st c="6754">Gördüklerim kafamdaki şablonlara oturmuyordu.</st></p>
			<p><st c="6799">Çalışmanın yapılacağı odaya geçtik, karşılıklı oturduk. </st><st c="6856">‘Sizin için ne yapabilirim?’ dedi. </st><st c="6891">Sanki düğmeme basılmış gibi ağlamaya başladım. </st><st c="6938">Sakince bekledi. </st><st c="6955">Ağlamam azalmıyor, artıyordu. </st><st c="6985">Su getirdi. </st><st c="6997">‘Şifa çalışmama izin verir misiniz?’ dedi. </st><st c="7040">Şifa çalışmak ne demekti ki? </st><st c="7069">Bilmeden kabul ettim. </st><st c="7091">Ebru Hanım bir elini göğüs kafesime, bir elini sırtıma koydu. </st><st c="7153">Çok yumuşak bir sesle ‘Nefes al’ dedi. </st><st c="7192">Yavaş yavaş bedenim gevşemeye başladı. </st><st c="7231">Ağlamam durdu. </st><st c="7246">Tekrar karşıma oturdu. </st><st c="7269">Hafif bir tebessüm vardı yüzünde. </st><st c="7303">Benden küçüktü, ona güvenebilir miyim diye düşünmeden edemiyordum. </st><st c="7370">En fazla bir saat kalıp bedelini öder çıkardım, yapacak bir şey yoktu.</st></p>
			<p><st c="7440">Özetle ne yaşadığımı anlatmamı istedi. </st><st c="7480">En fazla beş cümle istedi. </st><st c="7507">Nefes alamayıp hastaneye gittiğim geceyi, duygularımı ve sonrasını anlattım. </st><st c="7584">Gülerek ‘Beş cümleyi geçtik’ dedi. </st><st c="7619">Bilinçaltı ile ilgili şu an hatırlayamayacağım birkaç şey anlattı. </st><st c="7686">‘Bir kodlama yapacağız’ dedi. </st><st c="7716">Ayağa kalktık, Ebru Hanım’ı bilinçaltıma gösterdiği gibi kodladım.</st></p>
			<p><st c="7782">Anlatmaya başladı. </st><st c="7802">İçimdeki konuşmaları, duygularımı, düşüncelerimi olduğu gibi anlatıyordu. </st><st c="7876">İçimdeki her şey canlı canlı karşımda olunca hem şaşırdım hem sıkışmış hissettim. </st><st c="7958">Boğazım düğümlendi. </st><st c="7978">Bir ara durdu, başka yere bakarken düşündü ve ‘Senden önce ölen bir kardeşin var, biliyor musun?’ diye sordu. </st><st c="8088">Bilmiyordum. </st><st c="8101">Ben ilk çocuktum. </st><st c="8119">O kardeşin kürtajla alındığını, gitmek istemediğini, rahme ve yaşama tutunmak istediğini ama başaramadığını anlattı. </st><st c="8236">Kalbim sızladı. </st><st c="8252">Annem ve babam dindar insanlardır, kürtaja izin vermezlerdi diye düşündüm. </st><st c="8327">Bana böyle şeyler anlattığı için de Ebru Hanım’a kızdım. </st><st c="8384">Birtakım cümleler söyletti. </st><st c="8412">Söyledikçe iyi geldi fakat hâlâ doğru olmayan bir şey üzerine çalıştığımızı düşünüyordum. </st><st c="8502">Anlamlar, kavramlar daha karışmıştı sanki. </st><st c="8545">İçimde de bir şeyler yerinden oynamıştı.</st></p>
			<p><st c="8585">Hayatta olmadığını söylediği ve bugüne kadar hiç bahsi geçmeyen kardeşten kalan ‘ölüm enerjisi’ ile anne rahmi sürecini geçirdiğimi, o enerji ile büyüdüğümü, yaşamla ölümü anne rahminde birbirine ekleyip bugüne kadar getirdiğimi anlattı. </st><st c="8824">Ne düşüneceğimi bilemiyordum. </st><st c="8854">Hayatta olmayan kardeşle yollarımızı ayırmamız gerektiğini söylüyordu. </st><st c="8925">Öyle birisi yoktu bugüne kadar hayatımda, tanımadığım birisiyle, hele ki olmayan kardeşimle yol ayırmak mı? </st><st c="9033">Offf!</st></p>
			<p><st c="9038">İtirazlarımı anlattım ama kendinden emindi, enerjinin bizi yanlış yönlendirmeyeceğini anlattı. </st><st c="9134">Dediklerini, inanmadan ve istemeden yaptım. </st><st c="9178">Anne rahmindeki cenin halime birlikte şifa aktardık. </st><st c="9231">Çalışma bitti. </st><st c="9246">Hemen eve gidip uykuya sığındım. </st><st c="9279">Tüm bunlar benim için çok fazlaydı.</st></p>
			<p><st c="9314">Ertesi gün annemi aradım ve ‘Benden önce kürtajla aldırdığınız bebek oldu mu?’ diye doğrudan sordum. </st><st c="9416">Annem bir süre sessiz kaldı, sonra isteksizce anlatmaya başladı:</st></p>
			<p><st c="9480">‘Evlenir evlenmez hamilelik gerçekleşti. </st><st c="9522">O günlerde babanın ailesi çok karışıktı. </st><st c="9563">Amcanın üzerine bir iftira atılmıştı, bir cinayetle suçlanıyordu. </st><st c="9629">Kendisini bir türlü savunamıyor, katil olmadığını ispatlayamıyordu. </st><st c="9697">Bizler yapmadığından emindik. </st><st c="9727">Ömür boyu işlemediği bir cinayetle hapis olmasına kimsenin içi razı olmadı. </st><st c="9803">Aile meclisi kaçmasına karar verdi ama bunun için para gerekiyordu. </st><st c="9871">Yeni evli olduğumuz için altınlarım vardı ve evlenmeden önce altınlarımın hiç istenmeyeceği üzerine ailelerle anlaşmıştık. </st><st c="9994">Bunun özel bir durum olduğunu, zamanla iade edeceklerini söylediler. </st><st c="10063">Ben de ailem de razı olmadık. </st><st c="10093">Büyük tartışmalar çıktı. </st><st c="10118">Beni, ‘Senin yüzünden hapislerde çürüyecek’ diye suçladılar ve bana küstüler. </st><st c="10196">Tüm bunlar olurken hamile olduğumu yeni öğrenmiştim. </st><st c="10249">Sevinmem gerekirken sürekli ağlıyordum.’</st></p>
			<p><st c="10289">Annem soluksuz konuşuyordu. </st><st c="10318">Böyle bir durumda altınlarını vermeye neden razı olmadığını merak ediyor ama lafını kesmek istemiyordum. </st><st c="10423">Devam etti:</st></p>
			<p><st c="10434">‘Bir gün eve gelince ortalığın bıraktığım gibi olmadığını gördüm. </st><st c="10501">Hemen altınlarıma baktım, yerinde yeller esiyordu. </st><st c="10552">İnanamıyordum. </st><st c="10567">Evin içinde oradan oraya koşuşturuyordum. </st><st c="10609">O sırada düştüm. </st><st c="10626">Hem kafamı çarpmıştım hem de kanamam başlamıştı. </st><st c="10675">Beni hastaneye götürecek kimse yoktu. </st><st c="10713">Baban o sırada altınları bozdurup parasını kardeşine vermekle meşguldü herhalde. </st><st c="10794">Ona ulaşıp haber vermem ve eve gelmesi saatler sürdü. </st><st c="10848">Hastaneye gider gitmez kürtajla bebek alındı. </st><st c="10894">Uzun süre rüyama girdi, bana çok kızgındı. </st><st c="10937">Konuyu kimseye anlatmadım ama ben hiç unutmadım, için için üzüldüm. </st><st c="11005">Hem altınlarım hem bebeğim gitmişti. </st><st c="11042">Sana hamile kaldığımda da olayın acısı geçmemişti. </st><st c="11093">Küskündüm, ölmek istediğim zamanlar oldu. </st><st c="11135">İçimden bir ses bebeğine iyi bak diyordu fakat ne ilk bebeğim ne de altınlarım geri gelecekti. </st><st c="11230">Sen şimdi diyeceksin ki ‘Aman anne, takılıp kalmışsın’. </st><st c="11286">Evet öyleydi. </st><st c="11300">Bebeğim için de babanı ve ailesini çok suçladım, hâlâ da suçluyorum. </st><st c="11369">Bebeğim için hâlâ ağlıyorum.’</st></p>
			<p><st c="11398">Bir çırpıda anlatmıştı bunları. </st><st c="11431">Araya girip soru bile soramamıştım. </st><st c="11467">Zaten şaşkındım, dilim tutulmuştu adeta. </st><st c="11508">Üzüldüm, kızdım, kırıldım. </st><st c="11535">Ama ölüm enerjisini uğurlamanın ne demek olduğunu da anlamıştım. </st><st c="11600">Ebru Hanım haklıydı, enerji yanılmıyordu. </st><st c="11642">Kendisini aradım, hikâyeyi anlattım ve söylemem gereken cümleleri istedim. </st><st c="11717">Bir ses kaydı yapıp gönderdi, gün içinde dinledim. </st><st c="11768">Böylece yaşamı, yaşamayı seçtiğimi kendime, hayatta olmayan kardeşime ve tüm dünyaya ilan ettim.</st></p>
			<p><st c="11864">Kim bilir bilmediğim daha neler beni etkiliyordu? </st><st c="11915">Bu sorunun cevabını da zamanla farklı çalışmalarda öğrendim.”</st></p>
			<p><st c="11976">Derya</st></p>
			<p><span><st c="11982">Rahimde ölüm enerjisi nasıl kalır?</st></span></p>
			<p><st c="12017">Kardeşlik, hayatta olanlar kadar olmayanlarla da ruhsal olarak hayat boyu devam eden bir bağ. </st><st c="12112">Öyle kuvvetli bir bağ ki farkında olmadan hayatta olmayan kardeşlerimizin enerjilerini alıp tüm yaşamımız boyunca taşıyabiliyoruz.</st></p>
			<p><st c="12242">Yaşamı anne rahminde sona eren bebeklerin ölüm enerjisi, farklı sebeplerle rahimde kalabiliyor. </st><st c="12339">Burada sözü edilen bebek kayıplarına; doğal şekilde ya da zorlama üzerine gerçekleşen düşükler, farkında olunmayan düşükler, dış gebelikler, kürtaj, ölü doğum ve çoğul gebelikte bebeklerden bir veya birkaçının ölümünü örnek verebiliriz.</st></p>
			<p><st c="12575">Özellikle şu başlıklarla sık karşılaştığımızı söyleyebilirim:</st></p>
			<p><st c="12637">• Kürtajla giden bebeklerde gitmek istememe, kızgınlık, öfke,</st></p>
			<p><st c="12699">• Çoğul gebelikte kayıplar,</st></p>
			<p><st c="12727">• Annenin hangi şekilde gerçekleşmiş olursa olsun ölen bebeği bırakamayışı,</st></p>
			<p><st c="12803">• Sürekli hayatta olmayan bebeğe atıfta bulunularak eşlerin ya da diğer aile bireylerinin birbirini suçladığı durumlar.</st></p>
			<p><st c="12923">Bu gibi durumların hemen üzerine gerçekleşen hamileliklerde anne rahmine gelen yeni bebek, rahimde kalan ölüm enerjisinin etkisi altında büyüyebilir. </st><st c="13074">Bu bebeklerde yaşamla ölüm arasında sıkışma, Araf’ta kalma, kararsızlık, hangi yolu seçeceğini bilememek, başkaları için kendini feda etmek, sürekli depresyonda olmak, sık hastalanmak gibi birçok sorunla karşılaşırız.</st></p>
			<p><st c="13291">Freud, “Her yaşamın amacı ölümdür” der. </st><st c="13332">Oysa ölüm insanların çoğunlukla uzak durmaya çalıştığı bir kavram. </st><st c="13399">Biliriz ki hepimiz bir gün öleceğiz fakat o günün bilinmez bir uzaklıkta olmasını tercih ederiz. </st><st c="13496">Kimimiz korkar, kimimiz lafını ettirmez. </st><st c="13537">Anne rahminde ölüm enerjisi ile var olup büyüyenler ise ölümü bekler. </st><st c="13607">Ne olduğunu, nasıl olduğunu bilirler ve hayatın anlamı onlar için çok siliktir. </st><st c="13687">Anlam arayışı onlar için çok büyük ihtiyaçtır fakat yaşam enerjileri düşük olduğu için anlamı bulmaya takatleri olmayabilir. </st><st c="13812">Yaşamın gücü uzakta, sadece başkalarını aydınlatan bir ışık gibidir. </st><st c="13881">Kendilerini koruma enerjileri çok düşük olduğu için genellikle de haksızlığa uğrarlar.</st></p>
			<p><st c="13967">Hayatı boyunca her giriştiği iş, bir noktada bıçak gibi kesildiği için bir çözüm arayan Halil’in hikâyesine bakalım.</st></p>
			<p><st c="14084">Halil, çalışmaya gelene kadar kendisinden önce anne rahminde ölen ikiz kardeşlerinden haberdar değildi. </st><st c="14189">Sonradan öğrendi ki annesi, altıncı ayda ikizlerin hareketlerini hissetmemeye başlamış. </st><st c="14277">Doktora gidince de kalp atışı duyamamışlar. </st><st c="14321">Suni sancılarla doğum yaptırılmış. </st><st c="14356">İki bebeği de anne görmeden defnetmişler. </st><st c="14398">Annesi dört ay kadar hiç konuşmamış, neredeyse yemek bile yememiş. </st><st c="14465">Sekiz ay sonra da eşiyle istemeyerek yaşadığı cinsel birleşme neticesinde hamilelik gerçekleşmiş. </st><st c="14563">Neşesi yine de geri gelmeyen anne, aynı depresyon haliyle doğurmuş oğlunu. </st><st c="14638">Halil’in öğrendiği kadarıyla bebeklerden birisi kız birisi erkekmiş. </st><st c="14707">Yaptığımız çalışmada gördük ki bilinçaltında “ölüm” her yeri sarmıştı. </st><st c="14778">Her işi olmaya yakın zamanda bıçak gibi kesiliyordu çünkü tıpkı kardeşlerinin yaşamı gibi tamamlanma yolunda olan her şey ölüyordu. </st><st c="14910">İşlerini, projelerini herkes çok beğeniyordu, o kadar. </st><st c="14965">Attığı taşlar ürküttüğü kuşa değmiyor, kazanca ulaşamıyordu. </st><st c="15026">Kardeşlerinden miras kalan ölüm enerjisi ile yollarını ayırmak, kendi kaderinde tamamlanarak ilerlemek üzerine yaptığımız çalışmalar yerini buldu.</st></p>
			<p><st c="15172">***</st></p>
			<p><st c="15176">Zeynep içinse her şey çok anlamsızdı. </st><st c="15215">Okul hayatı boyunca okula, iş hayatı boyunca işe bir anlam yükleyememişti. </st><st c="15290">İlişkisi varken ilişki anlamsız, ilişkisi yokken yalnızlık anlamsızdı. </st><st c="15361">İçinde yaşam olan her şey kadar ölüm de öyle. </st><st c="15407">Para kazanıyordu fakat ne harcayabiliyor ne biriktirebiliyordu. </st><st c="15471">Anlamsızlık tüm konuşmalarının ilk üç maddesiydi. </st><st c="15521">Arkadaşı kalmamıştı çünkü onunla konuşmak herkes için zorlaşmıştı. </st><st c="15588">Annesinin ondan önce çok kürtajı olduğunu biliyordu. </st><st c="15641">Anlamsızlığın anne rahminden gelen ölüm enerjisiyle eşleşmesi onu çok şaşırttı. </st><st c="15721">Çözülmesiyle neşe, ölümün yerini aldı. </st><st c="15760">Onun deyimiyle “yaşam renklendi”.</st></p>
			<p><st c="15793">***</st></p>
			<p><st c="15797">Ali ise çok kararsız bir danışandı. </st><st c="15834">Ne yiyeceğini, ne giyeceğini bile seçemiyordu. </st><st c="15881">Hangi okula gidecek, hangi şirkette çalışacak gibi büyük kararlar adeta birer işkenceydi. </st><st c="15971">Bu yüzden de fikrine güvendiği insanlara bağımlı hale gelmişti. </st><st c="16035">Onun yerine karar verecek, yapması gerekeni söyleyecek insanlar olmadan paniğe kapılıyordu. </st><st c="16127">İlişkilerini yürümediğini bildiği halde bitiremiyor, kimseye hayır diyemiyordu. </st><st c="16207">Kendi adına hiçbir karar veremediği için “muhtaçlık” içindeydi. </st><st c="16271">Çalışmaya gelmesine, bağımlı olduğu bir arkadaşı aracı olmuş, benden yardım istemişti. </st><st c="16358">Elbette ki bu, ikisinin ortak konusuydu. </st><st c="16399">Bağımlı olan kadar bağımlı olunanın da ikincil kazançlarının olduğu bir anlaşma vardı aralarında. </st><st c="16497">Her ikisi ile ayrı ayrı çalışmam gerektiğini anlattım. </st><st c="16552">Farklı zamanlarda bu çalışmaları yaptık. </st><st c="16593">Ali, kürtajla giden kardeşlerinin tüm acısını ve ölüm enerjisini anne rahminde üstlenmişti. </st><st c="16685">Hayatla ölüm arasında da bir türlü karar verememişti gitmeli miydi, kalmalı mı? </st><st c="16765">Nihayetinde kalmayı seçmiş, doğmuş ancak hayatı bu şekilde kararsızlıkla devam etmişti. </st><st c="16853">Yaşamı seçmesi ve yaşam enerjisinde kalması zamanımızı aldı tahmin edeceğiniz gibi... </st><st c="16939">Ama ne demişler; geç olsun güç olmasın.</st></p>
			<p><span><st c="16978">Tüp bebeklerden birinin kaybı</st></span></p>
			<p><st c="17008">Son yıllarda çok daha sık uygulanan tüp bebek tedavisi de bir yandan çocuk özlemi çekenlere büyük mutluluklar yaşatırken diğer yandan anne rahminde yaşananlar yaşama tutunan çocukların hayat yolunu etkileyebiliyor.</st></p>
			<p><st c="17223">Yaşam, tüp bebek yöntemi ile dünyaya gelmişti. </st><st c="17271">Üç embriyo rahme aktarılmış, üçünün de kalp atışı duyulmuştu. </st><st c="17333">Yıllarca bir bebek için adaklar adayan aile, üç bebeği olacağını duyunca çok sevinmişti. </st><st c="17422">Ancak dördüncü ayda bir kalp atışı eksilmişti. </st><st c="17469">Bebeklerden birinin dayanıksız olduğunu ve artık yaşamadığını söylediklerinde aile tabii ki üzülmüştü ama kalan iki kız bebeğin sağlıkla doğmasına odaklanmışlardı daha çok. </st><st c="17642">Yaşamayan erkek bebek alınmış, iki kızın gelişimi takip edilmişti. </st><st c="17709">Doğum başarıyla gerçekleşmiş, iki kızını kucağına alan anne, biraz eksik hissetse de kızlarını mutlulukla büyütmeye başlamıştı. </st><st c="17837">Üç yaşına geldiklerinde ise tablo değişiyordu. </st><st c="17884">Yaşam’ın aşırı kaygıları ortaya çıkmıştı. </st><st c="17926">Kızlar henüz üç yaşındayken gittikleri misafirlikte akranı bir erkek çocuğun düşmesiyle ilk krizini yaşamıştı. </st><st c="18037">“Ona ne oldu?” diye günlerce ağladığını anlatıyordu annesi. </st><st c="18097">Sakinleşmesi için uzun konuşmalar yapılmış ama Yaşam, “Ona ne oldu?” demeye devam etmişti. </st><st c="18188">Sonunda çocuğun evine tekrar gidilmiş, sağ salim olduğu Yaşam’a gösterilmişti. </st><st c="18267">Yaşam sakinleşmiş, gözünü ayırmadan çocuğa bakmıştı. </st><st c="18320">Bu krizler, okul hayatı başlayınca daha da vahim boyutlara ulaşmıştı. </st><st c="18390">İkizi Neşe’nin böyle tepkileri yoktu. </st><st c="18428">Neyse ki annesi bilinçliydi, burada bir mesaj olduğunu fark etmiş, Yaşam’ın krizlerini takip etmeye karar vermişti. </st><st c="18544">Nerede, ne zaman, nasıl oluyordu?</st></p>
			<p><st c="18577">Kısa sürede anladı ki tüm krizler bir erkek çocuğun başına bir şeyler gelince yaşanıyordu. </st><st c="18669">Ortak tanıdığımız olan bir öğretmene konuyu anlatmış, o da benim adımı vermiş. </st><st c="18748">Anne bana ilk geldiğinde hikâyenin detaylarından habersizdim ve kendisine de hikâyeyi henüz duymak istemediğimi söyledim. </st><st c="18870">Yaşam’ın bilinçaltına kodlanınca fark ettim ki anne rahminde erkek kardeşinin kalbinin atmayışına ve bebeğin alınmasına şahitlik etmişti. </st><st c="19008">Olayın duygusunu olduğu gibi üstlenmiş ve ölüm enerjisini sahiplenmişti. </st><st c="19081">Kendince kardeşini böyle koruyabileceğini zannetmişti. </st><st c="19136">Ne zaman günlük hayatta bir erkeğin başına bir şey gelse -ki bunlar düşme, çarpma gibi küçük şeylerdi, aslında bilinçaltı hemen kardeşinin kaybını ve ölümü hatırlıyordu. </st><st c="19306">Kaybetmenin getirdiği tüm duygular ise kriz geçirme şeklinde hayata akıyordu. </st><st c="19384">Adı Yaşam olsa da enerjisi ne yazık ki ölümle birlikte hareket ediyordu. </st><st c="19457">Çözülme düşündüğümden daha kolay oldu.</st></p>
			<p><st c="19495">Bu çalışmayı anne ile yapabilmemizin nedeni Yaşam’ın henüz yedi yaşında olmasıydı. </st><st c="19579">On iki yaşından küçük çocuklarla çalışma yapmıyoruz. </st><st c="19632">On altı yaşına kadar sadece bazı konuları çalışabiliyoruz. </st><st c="19691">On altı yaşından sonra ise genellikle tüm konuları doğrudan çocukla çalışmamız mümkün oluyor. </st><st c="19785">Bu nedenle Yaşam’ı özgürleştirmek için hayatta olmayan bebeği, anne ile uğurladık. </st><st c="19868">Anne için de kolay değildi. </st><st c="19896">Bitkin düşecek kadar ağladı, uğurlamayı kabul ettiğinde çok yorulmuştu. </st><st c="19968">Hayatta olmayan çocukların ve kardeşlerin köklenmesi için onların adına ağaç iyi bir yöntemdir. </st><st c="20064">Ona da oğlu için ağaç dikmesini önerdim.</st></p>
			<p><st c="20104">Yaşam ise birkaç gece uyku sorunu yaşadı ve bir sabah neşeli uyandı. </st><st c="20174">Bir haftalık gözlemin sonucunda özgürleştiğini gördük, şükürler olsun.</st></p>
			<p><span><st c="20244">Ölüme yakın deneyimler</st></span></p>
			<p><st c="20267">Anne rahminde ölüm enerjisi ile birlikte var olan kişilerde zaman zaman ölüme yakın deneyimlerin yaşandığını görüyoruz.</st></p>
			<p><st c="20387">Hilal, yirmili yaşların başına kadar çeşitli hastalıklar ve kazalarla ölümden dönmüş. </st><st c="20474">Kanseri atlattığını öğrendiği gün trafik ışıklarında duramayan bir arabanın çarpmasıyla yeniden hastanede gözünü açmış. </st><st c="20594">Diğer hikâyeleri de “Bu kadar da olmaz” dedirten cinstendi. </st><st c="20654">Durumunu, “Başımda kara bir bulut var, ben nereye gidersem orayı karartıyor. </st><st c="20731">Hatta benim yüzümden insanların başına bir şey gelecek diye korkuyorum. </st><st c="20803">Kendimi lanetlenmiş hissediyorum” şeklinde ifade ediyordu. </st><st c="20862">Oysa durum şuydu; bilinçaltı ve enerji bedeni (aura) en iyi bildiği enerjiyi yani ölüm enerjisini o kadar aktif kullanıyordu ki nihayetinde yaşama dönse de hep ölümle burun buruna getiriyordu Hilal’i.</st></p>
			<p><st c="21062">Çalışmalar sırasında anladık ki doğum sırasında henüz anne rahmindeyken kalbi duran ağabeyinin enerjisi, doğup hayatla buluşmakla ilgili tüm negatif kayıtları, güçlü, olmak-olamamak, dayanıklı olmak-olamamakla ilgili yaşanmışlıkları ölümü ile birlikte Hilal’e miras olmuş. </st><st c="21336">Hilal’in hayat amacıyla da eşleşen bu duygular, bilinçaltı ve enerji beden tarafından kabul edilmiş ve işletilmiş. </st><st c="21451">Vefat eden ağabeyi ile kader yollarını ayırmak, yaşamı seçmek ve ölümü kendi zamanına bırakma çalışmaları Hilal’in yolunu açtı.</st></p>
			<p><st c="21578">Anne rahminde kalan ölüm enerjisini alıp kullanan herkesin hayat amacında ve temel bilinçaltı kodlarında mutlaka eşleşen bir bilgi, kayıt olmalıdır. </st><st c="21728">Yani üstlenen varlık yine ruhsal seçimleri ile üstlenmeyi seçmiş olmalıdır. </st><st c="21804">Aksi takdirde hak ve sorumluluk yasasına uygun olmaz.</st></p>
		</div>
	<div id="charCountTotal" value="21857"></div></body>
</html>
