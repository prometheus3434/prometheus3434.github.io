<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-9</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-9" lang="tr-TR" xml:lang="tr-TR">
		<div>
			<h1 id="_idParaDest-5"><span><st c="0">ÇOCUK VE ÇOCUKLUK </st><br /><st c="19">NE DEMEK?</st></span></h1>
			<p><span><st c="28">Çocuk candır, sevgi, şefkat ve merhametle şifa üreterek bakacağımız devamımızdır. </st><st c="111">Çocuk nesildir, soydur. </st><st c="135">Ne verirsen alıp büyüten, çoğaltandır. </st><st c="174">Elbette ruhsal seçimleri ile gelen, aileye dâhil olan ve deneyim için burada olan seçkin ruhların minik halleridir.</st></span></p>
			<p><st c="289">Bebek olmak, en güzel ve saf halimizle hayata, varoluşa bir DNA zincirinin parçası ve yeni nesil olarak dâhil olmaktır. </st><st c="410">Her bebeğin gelme planında büyük bir ilahi/evrensel hizalanma, herkesin rızası ve sistemin desteği vardır. </st><st c="517">Her yeni canlılık (doğsun ya da doğmasın) deneyim aşkıyla gelen, ritmik ve ahenkli akışa, oluşa karışan ruhsal birer varlıktır. </st><st c="645">Yaşamın içinde bu varlığın seçimlerine saygı duyulması gerekir.</st></p>
			<p><st c="708">Herkesin bir anne-babası vardır çünkü dünyaya ancak bir aile ve kök bilgisi ile gelebiliriz. </st><st c="802">Dolayısıyla bu oluştaki aktarımlar sırasında DNA, ilk insandan bugüne kadar olan tüm bilgiyi toplayarak gelir. </st><st c="913">Bu bilgilere, içine doğduğumuz ailenin büyük geçmişindeki tüm bilgi de eklenir. </st><st c="993">Böylece büyük bir akışa dahil olmuş oluruz, bağ kurarız, sonrakileri öncekilerle bağlarız. </st><st c="1084">İnsan, kendisinden olmayanı kabul edemeyen bir varlık olduğundan, sistem, kendisinden olanla ilerleyebileceği şekilde kurulmuştur. </st><st c="1215">Bir çift olarak üretebildiğimiz, rahim hayatı olan, bedenden beslenen ve ilk oluştuğu andan itibaren bağ kurulan bir varlık olarak dünyaya geliyor oluşumuz bu nedenle çok anlamlıdır.</st></p>
			<p><st c="1397">Çocukluk, anne rahmine düşme anı, rahim hayatı, doğum, sonrasında bebeklik ve ilk çocuklukla devam eden bir süreç bütünüdür. </st><st c="1523">Sadece bize ait değildir, içine eklendiğimiz ve yeni bilgiler ekleyerek devrettiğimiz süreçtir. </st><st c="1619">Çocuğa ve çocukluğa ait inançlarımız, atalarımızdan ve anne-babamızdan gelen kayıtlardan da etkilenir.</st></p>
			<p><st c="1721">İnsanoğlu bu bağların bilinçli farkındalığına, çocuk, çocukluk, çocuk olmak kavramlarının üzerine ancak 20. </st><st c="1830">yüzyılda eğilmeye başladı. </st><st c="1857">Tüm hayatın yapı taşı olan, bütün yaşamın akışını belirleyen en kıymetli dönemimizin çocukluğumuz olduğunu yeni yeni fark ediyoruz. </st><st c="1989">Aslında çok uzun yıllardır çeşitli kaynaklarda yazılı olan bu bilginin bireysel hayatlarımızdaki etkisi üzerine düşünmeye ve gerekiyorsa bu etkiyi dönüştürebileceğimizi fark etmeye yeni başlıyoruz. </st><st c="2187">Oysa hayatımızın ritmini oluşturan ana dinamikler, anne rahmine düşme anından yedi yaşımıza kadar kaydolur ve her şey onun üzerine inşa edilir.</st></p>
			<p><st c="2330">Bugün sokakta kime sorsanız idealindeki çocuk neşeli, yaratıcılığını kullanmakta özgür, gelişen, mutlu, huzurlu, güven ortamında, güvenilerek büyütülen, yüzümüzü güldüren, ruhumuza iyi gelendir. </st><st c="2526">Hepimiz, tıpkı atalarımız gibi bebeğin bereketi ve neşeyi artırdığına da inanırız. </st><st c="2609">Ancak dönüp de gerçekliğimize baktığımızda şahit olduklarımız idealimizle pek uyuşmaz. </st><st c="2696">Çocukluk her türlü istismara en açık olduğumuz dönemdir. </st><st c="2753">Ailenin endişelerinden, kaygı ve korkularından en çok etkilendiğimiz yaşamsal noktadır. </st><st c="2841">Ruhun ve bilinçaltının aktif olduğunu hatırlamakta zorlandığımız bu dönemde ekilenler, tüm yaşam dönemlerinde kendilerini farklı şekillerde tekrar etme gücüne sahiptir.</st></p>
			<p><st c="3009">Tüm çocuklar, sevgi ve güven ortamında büyüyerek nesillerini bu şekilde devam ettirmeyi hak eder. </st><st c="3108">Bu güzel varlıkların ihtiyaçları olanla doyurulmalarına, şefkatle beslenmelerine, bilgi ve güvenle yön verilmelerine, yaratıcılıkları ile kendileri olabilmelerine, bolluk bereketle yaşamlarını taçlandırmalarına niyet ediyoruz.</st></p>
			<p><span><st c="3334">Bu kitabı herkesin bebekken bebek, çocukken çocuk, gençken genç, yetişkinken yetişkin olabilmesi, çocukluğun aydınlık ve hak kavramıyla iç içe olması, anne rahminin ve doğumun negatif kayıtlardan arınmasına yardım etmek için yazmaya karar verdim.</st></span></p>
			<p><st c="3581">Anne rahmi, doğum ve bebeklikle başlayan süreçlerimizin sevgiyle tamamlanması niyetiyle, kendi derinlerimize iyi yolculuklar dilerim.</st></p>
		</div>
	<div id="charCountTotal" value="3715"></div></body>
</html>
