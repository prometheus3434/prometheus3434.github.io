<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HayatiYenidenBaslat-34</title>
    <meta http-equiv="Content-Type" content="text/html; charset=utf-8" />
  

</head>
  <body id="HayatiYenidenBaslat-34" lang="tr-TR" xml:lang="tr-TR">
		<div>
			<h1 id="_idParaDest-20"><span><st c="0">DÜŞÜK </st><br /><st c="7">TEHLİKESİ</st></span></h1>
			<p><st c="16">Düşük tehlikesi, anneleri psikolojik olarak yorar, fiziksel olarak ise uzun süre yatağa bağlı hale getirir, cenin için de pek huzurlu geçmeyebilir. </st><st c="165">Öncesinde başka düşüklerin olup olmaması, annenin yaşı, ailelerin beklentisi ve anneye yaklaşımı da bu sürecin önemli belirleyicileri olur.</st></p>
			<p><st c="304">Ceninin rahme tutunmakta zorlanmasının çok çeşitli nedenleri olabilir. </st><st c="376">Geleceği aileye aidiyet hissedememiş, hayat amaçlarına ve anlaşmalara uygun durumları bulmakta zorlanmış olabilir. </st><st c="491">Bazen de güven duygusu tam olarak yerini bulamaz ya da şefkat gibi duygular olağandan fazla gelir. </st><st c="590">Ruhsal, duygusal, bilinçaltı sebepler, fiziksel olarak da birçok sebeple birleşince düşük tehlikesi olarak tanımlanan tıbbi durum ortaya çıkabilir.</st></p>
			<p><st c="737">Düşük tehlikesi, bebeğini kucağına almak için büyük bir heyecan yaşamakta olan annenin duygudurumunda sarsıntıya sebep olabilir. </st><st c="867">Anneyi çok endişeli, kırılgan, öfkeli, tedirgin hallere sokabilir. </st><st c="934">Aynı zamanda hareketleri kısıtlandığı için de kızgın ve atıl hissedebilir. </st><st c="1009">“Hayatım elden gidiyor” diye çaresizlik duyabilir. </st><st c="1060">“Bebeğim düşebilir ve beni bırakıp gidebilir” endişesi, annenin bebekle bağ kurmakta zorlanmasına ya da sonra üzülmemek için en baştan bağ kurmamayı bilinçli olarak seçmesine de neden olabilir.</st></p>
			<p><st c="1253">Doğal olarak anne için düşük tehlikesi ile geçen hamilelik sürecinin baskın duyguları, ceninin hayatı şekillenirken bir etken olabilir. </st><st c="1390">Annenin duygudurumundaki baskın hale göre bu duyguların muhatabı değişebilir. </st><st c="1468">Kimi anne tüm negatif duyguları kendisine yönlendirirken kimi cenine, kimi hayatındaki diğer insanlara, kimi hayata, kimi de Yaradan’a yönlendirebilir. </st><st c="1620">Annenin muhatabı kimse ceninin bilinçaltı da onunla aynı şekilde ilişki kurmayı öğrenebilir. </st><st c="1713">Örneğin, anne hep kendini suçluyorsa cenin hep anneyi ya da kendini suçlamayı ya da hep başkalarını suçlayan anneden kendi sorumluluğunu almamayı ve olayların yükünü başkalarına bırakmayı öğrenebilir.</st></p>
			<p><st c="1913">Bazen de annenin duygularının ceninde paralel değil, aksine çok farklı şekillerde kayıtlandığını görürüz. </st><st c="2020">Örneğin annedeki öfke bebekte sessizliğe, aşırı kaygı ise cesarete dönebilir.</st></p>
			<p><st c="2097">Eğer bu sürecin ailede bir etkisi olduğunu düşünüyorsak, hamileliğini düşük riski ile geçiren annelerle ve düşüğe konu bebeklerle ayrı ayrı çalışmak gerekir. </st><st c="2256">Bu sırada hanede büyük kardeş/kardeşler varsa çalışma denklemine onları da eklemek önemlidir. </st><st c="2350">Kardeşlerin zihni, kalbi, bilinçaltı “Gelmekte olan kardeş nasıl bir şey ki anneyi hastalandırdı, üzdü, sürekli yatırdı, benden ayırdı” gibi çıkarımlar yapmış olabilir.</st></p>
			<p><st c="2518">Rahimde düşme tehlikesi ile karşı karşıya kalan ve sürecin tamamını ya da bir kısmını bu şekilde geçiren bebekler, ilerleyen yıllarda kaygı bozukluğu, bağlanma problemleri, kaynağı olmaksızın büyük korkular içinde sıkışmak, suçluluk, kararsızlık, yaşam ile ölüm arasında gezinme hali, çok gergin olma, sabırsızlık, kaygılı iletişimsizlik, yalnız kalamamak ve benzeri birçok sorunlarla bize danışıyor. </st><st c="2920">Öncesinde düşük ile kayıplar yaşandıysa sonuçlar daha da yoğun olabiliyor.</st></p>
			<p><st c="2994">Halime’nin hikâyesi de onlardan biriydi. </st><st c="3036">Babaannesinin adı verilen Halime, üç düşükten sonra bitkin, üzgün ve çok kırgın olan annesinin rahmine plansız bir şekilde düşüvermiş. </st><st c="3171">Anne bir önceki düşüğün etkisinden henüz kurtulamamış, rüyalarında kendini sürekli bebeklerini gömerken görüyormuş. </st><st c="3287">Hamile olduğunu anlayınca düşüp bayılmış. </st><st c="3329">İlk düşüncesi “Yine mi aynı şey?” iken, duygusu “Dayanamayacağım, bir kaybı daha kaldıramayacağım” olmuş. </st><st c="3435">Öyle korkuyormuş ki ilk andan itibaren gün boyu sırt üstü yatmaya başlamış. </st><st c="3511">Öyle yorgunmuş ki duyguları, yattıkça daha çok yatmak isteği getiren bir depresyonun içine dalıvermiş.</st></p>
			<p><st c="3613">Hamileliğini takip eden doktor, “Tedbirli olalım” demiş, daha öncekiler gibi başlamış süreç. </st><st c="3707">Anne sürekli ağlıyormuş ve kendini, “Gideceksen git artık” derken bulmuş bir gün. </st><st c="3789">Destek almaya karar vermiş. </st><st c="3817">Bir psikoloğa gitmiş, anlatmış, anlatmış ve psikologdan gelen telkinlerle biraz rahatlamış, kâbuslar azalmış. </st><st c="3927">Doktorun sonraki aylarda “Her şey yolunda” demesine rağmen, “O da beni bırakacak” deyip düşük tehlikesi varmış gibi yaşamış. </st><st c="4052">Doğum olduğunda inanamamış, uzun süre dokunmamış bebeğine. </st><st c="4111">Bu sefer de “Artık yüzünü gördüm, ya yine de kalmaz giderse ben nasıl yaşarım?” deyip bebeğe bakmadan uzun uzun ağlamış. </st><st c="4232">Yıllar geçmiş, akademik başarısı çok yüksek olan Halime en iyi okulu kazanınca ortaokulda yatılı okula göndermişler. </st><st c="4349">Böylece ayrılmış haneden, bir daha da dönmemiş. </st><st c="4397">Hayat onu dünyanın diğer ucundaki ülkelere, başarıdan başarıya götürmüş. </st><st c="4470">İki seneden fazla aynı yerde duramayacağı bir hayat planı olmuş. </st><st c="4535">Ailesiyle ilişkisi başta telefonla, teknoloji ilerledikçe görüntülü konuşmayla devam etmiş. </st><st c="4627">Annesi başka doğum yapmamış. </st><st c="4656">Halime’nin annesiyle ilgili hatırladığı tek şey ağlayan gözlerle ona bakıp, “Beni ne zaman terk edeceksin?” demesi, sesinden akan acısı ve annesini bunun aksine bir türlü ikna edemeyişi.</st></p>
			<p><st c="4842">Halime ilk geldiği gün yaşamakta olduğu sıkıntıyı şöyle anlattı: “En iyi okullarda okudum, sürekli dünyanın her yerinden teklifler alıyorum, öyle ki bir işi kabul edince yeni iş teklifi yağmaya başlıyor. </st><st c="5047">Çok iyi sistem kuruyor ve yönetiyorum. </st><st c="5086">İşim bitince de yeni bir sistem kurmak için gidiyorum. </st><st c="5141">Çalıştığım hiçbir şirket beni bırakmak istemiyor, her ayrılmam bir olay. </st><st c="5214">Onlarla başta bir kontrat yapıyoruz, işin süreci, niteliği, niceliği belli. </st><st c="5290">Ne zaman gideceğim de belli. </st><st c="5319">Fakat şirketler, yöneticiler, çalıştığım kişiler her ayrılma zamanı geldiğinde bana annem gibi ağlamaklı bakıyorlar. </st><st c="5436">Gittikçe duygusuzlaştım, bunu çözemediğim için ayrılma vakti geldiğinde çekilmez, sevimsiz birisine dönüşüyorum. </st><st c="5549">Yine de yakama paçama yapışıyorlar. </st><st c="5585">Bu döngüden kurtulmak istiyorum.”</st></p>
			<p><st c="5618">Anne rahmi sürecinin duyguları ile Halime’yi özgürleştiren, babaanne isminin ağırlığını alan, daha önceki kardeşlerden miras kalan enerjileri özgür bıraktıran çalışmalar yaptık. </st><st c="5797">Halime bir süre annesini yanına almaya karar verdi. </st><st c="5849">“Annem ağlamadan hatta gülerek konuşuyor, çok şükür” diye kısa mesaj attı. </st><st c="5924">İşler yolundaydı.</st></p>
			<p><span><st c="5941">“Bebeğim işimi elimden aldı”</st></span></p>
			<p><st c="5970">Hale, yazamayan bir yazardı. </st><st c="6000">Çok neşeli bir kadın olduğu halde yazdığı bütün hikâyeler ayrılıkla, gözyaşı ile bitiyordu. </st><st c="6092">“Ayrılmakla ilgili derin acılar çıkıveriyor kalemimden, parmaklarımın ucundan. </st><st c="6171">Nereden geliyor bunlar?” diye buğulu gözlerle sordu. </st><st c="6224">Bu sorunun cevabını en iyi bilinçaltı bilirdi. </st><st c="6271">Hemen kodlandım.</st></p>
			<p><st c="6287">Bilinçaltı hemen anlatmak istemedi fakat güzel ipuçları verdi. </st><st c="6351">Dilediği gibi yazabilmesi için bilinçaltı ve bilinç arasında bir uyum sağlandı. </st><st c="6431">Tam çalışmayı kapatacaktım ki bilinçaltı, “Anne rahmi süreciyle ilgilen” dedi. </st><st c="6510">Bir sonraki randevumuzda anne rahmine kodlandım ve hikâye ortaya çıktı.</st></p>
			<p><st c="6581">Yokluktan gelen ve kariyer hırsı olan annesi, hamileliği öğrenince çok sevinmiş. </st><st c="6663">Çocukları olsun ve onları varlık içinde büyütsün istemiş. </st><st c="6721">Hamilelik kötü başlamış, sarsıntılı ve bulantılı günler geçirmiş ve doktoru, düşük yapma riski nedeniyle bir süre yatması gerektiğini söylemiş. </st><st c="6865">Ne kadar yatacağı kestirilemediği için iş yerinde yürüttüğü proje hızlıca başkasına, üstelik de en anlaşamadığı kişiye devredilmiş. </st><st c="6997">İşini kaybetme endişesi ve kızgınlıkları ile hamileliğe, düşük tehlikesine dolayısı ile de bebeğe kızgın dönemler geçirmiş. </st><st c="7121">Çok istediği hamilelik gerçekleşmiş fakat o çok istediği bebeği, daha doğmadan annesinin elinden en önemli şeyi yani işini almış. </st><st c="7251">Zaman zaman iç sesiyle “Git” demiş bebeğe. </st><st c="7294">“Düşüp gitmek istiyorsun belli ki, git o zaman. </st><st c="7342">Keşke işimi elimden almadan gitseydin” gibi cümleler kayıtlanmış Hale’nin bilinçaltına. </st><st c="7430">Ayrılmak, tutunmak, kopamamak, istenmemek gibi nice duygulardan bir karmaşa ile geçen hamilelik sonucunda kolay bir doğumla gelmiş Hale. </st><st c="7567">Annesi onu görünce başında bir hale varmış sanki, adını Hale koymuş. </st><st c="7636">Çok sevmiş kızını, her zaman yanında olmuş. </st><st c="7680">Ancak Hale’nin bilinçaltı hamilelik sürecinde olanlardan dolayı ayrılmak, terk etmek, bırakmak, kopmak gibi çeşitli kodlar üretmiş. </st><st c="7812">Hayatında partner ilişkilerinin aksaklıkları, büyük gruplara dahil olamama, yeteneklerini kullanamama, kendinden beklentilerini karşılayamama gibi birçok konunun arkasında bu kodların etkisi olduğunu gördük. </st><st c="8020">Hikâyelerin ritmi de tüm bunlarla beraber değişti. </st><st c="8071">Güzel finalleri olan hikâyeler kurgulayıp yazmayı kendiliğinden yapabildi.</st></p>
		</div>
	<div id="charCountTotal" value="8145"></div></body>
</html>
