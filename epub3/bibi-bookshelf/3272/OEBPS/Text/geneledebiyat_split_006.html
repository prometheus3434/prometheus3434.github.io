<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>geneledebiyat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_16">2. ÇEVİRİBİLİM</h2>

  <p class="normal">1920’lerden bu yana Prag–Yapısalcıları, edebiyat biliminin sınırlarını genişletme çabası gösterirler. Kendileri Rus formalizminin etkisi altında yetişmişlerdi ve pozitif bilimlerin metotlarını kullandıkları için bilimselliği, edebiyatla uğraşılarında, vurguluyorlardı. Uyguladıkları metotla edebi metni kullanmalık metinden ayırabildiklerinin inancı içinde genç Çekoslovak yapısalcılar, içlerinden özellikle biri, Jiri Levy, dil ürünlerinde biçim–içerik konusundaki özellikler üzerinde durdu.</p>

  <p class="normal">Levy, İngiliz edebiyatı ve çeviri kuramları yoluyla genel edebiyat kuramlarına ulaşıyordu. Çalışmalarında ortaya çıkan gerçek şuydu: Karşılaştırmalı edebiyat, iki farklı dil sisteminin ve iki farklı estetik yapının bir arada incelenmesi, farklı bağlamlardaki metinlerin yalnızca dili aracılığıyla mümkün değildir. Edebi eserin temeli olan güzelliği yani temel edebi özelliği göz önüne almak gerekir. Bu, şu demektir: Karşılaştırmalı edebiyat bilimi, çeviri kuramı sayesinde somut bir görünüme ulaşır. Levy, <span class="ideitalik">Çeviride Çek Kuramları</span> (Prag 1957) üzerine yayımladığı araştırmasından sonra <span class="ideitalik">Çeviri Sanatı</span> (Umeni Prekladu) eserini verir (1963). Burada teoriyle uygulama arasında bir köprü kurar.</p>

  <p class="normal">Çeviribilim, diller (kaynak dil–erek dil) alanıyla özellikle ilgilendiği için hem dilbilimine hem de edebiyat çevirisini konu aldığında genel edebiyata ait bir altbirim sayılır. Bu “hem–hem” hali, çeviribilimi branşlararası bir konuma yükseltmiştir. Edebiyat çevirileri, temelde edebiyatın alanına girdiğinden genel edebiyat bilimi çerçevesinde bu oldukça genç bilim dalı üzerine özetle tanıtıcı bilgi vermek istiyorum.</p>

  <p class="normal">Levy, edebiyat çevirileri üzerine çalışmaların bilimsel nitelikte en yoğun olarak Rusya’da yapıldığını bildiriyor. K. Çukovski, <span class="ideitalik">Yüksek Sanat</span> başlıklı edebiyat ağırlıklı çeviribilim çalışmasını 1941’de yayımlıyor. Daha sonra Çek, Polonyalı, Bulgar araştırmacılar bu alanda kitaplar yazıyor. Teorik çalışmaların yayın organı olarak Cenevre’de <span class="ideitalik">Babel,</span> Brüksel’de <span class="ideitalik">Le Linguiste,</span> Montreal’de <span class="ideitalik">META–Journal des Traducteurs,</span> Frankfurt’da <span class="ideitalik">Der Übersetzer</span> dergileri anılmaya değer.</p>

  <p class="normal">W. Koller, <span class="ideitalik">Einführung in die Übersetzungswissenschaft</span> (Çeviribilime Giriş) kitabında bu bilim dalının bölümlerini yedi ana başlıkta topluyor:<sup class="calibre3"><a href="../Text/geneledebiyat_split_056.html#footnote-100-7" id="footnote-100-7-backlink">[7]</a></sup></p>

  <p class="normal"><span class="idebold">1.</span> Çeviri kuramı,</p>

  <p class="normal"><span class="idebold">2.</span> a) Dilbilimsel–iki dile ilişkin çeviribilim,</p>

  <p class="normal">b) Metne ilişkin çeviribilim,</p>

  <p class="normal"><span class="idebold">3.</span> Bilimsel çeviri eleştirisi,</p>

  <p class="normal"><span class="idebold">4.</span> Uygulamalı çeviribilim,</p>

  <p class="normal"><span class="idebold">5.</span> Çeviribilim kuramının tarihsel öğeleri,</p>

  <p class="normal"><span class="idebold">6.</span> Çeviribilimin çeviri ve alımlama tarihsel öğeleri,</p>

  <p class="normal"><span class="idebold">7.</span> Çeviri didaktiği.<sup class="calibre3"><a href="../Text/geneledebiyat_split_057.html#footnote-100-8" id="footnote-100-8-backlink">[8]</a></sup></p>

  <p class="normal">Çeviribilimin ilgi alanının dar ve geniş sınırlarına ilişkin “genel” ve “özel” çeviribilimden söz edilmektedir. O. Kade (1968) bu konuda şöyle diyor:</p>

  <p class="normal"><span class="ideitalik">“Genel çeviribilim, çevirinin ilkesel yasallıklarını inceler. Öncelikle hipotetik–dedüktiv (koşullu–tümdengelimli) çalışır. Bu işte amaca uygun tarz, çeviri süreçlerinin aydınlatılması için belli faktörlerin çevirideki işleyişini yansıtan çeviri modelleri kullanmaktır. Bu sayede, çeviride etkili faktörlerin niteliği anlaşılabilir, bunların çevirideki rolü belirlenebilir ve böylece genel bir çeviri kuramı oluşturulabilir.”</span><sup class="calibre3"><a href="../Text/geneledebiyat_split_058.html#footnote-100-9" id="footnote-100-9-backlink">[9]</a></sup></p>

  <p class="normal"><span class="ideitalik">“Özel çeviribilim, belli bir teoriye dayanarak kaynak dilden erek dile çevirinin özel problemlerini araştırır.</span></p>

  <p class="normal"><span class="ideitalik">Özel çeviribilimin esas görevi, çeviriyi mümkün kılan ve her somut çeviri eyleminin temelinde bulunan, potansiyel eşdeğerlilik (Äquivalenz) ilişkilerinin mevcut nesnel sistemini ortaya çıkarıp tanımlamaktır.”</span><sup class="calibre3"><a href="../Text/geneledebiyat_split_059.html#footnote-100-10" id="footnote-100-10-backlink">[10]</a></sup></p>

  <p class="normal">Çeviribilimde çokça üzerinde durulan sorulardan biri, eşdeğerliliktir (<span class="ideitalik">Alm. Äquivalenz</span>). Eşdeğerlilik genel olarak bir eserin orijinaliyle çevirisi arasında söz konusudur. Özgün metin, içerik ve biçim (üslup, söylem) yönünden çeviri sürecinde değerlendirilmeli ve çevirinin eşdeğerliği elden geldiğince sağlanmalıdır. Dinamik ya da işlevsel eşdeğerlilik erek kültürde (yani çevrilen dilin yer aldığı kültürde) eşdeğer etki bırakmalıdır.</p>

  <p class="normal">Çeviribilimin edebiyat bilimini ilgilendiren yanı, üslup, alımlama ve alımlama estetiğidir. Edebi çevirinin ulusal edebiyatta etkileyici özelliği göz önünde tutulunca, onun her şeyden önce bir edebiyat olgusu olduğu, bu bakımdan da edebiyat biliminin araştırma alanına girmesinin doğal olduğu anlaşılır.</p>

  <p class="normal">Edebi çeviriler üzerinde, yüzyıllar boyunca irdelenen sorun, çevirinin orijinale bağlılık problemidir. Yabancı eseri erek dil okuyucusuna, yabancılığını hiç fark ettirmeyecek biçimde ulaştırmak, kolay okunup kolay anlaşılırlığı sağlar ama orijinalin üslup ve kültür donanımını çeviride yansıtamaz. Bu nedenle yabancı eserin yabancılığını, yani farklı ve yeni yanını ortaya çıkaramaz. Goethe, edebi çeviride okuyucunun yabancı yazara götürülmesi gerekir görüşünü ortaya koyarak “sadık çeviri”ye karşıt tezi savunmuştur. (Edebi çeviri konusunda daha geniş bilgi için <span class="ideitalik">Karşılaştırmalı Edebiyat Bilimi</span> kitabıma bakılabilir.)</p>
</body>
</html>
