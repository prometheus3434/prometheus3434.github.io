<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>geneledebiyat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_31">9. DİYALOGLAŞMA KURAMI</h2>

  <p class="normal">Kuramcı Mihail Bahtin (1895–1975) edebiyat bilimini, dilin anlaşma işlevi temeline dayandırır. Saussure’ün dilbilime getirdiği eleştiri, onun yalnızca anlamı (<span class="ideitalik">znacenie</span>) esas aldığı ama bir ifadenin özel “mana”sıyla (<span class="ideitalik">smysl</span>) ilgilenmediğidir. Bir kelimenin anlamı veya bir cümlenin semantik özü o dilin sözlüğünden ve gramer kurallarından çıkarılabilirken bir söylemin (<span class="ideitalik">vgskazivanie</span>) manası ancak konuşanın dinleyicisine söylemini yönelttiği özel durum göz önünde tutulursa anlaşılır. Bir cümlenin anlamı, bir dilin sabit, farklı durumlarda tekrarlanabilir öğelerini kapsar ve böylece de mümkün söylemler için bir mana potansiyeli sunar ancak kompleks manasında söylem, gerçekliği ortaya koyar.</p>

  <p class="normal">Bahtin, klasik dilbilim alanından söylemin pragmatik görüş açılarıyla bu tür bir aşımını “metalinguistik” alana kayış olarak niteler. Hiçbir cümle salt dil araçları sayesinde sabit bir manayla sınırlanamaz çünkü “anlamla” “mana” arasında sabit bir bağ yoktur. Bir ve aynı metin (Wortlaut), kullanım durumuna göre farklı mana taşıyabilir. Dilsel iletişimin uygun bir analizi, bu nedenle yalnızca kullanılan dilbilimsel kelime malzemesini analiz etmekle yetinemez, söylemde ortaya çıkan iletişim durumunun dil dışı öğelerini göz önünde tutmak zorundadır.</p>

  <p class="normal">Bahtin için bilgi vermekten daha önemli olan şey, yazılı ve sözlü her söyleme biçim veren üç noktadır: <span class="idebold">1)</span> Konuşanın ifadesi, <span class="idebold">2)</span> Başkalarının dilsel ifadelerinin etkisi, <span class="idebold">3)</span> Kendi konuşmasında, karşısındaki kişiye ilgi.</p>

  <p class="normal">Sözlü konuşmada konuşmacı jest ve mimik gibi dil dışı araçlarla sözlerinin orantılı (nisbi) özünü aşarak ifadenin aktüel manasını belirlemede payı olan kişisel bir tutumu sergiliyebilir. Ama salt dil aracına indirgenmiş olan yazılı söylemde de yazanın tutumu fark edilebilir. Bahtin, her dilsel söylemin, sahibinin “verbal ideolojik” konumuyla sıvanmış olduğunu iddia eder. Bu görüş gerçi somut dilsel iletişimin bireyselliğine karşı klasik dilbilimden daha adildir ama Bahtin konuşmacının konuşma konumu derken öznel–özel bir durumu kastetmemektedir. Farklı bireyselleşme dereceleri vardır ama Bahtin’e göre konuşmacı konuşmasında hep kolektif bir öznedir, özel dilini (yazılı) konuştuğu sosyolojik olarak belirlenebilen grupların bir temsilcisidir.</p>

  <p class="normal">Ulusal kültür dillerinde günlük konuşmada “sosyolekt” (grup dili) mevcuttur: Mesleklere, yaşlara, eğitim düzeyi, bölge, mezhep vb.’nin kendilerine özgü kelime hazineleri vardır. Bahtin şöyle der:</p>

  <p class="normal"><span class="ideitalik">“Sözlü–ideolojik hayatın tarihinin her anında her kuşak, her toplum katmanında kendi diline, kendi sözlüğüne, kendine özgü bir vurgulama sistemine sahiptir ki bunlar da toplum katmanına, öğretim kurumuna (askeri öğrenci dili, liseli dili, meslek okulu öğrencisi dili farklı farklıdır) bağlılıkla ve başka ayırıcı faktörlerle çeşitlenirler.”</span><sup class="calibre3"><a href="../Text/geneledebiyat_split_195.html#footnote-100-146" id="footnote-100-146-backlink">[146]</a></sup></p>

  <p class="normal">Bu tür grup dillerini insan kendisi seçmez, onlarla birlikte büyür. Her insanın hayatı boyunca, sosyal konumu ve görevi gereği farklı grup dilleriyle tanıştığı söylenebilir. Bahtin’e göre bu çeşit dillerin dilsel–üslupsal özellikleri, gerçekliğe karşı o sıradaki tutumun göstergesi sayılabileceği için önemlidir:</p>

  <p class="normal"><span class="ideitalik">“Çeşitli konuşma dilleri, dünyayı kendine özgü görmek için, sözlü manalandırmanın özel biçimleri için, nesne manası ve değerlendirmenin özel ufukları için vardır.”</span><sup class="calibre3"><a href="../Text/geneledebiyat_split_196.html#footnote-100-147" id="footnote-100-147-backlink">[147]</a></sup></p>

  <p class="normal">Matias Martinez, Bahtin’in bu görüşlerini özetlediği yazısında Boris Uspensky’den de söz ediyor ve onun Bahtin’i izleyerek edebi konuşmalarda dört katman sınıflaması yaptığını belirtiyor.<sup class="calibre3"><a href="../Text/geneledebiyat_split_197.html#footnote-100-148" id="footnote-100-148-backlink">[148]</a></sup> Bunlar ideoloji düzlemi, deyimler düzlemi, mekân–zaman–düzen düzlemi ve psikoloji düzlemidir. Konuşan biri, kolektif bir dili kullanırken, söyleminin objesinden hep sosyal tipik bir tonda söz eder. Kullandığı dil, çeşitli tonlardan yalnızca biridir. Öteki diller bu sonuncu dilin gizil bir arka planıdır:</p>

  <p class="normal"><span class="ideitalik">“Kelime–nesne ve konuşan kişi arasında başka, yabancı kelimelerin bu aynı nesnenin, aynı konunun elastiki ve ekseriya güçlükle nüfuz edilen alanı yer alır. [...] Böylece her somut kelime, ait olduğu nesneyi hep, adeta sözü edilmiş, tartışılmış, değerlendirilmiş vaziyette hazır bulur, onu örten bir sisle sarmalanmıştır veya hakkında söylenmiş, yabancı kelimelerin ışığıyla aydınlanmış vaziyette.”</span><sup class="calibre3"><a href="../Text/geneledebiyat_split_198.html#footnote-100-149" id="footnote-100-149-backlink">[149]</a></sup></p>

  <p class="normal">Konuşan kişi, konuşmasını <span class="ideitalik">“anlayanın yabancı ufkuna göre ayarlamaya çalışır ve bu ufkun anlarıyla bir diyalog ilişkisine girer. Konuşan kişi, dinleyenin yabancı ufkuna nüfuz eder, ifadesini yabancı zemine oturtur, dinleyenin bilinçli alımlamasına sunar.”</span><sup class="calibre3"><a href="../Text/geneledebiyat_split_199.html#footnote-100-150" id="footnote-100-150-backlink">[150]</a></sup> Sözlü iletişim sadece güncel konuşma eğilimleri ve hazır bulunmuş “yabancı kelimeler” arasındaki mücadeleyle hareketlenmez, aynı şekilde kendi konuşmasında karşısındaki sohbet arkadaşına yönelmeyle de dinamiklik kazanır.</p>

  <p class="normal">Ve böylece farklı dillerin karşılaşmasıyla ve temsil edilen görüşlerin karşılaşmasıyla önce öznede, ikinci olarak sözü edilen şey bakımından, üçüncüsü de sohbet arkadaşına yönelişte bir “i<span class="ideitalik">çsel diyalogsallaşma</span>” başlar ve bu sayede de “<span class="ideitalik">farklı konteksler arasında, farklı görüş açıları, farklı ufuklar, farklı vurgulama sistemleri, farklı sosyal ‘dil’ler arasında karşılıklı etkileşim başlar.”</span><sup class="calibre3"><a href="../Text/geneledebiyat_split_200.html#footnote-100-151" id="footnote-100-151-backlink">[151]</a></sup></p>

  <p class="normal">Bahtin bir yandan her ifadenin bir dereceye kadar diyalogsu olduğunu savunurken öte yandan da monologsu konuşmayla diyalogsu konuşma arasında bir karşıtlık olduğunu söyler. Bu karşıtlık ona göre “bütüncül ve biricik, tamamlanmış, ptolemik dil dünyası” ile “birçok, birbirini karşılıklı aydınlatan dillerin açık, Galile tarzı dünyası” arasındadır. Bahtin, monologcu bilincin “ptolemik” dünyasını, yüksek Ortaçağ veya sözlü kültür dönemlerinde görür. Gerçi monologcu toplumlarda da farklı ‘dil’ler vardır ama bunlar belli bir tek dünya görüşünün merkezi pozisyonu sayesinde hiyerarşik olarak düzenlenmiştir. “Galile tarzı” dünyanın diyalogcu bilinci ise birbiriyle yarışan birçok dünya görüşünün birlikte varlığı sayesinde merkezilikten kurtulmuştur. Birden çok “sözlü–ideolojik dil”in eşzamanlı mevcudiyeti değil, bu diller aracılığıyla ifadesini bulan dünya görüşleri arasındaki gerilim diyalogsallaşmaya götürür. Bahtin, “diyaloglaşma” ile alışılmış anlamda, iki kişinin karşılıklı konuşmasından daha farklı bir şey kastetmektedir. Bildik monologlar Bahtin’in kastettiği anlamda “diyalogcu” olabildiği gibi, bildik diyaloglar da monologcu olabilir.</p>

  <p class="normal">Dilsel iletişim için genel olarak geçerli olanlar Bahtin’e göre edebi konuşma için de geçerlidir. Yani hem edebi metin içinde figürler arasındaki kurmaca konuşmalar için hem de yazarın okuyucuya hitaben konuşmasında. Öte yandan edebi iletişimin özelliğini belirlemek amacıyla Bahtin önce onun yazılı karakterine işaret eder ve günlük iletişimin paradigması olarak genellikle sözlü konuşmayı ön plana alır. Yazılı iletişim, manayı iletmede, salt dil aracıyla sınırlı kaldığı, yüz ve vücut ifadesinden yoksun olduğu için ifadede çok güçlü değildir. Bahtin’in kuramında bu önemli bir noktadır çünkü ona göre bir söylemin manası, onun anlamından farklı olarak dilbilimsel araçlarla değil, iletişim durumunun bağlamı sayesinde belirlenir. Bir sohbetin tarafları için ortak bir çerçeve doğrudan doğruya verilmişse de yazılı anlatımda metnin oluşum bağlamı ile alımlama bağlamı arasında yer ve zaman farkı vardır. Kurmaca metinler, okuyucunun metinden alımlayarak yalnız başına yeniden kurgulamak zorunda oldukları hayali bir iletişim konumu yaratmakla ayrıca bir fark arz eder. Edebi metnin anlaşılması, sözlü iletişimin anlaşılmasına oranla iki bakımdan ek bir yorumlama işi gerektirir: Okuyucu hem gerçek yazar konuşmasının oluşum bağlamını hem de konuşan figürlerin kurmaca çerçevesini yeniden kurgulamak zorundadır. Gerçi Bahtin “doğrudan doğruya nesnesine yönelik, konuşanın son anlam merciinin ifadesi niteliğiyle kelime”nin varlığını kabul eder ama ilgi duyduğu şey daha çok, yabancı bir kelimenin, konuşanın sözleriyle alakalı olup “iki sesli (yanlı) bir kelime”nin meydana geldiği hallerdir. Burada insanın kendi sesi son bulmuştur ve yabancı sesi, farklılaşan bir arka fon olarak yalnızca sezdirir. Bahtin iki sesli konuşmayı çoğunlukla yazarın konuşmasıyla figür konuşması arasındaki ilişkide gösterir.</p>

  <p class="normal">“Stilizasyon” halinde yazar, bir figürün yabancı sözünü kendisinin yabancınınkinden farklı olan bakış açısının oluşturduğu arka planın önünde üretir, öyle ki yabancı söze “nesnelleştirici bir gölge” düşer ve ona ikinci bir “anlam eğilimi” verir. Söz, böylece <span class="ideitalik">“aynı zamanda her iki konuşana da hizmet eder ve aynı anda iki farklı düşünceyi ifade eder: Konuşan kişinin doğrudan düşüncesi ve yazarın dolaylı fikri.”</span><sup class="calibre3"><a href="../Text/geneledebiyat_split_201.html#footnote-100-152" id="footnote-100-152-backlink">[152]</a></sup></p>

  <p class="normal">Yazar bu durumda başkasının rolünde konuşmaktadır ve konuşmanın rolümsü oluşu, manasını etkiler. Stilizasyonun aşırılaştırılmış şekli, parodide görülür. Örtük yazar sesi, figür sesinin hakikilik iddiasını bozar.</p>

  <p class="normal">İki seslilik, yazarın kendi hesabına konuştuğu izlenimi olduğunda ama bu sırada yabancı bir sözle “karma (hybrid) bir kurgu”da dolaylı olarak ilişkideyse yine ortaya çıkar. “Karma” (hybrid) söylemle neyi kastettiğini Bahtin şöyle tanımlıyor:</p>

  <p class="normal"><span class="ideitalik">“Hybrid kurgu dediğimiz şey şudur: Gramer (sentaks) ve kompozisyon belirtilerine göre bir tek konuşmacıya ait ama içine gerçekte iki söylemin, iki konuşma tarzının, iki üslubun, iki dilin, iki mananın ve değerlendirme ufkunun karıştığı kurgu.”</span><sup class="calibre3"><a href="../Text/geneledebiyat_split_202.html#footnote-100-153" id="footnote-100-153-backlink">[153]</a></sup></p>

  <p class="normal">Bahtin’in kuramında yer alan bir başka terim de “karnavallaştırma”dır. Bir tek dünya görüşünün egemen olduğu kültür veya dönemlere monologcu söylemin denk düştüğünü söylerken Ortaçağı örnek verir ama bu çağda bir de “karnaval” olgusunun varlığını hesaba katınca mesela Rabelais’nin (1494–1553) romanı <span class="ideitalik">Gargantua’</span>yı bu bağlamda ele alır. Bu eserin ana çizgisi, geleneksel, ciddi, resmi hayat biçimini ters yüz etmektir. “Karnavallaştırma”yı bu örnekle anlatırken, <span class="ideitalik">“Karnaval tarzı hayat, alışılmış rayından çıkmış, belli bir şekilde ‘ters bir hayattır, amuda kaldırılmış bir dünya’dır,”</span> der.<sup class="calibre3"><a href="../Text/geneledebiyat_split_203.html#footnote-100-154" id="footnote-100-154-backlink">[154]</a></sup></p>

  <p class="normal">“Karnavallaştırma” ona göre dört tarzda gerçekleşir:</p>

  <p class="normal"><span class="idebold">1. Akrabalık:</span> Geleneksel statü–sınıf ve tabaka sınırları, sıkı insani bağlar sayesinde aşılır.</p>

  <p class="normal"><span class="idebold">2. Eksantriklik:</span> Karnavaldaki şehvet davranışı, günlük hayatın normlarına vurulduğunda ölçüsüz, işlevsiz, ayıp ve tuhaf gelir.</p>

  <p class="normal"><span class="idebold">3. Kötü ortaklık (Mesaillance):</span> “Karnaval, kutsalla dünyeviyi, yüceyle aşağılık olanı, büyükle değersizi, bilgeyle aptalı birbirine yaklaştırır, onları birleştirir, nişanlar ve eşleştirir.”<sup class="calibre3"><a href="../Text/geneledebiyat_split_204.html#footnote-100-155" id="footnote-100-155-backlink">[155]</a></sup></p>

  <p class="normal"><span class="idebold">4. Dünyevileştirme:</span> Kutsal olanın bile tabulaşmış geçerlilik iddiası elinden alınır ve kutsal olan taciz etme, müstehcenlik veya parodi yoluyla saygısız bir ilişkinin alanına sokulur.</p>

  <p class="normal">Bu dört karnaval özelliği, Bahtin’in deyişiyle <span class="ideitalik">“her türlü mevcut şeyin neşeli bir göreceliğine götürür.”</span><sup class="calibre3"><a href="../Text/geneledebiyat_split_205.html#footnote-100-156" id="footnote-100-156-backlink">[156]</a></sup> Çünkü yerleşik kültür düzeninin temel dengesini kurar. <span class="ideitalik">“Karnavallaştırma”</span> kabul edilmiş değerleri yıkmaz ama onların mutlak geçerlilik iddiasını görece hale getirir. Bahtin’in <span class="ideitalik">Rabelais ve Dünyası, Karşı Kültür Niteliğiyle Halk Kültürü</span> başlıklı kitabı, metin analizinde marjinal kültür uygulamalarının göz önüne alınmasıyla <span class="ideitalik">“Yeni Tarihçilik”</span> ışığı altında yeni kültür antropolojisi verileri bakımından edebiyat biliminde özel bir güncelliğe sahiptir.</p>

  <p class="normal">Kültürdeki merkezkaç ve merkezcil güçlerin genel ilişkisine benzer bir durumu edebiyatta diyalogcu ve monologcu eğilimler arasında görür Bahtin. <span class="ideitalik">Destan ve Roman</span> (1970) başlıklı makalesinde diyalogsallığı monologculuktan kurtulma, yani edebiyatın tarihsel gelişim sürecinde ileri bir evre olarak görür. Dostoyevski’nin (1821–1881) romanları Bahtin’e göre edebiyatta diyalogsallaşma ilkesinin ilk uygulanmış örnekleridir.</p>

  <p class="normal">Diyalogsallaşmayı Bahtin roman yapısında çokseslilik (<span class="ideitalik">polyphonie</span>) olarak niteler. <span class="ideitalik">Suç ve Ceza</span> (1866) ve <span class="ideitalik">Karamazov Kardeşler’</span>le (1879) Dostoyevski çoksesli roman kurgusunun yaratıcısıdır der. Oysa M. Wieland Alman romanında bunu 18. yüzyılda gerçekleştirmiştir. Polifonik romanın figürleri, uzlaşmaz görüşlerin, farklı bakış açılarının temsilcileridir. Dostoyevski’nin “karnavalcı” dünyayı algılayış tarzında <span class="ideitalik">“her şey, karşıtının sınırında yer alır. Aşk, nefretin sınırındadır, nefreti bilir ve anlar; nefretse aşkın sınırındadır ve aynı şekilde aşkı anlar [...] İnanç, ateizmin sınırındadır, kendini ateizmde seyreder, ateizm de inancın sınırındadır ve onu anlar. Yücelik ve asil görüş, düşüşün ve adiliğin sınırındadır [...] Yaşama sevgisi, istek bakımından kendini yok etmeye komşudur. [...] İffet ve bekâret, kötü huy ve şehveti anlar.”</span><sup class="calibre3"><a href="../Text/geneledebiyat_split_206.html#footnote-100-157" id="footnote-100-157-backlink">[157]</a></sup> Polifonik romanda yalnız figürlerin değil, yazarın pozisyonu da karşılıklı bir göreceleştirmeye girmektedir. Bu durumda, yazarın kendi bağımsızlığından ve özel tutumundan söz edilebilir mi sorusu ortaya çıkmaktadır. Fakat Bahtin bu soruyu cevapsız bırakmaz. <span class="ideitalik">“Yazarın niyeti”</span> olarak nitelendirdiği bir ilkesi vardır. Yazar, doğrudan doğruya konuşmasa da <span class="ideitalik">“niyeti”ni</span> gerçekleştirir ve bunu, <span class="ideitalik">”belli bir tarzda kurgulanmış ve yabancı olarak yerleştirilmiş [anlatıcının veya figürlerin] yabancı sözleri yardımıyla”</span> başarır.<sup class="calibre3"><a href="../Text/geneledebiyat_split_207.html#footnote-100-158" id="footnote-100-158-backlink">[158]</a></sup> Bahtin, polifonik roman yazımının sanatlı sürecini tanımlarken müzik alanından başka mecazlar da kullanır ve yazarın “sesleri” orkestra şefi gibi idare ettiğini ya da sağır dilsiz bir komponist gibi melodileri çeşitli tonlardan ve çeşitli sazlardan çıkarttığını söyler. Polifonik yazarın sanat hakikati söylenmez, dile getirilir; onun propozisyonal değil, kompozitör niteliği vardır. <sup class="calibre3"><a href="../Text/geneledebiyat_split_208.html#footnote-100-159" id="footnote-100-159-backlink">[159]</a></sup>**</p>

  <p class="normal">Monologcu ve diyalogcu tarzı Bahtin, edebi figürler arasındaki sınıflandırmada da ayırt edici ilke olarak görür: Roman neredeyse diyalogcu edebiyatın paradigmasıyken destan ve şiir (klasik ve romantik şiir, Heine ve Puşkin dahil) monologcu edebiyatın göstergesidir. Bahtin, 20. yüzyıl şiirinde bir nesirleşme gelişimi görür. Roman, ona göre:</p>

  <p class="normal"><span class="ideitalik">“İdeolojik dünyanın sözlü–semantik bir desentralizmini gerektirir, keza ideolojik düşünce ile tartışmasız ve bütüncül dil arasını kaybetmiş olan bir edebi bilincin dilsel bir yurtsuzluğunu.”</span><sup class="calibre3"><a href="../Text/geneledebiyat_split_209.html#footnote-100-160" id="footnote-100-160-backlink">[160]</a></sup></p>

  <p class="normal">Romanın ortaya çıkışı <span class="ideitalik">“tarihsel olarak merkezkaç ve desentralize kuvvetlerin çerçevesindedir. Alçaklarda, sahnelerde ve panayırlarda delilerin konuşma çeşitliliği, bütün ‘dil’lerin ve şivelerin taklidi tınlıyordu, fabl ve fıkralar, sokak şarkıları, ata sözleri ve içlerinde hiçbir dil merkezi olmayan bir edebiyat gelişti; burada şairlerin, bilginlerin, papazların, şövalyelerin ‘dil’leriyle canlı bir oyun oynanıyordu ve burada bütün ‘dil’ler birer maskeydi ve tartışmasız (kesin) bir dil çehresi yoktu.”</span>****<sup class="calibre3"><a href="../Text/geneledebiyat_split_210.html#footnote-100-161" id="footnote-100-161-backlink">[161]</a></sup></p>

  <p class="normal">Bahtin, edebiyat bilimin kendisinin de bütün manevi bilimler gibi (pozitif bilimlerin tersine) diyalogcu davranması gerektiğini savunur:</p>

  <p class="normal">“Filolojide diyalog tarzı tanıma zorunludur (zaten bu olmadan anlamak imkânsızdır).” Diyalogcu anlama ise diyalogsallıkla aynı şey değildir. Konu dili ile üst dil (<span class="ideitalik">Metasprache</span>) ayırt edilmelidir ve Bahtin “anlama”yı “nüfuz etme” olarak alır.</p>
</body>
</html>
