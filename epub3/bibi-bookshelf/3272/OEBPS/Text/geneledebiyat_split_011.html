<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>geneledebiyat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_20">4. EDEBİ TÜRLER</h2>

  <p class="normal">Edebiyat biliminde “<span class="ideitalik">tür</span>” terimi (<span class="ideitalik">Alm. gattung</span>; <span class="ideitalik">İng. genre,</span> <span class="ideitalik">kind, type; Fr. genre</span>) temel biçim (<span class="ideitalik">grundform</span>) karşılığı kullanıldığında üç temel biçim sayılan nesir, nazım, tiyatro kastedildiği gibi, bu temel biçimler içindeki özel birimler mesela nesirde roman, öykü vb., nazımda gazel, balad, vb., tiyatroda trajedi, komedi vb. anlaşılmaktadır. Her iki halde de yani ister temel biçim, ister özel biçimler kastedilsin, “türler”e ayırma işleminin temelinde bilimsel bir kaygı yatar: Sınıflandırma, ortak payda altında toplama, farklılıkları tespit etme. Hatta türler kuramı bir ara tabiat bilimlerine öykünerek (bitki, hayvan, insan) oradaki gibi üsttürler, alttürler şeklinde bir basamaklar dizisi içinde ele alınmıştır. Ama bu tarz sınıflandırma yürümemiştir çünkü edebi türler, tabiattaki türler gibi sabit kodlamaya elverişli olmayacak kadar esnektir, sosyal koşullar, zamanın edebiyat zevki ve anlayışıyla değişiklik gösterir. Bunun sonucu olarak da edebi türlerde alt basamak, üst basamak ayrımı yapılmaz. Türler için, daha çok, “açık sistemler” denebilir; bunların karakteri, biçimsel, yapısal ve konusal ölçütler demetiyle tespit edilebilir.</p>

  <p class="normal">Edebi türlerin tarih içinde çizdiği tablo, değişimler kompleksidir. Bu kompleksin tanımı çeşitli güçlükler arz eder. Çünkü her bir türün yapısal özellikleri sayıca çoktur, ayrıca bir türün tipik özellikleri değil de yan olarak nitelendirilen özellikleri daha da çoktur. Buna şunu da ekleyebiliriz: Okuyucunun belleğinde yer etmiş türlerin tarihsel çeşitliliği her dönem için ayrı ayrı belirlenmek zorundadır. Sıraladığım bu güçlükler edebi türlerin değişim olgusunu bir sisteme bağlama çabasını yok etmemiştir. Başka bilimlerin gelişim–değişim konusuna yaklaşımlarından zaman zaman yararlanma yoluna gidilmiştir. Bunlardan biri biyolojinin yaklaşımıdır. Çünkü biyoloji de “değişim zinciri” problemiyle uğraşmış, soyağacı, familya, akrabalıklar gibi, terimlerle varlıkların sınıflandırılmasını yapmıştır. Edebiyat biliminde de benzer bir sınıflandırmaya gitme, türlerin geçmişini, birbirleriyle akrabalıklarını araştırma çabasına girilmiştir. Edebi türlerin değişiminde de çevre koşulları, toplum beklentileri, başka türlerle yarışma etkili olabilmektedir. Mesela dünyayı algılayış tarzının değişimiyle “destan” türünün terk edilmesi, romanın doğuşu, ütopyanın yerini bilimkurgu türünün alışı... Bazı türler de (özellikle belirleyici kuralları esnek olanlar) mesela polisiye romanlar değişimlere dayanabilmiş, yaşamaya devam etmiştir.</p>

  <p class="normal"><span class="idebold">Türler Kuramı:</span></p>

  <p class="normal">Edebiyat türlerinin birbirlerinden farkları veya birbirleriyle benzerliklerinin fark edilmesinin temelinde düşünce sistemi yer alır, yani meselenin felsefi temelleri görmezden gelinemez. Ve burada da “tümellik” tartışması (<span class="ideitalik">Alm. Universalienstreit</span>), yani genel kavramların tek tek nesnelerin yanı sıra ezelden beri (<span class="ideitalik">a priori</span>) var mı oldukları, yoksa öznel düşüncenin salt uzantıları mı oldukları konusundaki eski ve felsefi tartışma vardır. İlk tez, yani temel kavramların <span class="ideitalik">a priori</span> (öncel) olduğunun ileri sürülmesi felsefede Platonculuğun ve Kavram Realizminin işiyken ikincisi (temel kavramların öznel düşüncenin uzantısı olduğu) Nominalizmin (adcıllık) tezidir. Edebiyat bilimine dönersek, edebi türler kavramının ezelden beri mi var olduğu yoksa kişilerin nesnelerle etkileşimi sonucunda mı ortaya çıktığı tartışmasıdır bu. Ayrıca dedüktif (tümdengelimli) sistematikçilerle indüktif (tümevarımcı) sistematikçilerin tartışmasıdır. Bu tartışmalar, edebiyat türleri konusunda türlerin varlığını kesinkes kabul etme veya tam tersine tür kavramını reddetmeye kadar gider. Edebiyat tarihi boyunca bu tezlerin kabul veya reddi ekolden ekole değişiklik göstermiştir.</p>

  <p class="normal">Antik Roma–Yunan’da türler metodolojisinin temellerine rastlarız. Aristoteles’in trajedi, komedi ve destan üzerine söyledikleri Avrupa türler kuramını tarih boyunca belirlemiştir. Cicero, Horatius ve Quintilianus gibi, Roma edebiyat kuramcılarında ise bugün bile hâlâ kullanılan eleji, satir, pastoral gibi tür kavramları sıkça geçer. Ortaçağ, tür ayrımı sorunuyla pek az ilgilenmiştir; buna karşılık antikiteye yeniden yöneliş demek olan Rönesans, konuyu tekrar gündeme getirir. Yeni klasisizm dönemi (18. yüzyıl), türler kuramının bir baharı sayılır: Türlerde hiyerarşik bir sıralama, keza her bir türün saf halinin korunması gibi çabalar belirgindir. 19. yüzyıl türler kuramındaki en önemli yenilik ise özellikle Almanya’da, edebiyatın “üç doğal tür”ü (<span class="ideitalik">drei Naturformen</span>) olarak adlandırılan nesir (epik), nazım (lirik) ve tiyatro (dram) sınıflamasıdır ve bu sınıflama psikoloji ve felsefeyle temellendirilmeye çalışılmaktadır. Mesela I. A. Symond’un F. Brunetière’in çabaları bu doğrultuda olmuştur. Bu doğrultuya tam bir karşıt tez ise 20. yüzyıl başında, Nominalist B. Croce ve öğrencilerinden gelir. Croce ve yandaşlarına göre, aslolan edebi eserdir ve güzellik düşüncesidir (<span class="ideitalik">idea</span>), türler ise birer dil uydurmacası (<span class="ideitalik">fiktion</span>) olmaktan ileri gidemez. Edebiyat biliminde tür kuramı çerçevesinde nominalist tutum daha yaygındır.</p>

  <p class="normal">Tür kavramlarına yöneltilen, özellikle de bu kavramların ölçütselliğine yöneltilen tek tek eleştiriler bir yana bırakılırsa, Croce’nin tutumu, etkisi geniş ilk sistemli savunulmuş nominalizm sayılabilir. Croce’nin Gundolf ve Vossler, Spingarn, Hack ve Fubini’ye etki ettiği bir gerçektir. Croce, Lyon’daki Türler Kongresi üzerine polemik bir özet bilgi verirken şöyle der:</p>

  <p class="normal"><span class="ideitalik">“‘Edebi türler’, bu yılın Mayıs ayı sonunda Lyon’da bir kongrede toplandı: İtalya’da cesaret edilemeyecek bir girişim bu çünkü İtalya’da bundan kırk yıl kadar önce, artık kendilerine gelemeyecekleri bir bozgun yaşamışlardı.”</span><sup class="calibre3"><a href="../Text/geneledebiyat_split_082.html#footnote-100-33" id="footnote-100-33-backlink">[33]</a></sup></p>

  <p class="normal"><span class="idebold">Croce’nin türlere karşı tutumu neydi?</span></p>

  <p class="normal">Croce (1866–1952), insan etkinliklerini, ikisi teorik, ikisi pratik kökenli dört kategoriye indirger. Teorik olanlar: Estetik ve mantıksal; pratik olanlar ekonomik ve ahlaki etkinliklerdir. Estetiğin ahlaktan ayrılması bir yandan “<span class="ideitalik">intuizione</span>” ve “<span class="ideitalik">espressione</span>” kavramlarıyla, öte yandan da “concetto” (kavram) ile olur. “<span class="ideitalik">Intuizione</span>” (algılama), Croce’nin sanatçıdaki yaratıcı heyecana verdiği addır ki ona göre insanın ilk düşünsel etkinliğidir ve rasyonel ya da mantıki öğrenmeden bağımsızdır. “<span class="ideitalik">Attività</span>” (etkinlik) sayesinde sezgi ifadeye dönüşüp “<span class="ideitalik">espressione</span>” (ifade) olur ve böylece “intuition”la (algılama) ifade, uygulamada birleşir. <span class="ideitalik">“Çünkü bütün izlenimler ancak ifadede yoğunlaşır, yani bir sanat eseri olarak algılanabilir hale gelince estetik anlam kazanır.”</span><sup class="calibre3"><a href="../Text/geneledebiyat_split_083.html#footnote-100-34" id="footnote-100-34-backlink">[34]</a></sup> Zacharias, Croce’nin estetiğini özetlerken, bunun sezgisel ya da ifadeye dayalı öğrenmeyi aştığını söyler. Croce, salt kavramlar “concetti puri” (saf kavram) ile “<span class="ideitalik">pseudo–concetti</span>” (yalancı kavram) arasında ayrım yapar. Salt kavramların ayrıcalığı, “<span class="ideitalik">espressività, universalità ve concretezza</span>” (ifade yoğunluğu, evrensellik, soyutluktur).<sup class="calibre3"><a href="../Text/geneledebiyat_split_084.html#footnote-100-35" id="footnote-100-35-backlink">[35]</a></sup></p>

  <p class="normal">Croce’ye göre bir yandan genel kavram; öte yandan da tek görüntü olduğuna göre, “türler”, <span class="ideitalik">per definitionem</span> (tanımla) artık var olamazlar çünkü estetiği tümel alanından bir alt alanı ayırır. Croce’nin kabul ettiği tek kategori, “<span class="ideitalik">bellezza</span>”dır (güzellik), diğer hepsi “<span class="ideitalik">concetto puro</span>”dur (saf kavram). Yani Croce kavram sistemi bütünüyle hem realist hem de nominalisttir. Belli genel kavramların varlığını kabul ettiği için kavram realistidir ve “<span class="ideitalik">universalia in rebus</span>” görüşündedir, yani nominalisttir, “<span class="ideitalik">pseudo–concetti</span>” (yalancı kavramlar) anlayışıyla ve tür sorunsalı bakımından Croce’nin tür kavramında öyle bir nominalizm vardır ki somut metinlerin türlere göre sınıflandırılmasını bize her sanat eserinin biricikliğini “<span class="ideitalik">intuizione–espressione</span>”nin (algılama–ifade) sonucu olarak kavramada yardımcı olamadığı için saçma bulur; bununla da estetiğin ne olduğu sorusuna geri dönmüş oluruz, der.</p>

  <p class="normal"><span class="idebold">Normatif (Ölçütçü) Tür Anlayışı:</span></p>

  <p class="normal">Normalist tür kavramının tanıtıcı özelliği, “tür” kavramıyla normatiflik tasarımını doğrudan birleştirmesidir. Böylece Croce, “edebi türler” doktrininin, “<span class="ideitalik">precettistica letteraria e poetica</span>”nın (edebiyat ve şiir öğretisi–eğitimi) bir çeşit dejenerasyonu olduğunu söyler.</p>

  <p class="normal"><span class="ideitalik">“Dejenerasyon şundan ibarettir: Sözlüklerin alıntılarında ve tanımlarındaki tarihsel bağıntılar ile gramerlerdeki, retoriklerdeki ve poetik–edebi ders kitaplarında mevcut tarihsel bağıntılar, felsefi tanımlara ve kategorilere dönüşüp katılaşmıştır, yasa gücü olmayan kurallar, mutlak emir ve yasalara dönüşmüştür.”</span><sup class="calibre3"><a href="../Text/geneledebiyat_split_085.html#footnote-100-36" id="footnote-100-36-backlink">[36]</a></sup> Rotteken de aynı gerekçelerle, daha 1896’da “türler”i reddetmişti. Vietor ve Petersen her ne kadar tür kavramının tanımsal belirlenişine çaba göstermişseler de Fubini, tatmin olmaz ve şöyle der:</p>

  <p class="normal"><span class="ideitalik">“Herkes kabul etmiyor ki kurallar, tür kavramının mantıksal devamıdır ve bazı kimselerin teklif ettiği gibi, bu kurama ufak tefek düzeltilerle bağlanmak ve sonra da türlerin normatif anlamını yadsımak olmaz.”</span><sup class="calibre3"><a href="../Text/geneledebiyat_split_086.html#footnote-100-37" id="footnote-100-37-backlink">[37]</a></sup></p>

  <p class="normal">Fubini daha 1950’lerde Croce’nin kavram ontolojisini devralır ve bununla da tarihsel olmayan bir güzellik anlayışının gerekliliğini tanımış olur. “Bellezza” (güzellik), estetiğin bir tanıtıcı özelliği olarak bütün sanat eserleri için söz konusudur ve bu nedenle de evrenseldir ve hep aynı olmak zorundadır.</p>

  <p class="normal">“Crocianesimo”da (Crocecilik) yalnızca değerlendirmeden vazgeçilmez, tam tersine; poetik–retorik geleneğin karşısında, değerlendirme sisteminin temeli değişmiştir. “Türler” yerine şimdi edebi değişmez fikir olarak evrensel konumlu güzellik kavramı işlerlik kazanmıştır; bu arada da her tümel kavramda olduğu gibi, bu “genel güzel”i fark etmek, Kant’ın <span class="ideitalik">a priori</span> sentezine geri dönüşle açıklanmaya çalışılmaktadır. “Estetica”da ileri sürülen, sanatkârca işlenen izlenimlerin zamanla değiştiği görüşüne rağmen, ebedi ve hep aynı kalan bir “güzel”i öngörür: Eleştirmen yeterince zevk sahibiyse bunu fark edecektir. “Zevk”le kastedilense öznel değil, nesnel bir ölçüttür ve uygulamada Croce’nin romantik bir edebiyat anlayışına sahip olduğu sonucu çıkar.</p>

  <p class="normal"><span class="idebold">“Tür”e Karşı “Tek Eser”</span></p>

  <p class="normal">Croce, “<span class="ideitalik">tür</span>”lere sadece kavram sabitleştirmesi statüsünü uygun görürken tek gerçek olarak tek eseri ve tümel güzel fikrini görmüştür. Buradan doğrudan doğruya şu soru ortaya çıkmaktadır: Estetik alanda genel bilgi imkânı var mıdır?</p>

  <p class="normal">Başka tür poetiği nominalistlerin tek eser ve tür ilişkisi hakkındaki görüşlerine gelince:</p>

  <p class="normal">Spingarn bu konuda da Croce’yi izler. Ona göre türler, “<span class="ideitalik">sanat dünyasında gerçekliği olmayan soyutlardır.</span>” Şairler destanlar, lirik şiirler, romanlar yazmamışlardır. Bu yüzden sadece üç veya on veya yüz edebi “tür” yoktur: Bu eserlerin yazarları kadar tarz vardır.<sup class="calibre3"><a href="../Text/geneledebiyat_split_087.html#footnote-100-38" id="footnote-100-38-backlink">[38]</a></sup> Hack’a göre de “tür”ler, somut metin gerçekliğinden çıkarılmış güvenilmez soyutlamalardır; güvenilmez çünkü yalnızca “<span class="ideitalik">essential attributes common to all the species</span>” ileri sürülebilir ki bunlar yine de asla somut metni kapsamaz ve açıklayamaz.</p>

  <p class="normal">Hack gibi Gundolf da “türler” yerine söz konusu eser yazarının biyografik özelliklerini eserin tek belirleyici ilkesi olarak görür, yalnız bir farkla: Antikitede, anlamını dinsel törenlerle bağıntı içinde gördüğü “türler”in yaratma estetiğini asla inkâr etmez. Rönesans’la ise insanın ve eserinin anlamı değiştiğinden “türler”in kalıplara dönüştüğünü ileri sürer.<sup class="calibre3"><a href="../Text/geneledebiyat_split_088.html#footnote-100-39" id="footnote-100-39-backlink">[39]</a></sup> Goethe döneminin “deha estetiği” (<span class="ideitalik">Genieästhetik</span>) anlayışıyla Gundolf, okul şiirini (<span class="ideitalik">Schulpoesie</span>) küçümseyerek <span class="ideitalik">“yaşayan çağdaş şiirin, Dante ve Petrarca’nın, Ariosto ve Tasso’nun, Rabelais, Cervantes ve Shakespeare’in kendi dürtülerine uydukları zaman türlere önem vermedikleri”</span><sup class="calibre3"><a href="../Text/geneledebiyat_split_089.html#footnote-100-40" id="footnote-100-40-backlink">[40]</a></sup> görüşünü savunur. Gundolf yalnız Croce’den değil, Dilthey’in yaşantı kavramından da etkilenmiştir. Croce’nin bireyciliği romantik stilistiğin de arka planının oluşmasında etkilidir: Çünkü romantik üslup anlayışı tek tek şairleri inceleme merkezi yapar. Bu tarzın en ünlü temsilcisi ise Leo Spitzer’dir. Spitzer’in Croce’den farklı birçok görüşü olsa da pozitivistlerin gerçekleri saptayıp toplamalarına gösterdiği tepkide ve estetiği zamanlarüstü bir fenomen olarak anlamada onunla aynı paraleldedir: Estetik, her iki düşünüre göre de tek tek sanat eserlerinde bireysel tarzlarda somutlaşan bireyselciliğin devamı olarak Anglosakson “<span class="ideitalik">new criticism</span>” sayılabilir, burada da Spingarn üzerinden Croce’nin görüşlerinin etkisi söz konusudur. Croce’nin düşüncelerini devralmış ama “tek eser” dogmatizmleriyle tür yapılarıyla uğraşmayı uzun süre engellemiştir:</p>

  <p class="normal">Fransız yapısalcılarının çalışmaları, morfolojik ekolün bilgi eğilimlerine benzese de metotları farklıdır. Fransız yapısalcıları öncelikle metinselleşmenin temel imkânlarını önemserler, tek metnin özelliğini değil. Ama bu görüş de son zamanlarda bireyci çizgi tarafından şiddetle eleştirilmektedir. Meschonnic, Yapısalcılığa karşı giriştiği polemikte objektifliğin imkânsızlığını savunur; çünkü, der, eğer bir metin ‘yaşanmış’ bir şeyse o zaman <span class="ideitalik">a priori</span> bireyseldir ve başka metinlerle ortak yanı olamaz. Bu yüzden de genel modeller kurgulama denemesi saçmadır. Meschonnic, “langue” ile “parole” düzeyi farkını görmez ve bu nedenle de Yapısalcılığın eleştirel niyetlerini temelden reddeder. “Poetik” ona göre asla bilim olamaz çünkü eninde sonunda eski “retorik”e varır. Demek oluyor ki Meschonnic de Croce ve Fubini gibi, deskriptif ve normatif tür öğretisini bir tutar ve alternatif olarak metinlerin “étude immanente”ini (kendi içinde incelenmesi) destekler. <span class="ideitalik">“Her metin, Chomsky’yi özetleyerek söylersek, performans ve kompetansla kurgulanan bir poetik olguya nüfuz etmek için derin biçimlerin oluşum sistemi olarak kendine bağlı bir incelemeyi gerektirir</span>. <span class="ideitalik">Biçimi yaratan şey, sistemleşmiş kompetanstır.”</span><sup class="calibre3"><a href="../Text/geneledebiyat_split_090.html#footnote-100-41" id="footnote-100-41-backlink">[41]</a></sup> Demek oluyor ki ne kadar çok metin varsa o kadar çok sistem ve kompetans vardır. Meschonnic, bu görüşüyle kompetans ve performansı ayırmadığını, yani Chomsky’yi yanlış anladığını göstermektedir. Çünkü konuşmak ve anlamak ancak konuşanın ve dinleyenin ortak bir sisteme dayanmasıyla mümkündür ve ancak bu ortak sistem üzerinde bazı ifadeler farklılık gösterir.</p>

  <p class="normal">Croce’nin, Meschonnic’in çıkmazları, her çeşit nominalist tür kavramının odak probleminde son bulur. Nominalist, genel bilginin önemini küçümsemek ve hatta yadsımak gereğini duyduğu sürece işe yarar bir nominalist kuram yok demektir. İşte birden çok metin için geçerli olabilecek ifadelerin imkânını böyle küçümseme ya da yadsıma, tür kavramını reddeden her estetik kuramının temelinde yer alır. Öte yandan şunu belirtmek gerekir ki tam bireyci bir edebiyat bilimini imkânsız hale getirir. Çünkü Croce’den Meschonnic’e kadar bu ilkelerle çalışan bir edebiyat eleştirisi zorunlu olarak sezgisel (<span class="ideitalik">intuitiv</span>) bir algılamaya indirgenmiştir. Mesela Croce de zevk kavramı olmadan işin içinden çıkamadığı gibi, “zevk”i eleştiri anlayışının odak kategorisi ilan etmiştir. Çünkü iyi bir zevk, sanatçı duyarlılığını eleştirmen tarafından doğru bir şekilde yeniden üretmek için önşarttır. Eleştirmen, aynı sanatçı gibi sezgisel yeteneklere muhtaçtır: Tek fark, sanatçının sezgisi yaratıcıdır, eleştirmeninki yeniden üreticidir (<span class="ideitalik">reproduktiv</span>). Hack da Croce’ye yakın bir görüşle eleştirmenin bir yandan bilimci (<span class="ideitalik">Scientist</span>) olması, yani kendine, aktarılabilir olguları sağlaması, öbür yandan da şair “poet” olması gerektiğini söyler. Meschonnic, edebiyat kuramının rasyonalizasyonuna karşı olduğunu Desno’dan bir alıntıyla şöyle dile getirir: <span class="ideitalik">“Expliquer quoi? Il n’y a pas à expliquer en poésie, il y a à subir.”</span> (Neyi açıklamalı? Edebiyatta açıklama olmaz, edebiyat yaşanır.)</p>

  <p class="normal"><span class="idebold">Nominalizmin Fubini ile Aşılması:</span></p>

  <p class="normal"><span class="idebold">Edebiyat Tarihine Karşı Kültür Tarihi</span></p>

  <p class="normal">Croce, estetiği mutlak bağımsız görmekle bu alanı toplumsal–tarihsel belirleyicilerden koparır ve estetikten ayrı gördüğü türler kavramını kültür tarihine sokar. Türlerin kültürel anlamına örnek olarak, antik tür kuramlarının Rönesans’ta yeniden canlandırılmasını gösterir. Ona göre sanat yaratıcılığı, hiçlikten yaratmadır (<span class="ideitalik">“ex nihilo”</span>) ve hakiki sanatçının ne halefi ne de selefi olur, meğer ki ardıl olmayı kabullensin. Croce ne edebiyat çizgisini ne de gelişimini kabul eder çünkü tarihe bağlı olan her şey ona göre edebiyat tarihinden çıkarılmalıdır. Kısacası Croce, tarihsel olmayan bir edebiyat görüşünü savunmuştur. Edebiyat tarihi de olsa olsa tek tek yazarların ve eserlerin, aralarında herhangi bir bağ kurulmaksızın tanıtılması olmalıdır der. İşte Fubini bu görüşü aşmaya çalışır ama ilginçtir ki bunu bilinçli olarak yapmaz çünkü türler kuramına katkısı, Croce’nin “Estetica”sından ve öteki yazılarından öteye gitmez. Ama onda gerçekleşen değişim, Bianca’nın tespitiyle <span class="ideitalik">“sanat eserinin sanat tarihi sürecine girmesi</span> (sanat eseri olarak yani estetik dışı unsurlar bakımından değil)<span class="ideitalik">, daha doğrusu estetik ifade aracı olması hiçbir yanlış anlamaya götürmeyecek şekilde açık oluşu</span>”dur.<sup class="calibre3"><a href="../Text/geneledebiyat_split_091.html#footnote-100-42" id="footnote-100-42-backlink">[42]</a></sup> Fubini “türler”i “<span class="ideitalik">tradizioni stilistiche</span>” (üslup gelenekleri) olarak açıklar, onların artık yalnızca kültürel fenomenler olmayıp edebiyatın araçları (“<span class="ideitalik">mezzi</span>”) olduğunu kabul eder. Ama bu araçlar söz konusu eserin güzelliğinin şartı olamaz der. Fubini, “üslup gelenekleri” fikrine ulaşmakla bir edebiyat dizisi tasavvuruna da ulaşır ve Rus formalistlerine yaklaşmış olur. Edebiyatın tarihselliğini kabul edip “türler”e başka bir değer, eserler arasında gerçek ilişkiler kuran bir dil araçları değeri verir. Ne var ki Fubini’nin karşı çıktığı şey, diakronik–ahistorik tür kavramı anlayışıdır. 20. yüzyılın ortalarında ise Croce’nin tezine karşıt, Yeni Platoncu Kuram, gerçekçi (türleri gerçek sayan) anlayış yeniden baş gösterir. E. Stai-ger’in kökten ontolojik tasarımlarıdır bunun temeli. 20. yüz-yılın ortalarındaki Anglo–Amerikan edebiyat bilimi teorisinde ise her iki doğrultu, yani tez ve antitez, bir başka deyişle türleri gerçek saymakla uydurma saymak Chicago okulu ile <span class="ideitalik">New Criticism</span> temsilcileri arasında kendini gösterir. Chicagolular Yeni Aristotelesçiler olarak türleri son derece önemserler. Chicago Critics, Amerikan edebiyat bilimcileri arasında Crane, Olson ve Weinberg gibi önemli isimleri barındırır. <span class="ideitalik">New Criticism</span> yerleştiği sıralarda araştırma çizgileri de belirginleşir. <span class="ideitalik">Chicago Critics’</span>in ortak paydası, Aristoteles poetiğine bağlarıdır. Şairin esas işlevi onlara göre, dil denen malzemeyi çeşitli tarzlarda bütüne ulaştırmaktır. Aristotelesçi eleştirinin merkezi ise “<span class="ideitalik">tür</span>” anlayışıdır. Crane ve Olson, “tür” kavramlarının aposteriori karakterini vurgularlar. <span class="ideitalik">Chicago Critics’</span>e göre “türler” obje ve böylece de üretim düzeyindedir, yani organizasyon ilkeleridir ve tasvir düzeyinde <span class="ideitalik">a priori</span> normatif değillerdir. Vivas da türleri Wittgenstein’ın kastettiği anlamda “açık kavramlar” (<span class="ideitalik">Konzepte</span>) olarak alır. <span class="ideitalik">New Criticism</span>ciler ise türleri neredeyse yok sayarlar. Sonunda “türler” kavramı milli edebiyat sınırlarını aşarak, türleri önemseyen klasik Yapısalcılık ile türler kavramı yerine metinlerarasılık (<span class="ideitalik">intertextualité</span>) ve yazı (<span class="ideitalik">écriture</span>) kavramlarını geçiren Yapısalcılık sonrasının (Poststrüktüalizm) görüşlerinde o ezeli karşıtlığını sürdürür. Türler kavramının savunucularında en yaygın görüş, edebiyatın nesir (ya da moderncesiyle anlatı), nazım ve tiyatro şeklindeki geniş kapsamlı sınıflandırmasıdır ki Goethe’nin 19. yüzyılda edebiyatın üç doğal temel tarzı (<span class="ideitalik">drei Grundformen der Poesie</span>) diye nitelediği sınıflandırmaya dayanır. Goethe bu türlerin özelliklerini şöyle özetlemiştir: “Açık seçik anlatan (epik), coşkulu ileten (lirik) ve bizzat eyleyen (dram).” Görüldüğü gibi Goethe, üç temel türü insanın üç ayrı davranış ya da durumuna –anlatmak, heyecan duymak ve eylemek– bağlamıştır. Başka kuramcılarda da başka bağlantılar fark edilir. Mesela I. Paul anlatı (epik) tarzını geçmiş zamanla, şiiri (lirik) şimdiyle, dramı da gelecekle bağlantılı görür. Staiger bu üçlemeye başka özellikler de ekler: Anlatıda, eklemek (<span class="ideitalik">addition</span>) vardır: Kelime ve tasarım eklemesi; şiirde kaynaşma vardır: Hece ile anı kaynaşması, dramda karşımıza getirmek vardır, cümle ve gerilim.</p>

  <p class="normal">Klasik bir yapısalcı olan R. Jacobson’da bile anlatı üçüncü tekil kişiyi, şiir birinci kişiyi ve dram da ikinci tekil kişiyi çağrıştırmaktadır.</p>

  <p class="normal">Edebi türlerin birbirinden ayrılmasında bu temel biçimlerin tespitinden çok daha karmaşığı, her bir temel biçimin alttürlerinin belirlenmesidir. Alttürlerin sınıflandırılmasında belli biçimsel, yapısal ve içeriksel ortak özellikler rol oynadığı için dakik ve kesin sınırlar çizmek daima güç olmuştur. T. Todorov türler kuramının bu temel problemini şöyle dile getirmiştir:</p>

  <p class="normal"><span class="ideitalik">“One can always find a property common to two texts, and is there any point in calling the result of such a union a ‘genre’?”</span><sup class="calibre3"><a href="../Text/geneledebiyat_split_092.html#footnote-100-43" id="footnote-100-43-backlink">[43]</a></sup></p>

  <p class="normal">Tür ayrımında yüzeysellik tehlikesinden korunmak için araştırmalar uzun bir süre bu “<span class="ideitalik">archetyp</span>”lerin (arketip; ilk örnek) peşine düşmüştür.</p>

  <p class="normal"><span class="idebold">Arketip Araştırmaları</span></p>

  <p class="normal">Kanadalı komparatist H. Northop Frye’ın (1912–1991) geliştirdiği “tür tasavvurları”, antropolojik anlayışla bir dereceye kadar akrabadır çünkü onun için de ilk planda önemli olan, Batı edebiyatındaki “invariant”lardır (sabit). Antropolojik anlayıştan ayrıldığı nokta, temellendirme kategorilerini psikoloji ve fundamental ontolojiden değil, mitolojiden almasıdır. Amerika’da son derece etkili olan kitabı “<span class="ideitalik">Anatomy of Criticism</span>”de (1964) yer alan dört denemede edebiyat biliminin sistematiğini vermeyi planlar. Todorov (1970), Frye’ın altı farklı metin sınıflaması önerdiğini ve bunlardan “tür” olarak görülebilecek gruplandırmaların olduğunu söyler. Çeşitli sınıflandırmalar arasında, Frye için, arketipik eleştiri merkezi bir rol oynar. Frye, bir şiirin, benzer biçimlerin bir sınıfının öğesi olduğu, bu “biçim analoji”lerine türlerin incelemelerinin dayandığı ve bunun geçerli uzlaşımların araştırılmasından kaynaklanması gerektiği görüşündedir. Bu arada edebiyatın ex nihilo (hiçten) ortaya çıktığı hakkındaki romantik önyargıya karşı çıkar. Uzlaşımlar, ona göre tarihsel olarak dolaşan şeyler değildir, arketiplerin statüsünü taşır. Frye’da birçok şey gibi, bu da çeşitli anlamlara gelir ama kesin anlamlı olan, onun zamanlarüstü anlayışıdır. Bununla bir yandan Batı edebiyatında tekrar tekrar ortaya çıkan imge, daha doğrusu simge kastedilmiştir, öte yandan ise arketipik eleştiride genel kurgular da önemlidir ki Frye bunlara “mythoi” der.<sup class="calibre3"><a href="../Text/geneledebiyat_split_093.html#footnote-100-44" id="footnote-100-44-backlink">[44]</a></sup> Mythoi gibi arketipik simgeleri de Batı edebiyatının “kurgu ilkeleri” olarak adlandırır ve arketipik simgelerin “üç ilkesi”ni ayırt eder. Biri tanrılar ve daymonlardan söz eden değiştirilmemiş mitostur. Bundan ayrı bir eğilim “romantik” denen eğilimdir ki “insan deneyimine daha yakın olan bir dünyada açıkça ortaya çıkmayan mitik şemaya” işaret eden eylemdir; nihayet <span class="ideitalik">“realizmde, içeriğe ve sadık bir şekilde yansıtmaya, hikâyenin biçiminden çok önem verilir.”</span><sup class="calibre3"><a href="../Text/geneledebiyat_split_094.html#footnote-100-45" id="footnote-100-45-backlink">[45]</a></sup></p>

  <p class="normal">Şimdi arketipik simgeden mythoi’un nasıl ortaya çıkarıldığına bakalım: Frye, geleneksel kozmolojiye el atar. Yukarda cennet, aşağıda cehennem ve ortada yuvarlak yer kozmos tasarımı. Bu yapı modelini kendi “ilke”sine taşımaya kalkar. Buna göre, <span class="ideitalik">“anlatı esas sunuşta iki ilkesel hareket vardır: Doğal düzen içinde dairevi bir hareket ve bu düzenden Apokalypse ülkesine, yukarı doğru diyalektik bir hareket. Bu dairenin üst yarısını yazar, romans dünyası ile saflık analojisinden oluşturmaktadır; alt yarı, realizmin dünyasıdır ve deneyim analojisinin dünyasıdır. Frye bütün bunları durağan değil, sürekli hareket halinde gördüğü için mitik hareketin dört ana tipi olduğu sonucuna varır: Romans içinde, deneyim içinde, yukarı doğru ve aşağı doğru. Aşağı doğru hareket trajik olandır, burada çarkıfelek suçsuzluktan suçlanmaya, suçlanmaktan felakete doğru yol alır. Yukarı doğru hareket komik olandır.”</span><sup class="calibre3"><a href="../Text/geneledebiyat_split_095.html#footnote-100-46" id="footnote-100-46-backlink">[46]</a></sup> Frye, bildik türlerin aslında dört olduğunu savunur: <span class="ideitalik">“Romantik, trajik, komik ve ironik ya da satirik.”</span><sup class="calibre3"><a href="../Text/geneledebiyat_split_096.html#footnote-100-47" id="footnote-100-47-backlink">[47]</a></sup> İroni ile satiri (hiciv), Frye, hoşlanmadığı “Realizm” yerine kullanır ve “deneyim ülkesi”ne dahil eder. Frye, gerçi hep komedi ve trajediden söz eder ama kastettiği komiklik trajikliktir, yani tür değil, yazma tarzı. Bu dört yazış tarzını sadece analoji olarak görmez, edebiyatın gerçek yapısı sayar. Görüşünün temelinde ise, Frazer, Jung ve Bachelard gibi, mitik tasarımları imajinatif deneyimin gerçek organizyon biçimleri sayması yatar. Ve edebiyat imajinatif deneyimin ifadesi olduğuna göre, der, mitos da edebiyatın kurgu ilkesidir.<sup class="calibre3"><a href="../Text/geneledebiyat_split_097.html#footnote-100-48" id="footnote-100-48-backlink">[48]</a></sup> Frye kozmolojinin de mitik kökenli olduğunu kabul etmesiyle kozmolojiyi de edebiyatın kurgu ilkesi olarak görmüş olur ve bunun mantıki sonucu olarak da “<span class="ideitalik">mitik hareketin dört ana tipi</span>”, gerçek organizasyon ilkeleri sayılır. Üçlü tür öğretisine benzer şekilde ama tabii başka bağlantılarla dört sayısına özel bir işlev yüklenmektedir çünkü Frye devriye simgelerini (<span class="ideitalik">zyklische Symbole</span>) dört ana döneme ayrılmış görür:</p>

  <p class="normal"><span class="ideitalik">“Bu arada dört mevsim, günün dört bölümü için [...], su hareketinin dört safhası için [...], hayatın dört çağı [...], vb. için tipiktir.”</span><sup class="calibre3"><a href="../Text/geneledebiyat_split_098.html#footnote-100-49" id="footnote-100-49-backlink">[49]</a></sup> Bu bağlamda dört mythoi da dört mevsime paylaştırılır: İlkbahar mythos’u: Komedi vs.</p>

  <p class="normal">A. Jolles, bu araştırmalar arasında ünlenen kitabı <span class="ideitalik">“Einfache Formen”da</span> (Yalın Biçimler) (1930) dokuz adet ilk örnek üzerinde durur: Menkıbe, efsane, mit, bilmece, özdeyiş, kasus (novel), memorabile (hatıra) masal ve şaka. Keza N. Fryes <span class="ideitalik">The Anatomy of Criticism</span> (1957) başlıklı kitabında dört mevsim efsanesine bağlanan dört “ön” yazma tarzından söz eder: Romans–yaz, trajedi–sonbahar, komedi–ilkbahar, hiciv–kış. Todorov’un bu ilk tür örnekleri olarak andıkları ise sözlü ifade biçimlerinin kaynağı olan eylemlerdir: Dua etmekten dua, kendi hakkında konuşmaktan özyaşamöyküsü ve şaşkınca konuşmaktan fantastik edebiyat ürünleri çıkmıştır. Bütün bu kaynak eylemlerin karşısında yer alan problem de öğrenme merakının tarihdışı substanslar (töz) oluşudur; oysa somut metinlerde yalnızca tarihsel ilişkiler göze çarpar, öyle ki bunlardan çıkarsanan ara adımlar son derece spekülatif etki bırakmakta ve arketiplerin (ön örnek) sınıflandırılması tartışmaya her zaman açık olmaktadır. Mesela efsane bu çeşit bir yalın biçimse, ne diye halk şarkısı da yalın biçim olmasın? Şakanın (espri) yanında anekdot niye aynı yalın biçimden sayılmasın vb.</p>

  <p class="normal"><span class="idebold">“Tür” Kuramında Gelişim Modelleri</span></p>

  <p class="normal">Gelişim incelemelerinde ilk tarih felsefesi modelleri, <span class="idebold">a)</span> İdealist ve Marksist, <span class="idebold">b)</span> Biyolojist ve Karşıt Görüşler şeklinde özetlenebilir. İkinci grup, determinist yasa hipotezleri olmayan modellerdir. Bunları da, <span class="idebold">a)</span> Dedüktiv–nomolojik, <span class="idebold">b)</span> Deha estetiği esaslı, <span class="idebold">c)</span> Merdiven modelleri, <span class="idebold">d)</span> Sistem değişimi nitelikli gelişim başlıkları altında toplamak mümkün.</p>

  <p class="normal">Gelişim modellerinin bu ana başlıklarını şöyle özetleyebiliriz:</p>

  <p class="normal">Tarih ve tarih felsefesini çeşitli alanlarda bakış açısı olarak almak, 18. yüzyıl ortalarında Alman Klasisizmi ve Romantizmi döneminde ortaya çıkar. Mesela romantik Alman şairi ve kuramcısı Friedrich Schlegel’de (1772–1829) biçim kavramının tarihselleştirilmesinin ilk belirtileri görüldüğü gibi, 433. “Athenäum” fragmanı, Schlegel’in tarihsel gelişimi hesaba kattığını ve bununla tarihin yerine tarih felsefesinin geçtiğini açıklar:</p>

  <p class="normal"><span class="ideitalik">“Edebiyat evreninde hiçbir şey olduğu yerde durmaz, her şey oluşmaktadır ve âhenk içinde hareket eder; kuyrukluyıldızların da değişmez hareket yasaları vardır. Ama bu yıldızların hareketi hesaplanıp yeniden dönüşleri önceden belirlenemeden, edebiyatın hakiki dünya sistemi henüz keşfedilmemiştir.”</span><sup class="calibre3"><a href="../Text/geneledebiyat_split_099.html#footnote-100-50" id="footnote-100-50-backlink">[50]</a></sup></p>

  <p class="normal">İşte tarihi, önceden tahmin edilemeyen bir olaylar dizisi değil, gelişim süreci, <span class="ideitalik">a priori</span> yasallık içinde bir gelişim süreci olarak gören böyle bir tarih felsefesi anlayışı, Alman İdealizmini aşarak yeni tür kuramlarında, özellikle de İdealizmle ilişkisi olan kuramlarda devam eder. Dolaylı bir ilişki, Bovet’de söz konusudur. Hugo’nun <span class="ideitalik">Préface á Cromwell</span>’ini (1827) kendine çıkış noktası yapar Bovet. Hugo, bu önsözünde üç basamaklı bir insanlık tarihi tasavvur eder: İlkel, antikite ve modern. Bu basamakların her birine ise birer edebi “tür”ü uygun görür: Lirik, epik, dramatik. Ve bu üç türün kaynağı da <span class="ideitalik">İncil,</span> Homeros ve Shakespeare’dir.<sup class="calibre3"><a href="../Text/geneledebiyat_split_100.html#footnote-100-51" id="footnote-100-51-backlink">[51]</a></sup> Bovet, “epik, lirik ve dramatik”i, “hayatı ve dünyayı kavramada üç temel tarz” olarak açıklar ki bunlar arasında “sayısız geçitler” vardır ve bir eserin içinde hepsi bir arada bulunabildiği gibi, biri bütünün “jeneratör öğesi” de olabilir.</p>

  <p class="normal"><span class="ideitalik">Jenr</span>’la, Goethe’nin doğal biçimlerle kastettiği şeyi kasteder Bovet. Şöyle der:</p>

  <p class="normal"><span class="ideitalik">“Lirik, inançtır ve de çaresizliktir, destan olaydır ve de tutkudur, yaratıcı olduğu ölçüde; dram, dengeye (arınma) ulaşma çabasında bir krizdir.”</span><sup class="calibre3"><a href="../Text/geneledebiyat_split_101.html#footnote-100-52" id="footnote-100-52-backlink">[52]</a></sup></p>

  <p class="normal">Tür teorisinde yalnız Almanya’da değil, Fransa ve Amerika’da da kabul edilegelen, Goethe’nin “drei Grundformen” anlayışıdır. Batı Doğu Divanına eklediği notlar ve incelemelerde yer alan bu “temel” nitelikteki yazının çevirisini vermek isterim.</p>

  <p class="normal"><span class="idebold">Edebiyatın Doğal Biçimleri</span></p>

  <p class="normal"><span class="ideitalik">“Edebiyatın sadece üç hakiki doğal biçimi vardır: Net anlatıcı, coşkun heyecanlı ve bizzat eyleyici: Nesir, nazım ve tiyatro. Bu üç yazma tarzı, bir arada veya birbirinden ayrı varlığını sürdürebilir. En küçük şiirde bunları çoğu zaman bir arada bulabilirsiniz ve üstelik işte bu en dar mekândaki birleşmeleri sayesinde en muhteşem oluşumu ortaya çıkarırlar, bütün milletlerin o en değerli baladlarında açıkça fark ettiğimiz gibi. Eski Grek trajedisinde de bu üçünü aynı şekilde bir arada görürüz ve ancak belli bir zaman sırası içinde birbirlerinden ayrılırlar. Koro, başkişiyi oynadığı sürece nazım üste çıkmıştır; koro daha ziyade seyirci olunca ötekiler meydana çıkar ve nihayet, olayın bizzat ve ailecek toplandığı yerde, koro nahoş ve rahatsız edici hissedilir. Fransız trajedisinde başlangıç nesirdir, ortası dramatik ve tutkulu–coşkulu ilerleyen beşinci perdeye nazım denebilir.</span></p>

  <p class="normal"><span class="ideitalik">Homeros’un kahramanlık şiiri salt epiktir; halk ozanı hep ön plandadır, olup biteni aktarır o; daha önce kendisine sözü bırakmadığı, konuşmasını ve cevabını önceden haber verdiği hiç kimsenin ağzını açmaya hakkı yoktur. Dramın en güzel süsü olan karşılıklı konuşma parçalarına izin yoktur.</span></p>

  <p class="normal"><span class="ideitalik">Tarihsel bir konuyu işleyen çağdaş bir doğaçlamacıya pazar yerinde kulak verdik mi anlarız ki net olmak için önce anlatacaktır; sonra ve nihayet heyecanla coşacak ve ruhları peşinden sürükleyecektir. Bu unsurlar böylesine tuhaf bir şekilde iç içe geçirilebilir, edebiyat tarzları sonsuza kadar çeşitlidir; bu yüzden de yan yana veya art arda sıralayabilmek için bir düzen bulmak bu kadar güçtür. Ama eğer bu üç ana unsur bir daire içinde birbirinin karşısına konur da her bir unsurun tek başına hâkim olduğu örnek parçalar aranırsa, o zaman iş bir dereceye kadar kolaylaşır. Öyleyse bir ya da öbür tarafa eğilim gösteren örnekler toplansın, ta ki nihayet bütün üçünün birleşmesi ortaya çıksın ve böylece bütün daire kendi içinde bütünleşsin.</span></p>

  <p class="normal"><span class="ideitalik">Bu yolda güzel görüşlere ulaşılır, gerek edebiyat tarzlarının gerekse milletlerin karakterinin ve zevklerinin kronolojik güzel görüşlerine. Ve bu hareket tarzı başkalarına ders vermekten ziyade kendini yetiştirme, eğlenme ve ölçüt kazanmaya yaradığı halde, belki de hem dış tesadüfi biçimleri hem de iç, gerekli eski başlıkları, somut düzene sokacak bir şema koymak gerekir. Ama bunu denemek aynı tabiat bilgisinde, tabiata uygun bir düzeni akla sunmak için minerallerin ve bitkilerin dış özelliklerinin iç öğelerine bağıntılarını bulup çıkarmak kadar güç olacaktır.”</span><sup class="calibre3"><a href="../Text/geneledebiyat_split_102.html#footnote-100-53" id="footnote-100-53-backlink">[53]</a></sup></p>

  <p class="normal">Bovet gibi Petersen de (‘25) her bir “tür”ün belli bir dönemin esinlenmesine uygun düştüğü görüşündedir ama “mutlak bir kültür zirvesinde bütün türlerin aynı şekilde meyve verdiğini” ileri sürer.</p>

  <p class="normal">Macar asıllı Marksist edebiyatçı Lukács, ilk çalışmalarında “biçimlerin yansıtma karakteri”ni kabul eder (tarihsel olguların yansıtılmasıdır bu), <span class="ideitalik">Estetik</span> başlıklı kitabında ise salt yansıtma ilkesinin aşıldığını görürüz. “Tür”lerin oluşumunu “somut toplumsal tarihsel ihtiyaçlar”a bağlamaya devam etse de “tartışmasız bir gerçek” olarak nitelediği şey, “türler”in “bir kez kurgulandıktan sonra, temel ilkelerin muazzam bir sağlamlık, çekim ve gelişim kabiliyeti gösterdiği”dir.<sup class="calibre3"><a href="../Text/geneledebiyat_split_103.html#footnote-100-54" id="footnote-100-54-backlink">[54]</a></sup> Yani Lukács, estetik olguya, toplumsal–ekonomik olgu karşısında en azından görece bir dinamizm tanımaktadır. Bu dinamizm, “türler”in gelişim sürecini artık düpedüz toplumsal gelişim sürecinin kopyası olarak nitelendirir olmaktan çıkmıştır.</p>

  <p class="normal"><span class="idebold">Biyolojicilik ve Karşıt Tutumlar</span></p>

  <p class="normal">Brunetière ile Symonds, Darwinciliğin edebi türler kuramına aktarmacılığını yaparlar. Brunetière, Darwin’in görüşünü doğrudan tarihsel süreçlere uygular ve bundan da “tür”lerin gelişimi konusunda tarih felsefesi esaslı bir model çıkar.</p>

  <p class="normal">Amerikan edebiyat bilimcileri arasında da Darvinist görüşlere 20. yüzyıl başında bir geri dönüş fark edilir. Bu dönüş, Ehrenpreis’ın (1945) gösterdiğine göre eski, Herder’e kadar uzanan bir tarihi gelişim sürecinin yeniden formüle edilişidir. Ama bu uzun sürmez, hemen ardından edebiyat gelişimiyle biyolojik gelişimin bir tutulabilirliğine şüpheler başlar ve nihayet Brunetière’in tutumu tamamıyla reddedilir.</p>

  <p class="normal">Alman edebiyat bilimcileri arasında 1920’li 30’lu yıllarda tür kuramında gelişimci görüşleriyle Brunetière’e benzeyenler olmuştur ama daha çok Goethe’nin botanik çalışmalarındaki “<span class="ideitalik">Urform</span>” (ana biçim) görüşüyle bağ kurma eğilimi sergilerler. Mesela Petersen, bu “ana biçim”den “türlerin karşılıklı yardımlaşmayla doğduğunu”<sup class="calibre3"><a href="../Text/geneledebiyat_split_104.html#footnote-100-55" id="footnote-100-55-backlink">[55]</a></sup> ileri sürer, buna karşılık Petsch, Herder’in tabiat felsefesini andırır bir görüşle, “en yüce birimlere giden yolun böyle ilkel tarzlardan geçtiği”ni savunur.</p>

  <p class="normal"><span class="idebold">Deha Estetiğine Dayalı Görüşler</span></p>

  <p class="normal">Gelişim sürecinde bireyci–psikolojici görüşler, 1960’lı yıllara kadar sürer. Mesela Seidler’e göre, yazar edebi türleri eğer “onu ilerletiyorsa” kabul eder ama kendisi türleri “<span class="ideitalik">değiştirebilir ve bozabilir de</span>”<sup class="calibre3"><a href="../Text/geneledebiyat_split_105.html#footnote-100-56" id="footnote-100-56-backlink">[56]</a></sup> ve yazarın bunları kabul edişi de bozuşu da değer yargısının temelini teşkil eder:</p>

  <p class="normal"><span class="ideitalik">“Küçük yazarlar, kişisel yaratıcılık gücü az olan güvensizler, öğretilere nispeten sımsıkı bağlı kalırlar. Ama büyükler... yasalardan kurtulmaya çalışırlar.”</span><sup class="calibre3"><a href="../Text/geneledebiyat_split_106.html#footnote-100-57" id="footnote-100-57-backlink">[57]</a></sup></p>

  <p class="normal">Benzer görüşlere Wellek/Warren’da da rastlanır, Picois/Rousseau’da da. Keza edebiyat eleştirisini kesinlikle bireyci bir ifade estetiği temelinde gören nominalist edebiyat kuramcıları da benzer açıklamalar yapmıştır.</p>

  <p class="normal">Gelişimi sistem değişikliğinde görenlerin ise başında Formalistler gelir. Tinyanov’un “Edebiyat Gelişimi Üzerine” başlıklı makalesi (1927) Stridter’e göre on yıl süren tartışmanın özeti sayılır.<sup class="calibre3"><a href="../Text/geneledebiyat_split_107.html#footnote-100-58" id="footnote-100-58-backlink">[58]</a></sup> Formalist gerekçenin merkezi, yatay ve dikey incelemenin birleştirilmesidir. Yatay perspektifte süreklilik ile yenilenme ilişkisi üzerinde yoğunlaşılır. Oysa dikey perspektifte, tek tek türlerin sistem içinde değişen statüleri gözetilir. Şklovsky’nin sanatı ‘yabancılaştırma’ olarak niteleyişinde bile yenilenme görüşü, sürekliliğin karşısında kesin olarak öne geçer. Bu anlayışla mesela <span class="ideitalik">Tristram Shandy’</span> yi dünya edebiyatının en tipik romanı sayar.<sup class="calibre3"><a href="../Text/geneledebiyat_split_108.html#footnote-100-59" id="footnote-100-59-backlink">[59]</a></sup> Sterne’in bu eserini Tolstoy’un <span class="ideitalik">Savaş ve Barış’</span>ı gibi roman olarak nitelemesi, roman kurallarını zedelemesinden dolayıdır. Formalist görüşün tür kavramında önemli olan, yatayla dikey perspektifin birleştirilmesi, ‘tarih’ (gelişim) ile ‘yapı’nın (sistemin) bağlanmasıdır ki Tinyanov/Jakobson’un <span class="ideitalik">formülü ile: “Her sistem zorunlu olarak gelişim halinde bulunur ve öte yandan da gelişim, zorunlu olarak sistem karakteri gösterir.”</span><sup class="calibre3"><a href="../Text/geneledebiyat_split_109.html#footnote-100-60" id="footnote-100-60-backlink">[60]</a></sup></p>

  <p class="normal">Genel olarak denebilir ki bu görüşlere göre tarihsel süreç tamamıyla tesadüfi değildir, yapıların, mevcut yapılar bazında yeniden yapılanması olarak nitelenmelidir.</p>

  <p class="normal">Yüzeysel sınıflandırmalardan kaçınmak; yani bir tek ölçüye dayanmaktansa tür belirlemelerinde çeşitli ölçütlere bir arada başvurmak daha verimli olmaktadır. L. Wittgenstein’ ın (1889–1951) “aile benzerlikleri” kavramı, edebi türler için böyle çokyönlü ölçütlerden yararlanmayı öngörmüştür. Ona göre bir ailenin üyeleri arasındaki benzerlik, belli özellikler toplamıyla kendini gösterir; aile özellikleri demeti diyebileceğimiz bu özellikler toplamından aile bireylerinden her biri bazen bir, bazen birkaç, bazen de çok pay almış olurlar ama hiçbir zaman bir birey ailenin bütün özelliklerini gösteremez. Wittgenstein’ın bu düşünce modeli zamanımızda birçok kuramcı (mesela Ryan 1981, Fowler 1982, Goch 1992, Suerbaum 1993) tarafından benimsenmiştir. Türler teorisine uygulandığında Wittgenstein’ın düşünce modeli gereğince şöyle bir düşünce modeli çıkmaktadır: Bir edebi tür, “tür” olma niteliğini ancak kendisine dahil edilen metinler birden fazla ortak özellik gösteriyorsa kazanır ama öte yandan da tek eserin o türe dahil olmak için söz konusu özelliklerin hepsini göstermesi şart değildir, aileye ait olmayı kanıtlayacak kadar özellik taşıması yetecektir. Bir eser, farklı türlerin özelliklerini de üzerinde toplayabilir, bu yüzden de söz konusu türlerin her birine dahil edilebilir.</p>

  <p class="normal">Sonuç olarak edebi türler artık özellikleri sabit, kapalı sistemler değil, birbiriyle ilişkili, birbiriyle karşılaştırılabilir açık sistemler olarak kabul ediliyor, yani türlerin kapsama alanları genişleyebiliyor. Melez tür (<span class="ideitalik">hybride genres</span>) oluşumları da bu bağlamda devreye giriyor. Bir edebi eserin hangi özelliklerinden dolayı hangi türe dahil edilebileceği meselesi de okuyucunun ve eleştirmenin alımlama ve sezgi gücünü etkili kılıyor.<sup class="calibre3"><a href="../Text/geneledebiyat_split_110.html#footnote-100-61" id="footnote-100-61-backlink">[61]</a></sup></p>
</body>
</html>
