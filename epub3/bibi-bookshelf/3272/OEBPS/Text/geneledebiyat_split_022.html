<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>geneledebiyat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_27">5. REZEPTION ESTETİĞİ (ALIMLAMA ESTETİĞİ)</h2>

  <p class="ara-basl-k">Edebiyat incelemesinde metne bağlı, yani eserin kendisini esas alan kuramlardan biri olan yorumlamacılık (<span class="ideitalik">Hermeneutik</span>), giderek inceleyicinin, okuyucunun bu süreçteki payını fark etmeye başlamıştır. Yorumlamada alımlamanın, izlenimin önemi üzerinde durulurken “<span class="ideitalik">Rezeptionsästhetik</span>”, yani alımlamada odaklaşan bir kuram oluşur.</p>

  <p class="normal">Aslında edebiyat eserlerinin okunmak veya seyredilmek ya da dinlenmek üzere yayımlandığı hatta (bazı yazarlar “kendileri için” yazdıklarını söyleseler bile okunacağını bilirler) yazıldığı halde edebiyat incelemesinde okuyucuyu hesaba katma ilkesi oldukça yenidir. Kaldı ki okuyucudan tamamen bağımsız bir metin “manası” olup olmadığı da tartışmalıdır. Öte yandan metnin etkisi ile okuyucunun anlama sürecindeki katkısının ne tür bir ortak eylem oluşturduğu ve böyle bir durum varsa bunun objektif bilimsel bir eleştiride nasıl ortaya konabileceği ve tutarlı, normatif bir alımlamadan söz edilip edilemeyeceği de tartışmalıdır.</p>

  <p class="normal">Gadamer’in yorumlayıcı kuramı Konstanz şehrinde farklı ve eleştirel bir şekilde karşılanmıştır. Hans Robert Jauss, üniversitede ilk dersini, 1967 yılında “Edebiyat Tarihi, Edebiyat Biliminin Kışkırtması (mı)” konusunda verirken Gadamer’in tarihi nesnelliğini izler. Onun etkileme tarihi ve “ufuk erimesi” ilkesini kabul eder. Gadamer, <span class="ideitalik">Wahrheit und Methode</span> (Hakikat ve Yöntem, 1960) başlıklı kitabında, tarihsel bilinci de etki tarihi dokusunu vurgulayarak tarihsel anlama sürecini, ünlü bir ifadeyle “şimdi ile geçmişin ufuklarının erimesi” olarak adlandırmıştır.</p>

  <p class="normal">Okuma eyleminde, edebiyatı alımlamada deneyimin bireysel ve toplumsal deneyim olarak bir bakıma ufuk belirleyici etkisi vardır. Kişi, okuduğu edebiyat eserinde öncelikle kendi deneyim ve donanımına aşina şeyleri fark eder, olsa olsa bunlarla bağ kurabileceği bir adım ilerisini görebilir. Kendisine tamamıyla yabancı bir dünya sergileyen, tamamıyla yabancı bir dünyanın kapılarını açan bir eserden tat alması için az da olsa bir iki tutamak gerekir.</p>

  <p class="normal">“Deneyim ve beklenti ufku” (<span class="ideitalik">Erfahrungs– und Erwartungshorizont</span>), alımlama estetiğinde bir terim olmuştur. K. Mannheim’ın önerdiği bu terimi Jauss, şu tanımla edebiyat bilimine sokar:</p>

  <p class="normal"><span class="ideitalik">“Bir edebiyat eseri, yeni yayımlanmış da olsa bir bilişim boşluğunda kesin bir yenilik olarak ortaya çıkmaz, okuyucularını uyarmalarla, açık ve gizli işaretlerle, bildik belirtilerle veya örtük (implizit) göndermelerle, alımlamanın çok belli bir tarzı için hazırlar. Daha önce okunmuş şeyleri hatırlatır, okuyucuyu belli bir ruh haline sokar ve daha başlangıcıyla, ‘orta ve son’ için öyle beklentiler yaratır ki bunlar eser boyunca, türün veya metin tarzının belli oyun kurallarına göre ayakta tutulur veya değiştirilir, başka yana çekilir ya da ironik olarak çözülür... Ufuk belirlemesinin devamı, süreci ve ufuk değiştirme süreci de aynı şekilde her bir metnin tür oluşturan metin dizisiyle ilişkisini belirler. Yeni metin okuyucuda (dinleyicide) daha önceki metinlerden tanıdığı beklenti ve oyun kuralları ufkunu uyandırır ki bunlar sonradan karıştırılır, düzeltilir, değiştirilir ya da sadece kopyalanır. Çeşitleme ve düzelti, oyun alanını belirler, değiştirme ve kopyalama ise tür yapısının sınırlarını.”</span><sup class="calibre3"><a href="../Text/geneledebiyat_split_166.html#footnote-100-117" id="footnote-100-117-backlink">[117]</a></sup></p>

  <p class="normal">Bireysel, öznel beklentilere gelince: Bunlar çeşitli bileşenlerden oluşur: Hoşlanma, hoşça vakit geçirme, yeni şeyler öğrenme, deneyimini artırma, heyecanlanma, arınma, aydınlanma isteği gibi. Biyografik ayrıntılar, psikolojik görüşler, toplumsal gerçekler, tarihi olaylar okuyucunun inançsal, düşünsel ve estetik ilgilerine göre “çekici” gelebilir. En yalın haliyle bu ilgi, edebi eserde canlandırılan kişilerle özdeşleşme, kendini onların yerine koyma, onlara acıma veya özenme şeklinde kendini gösterir. Estetik beklenti ise o ilginin gelişmiş bir aşamasıdır. Eserde işlenen olayın nasıl sunulduğu, kurgunun niteliği, düşüncelerin doyuruculuğu, bu aşamanın beklentisi içindedir.</p>

  <p class="normal">H. S. Daemmrich, okuyucunun edebi metne yaklaşımında birbirinden kesin çizgilerle ayrılmasa da üç ana fark tespit ediyor. Okuyucu ya bilgilenme peşindedir ya yaşantılarla ilgilidir ya da biçimleme eylemiyle.</p>

  <p class="normal">Bilgilenme peşinde olan okuyucu edebi metinde doyurucu bilgiler arar, okurken arar ve eleştirel bir şekilde kurcalar, metinde gerçekliğin hayalini görür. Beklediği şeyler tasvirler ve mana katmanlarıdır.</p>

  <p class="normal">Yaşantılara meraklı okuyucu, metinde kendi duygularını derinleştirecek yaşantılar arar. Okurken arayıcıdır, duygusaldır. Metinde kurmaca gerçekliği görür. Beklentisi hikâye ve hakikattir.</p>

  <p class="normal">Biçimleme eylemine ilgi duyan okuyucu, metinde hayatını zenginleştirecek sanat deneyimleri arar. Okurken arayıcıdır, hem yoğun bir şekilde kendini verir hem de mesafe kazanmayı bilir. Metinde kurgusal ilişkiler görür, beklentisi sanat hakikati, yani biçimlemelerdir. Bu üç okuyucu tipine edebi eserin neler verdiğini de Daemmrich şöyle saptıyor:</p>

  <p class="normal">Bilgi peşinde olana deneyim, açıklamalar ve dünyaya dönüklük; yaşantı meraklısına yaşantı, nüfuz etme, benliğe dönüklük; biçimlemeye, estetiğe ilgi duyana ise yaşantı deneyimi, yansıtılmış ben, dünyada kendi olmak.<sup class="calibre3"><a href="../Text/geneledebiyat_split_167.html#footnote-100-118" id="footnote-100-118-backlink">[118]</a></sup></p>

  <p class="normal">Şimdi tekrar Jauss’a ve onun alımlama estetiğine dönelim. Jauss, edebiyat tarihini eserlerin okuyucularca alımlanmasının bir süreci ve eserlerin yazarlara etkisinin bir süreci olarak görmekle üretme ve yaratma estetiğini alımlama ve etki estetiğine dayandırmaya çalışır. Belli bir dönemin okuyucu kitlesinin, edebi eser karşısında devreye soktuğu beklenti ufkunun yeniden çizilmesini ister. Ama Gadamer’den farklı olarak “klasiği” ölçü olarak değil, sadece tarihi bir an olarak görür. Bu nedenle de ona göre edebiyat tarihini anlama süreci, aktarılan, rivayet edilen bir olguya yaklaşma değil, olsa olsa edebiyatla tarih arasındaki uçuruma bir köprü kurma denemesidir.</p>

  <p class="normal">Jauss, Hirsch’in yazarı odak gören geleneksel anlayışının tersine, okuyucunun üretkenlik işlevini vurgular. Jauss, 19. yüzyıldan beri edebiyat tarihinde, 20. yüzyılda da hem Marksist hem de Yapısalcı edebiyat kuramlarında okuyucu kitlesinin ihmal edildiğini vurgular. Bu kuramların edebiyat gerçeğini “kapalı bir üretim ve sunma estetiği içinde” gördüğünü ve böylece de edebiyatın bir boyutunu yok saydıklarını söyler. Bu, Jauss’a göre edebiyatın kayıtsız şartsız estetik karakterine ve toplumsal işlevine, yani “alımlama ve etki boyutuna dahildir.”<sup class="calibre3"><a href="../Text/geneledebiyat_split_168.html#footnote-100-119" id="footnote-100-119-backlink">[119]</a></sup></p>

  <p class="normal">Sanatta gelenek sorunu ise Jauss’a göre “organik, kendiliğinden işleyen bir oluşum, substansiyel bir dayanıklılık veya salt bir ‘miras koruma’ değildir. Gelenek, elemeyi öngürür. Geçmiş sanatın şimdiki alımlamada etkisinin fark edildiği her yerde gelenek, elemeyi öngörür.”<sup class="calibre3"><a href="../Text/geneledebiyat_split_169.html#footnote-100-120" id="footnote-100-120-backlink">[120]</a></sup></p>

  <p class="normal">Yine Konstanz Üniversitesi’nde bir başka edebiyat bilimci, Anglist Wolfgang Iser ise, ilk dersini eserle okuyucu ilişkisi konusunda verir: Metinlerin Sesleniş Kurgusu (<span class="ideitalik">Die Appelstruktur der Texte</span>) başlıklı bu derste anlamları olduğu gibi yeniden kurgulanan özler olarak değil, okuma süreci içinde, metin ile okuyucunun ortak etkinliğinin ürünü olarak niteler. Roman Ingarden’in 1931 yılında yayımladığı eseri <span class="ideitalik">Das literarische Kunstwerk</span>’den (Edebi Sanat Eseri) hareket eder. Ingarden, edebiyat eserinin şematize edilmiş görüşlerden oluştuğunu ve ancak somutlaştırma (<span class="ideitalik">Konkretisation</span>) süreciyle anlamlı bir fenomene dönüştüğünü ileri sürmüştü. Iser ise onun bu “somutlaştırma” terimini okuyucuya mal etmekle bir yöntem adımı atmıştır. Iser’e göre edebi metin, bütün öteki metinlerden farklıdır. Ötekiler, metinden tamamen bağımsız, var olan bir konuyu ortaya koyar veya anlatırken edebi metinde anlatma biçimi okuyucuyu ortak etkinliğe çağırır. Yalnız göz ardı edilmeyecek bir nokta vardır: Edebi metin, okuyucunun düpedüz aynası da değildir. Bildik dünyayı değiştiren ve yabancılaştıran tutumlar, bakış açıları sunar. Bunun sonucunda ise yine de belli bir belirsizlik ortaya çıkar ki işte bu belirsizlik, okuyucunun kendine göre şekil vereceği bir alandır. Iser’e göre, metni kendi deneyimine indirgeyen okuyucu, onu normale indirgemiş olur, bu yüzden de özel edebi niteliği ıska geçer. Oysa bildik dünya ile edebi dünyanın farkını algılayan kişi, edebi metnin asıl niteliğini, edebiyat kalitesini ortaya çıkarır. Iser bu görüşünü <span class="ideitalik">Der implizite Leser. Kommunikationsformen des Romans von Bunyan bis Beckett</span> (1972) başlıklı kitabında işler. “İmplizit” (örtük) okuyucu terimini kitabının başlığında kullanan Iser, <span class="ideitalik">Der Akt des Lesens</span>’de (Okuma Edimi, 1976) bundan ne anladığını açıklar. Eskinin “ideal”, “fiktif”, “planlanmış” okuyucusundan farklı olarak “implizit” (<span class="ideitalik">İng. implied</span>) okuyucu, “gerçek bir varlık” değildir, “kurmaca bir metnin, muhtemel okuyucularına alımlama şartları olarak sunduğu önyönlendirmelerin tümünü temsil eder.”</p>

  <p class="normal">Iser’in odak kavramları olan “implizit” okuyucu ya da “boşluklar”la (<span class="ideitalik">Leerstelle</span>) tam olarak neyi kastettiği kolay anlaşılamamıştır. Düşüncelerini açımlamada farklı kuram ve düşünce modellerine başvurduğu ve bu yüzden kavram merceğiyle durmadan oynadığı ileri sürülmüştür.<sup class="calibre3"><a href="../Text/geneledebiyat_split_170.html#footnote-100-121" id="footnote-100-121-backlink">[121]</a></sup><span class="ideitalik">Der Akt des Lesens</span> başlıklı eserini metin kuramı, anlama kuramı ve metin–okuyucu etkileşimi bölümlerine ayırır. Okuma sırasında anlam nasıl oluşturulmaktadır, metnin ve okuyucunun rolü nedir sorusuna Iser, itidalli bir cevap verir: Ne metnin anlamı kendi içinde tam olarak mevcuttur ve nesnel bilimsel bir yolla tam olarak çıkarılabilir ne de metin, herhangi sıradan bir okuyucunun yansıtma yüzeyidir. Edebi metinler bazı bakımlardan sabittir, bazı bakımlardan ise belirsiz.</p>

  <p class="normal">Okuyucunun varlığını Iser’den çok daha köklü bir şekilde ortaya koyan, Roland Barthes olmuştur. 1970’de yayımlanan kitabında ileri sürdüğü bu düşünceyi Balzac’ın noveli <span class="ideitalik">Sarrasine’</span>in çözümlemesinde uygular. <span class="ideitalik">“Edebiyatımız, metnin üreticisiyle tüketicisi, sahibi ile alıcısı, yazarı ile okuyucusu arasındaki edebi kurumu ayakta tutan insafsız bir tecritle belirlenmiştir. Böyle bir okuyucu avareliğe düşer.”</span><sup class="calibre3"><a href="../Text/geneledebiyat_split_171.html#footnote-100-122" id="footnote-100-122-backlink">[122]</a></sup></p>

  <p class="normal">Iser, bilincin önceden hipotez kurma yeteneği sayesinde, okuyucunun, okuma sırasında, metin öğelerinin ortaya çıkıp yok olması sürecinde, durmadan beklentinin onaylanması veya yeniden gözden geçirilmesiyle, kafasında bir bütün, “tutarlı bir açımlama” (<span class="ideitalik">konsistente Interpretation</span>) oluşturur, der.<sup class="calibre3"><a href="../Text/geneledebiyat_split_172.html#footnote-100-123" id="footnote-100-123-backlink">[123]</a></sup></p>

  <p class="normal">“<span class="ideitalik">Bilanzierung defizitärer Realitäten</span>” (Eksik gerçeklerin hesabının çıkarılması) Iser’in okuma modelinde ortaya koyduğu muğlak kavramlardan bir başkasıdır. Keza “<span class="ideitalik">implizit</span>” (örtük), okuyucunun ideal okuyucu olmadığı söylenirse de Iser’in bu kavramında fiktif ideal, daha doğrusu edebiyat bilimci, donanımlı eleştirmen okuyucuyu kastettiği anlaşılmaktadır.</p>

  <p class="normal">Edebi metinlerde söylenenle kastedilen arasında her zaman tam bir çakışma olmadığını, “göstermekle gizlemenin diyalektiği” (<span class="ideitalik">Dialektik von Zeigen und Verschweigen</span>) şeklinde formüle eder ve (Iser, <span class="ideitalik">Der Akt des Lesens,</span> s. 265) der ki “Gizlenen şey [...] ve boşluklar [...], okuyucuyu, söylenmeyeni sezgisel bir şekilde genel olarak bulup çıkarmaya özendirir. [...] İletişim süreci, gösterme ile gizleme arasındaki diyalektikle harekete geçirilir ve ayarlanır.” (a.g.e., s. 264)</p>

  <p class="normal">Iser’e göre kurmaca metinler yalnız pragmatik bakımdan değil, semantik bakımdan da belirsizlik gösterirler. Dokularında okuyucuyu tamamlamaya, yorumlamaya götüren, hayal gücünü, düşüncelerini harekete geçiren “boşluklar” vardır. “Belirsizlik” terimini Roman Ingarden’den alıp bunun üzerinde durduğu görülür. Ayrıca bu belirsizliğin nedenlerini, çeşitlerini de araştırıp “boşluklar”dan (“<span class="ideitalik">Leerstellen</span>”) ve “reddetmeler”den (“<span class="ideitalik">Negationen</span>”) söz eder. Boşlukları “tanımlanmamış ilişkiler”, “bağıntı kurma gerekliliği”, “bağlanabilirliğin yarım bırakılması” gibi açıklamalarla daha da muğlaklaştırmıştır.</p>

  <p class="normal">Iser’e yöneltilen eleştiriler onun örtük okuyucu kavramında odaklaşır. Okuyucunun gerçek okuyucu olarak ele alınmasının ve de yorumlama alımlama işinin okuyucu gruplarının donanım ve yeterliliklerine göre değiştiğinin üzerinde durulmasının gereği ileri sürülmüştür (mesela Fischer tarafından).</p>

  <p class="normal">Edebiyat eserinin, edebi metnin anlamını, değerini ancak eserle okuyucusu arasındaki alışverişe bağlamak, alımlamayla nesnelleştirici çözümlemenin ilişkisi ne olacak sorusunu gündeme getirir. Rainer Warning’in seçkisi <span class="ideitalik">Rezeptionsästhetik–Theorie und Praxis</span>’de (Münih, 1975) ve Gunter Grimm’in <span class="ideitalik">Rezeptionsgeschichte</span> (1977) başlıklı kitabında bu kuramın eleştirilerini ve uygulama örneklerini görmek mümkündür. Iser, okuma edimini, estetik etki teorisini ele aldığı kitabı <span class="ideitalik">Der Akt des Lesens. Theorie ästhetischer Wirkung</span>’ da (1976) metni, okuyucunun metinde belirlenmiş okuma edimi özelliğine uygun olarak okumakla somutlaştırdığı bir “partisyon” olarak niteler. Yazar, metnin yol açtığı algılama dispozisyonu sayesinde ve satır aralarının imkân verdiği metnin segmentleri ve perspektifleri ile metinde kendini ortaya koyar. Okuyucu ise okumanın edim kurgusunu somutlaştırır ve bu oyun boşlukları çerçevesinde yorum ve anlam üretir.</p>

  <p class="normal">Alımlama estetiğine gelen eleştiriler, okuma yaşantısının böylesine ayrıntılı analizinin ister istemez bireysel zevklerin ve tepkilerin öznelliğinde son bulacağıdır. Bu eleştiriler Jauss’u etkiyi metinden kaynaklanan, alımlamayı ise okuyucudan kaynaklanan somutlaştırma öğesi olarak tanımlamaya götürmüştür. Eseri ve yazarını merkez alan incelemeden yana olanların sorusu, yani doğru ve yanlış yorumlamanın ölçütü ne olacak sorusu cevapsız kalmaktadır.</p>

  <p class="normal">Konstanz Alımlama Estetiği Ekolü, edebiyat bilimini tarihsel bir iletişim sosyolojisine yöneltmiş, Gadamer gibi anlama sürecinden bağımsız olarak mevcut bir anlama nesnesi tasarımını kabul etmemiş, fakat Gadamer’in, Formalizm ve Strüktüralizmle sağlanan analiz araçlarını devreye sokan metotları reddetmesine karşı çıkmıştır.</p>

  <p class="normal">Okuyucunun önemini devreye sokan alımlamacı kuramlardan bir başkası, “Ampirik” (deneysel–deneyimsel) edebiyat bilimi kuramıdır.</p>

  <p class="normal">Yorumlamacı alımlama araştırmalarında, eser ve alımlama çözümlemelerinin ortaklaşa yürütülmesi söz konusuyken, ampirik edebiyat biliminde eserle alımlama arasında kesin bir ayrım yapılmıştır. Edebiyat sosyolojisi nasıl ampirik yönteme rağbet ediyorsa burada da eserin estetik kalitesi önemsenmiyor, sadece “<span class="ideitalik">kommunikativ</span>” fonksiyonu yani iletişimsel işlevi araştırılıyor.</p>

  <p class="normal">Ampirik edebiyat bilimi, Almanya’da 1972 yılında Norbert Groeben tarafından kurulmuştur. 1980 yılında ise Siegfried J. Schmidt’in <span class="ideitalik">Ampirik Edebiyat Biliminin Ana Çizgileri</span> (Grundriß der empirischen Wissenschaft) başlıklı kitabıyla ayrıntılı bir temele oturtulmuştur. Daha sonraki çalışmalar alımlamacı kurama bir zenginlik getirmekten çok teori oluşturmaya yönelmiş ve metin kurguları ve alımlama tarzlarına pek yenilik sağlamamıştır. Oysa yeni bir Pozitivizmle bağlantı kurulabilirdi.<sup class="calibre3"><a href="../Text/geneledebiyat_split_173.html#footnote-100-124" id="footnote-100-124-backlink">[124]</a></sup></p>

  <p class="normal">Ampirik (deneyci) edebiyat biliminde çeşitli görüşler vardır. Groeben’in kurucusu olduğu ekol, psikolojiden yola çıkarken ve okuyucuya yönelik araştırma yaparken S. Schmidt’in yolu daha çok dilbilimi ve iletişim bilimini temel alır. Artık metinle okuyucusu değildir çıkış noktası; üretim, tanıtma, alımlama ve işleme alanlarında edebiyat eylemidir. Mesela Groeben ile Schmidt’in alımlamadan anladıkları birbirinden farklıdır. Groeben’e göre alımlama, “bilgiyi özümleme”dir, metnin dilbilimsel aktarımını hayat bilgisiyle birleş<span class="ideitalik">tirmektir.</span> Oysa Schmidt şöyle der: <span class="ideitalik">“Alımlamak demek, iletişim öğeleri kurgulamak demektir, mana çıkarmak değil. Edebiyat sisteminde iletişimsel üretimi, edebi verilerin algılanması vesilesiyle olur.”</span><sup class="calibre3"><a href="../Text/geneledebiyat_split_174.html#footnote-100-125" id="footnote-100-125-backlink">[125]</a></sup></p>

  <p class="normal">Ampirik edebiyat kuramı, <span class="ideitalik">hermeneutik</span> tartışma 70’li yıllarda durulsa da alımlamacı araştırmaların ampirik ve teorik çizgide ilerleme çabalarını göstermektedir.</p>

  <p class="normal">Edebiyat biliminde alımlamacı görüş (<span class="ideitalik">Rezeptionsästhetik</span>), kanımca bir bakıma sanat eserinin, edebiyatın da bir ticari değeri oluşunun hesaba katılmasının sonucudur. Ticarette müşteri, burada alımlayıcıdır, onun zevkleri, anlayışı, beklentisi göz önünde tutulmaktadır bu görüşe göre. Postmodernist dönemin çoğunluğa seslenme ya da seçkinciliğin tek ölçülükten indirilmesi ilkelerinin edebiyat piyasasına, oradan da edebiyat bilimine yansımasıdır bu. Ama başka bir yönü de eserden eleştirmene, yazardan yazara gidip gelen alımlama sürecinin incelenmesidir. Çünkü eleştirmen de öncelikle iyi bir okuyucudur, yazar da yalnızca yazmaz, okuyarak, klasikleri ve çağdaşlarını okuyarak, yani onları alımlayarak kültürel ve sanatsal donanımını geliştirir.</p>
</body>
</html>
