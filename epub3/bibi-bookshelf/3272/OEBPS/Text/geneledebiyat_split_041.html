<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>geneledebiyat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_41">6. REALİZM (GERÇEKÇİLİK)</h2>

  <p class="normal">Akım olarak Realizm hemen hemen bütün Avrupa edebiyatlarında 1830 ile 1880 arası elli yılı kapsar. Başlangıcı, Romantizmin sonlarına ulaşmasının ardından olmuştur, bitişi de sanat görüşlerindeki Natüralizmle son bulan aşırılaşmadır. Realizmin temelinde, gerçeklik anlayışında, sanatın görevleri konusunda Hümanizm, Klasisizm ve Romantizmin görüşleriyle hiç uyuşmayan bir anlayış vardır. Realistlere göre sanat, insan hayatının, titiz bir gözlem ve dakik bir analize dayalı hakiki bir tablosunu sunmalıydı. Bunun biçimsel göstergeleri, gerçekçi bir tıpatıplık gösteren tasvirler, net çevre ve kişi betimlemeleridir.</p>

  <p class="normal">Realizm, önce bir felsefe kavramıydı, sonra ona bağlı olarak edebiyat bilimi ve sanat tarihi, hatta tarih ve diğer bilimlerde kullanılır oldu. Bir bilim kavramı olarak Realizm, duyularla algılanabilir gerçekliği esas alan bir düşünsel tutumdur, yani idealizmin karşıtıdır. Edebiyatta bir akımın adı olmanın ötesinde bir de genel üslup özelliğidir. “Realist üslup” denince kastedilen, var olan gerçekleri ve ilişkileri gerçeğe sadık bir şekilde işlemeyi amaç edinen bir tutumdur. Karşıtı olduğu idealist üslupta ise nesneleri ya idealize ederek muğlaklaştırmaktan ya da daha başından akıldışı konuları seçmekten söz edilebilir. Realist üslup her dönemde çeşitli yazarların farklı çağlarında kendini gösterebilir. Mesela Euripides’in trajedileri, Aristophanes’in komedileri, geç Roma edebiyatı, hatta geç Ortaçağ fabları, Boccaccio’nun novelleri, hicivler realist üslup örnekleridir. Keza 17. yüzyılda Grimmelshausen’in ayrıntılı tıpatıp günlük hayat tabloları, 18. yüzyılda Fielding’in ve Richardson’un “içsel gerçeklik” tasvirleri... Schiller, <span class="ideitalik">Über Naive und Sentimentalische Dichtung</span> (1795–96) (Doğalcı ve Düşünselci Edebiyat Üzerine) başlıklı yazısında Realizme bir üslup çeşidi olarak değinmiştir.</p>

  <p class="normal">Bir edebiyat akımı niteliğiyle Realizmin kuram ve uygulamasında Fransa öncüdür. Sert bir toplum eleştirisi ve burjuva karşıtı tutumu Fransız Realizmi’nin en belirgin özellikleridir. <span class="ideitalik">Madame Bovary</span> (1857) romanıyla G. Flaubert, <span class="ideitalik">Le Rouge et Le Noir</span> (1830) (Kırmızı ve Siyah) romanıyla Stendhal, <span class="ideitalik">La Comédie Humaine</span> (1829–54) romanlar dizisi ile H. de Balzac ve Goncourt Kardeşler, Realizmin klasiklerini yaratmışlardır. J. Champfleury ise <span class="ideitalik">Le Réalizme</span> (1857) başlıklı yazılarıyla Realizmin üslup ve akım özelliklerini tespit etmiştir.</p>

  <p class="normal">Alman edebiyatında Büchner, Grabbe, Immermann, Droste–Hülshoff, H. Heine gibi yazar ve şairleriyle Junges Deutschland ve Vormärz ekolleri Realizmin öncüleri sayılır. Ancak 1848 Devrimi’nden sonra Almanya’da Realizm belli bir akım olmuştur. Realizmin Alman çeşitlemesi olarak O. Ludwig, <span class="ideitalik">Poetischer Realismus</span> (şiirsel gerçekçilik) terimini yerleştirmiştir. “Şiirsel gerçekçiliğin” Fransız Realizmi’nden farkı, toplum eleştirisinde çok daha hafif kalışıdır, gerçekliği bir türlü titiz yansıtma çabasına rağmen “şiirsel” bir törpüden geçirmesi, çirkinlik gibi aşırı yanları budamasıdır, keza anlatım açısının öznelliğidir. Anlatım tarzında çoğu zaman mesafeli bir mizah tonu vardır. Şiirsel gerçekçilik, Keller’in <span class="ideitalik">Der Grüne Heinrich</span>’i (Yeşil Heinrich, 1854–1855) Stifter’in <span class="ideitalik">Der Nachsommer</span>’i (Pastırma Yazı, 1857) gibi önemli romanlar vermişse de kısa nesir türü olan “novel”de daha başarılı olmuştur. <span class="ideitalik">Stifter Bunte Steine</span>” (Renkli Taşlar, 1853), Keller <span class="ideitalik">Die Leute von Seldwyla</span> (Seldwyla Halkı, 1856–74), C. F. Meyer <span class="ideitalik">Die Versuchung des Pescara</span> (Pescara’nın Sınanması, 1887), Th. Storm <span class="ideitalik">Der Schimmelreiter</span> (Beyaz Atlı, 1888) novelleriyle bu dönemin ve bu türün kalıcı örneklerini vermişlerdir. Th. Mann ve Fontane (<span class="ideitalik">Effi Briest</span> romanıyla) Realizmin burjuva gerçekçiliği (Bürgerlicher Realismus) sınıfına sokulmaktadır. “Bürgerlicher Realismus”dan 20. yüzyılda eleştirel gerçekçilik “Kritischer Realismus” çıkmıştır ki en önemli üç temsilcisi A. Döblin, L. Feuchtwanger, Heinrich Mann’dır. Dramda Hebbel Alman Realizminin odak yazarıdır. Şiirde Storm ve Meyer, Realizmin temsilcisi olarak bilinirler. (Alman realistleri hakkında geniş bilgi için Yeni Alman Edebiyatı Tarihi kitabıma bakılabilir.)</p>

  <p class="normal">Fransa ve Almanya’nın dışında Avrupa’da Realizmin temsilcilerine gelince: İngiltere’de C. Dickens, W. M. Thackeray, Rusya’da I. S. Turgenyev, F. M. Dostoyevski, L. N. Tolstoy ve Amerika’da sembolist realist olarak adlandırılan 19. yüzyıl edebiyatı (H. Melville, N. Hawthorne) başlıca isimlerdir.</p>

  <p class="ara-basl-k"><span class="idebold">7. NatÜralİzm (DoĞalcIlIk)</span></p>

  <p class="normal">Avrupa edebiyatında 1870–1900 arası etkinliğini sürdürmüş olan Natüralizm akımı, “tabiat”ın, yani duyularla algılanabilir gerçekliğin tıpatıp yansıtılmasını estetik ilke edinmiştir. Endüstrileşme sürecinde ortaya çıkan ekonomik ve ahlaki bunalım, büyük şehirlerin hali, burjuvanın eleştirilmesi (burjuvanın ahlak konusunda çifte standardı, endüstri toplumunun sorunlara karşı ilgisizliği) Natüralizmin odak konularıydı. Sosyal devrimcilik birçok natüralist yazarın baş özelliğiydi.</p>

  <p class="normal">Natüralizmin kökleri, düşünce tarihi açısından Realizm içinde yer alır, ama onu aşar, çünkü tabiatı “şiirsel”leştirmez, olduğu gibi yansıtmayı amaçlar. Tabiatın, natüralistler için hiçbir düşünsel arka planı yoktur. Natüralizmin temelinde deneysel tabiat bilimlerinin verileri ve buna dayanan pozitivizm felsefesi, keza Bernard’ın fizyolojisi, Darwin’in evrim kuramı ve maddeci görüşle değerlendirilmiş kalıtım yasaları (Buna göre insan, biyolojik süreç zincirinin bir halkasıdır), H. Taine’nin çevre anlayışı vardır. Buna göre insan, kalıtım ve çevre koşullarıyla belirlenmiş bir yaratıktır. Natüralizme zemin hazırlayanlar arasında K. Marx ve F. Engels’in sosyal problemler konusunda edebi tartışmaları da yer alır. Bu öğretilerden sonuçlar çıkaran ve edebiyat kuramı yapan, Goncourt Kardeşler olmuştur.</p>

  <p class="normal">Avrupa Natüralizminin asıl programcısı ve tartışmasız başı, E. Zola’dır (1840–1902). Doğalcı estetiği <span class="ideitalik">Le roman expérimental’da</span> (Deneysel Roman, 1880) sanatı, tabiat bilimi metotlarıyla edebi bir deney olarak tanımlar. Bu deney, belirlenmiş insan varlığının nedensel ilişkilerini eksiksiz kanıtlamak zorundaydı. Yazarın keyfine bırakılan şey, yalnızca konunun seçimi ve düzenleme ilkeleriydi. Zola, H. Taine’nin felsefesi ve sanat kavramıyla, keza Darwin’in kalıtım kuramına dayalı tıp incelemeleriyle oluşturduğu metodunu Balzac’tan farklı olarak “Natüralizm” diye adlandırmıştır. Zola’nın deneysel roman kuramına göre romancı, bir biliminsanı, bir tabip gibi, tam bir objektiflik içinde, bireyin kalıtımla geçen hastalık ya da eğilimlerinin toplum organizması içindeki görüntülerini araştırıp dile getirmekle yasa koyuculara, siyasilere yardımcı olmalıydı. <span class="ideitalik">Deneysel Roman</span> başlıklı bu ünlü yazısında Emile Zola şöyle der:</p>

  <p class="normal"><span class="ideitalik">“Bütün mesele, olguları doğadan almak, arkasından da bu olguların nasıl işlendiğini incelemekten ibaret; ama bunu yaparken de olguların doğa yasalarından uzaklaşmaksızın, çeşitli çevrelerde ve çeşitli koşullar içinde ne gibi değişikliklere uğradıklarını incelemek gerek. İşin sonunda, insan üzerinde, bir yandan bir kişi olan insan, öte yandan da toplumun bir üyesi olan insan üzerinde bilimsel bir bilgi edinmek var.</span></p>

  <p class="normal"><span class="ideitalik">Bu konuda, kimyadaki hatta fizyolojideki kadar kesin bir dille konuşmanın olanaksız olduğunu biliyorum. Tutkuları bölümlere ayıracak ve onları çözümlemek olanağını bize verecek ayraçların neler olduğunu henüz bilmiyoruz. [...] Deneysel romancı eğer bilimlerin en karanlığında, en karışığında henüz el yordamı ile ilerliyorsa, bu sözü geçen bilimin var olmasına engel olamaz. Bugünkü anlamıyla natüralist romanın gerçek bir deney olduğundan şüphe edemeyiz; gözlemden yaralanarak romancının insan üzerinde yaptığı gerçek bir deney.”</span></p>

  <p class="normal">Yazarı ahlak alanında yardıma çağıran, biliminsanı gibi ilerlemeye katkısını bekleyen bu teori, Zola’yı sanat=bilim gibi yanlış bir inanca sürüklemiştir. Biyolojik–determinist bakış açısıyla konularını hastalarla, istisnaî durumlarla sınırlamakla yetinmiştir. Öte yandan sanatçıdan bilimsel donanım beklemesi, sanatın toplumsal yanını öne çıkarması bir bakıma olumlu olarak nitelenebilir. Zola’nın deneysel roman kuramı, Natüralizmin manifestosu olarak sayılmıştır. <span class="ideitalik">“Sanat, bir mizaç açısından görülmüş bir tabiat parçası”</span> demekti. Zola, bu programı 20 ciltlik roman dizisi <span class="ideitalik">Les Rougon–Macquart</span>’da (1871–93) gerçekleştirir. Fransız edebiyatında Zola’nın yanında G. de Maupassant’ın novelleri, H. Becque’in dramları Natüralizmin zirveleri olarak anılır.</p>

  <p class="normal">Benzer bir gelişim, 1870’lerden başlayarak İskandinav ülkelerinde görülür. Burada H. Ibsen’in toplum eleştirisi esaslı dramları, mesela <span class="ideitalik">Samfundets Stotter</span> (Toplumun Payandaları), <span class="ideitalik">Et Dukkehjem</span> (Nora), A. Strindberg’in nesir ve tiyatro eserleri ortaya çıkar. Rusya’dan da benzer hamleler gelir: F. M. Dostoyevski ve L. N. Tolstoy (özellikle köy dramı <span class="ideitalik">Vlast tme</span> (1886, Karanlığın Gücü) akımın üstadlarıdır. Alman Natüralizmi önce tamamıyla Zola’nın etkisindeyken 1887’den itibaren Ibsen, Tolstoy ve Dostoyevski çizgisine girer. İlk dönem (1880–1886) ilke tartışmalarıyla biçimlenirken Münih çevresi (G. Conrad, D. von Liliencron, O. E. Hartleben) ve Berlin çevresi (Friedrichshagen Şairleri) yeni edebiyat zihniyeti, eskinin şiddetle reddine dayanıyordu. Önemli dergiler, Hart Kardeşlerin “Kritische Waffengänge”si (1882–84), M. C. Conrad’ın “Die Gesellschaft”ıdır (1885–1902). İlke yazıları Berlinli Durch’da, <span class="ideitalik">Bölsche’nin Die naturwissenschaftlichen Grundlagen der Poesie</span> (Şiirin Tabiat Bilimsel Temelleri, 1887) ve A. Holz’un <span class="ideitalik">Die Kunst, ihr Wesen und ihre Gesetze</span> (Sanat, Niteliği ve Yasaları, 1891) başlığıyla yayımlandı. A. Holz bu yazısında ilk olarak yeni bir natüralist anlatım tekniği geliştirir: Bir olayı, oluşumuna zaman bakımından denk düşen titiz bir anlatımla fotoğraf netliğinde, saniye üslubuyla (Sekundenstil) işlemek. Holz, özgür yaratıcılığı, kurmacayı, konuyu seçip düzenlemeyi kabul etmiyordu. Zola’yı aşan bu tutarlı doğalcılığı (<span class="ideitalik">konsequenter Naturalismus</span>) şöyle dile getirir:</p>

  <p class="normal"><span class="ideitalik">“Sanat, yeniden tabiat olma çabası içindedir. İçinde bulunduğu yeniden üretme (reproduktion) şartları ve bu şartların kullanılması ölçüsünde tabiat olur.”</span></p>

  <p class="normal">Alman Natüralizminin asıl dönemi (1886–1895), G. Hauptmann’ın (1862–1946) tiyatro eserleriyle gerçekleşir. Hauptmann, Zola’dan çevre tasvirlerinde toplumsal ve ruhsal mekanizmaların ortaya çıkarılmasında, A. Holz’dan mini tasvir tekniğinde, Ibsen’den analitik dram yapısında yararlanarak etkili sosyal dramlar yaratmıştır. Alman natüralist dramı Avrupa çapında önem kazanmıştır, ama nesir alanında Fransız ve Rus eserlerinin gerisinde kalmıştır. J. Schlaf ve A. Holz’un nesir eskizleri, Hauptmann’ın noveli <span class="ideitalik">Bahnwärter Thiel</span> (Hat bekçisi Thiel, 1892) bir dereceye kadar anılmaya değer örneklerdir. Şiirde geleneksel çizgi devam etmiş, yalnız A. Holz <span class="ideitalik">Phantasus</span> (1898–1899) başlıklı iki şiir kitapçığıyla yeni yollar denemiştir. (Alman natüralistleri hakkında geniş bilgi için “Yeni Alman Edebiyatı Tarihi” kitabımın ilgili bölümüne [s. 415–445], bakılabilir.)</p>

  <p class="normal">Natüralizm, 1895’den sonra hızını kaybeder ama yeni konu çeşitleri, yeni dram kurgusu ve betimleyici işleme araçlarının netleştirilmesi, konuşma dilinin ve ağızların edebiyat dokusunda değerlendirilişiyle etkisini hissettirmeye daha uzun süre devam eder.</p>
</body>
</html>
