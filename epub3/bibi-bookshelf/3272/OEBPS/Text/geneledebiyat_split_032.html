<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>geneledebiyat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_8">VII. EDEBİYAT TARİHÇİLİĞİ</h1>

  <p class="normal">Edebiyat biliminin çok eski uğraşı alanlarından biridir edebiyat tarihi. <span class="ideitalik">Edebiyat tarihi</span> terimini tanımlamak istersek şöyle söyleyebiliriz: Edebiyatın tarihsel ilişkileriyle ve gelişimiyle uğraşan, ulusal ya da ulusalüstü dünya edebiyatının tarihsel sürecini ortaya koymaya çalışan bir edebiyat bilimi dalı. Edebiyat tarihinin kapsamı içinde sayabileceklerimiz, edebiyat akımları, edebiyat türleri, yazarlar, onların hayat hikâyeleri, eserlerinin tanıtımı, düşünsel bağlarıdır, daha doğrusu, bu saydıklarımızın tarihsel sürecidir.</p>

  <p class="normal">Edebiyat tarihinin geçmişine göz atarsak, ilk izlerin Antikitede MÖ 5. yüzyılda bulunduğunu söyleyebiliriz. Klasik örnekler sayılan eserlerin listeleri niteliğini taşıyan bu öncü edebiyat tarihleri arasında Sueton’un 110 yıllarında yazdığı hayat hikâyeleri derlemesi <span class="ideitalik">De viris illustribus</span> en tanınmışıdır. Hieronymus (348–420), yine aynı başlığı koyduğu kitabında (392) Hıristiyan yazarlarla çoktanrılı (antik) yazarları ayrı gruplar halinde işler ve Hıristiyanların eserlerini “scriptura” olarak adlandırırken eskilerinkine “literatura” der. İleri yıllarda okullarda okutulmak üzere hazırlanmış Latin edebiyat tarihi olarak, Hugo von Trimberg’in 1280 yılında yazdığı <span class="ideitalik">Registrum multorum auctorum</span> ünlüdür.</p>

  <p class="normal">Edebiyat tarihçiliği öncelikle ulusal edebiyatlar için söz konusudur. Keza gösterdiği anlayış ve yöntem değişimlerini örneklemek amacıyla Alman edebiyat tarihlerinden kısaca söz etmek istiyorum:</p>

  <p class="normal">Alman edebiyat tarihçiliğinin babası, 1682 yılında yazdığı <span class="ideitalik">Unterricht von der Teutschen Sprache und Poesie</span> (Alman Dili ve Edebiyatı Dersi) başlıklı kitabıyla D. G. Morhof sayılır. Söz konusu kitabında Morhof, tek tek edebi eserleri sıralarken geçmişin açıklamalarına da yer verir. 1688–92 yılları arasında kaleme aldığı <span class="ideitalik">Polyhistor litterarius, philosophicus et practicus</span>’da o zamana kadarki en kapsamlı dünya edebiyatı tarihini ortaya koyar. Almanya’da Morhof’un kitaplarının devamı ancak Romantizm döneminde, yani 19. yüzyılda gelir: Başlangıçta Friedrich Schlegel’in Viyana Üniversitesi’nde verdiği edebiyat tarihi dersleri (1812) ile sonra kardeşi August Wilhelm Schlegel’in yayımlanmış <span class="ideitalik">Alman Dili ve Edebiyatı Tarihi</span> kitabı (“Ge-schichte der deutschen Sprache und Poesie”) (1913) Alman edebiyat tarihinin standart kitabı, A. Koberstein’ın her baskısında genişletilen <span class="ideitalik">Grundriss der Geschichte der deutschen Nationalliteratur</span> başlıklı eseridir. (1. baskı 1827, 5. baskı K. Bartsch’ın ekleriyle 1872–74). Aynı şekilde klasikleşmiş bir Alman edebiyat tarihi, G. G. Gervinus’un <span class="ideitalik">Geschichte der poetischen Nationalliteratur der Deutschen</span> (1835–1840) başlıklı ulusal Alman edebiyat tarihi eseridir. Gervinus aynı zamanda Viyana antlaşmalarından sonrası 19. yüzyıl siyasi tarihiyle de ilgilenmiş, edebiyat tarihini genel siyasi tarihin bir parçası olarak görmüştür. Edebiyat tarihinin dönemlerini, toplum tarihi ve siyasi eğilimlerle, yazar biyografilerinden parçalar ve ele alınan konularla ilişki içine sokarak işler. Eserlerin estetik değerleri onu ilgilendirmemiştir. Edebiyat tarihinin önsözünde kendisinin edebiyat eleştirmeni (“<span class="ideitalik">kein belletristischer Kritiker</span>”) olmadığını peşinen vurgular. Gervinius edebiyatın, tarih boyutunu, özellikle siyasal tarih boyutunu ortaya çıkarmakla yetinmemiş, edebiyata siyasal bir görev de yüklemiştir. Edebiyat tarihçisi, edebiyat tarihinin hedefini Weimar Klasisizminde görüyordu, oysa tarihçi Alman milli devletinin kuruluşunu o dönemde henüz bulamıyordu. Bu nedenle edebiyat, milli devletin kuruluşunda bir görev üstlenmeliydi. Bu erek uğruna devrimleri de “olabilir” karşılayan Gervinus, 20. yüzyılın Marksist edebiyat kuramlarının öncüsü sayılabilir.</p>

  <p class="normal">Edebiyatı bir tarih alanı olarak görmeyi Gervinus’dan daha tutarlı bir tarzda yürüten, Wilhelm Scherer olmuştur. Edebiyatı tarihin çeşitli konularından biri saymanın ötesinde tarihsel şartların bir ürünü olarak görür. Edebiyat tarihçiliğinden sıkı bir “nedensellik” bekler. <span class="ideitalik">“Gerçekliğin adil bir şekilde incelenmesi, ilk ve kaçınılmaz beklentidir. Ama tek tek gerçekler gerçek olarak bizim için değerini kaybetmiştir. Bizi ilgilendiren, daha çok bu alanda ortaya çıkan yasadır”</span> der. <sup class="calibre3"><a href="../Text/geneledebiyat_split_224.html#footnote-100-175" id="footnote-100-175-backlink">[175]</a></sup></p>

  <p class="normal">Düşünsel konuları somut gerçeklere bağlamak eğilimi Pozitivizmin asıl eğilimi olmuştur. Tabiat biliminin temel yasasını manevi bilimlerde uygulamak isteyen Pozitivizmde edebiyatı kavramak, ancak onu oluşturan bütün faktörlerin topluca incelenmesiyle daha mümkündür. Bunlar, tarihsel veriler, konunun daha önceden işlenmiş şekilleri ve yazarın hayat hikâyesidir. Scherer’in Alman edebiyatı tarihi, onun program yazılarında öngördüklerinin hepsini gerçekleştirememiştir. Filolojik–tarihsel metotla Scherer’in neye ulaştığını H. Robert Jauss şöyle özetler:</p>

  <p class="normal"><span class="ideitalik">“Salt nedensel açıklama ilkesinin edebiyat tarihine uygulanması, yalnızca görünürde nedenselliğe dayalı faktörleri ortaya çıkarmış, kaynak araştırmasını aşırı ölçüde büyütmüş ve edebi eserin kendine özgü biricikliğini, keyfince artırılabilen ‘etki’ler demetinde eritmiştir.”</span><sup class="calibre3"><a href="../Text/geneledebiyat_split_225.html#footnote-100-176" id="footnote-100-176-backlink">[176]</a></sup></p>

  <p class="normal">Edebiyat tarihçiliğinde Pozitivizmden sonra “<span class="ideitalik">Geistesge-schichtliche Schule</span>” (Düşünsel–tarihçi ekol) ortaya çıkar. Buna göre edebi eserler, nesnel gerçekliğin ilişkileriyle değil, bu gerçekliğin öznel yaşantısıyla açıklanabilir, Dilthey’in deyişiyle düşüncenin “hayat gerçekliği” karşısında takındığı tavırdır yön verici olan. Lessing, Goethe, Novalis ve Hölderlin üzerine yazdığı <span class="ideitalik">Yaşantı ve Edebiyat</span> (Das Erlebnis und die Dichtung) başlıklı incelemesinde Dilthey, estetik sübjektivizm teorisini açıklar. Burada Pozitivizmden ve tarihçi ekolden apayrı bir sanat anlayışı, edebiyatı kendi değerlerine bağlayan bir edebiyat görüşünü dile getirir. Edebiyatın bütüncüllüğünü (<span class="ideitalik">Totalität</span>) esas alan Dilthey’e göre akıl için tek tek nesnelerin kimliğini belirleyen genel kavram ne ise, sanat alanında tip odur.</p>

  <p class="normal"><span class="ideitalik">“Gelişmiş insanda, genel unsurları kapsamayan pek az tasavvur vardır ve insanlar dünyasında genel toplumsal şartlar ve psikolojik davranış şekillerinin etkileri sayesinde hiçbir birey yoktur ki çeşitli görüş açılarından aynı zamanda temsili olmasın ve hiçbir kader yoktur ki hayat dönemeçlerinin genel tipinin tek bir vakası olmasın. Bu insan ve kader imgeleri, düşünen gözlemlemenin etkisi altında öyle biçimlendirilir ki isterse bir tek gerçeği dile getirsinler, yine de genel olan tarafından tamamıyla doyurulur ve o şey için temsili (repräsentativ) olur.”</span><sup class="calibre3"><a href="../Text/geneledebiyat_split_226.html#footnote-100-177" id="footnote-100-177-backlink">[177]</a></sup></p>

  <p class="normal">Dilthey’in bu görüşüyle yazılmış bütün bir edebiyat tarihi gerçekleşmemiş, ancak tek tek yazarlar hakkında monografiler ortaya konmuştur. Gundolf’un Goethe ve Shakespeare üzerine yazdığı klasik monografiler gibi.</p>

  <p class="normal">Alman edebiyat tarihçiliğinde isim yapmış bir başka edebiyatçı, Nadler’dir. Alman boylarının ve bölgelerinin edebiyat tarihini (“<span class="ideitalik">Literaturgeschichte der deutschen Stämme und Landschaften</span>”) yazmayı amaçlamış, bölge (<span class="ideitalik">Landschaft</span>) derken, coğrafi şartlara bağlı iktisat birimini kastetmiştir:</p>

  <p class="normal"><span class="ideitalik">“İktisadi problem, tek tek bölgelerle en içten bağıntılıdır, toprakla ve ürünleriyle ve vatanın yetiştirdiği boylarla. Edebiyat ve sanat, iktisadi güçlerin bir artısı (Überschuss) niteliğiyle, maddi çalışmanın şartları ve katkılarıyla harekete geçer ve ancak insanın belli bir toprak parçasına binlerce kökle bağlı olarak yetiştiği yerde ve yalnızca vatanla boy arasında oluşan bütün etkileşimlerin tamamı sayesinde açıklanabilir ve kavranabilir.”</span><sup class="calibre3"><a href="../Text/geneledebiyat_split_227.html#footnote-100-178" id="footnote-100-178-backlink">[178]</a></sup></p>

  <p class="normal">Nadler’in edebiyat tarihi anlayışı daha sonra nasyonal sosyalist edebiyatçılarca kullanılmış ve çarpıtılmıştır.</p>

  <p class="normal">Büyük çapta bir edebiyat tarihi yazmamış olsa da yaptığı şiir açımlamalarıyla edebiyat bilimine, dolayısıyla edebiyat tarihçiliğine Nadler’den ve Scherer’den tamamıyla farklı bir yön veren, Emil Staiger olmuştur. Ona göre yalnızca duyumsal gerçeklikten yükselmiş olan şairin dünyası kendi başına bağımsız bir dünyadır. Şöyle der:</p>

  <p class="normal"><span class="ideitalik">“Edebiyat tarihçisinin betimlediği şey, şairin sözünün ta kendisidir: Söz, biliminin başı ve sonu, bu bilim, kendi başına ayakta duracak kadar güçlüdür. Onu bağımsızlığını feda etmeye zorlayacak şeyi bize kimse kabul ettiremez. Çünkü bütün hakikat, şairin sözünde doğrudan doğruya mevcuttur.”</span><sup class="calibre3"><a href="../Text/geneledebiyat_split_228.html#footnote-100-179" id="footnote-100-179-backlink">[179]</a></sup></p>

  <p class="normal"><span class="idebold">Marksist Edebiyat Tarihçiliği:</span></p>

  <p class="normal">Staiger’in tersine Marksist edebiyat tarihçilerinin üzerinde durduğu tez, edebiyatın da öteki sanat dallarının da kendine özgü, bağımsız bir tarihi olamayacağıydı. Edebiyat tarihi denen şey, aslında siyasal ekonomice belirleniyordu. Edebiyat tarihini ekonomik siyasal tarih paralelliği içinde işleyen büyük bir çalışma yoktur, ama Georg Lukàcs’ın ve Franz Mehring’in araştırmaları ünlüdür. Mehring, Kloppstock’tan Weerth’e, Hebbel’den Schweichel’e kadar Alman edebiyatı üzerine yazılarını iki cilt halinde yayınlamıştır. Lukàcs ise ilk eserleri <span class="ideitalik">Theorie des Romans</span> ile denemeleri <span class="ideitalik">Die Seele und die Formen</span>’dan (Ruh ve Biçimler) sonra yayınladığı “asıl Marksist” döneminin eserlerinde edebiyatın, yalnızca toplumun ekonomik temel ilişkilerini yansıtmakla görevli olduğu tezini işler. Almanya, Fransa ve Rusya’da 19. yüzyıl realist romanını ele aldığı kitabı, Marx–Engels’in alt yapı–üst yapı teorisinin edebiyatta izini sürme şeklinde bir uygulama modelidir. Horst Albert Glaser, Gervinus’un Klasisizmi Alman edebiyat tarihinin son sahnesi olarak görmesi gibi, Lukàcs’ın da edebi gelişimin zirvesini Realizm döneminde ve Balzac’la Tolstoy üslubunda bulduğunu belirtir.<sup class="calibre3"><a href="../Text/geneledebiyat_split_229.html#footnote-100-180" id="footnote-100-180-backlink">[180]</a></sup></p>

  <p class="normal"><span class="idebold">Edebiyat Tarihçiliğinde Yıllık Tarzı</span></p>

  <p class="normal">Alman edebiyat tarihçiliğinde milliyetçi, giderek ırkçı eğilimlerin ardından, ona tepki niteliğinde “tarafsızlık”, “objektiflik” idealini edebiyat tarihçiliğinde gerçekleştirmenin ancak yazar, şair ve eserlerinin yıllık tarzı art arda ya da yan yana sıralanmasıyla sağlanabileceği görüşü doğdu. Heinz Otto Burger’in <span class="ideitalik">Alman Edebiyatı Yıllığı</span> (1951) bunun tipik örneğidir. Söz konusu eserin önsözünde, edebiyat tarihçisinin gözü demek olan kronoloji, daha başından nesnelliğin garantisi değildir, der. Edebiyat tarihçisinin her tarafı kolaçan etmesi gerekmez, üzerinde duracağı kitaplar, yalnızca edebiyat eserleridir, yani <span class="ideitalik">“varlığıyla her zaman insanları etkileyen edebiyat.”</span> Demek oluyor ki “kronoloji”yi sınırlamakla görevli sayılıyor edebiyat tarihçisi.</p>

  <p class="normal"><span class="idebold">Çoğulcu Metotla Edebiyat Tarihi</span></p>

  <p class="normal">Bir tek ilkenin, belli bir metodun uygulanışının edebiyat ürünlerini değerlendirmede yetersiz kaldığı görüşü, çoğulcu edebiyat tarihçiliğine zemin hazırlamıştır. Fritz Martini, 1948’de <span class="ideitalik">Deutsche Literaturgeschichte von den Anfängen bis zur Gegenwart</span>’la (Başlangıçtan Bugüne Alman Edebiyatı Tarihi) çoğulcu metodun örneğini verir. 1970’de edebiyat tarihçiliğinin sorunları üzerine düşüncelerini aktarırken şöyle der:</p>

  <p class="normal"><span class="ideitalik">“Her edebiyat eseri, kültür tarihi, düşünce tarihi ve toplum tarihi içinde etkisini gösterir; edebiyat tarihi bu anlamda kültür tarihinin, düşünce tarihinin bir parçasıdır. Bu nedenle, bu disiplinlerde gelişen metotlarla ve problemlerle ilgilenmek zorundadır. Ama onlara teslim olmaya, kendini onlara feda etmeye hakkı yoktur, eğer metotta ve meselede kendi benliğine ihanet etmek istemiyorsa.”</span><sup class="calibre3"><a href="../Text/geneledebiyat_split_230.html#footnote-100-181" id="footnote-100-181-backlink">[181]</a></sup></p>

  <p class="normal"><span class="idebold">Edebiyat Tarihçiliğinde Nesnellik İlkesine Karşı</span></p>

  <p class="normal"><span class="idebold">Alımlama Estetiği Temelli Edebiyat Tarihçiliği</span></p>

  <p class="normal">H. R. Jauss, 1970 yılında, edebiyat tarihçiliği konusunda oldukça devrimci nitelikte bir kitap yayınlar: <span class="ideitalik">Literaturgeschichte als Provokation</span> (Kışkırtmaca Niteliğiyle Edebiyat Tarihi). Edebiyat tarihi yazımı tartışmalarına yepyeni bir çözüm vaat eden bu kitapta Jauss, tarihsel objektiflik önyargısını silmek ve geleneksel yaratı ve işleme estetiğini bir alımlama ve etkileme estetiği temeline dayandırmak ister. Objektifliği yıkılması gereken bir önyargı olarak kabul etmekle tarihsel sübjektiflik ilkesini esas aldığını belirtmiş olur. Jauss’a göre bir edebiyat eserinin tarihselliği, alımlanmasına bağlıdır:</p>

  <p class="normal"><span class="ideitalik">“Yazar, eser ve okuyucu üçgeninde okuyucu sadece pasif üye ya da salt tepkiler zinciri demek değildir, tersine tarih oluşturan enerjinin ta kendisidir... Edebiyatın tarihselliği gibi, iletişimsel karakteri de eser, okuyucu ve yeni eser ilişkisinin diyaloğa dayalı ve aynı zamanda da süreçsel ilişkisini öngörür.”</span><sup class="calibre3"><a href="../Text/geneledebiyat_split_231.html#footnote-100-182" id="footnote-100-182-backlink">[182]</a></sup></p>

  <p class="normal">Günümüzde edebiyat tarihi araştırmaları Almanya’da, edebiyat tarihinin tek tek safhaları ya da belli türlerin değişim süreci içinde incelenmesi şeklinde devam etmektedir. Dünya edebiyatı tarihinin ansiklopedik tanıtımını amaçlayan mesela 25 ciltlik <span class="ideitalik">Kindlers Literaturlexikon</span> gibi kitaplar var. Öte yandan 28. baskısına ulaşan Frenzel çiftinin (1. baskı 1953, 28. baskı 1993) <span class="ideitalik">Daten deutscher Dichtung</span> (Alman Edebiyatında Veriler) başlıklı 2 ciltlik kitabı, hem yıllık tarzı dökümdür hem de edebiyat akımlarına, yazarların kısa biyografilerine yer verir.</p>

  <p class="normal">Türkiye’de edebiyat tarihçiliğinin dünü ve bugünü üzerine özet bilgiler vermek gerekirse, şairler hakkında toplu bilgiler niteliğinde “tezkire”leri edebiyat tarihçiliğimizin öncüleri sayabiliriz. Ahmet Kabaklı, bu türün İran edebiyatından geldiğini ve ilk tezkirenin Çağatay lehçesinde Ali Şir Nevaî tarafından düzenlenen <span class="ideitalik">Mecâlis ün Nefâis</span> olduğunu, Anadolu Türk edebiyatında ise tezkireciliğin 16. yüzyılda Edirneli Sehî Bey’in <span class="ideitalik">Heşt Behişt</span>’iyle başladığını belirtiyor. Tezkire geleneği 19. yüzyıla kadar sürüyor. Tezkire örneklerinden edindiğim izlenimler, bunların şair hayatı üzerine sohbet tarzı bilgi aktarımları olduğu.</p>

  <p class="normal">İlk edebiyat tarihi denemesi olarak, Ziya Paşa’nın yaptığı 3 ciltlik şiir seçkisine yazdığı manzum önsöz <span class="ideitalik">Mukaddime–î Harâbât</span> (1874) anılıyor. Türkçede “edebiyat tarihi” adını taşıyan ilk kitap ise Abdulhalim Memduh’un <span class="ideitalik">Tarih–i Edebiyyat–ı Osmaniyye</span>’si (1888).<sup class="calibre3"><a href="../Text/geneledebiyat_split_232.html#footnote-100-183" id="footnote-100-183-backlink">[183]</a></sup></p>

  <p class="normal">Türk edebiyatı tarihini gelişimi içinde ele alan ilk eser, Fuat Köprülü’nün 2 ciltlik (1920, 1921) kitabıdır. <span class="ideitalik">Türk Edebiyatında İlk Mutasavvıflar</span> başlıklı makalesinin (1918) başında yer alan satırlarda “<span class="ideitalik">Türk edebiyatının umumi tekâmülü</span>”nün henüz bir muamma olduğunu belirtir ve <span class="ideitalik">“içtimai muayyeniyeti (Determinisme social) kabul eden bir tarihçi için tarih, bir sanat eseri olmadığı gibi, sırf bir ‘tebahhur yığını’ da değildir”</span> der. Fuat Köprülü gibi, ondan sonra edebiyat tarihi kaleme alan yazarlarımız genellikle tarihçi yöntemi uygulamaya çalışmıştır. Agâh Sırrı Levend, Türk <span class="ideitalik">Edebiyat Tarihi</span>’nin 1. cildinde edebiyat tarihinde yöntem konusunu belirlerken objektif kalmanın hedef olduğunu, “ama zevk ve heyecan ürünü olan sanat eserleri karşısında, edebiyat tarihçisinin tarafsız kalabilmesi”nin “hayli güç” olduğunu söyler ve edebiyat tarihçisinden beklenenleri şöyle sıralar:</p>

  <p class="normal"><span class="idebold">a)</span> <span class="ideitalik">Yargılarını, birçok örnekleri karşılaştırarak elde edeceği kanıtlara göre verecek, kanıtlara dayanmayan yargılardan kaçınacaktır.</span></p>

  <p class="normal"><span class="idebold">b)</span> <span class="ideitalik">Kendi zevkini ve düşüncelerini gerçek birer ölçü olarak kullanmayacaktır.</span></p>

  <p class="normal"><span class="idebold">c)</span> <span class="ideitalik">Daha önce verilmiş yargılara bağlanıp kalmayacak, ama bunları dikkatle okuyacak, kendi yargılarıyla karşılaştırıp denetleyecektir.</span></p>

  <p class="normal"><span class="idebold">ç)</span> <span class="ideitalik">İvedilikle varılmış yargılar insanı vakitsiz ve yersiz ‘sentez’e götüreceğinden, bundan kaçınacaktır.</span></p>

  <p class="normal"><span class="idebold">d)</span> <span class="ideitalik">Geçmişteki eserler için tarihsel zevki kullanacak, yani eserleri yazıldıkları devrin sanat ölçüsüyle yargılayacak, kendi devrinin değer ölçüsünü kullanmayacaktır.</span><sup class="calibre3"><a href="../Text/geneledebiyat_split_233.html#footnote-100-184" id="footnote-100-184-backlink">[184]</a></sup></p>

  <p class="normal">Ahmet Hamdi Tanpınar, 1949’da kaleme aldığı <span class="ideitalik">XIX. Asır Türk Edebiyatı Tarihinde</span>, tarihsel metottan ziyade estetik özellikleri vurgulamaya önem vermiştir.</p>

  <p class="normal">Meşrutiyet ve Cumhuriyet Dönemi olmak üzere iki ciltte işlediği <span class="ideitalik">Çağdaş Türk Edebiyatı</span> eserinde Şükran Kurdakul ise ayrıntılı bir şekilde edebiyat hayatımızı yansıtırken, özen gösterdiği ilkeyi önsözünde “Edebiyat hareketlerini toplumsal koşullardan soyutlamadan vermek” şeklinde belirtiyor.<sup class="calibre3"><a href="../Text/geneledebiyat_split_234.html#footnote-100-185" id="footnote-100-185-backlink">[185]</a></sup></p>
</body>
</html>
