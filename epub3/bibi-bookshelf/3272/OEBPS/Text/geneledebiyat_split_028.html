<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>geneledebiyat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_33">11. INTERTEXTUALITÉ (METİNLERARASILIK)</h2>

  <p class="normal">Edebiyat eserinin oluşmasında yazarın okumayla edindiği sanat ve bilgi donanımının büyük payı olduğu, Pozitivist edebiyat kuramından bu yana biliniyor ve bunun niteliği belirlenmeye çalışılıyordu. Pozitivizm, bir nedensellik ilkesiyle yazarın aileden ve çevresinden getirdiklerinin yanında okuyarak edindiklerini de ortaya çıkarırken daha sonraki edebiyat bilimi kuramlarında bu husus arka plana itilmiş, yazar değil edebiyat eserine yönelinmiştir. İşte esere yönelip yine de başka eserlerle bağ konusunu önemseyen yeni kuram, “<span class="ideitalik">Intertextualité</span>” (Metinlerarasılık) teorisidir.</p>

  <p class="normal">Bahtin’in diyalogsallaşma kuramı bir süre sonra Julia Kristeva aracılığıyla 1970’lerde metinlerarasılık kavramıyla güncellik kazanır. Ve metinlerarasılık terimi de metot ve anlayış bakımından birbirinden farklı bir dizi incelemenin oluşmasına yol açar. Bunların, hepsi gerçi metnin (eserin) önemine dayanır, ama o, metinlerarasılıktan farklı şeyler anlar. Kristeva’ya göre:</p>

  <p class="normal"><span class="ideitalik">“[...] Her metin bir alıntılar mozayiği üzerine kuruludur, her metin, bir başka metnin sindirilmesi (Absorption) ve dönüşümü’dür (Transformation).”</span><sup class="calibre3"><a href="../Text/geneledebiyat_split_217.html#footnote-100-168" id="footnote-100-168-backlink">[168]</a></sup></p>

  <p class="normal">Onun “metin”le kastettiği, çok geniş anlamda, kültüre dayalı “genel text”tir. Dolayısıyla diyalogsallık kavramı da yalnız edebi metinlerle sınırlı değildir. Bundan anladığı ise mekanizm ve üretkenliktir ama ona anlam üreten bir bağımsızlık atfeder, ki bu da yazarın sanatsal biçimleme niyetinin özünden ve kapalı bir eser kavramından, keza öznelerarası diyalogsallaşmış bir iletişim düşüncesinden ayrılır. Yazar, müzakerelerin kesişme noktası, amaçlanan eser, çifte değerli metin olur, öznelerarasılığın (<span class="ideitalik">Intersubjektivität</span>) yerine metinlerarasılık girer.</p>

  <p class="normal">Bu anlamda alınca metinlerarasılık, Postmodernizmin ve Yapıbozuculuğun (<span class="ideitalik">Dekonstruktion</span>) odak kavramı olur. Kültürel bakımdan kodlanmış gerçekliğin metinlerarası durumu bir çeşit engelleyici yineleme gibi görünür, ama aynı zamanda da kışkırtıcı bir farklılık. Martinez’in deyişiyle, <span class="ideitalik">“bir yandan ideolojik müzakerelerin bütününü kapsayan bir depo olarak bir fikir hapishanesine benzer, öte yandan da söz konusu mananın kontrol edilemezliği yüzünden her türlü ideolojik saplantıyı alttan alta çökertir.”</span><sup class="calibre3"><a href="../Text/geneledebiyat_split_218.html#footnote-100-169" id="footnote-100-169-backlink">[169]</a></sup></p>

  <p class="normal">Poststrüktüralistler ise, metinlerarasılığı edebiyat içi mana oluşturmanın sınırlı bir eylemi olarak görmekle Kristeva’dan farklı olarak yorumcu (<span class="ideitalik">hermeneutik</span>) ve yapısalcı temeller ararlar. Onlar, “yazar”, “eser” ve “okuyucu” gibi kavramlara geleneksel tarzda bağlı kalırlar. Alışılmış kaynak araştırması, etki tespitinden farklı olarak bu metinlerarası kuramın önem verdiği şey, metnin oluşmasına yabancı metinlerin etkisinden çok yeni metinde yazarın bilinçli olarak işaretlediği ve okuyucunun da metni doğru ve tam anlamak için fark etmek durumunda olduğu önmetinlerdir (<span class="ideitalik">Prätext</span>).</p>

  <p class="normal">Gérard Genette, özel bir terim oluşturmuş, “inter” yerine “trans” önekini kullanarak metinlerarasılık değil “metinaşımı” anlamında “<span class="ideitalik">Transtextualite</span>”den söz etmiştir. Metni açık veya gizli bir bağla başka metinlere götüren özlerde beş çeşit tespit eder Genette: <span class="ideitalik">Paratextualité, metatextualité, architextualité, hypertextualité, intertextualité.</span> “Paratext” demek, bir elyazmasından bir kitap oluşturup alımlanmasını yönlendiren metinlerin tümü demektir. Genette’in <span class="ideitalik">paratextualité</span> ile kastettiği, metnin başlık, epigraf, önsöz, sonsöz, giriş gibi yan metinlerle çerçevelenmesidir.</p>

  <p class="normal"><span class="ideitalik">Metatextualité,</span> bir metnin bir başka metni açıklamasıdır.</p>

  <p class="normal"><span class="ideitalik">Architextualité,</span> bir metnin belli edebi türlere, metin çeşitleri ya da yazı tarzlarına sistematik ait oluşudur.</p>

  <p class="normal"><span class="ideitalik">Intertextualité</span> ise Genette’in kastettiği anlamıyla: Bir metnin bir başka metin içinde alıntı, anıştırma, çalıntı biçiminde etkili varlığıdır.</p>

  <p class="normal"><span class="ideitalik">Hypertextualité:</span> İkincil bir metnin birincil metinlere ilişkisini belirtir. Genette’e göre bu ilişki transformasyon (Parodi, Travesti) veya taklitle (<span class="ideitalik">Persiflage, Pastiche</span>) kurulur.</p>

  <p class="normal">Metinlerarası bağlantılar konusunda <span class="ideitalik">tekmetinsel referans</span> (<span class="ideitalik">Einzeltextreferenz</span>) ile <span class="ideitalik">sistem referansı</span> (Genette’in terimiyle söylersek <span class="ideitalik">architextualité</span>) ayrımı yapılabilir, yani bireysel öncü metinle bağlantılar nelerdir? Türler ve üsluplar gibi edebi örneklerle, ölçütlerle bağlantılar neler? Tür ölçütleri ve üsluplar, edebiyat biliminde ekseriya paradigmatik tek tek eserlerle temsil edilmiş olduğundan, tek metin ilişkisi ile sistem ilişkisini, her zaman kesin olarak ayırt etmek güçtür. Metinlerarası ilişkiler semantik olduğu gibi, metnin başka düzeyleriyle de ilgili olabilir, yani yazı, noktalama, fonoloji, morfoloji, kelime hazinesi veya sentaks gibi dilbilimsel açılardan, ayrıca metrik, retorik veya anlatım biçimlemeleri açısından.</p>

  <p class="normal">Metinlerarası ilişkilerin çeşitli tarzları ve dereceleri, birbiriyle kesişen bir sürü ölçütlerle yakalanabilir: Bunlar kısmen derece farkları, kısmen de “ya–ya da” seçeneklerine işaret eder. Tek tek öğeleri almakla bir metin örnek bağlamın yabancılığını az çok gösterir; kendi metinlerarasılığını yansıtarak söz konusu edebilir; bazı noktalarda aldığı şeyler olabilir ya da örnek bir metnin büyük bir bölümünü ya da tümünü kurgusal kılıf olarak kullanabilir; doğrudan veya dolaylı yoldan örnek metni anıştırabilir ve nihayet örnek metne karşı büyük ya da küçük semantik ve ideolojik bir gerilim içinde olabilir.</p>

  <p class="normal">Metinlerarasılık kuramının iki farklı doğrultusunun arasında Harold Bloom’un anlayışı yer alır. Bloom, edebiyat üretiminin belirleyicisi olarak “<span class="ideitalik">anxiety of influence</span>”ı (etki korkusu) alır ve edebiyat tarihini yazarların kendilerinden önce aynı yolda ilerleyen yazarlara karşı metinlerarası, ama edebiyat içi mücadelesi olarak görür. Önemli bir yazar, ona göre kaçınılmaz bir şekilde edebi örneklerle bağıntılıdır ama aynı zamanda da bunu bastırmak ister; hatta denebilir ki Oedipus gibi, çok güçlü olan “babasının” etkisi altındadır ama orijinalliği yakalamak için onu “ters anlamak”tan (“<span class="ideitalik">misreading</span>”) başka yapacak bir şeyi yoktur.</p>

  <p class="normal">Metinlerarasılık ile taklit etme arasındaki ilişkiye gelince: Metinlerarasılık, en geniş anlamda, bir edebi metnin edebi veya edebiyat dışı metinlerle olan bütün bağlarını kapsar. Ama çoğu zaman da daha dar anlamda anlaşılıp taklit (“<span class="ideitalik">imitatio</span>”), kavramının karşıtı olarak tanımlanır. “İmitatio”nun, Antikitede, Ortaçağda ve Rönesans poetiğinde önemli bir yeri olmuştur. İmitatio yazarı, taklit ettiği öncülünün (selefinin) üstünlüğünü bilir ve kabullenir ya da onu aşmayı dener ki buna da “<span class="ideitalik">aemulatio</span>” denir. Yani asıl metinle (<span class="ideitalik">Prätext</span>) ikincil metnin (<span class="ideitalik">Folgetext</span>) sabit poetik normlar bakımından karşılaştırabilirliği kabul edilmiştir. Oysa metinlerarasılık, ikincil metnin gelenekle keyfince uğraşmasını öngörür, örnek olan eserlere (metinlere) ayrıcalık tanımaz ve yazarın şahsından çok metinle ilgilenir.</p>

  <p class="normal"><span class="ideitalik">Intertextualité,</span> edebi eserlerde çok eskiden beri vardı ama modern ve postmodern edebiyatta belli tarzları ön plana geçti. Okuyucuya kendi donanımı ölçüsünde çağrışımlar yaptırıp ona başka eserlerle bağ kurduran bir özellik oldu. Mesela Çağdaş Türk edebiyatında Adalet Ağaoğlu’nun <span class="ideitalik">Romantik Bir Viyana Yazı</span> ya da Orhan Pamuk’un <span class="ideitalik">Yeni Hayat</span>’ı okura çok daha geniş ufuklar açan bir metinlerarasılık sunar.</p>
</body>
</html>
