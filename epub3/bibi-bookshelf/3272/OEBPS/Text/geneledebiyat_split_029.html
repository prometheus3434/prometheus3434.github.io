<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>geneledebiyat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_34">12. AHLAKÇI EDEBİYAT KURAMI <span class="idebold">(</span>ETHICAL CRISTICISM<span class="idebold">)</span></h2>

  <p class="normal">Edebiyat bilimine İngilizce adıyla yerleşen bu eleştiri kuramının asıl belirleyicisi “<span class="ideitalik">ethical</span>”, Yunanca “<span class="ideitalik">ethos</span>”: Ahlak, gelenek kelimelerinden gelmedir. Ve aslında her reprodüktif veya betimleyici eleştirinin içinde yorumlayıcı ağırlık merkezleri oluşturup böylece değerlendirme yapmak eğilimi vardır ve bunda “iyi” ile “kötü” gibi kavramlar örtük veya aşikâr bir rol oynar. Gerçekten de edebiyat kuramında eskiden beri ahlakla, daha doğrusu etik tasarımlar ve normlarla edebiyatın işlevi arasında bir ilişki vardır. Yazar ve şairleri yalancılıkla suçlayan Platon, edebiyata yine de devlet ve eğitim kurumunu güçlendirmek gibi ahlaki bir işlev yüklemiştir. Ama öte yandan da şairlere kendi <span class="ideitalik">Devlet</span>’inde yer vermemiştir. Rönesans’ta İngiliz şairi B. Johnson <span class="ideitalik">The Art of Poetry</span> (1640–41) başlıklı eserinde (Horatius’un Ars Poetica’sının çevirisidir) sanata aynı şekilde hayat için önemli bir etik görev yükler. Almanya’da ise 18. yüzyılda edebiyatın ahlaki işlevi üzerinde tartışmalar alevlenir. 1730’da Gottsched <span class="ideitalik">Critische Dichtkunst</span> (Eleştirel Edebiyat Sanatı) kitabında edebiyatı burjuva ahlak reformunun hizmetinde görmek ister. Lessing ile Mendelssohn ve Nicolai arasındaki (1756–57) mektuplaşmada ise Mendelssohn ve Nicolai, Gottsched’e karşı çıkar ve trajedide ahlak ötesi özgür bir alanın varlığını savunur; oysa Lessing, trajedide, insanın duygu gücünü artırdığı ölçüde ahlaki bir görevi yerine getirdiği görüşünden yanadır. Alman Rokoko dönemi yazarlarından Wieland da İngiliz Shaftesbury’nin ahlakla estetik arasında kurduğu ilişkiyi destekler: Her iki alanın ortak yanı, birinin norm ötekinin form ilkesini benimsemesi, ölçü ile biçimin ilişkisi açısından önemlidir. O halde sanatla uğraşan kimse iyinin yolunu eninde sonunda bulur düşüncesi, böyle bir ahlak–estetik anlayışının sonucu olarak Wieland’ın <span class="ideitalik">Geschichte des Agathon</span> başlıklı eğitim romanının 2. versiyonunda (1773) dile gelir.</p>

  <p class="normal">20. yüzyılda, edebiyatın ve eleştirisinin ahlak boyutu, Anglosakson ülkelerinde sürdürüldü, buradan da başka ülkelere yayıldı. <span class="ideitalik">New Criticism’</span>in temsilcileri metne bağlılığı ve nesnelliği esas alan bir görüşle çalıştıkları için metin dışı ahlaki ölçütleri bilimsel olmadıkları gerekçesiyle devre dışı bırakmışlardır. Buna karşılık İngiliz edebiyat ve kültür eleştirmeni F. R. Leavis (1895–1978), estetik ve ahlak problemlerini bir arada görmüş ve beğendiği bir dizi romanları ahlaki hayat eleştirisi olarak değerlendirmiştir. Edebiyat eserlerinin ruhunda birer ahlak dersi olarak eğitimi bir süre küçümsenmişse de son yıllarda yine eleştirinin ilgi odağı olma yolundadır. Bu durum, 20. yüzyıl sonlarında baş gösteren değerler krizi ve yeni arayışlarla ortaya çıkmıştır. Postmodernizmin amaçsız “oyun” ideali öyle bir noktaya varmıştır ki durmadan multikulturel (bol kültürlü) hale gelen ve açıldıkça açılan yeni, heterojen, bol odaklı “küresel köy”leşen (<span class="ideitalik">global village</span>) dünyada yeni ahlak dayanakları aramak ihtiyacı oluşmaktadır. Ama Poststrüktüralist, Dekonstrüktüralist eleştirilerin artık imkânsız hale getirdiği eski edebiyat görüşleri de yeniden savunulamazdı.</p>

  <p class="normal">Ahlaki değerler de yalnızca dil aracılığıyla ifade edilir ve bizler dil denen kafesten kurtulamayacağımıza göre, etik kavramlar da aynı kesin anlam yaratma olgusu gibi dilbilimsel anlamlama sürecinde durmadan gündeme gelebilir ve bu nedenle de ıskalanmaya devam edebilir. Bununla birlikte insanın bir dünya modeline ihtiyacı vardır, keza kendisini çevreleyen dünyanın karmaşasıyla baş edebilmek için de hakikat tasarımına ihtiyaç duyar. Kanadalı felsefeci C. Taylor, kimlik oluşumu ve kimliğin sağlamlaştırılması için bu tür açıklayıcı ilke çerçevelerinin gereğine değinir. Amerikalı pragmatik felsefeci R. Rorty de insan için en azından tasarlanmış bir teolojinin anlamını vurgular. Sanat eserleri yoluyla da açık veya örtük bu çeşit yol göstericilik odakları sunulabilir. J. H. Miller gibi eleştirmenler eskiden olduğu gibi, Kant’ın ahlak evrenselliği gibi etik ideallere işaret etmektedirler ama öte yandan da o tür evrensel ahlak emirlerinin dil aracılığıyla iletilemeyeceğini de kabul ederler. Bu yüzden de Miller, okuma ahlakı, her bir metnin en son okunamazlığının fark edilmesinde yatar, der. R. Karty, M. Nussbaum ve W. C. Booth gibi felsefeci ve eleştirmenler ise daha esnek bir tutumla “teleolojik” (erekbilimsel) kurmacanın katalizör işlevine güvenirler. Bu kurmaca, farklı okuyucuların sık sık “<span class="ideitalik">Evaluation</span>” (değerlendirme) ve manalı hale getirme denemelerini, diyalog tarzında birbiriyle karşılaştırmalarını sağlayarak kendi durumlarını tanımlamalarını, değiştirmelerini mümkün kılar, ama bu süreç sonuçta asla oybirliği şeklinde bir sözleşmeye götürmek zorunda değildir. Sonuç, liberal hümanist vicdanın ötesinde yeni bir açıklıktır ki bu, eski tutumlarının sınırlılığının ve somut şartlılığının bilincindedir ve onları sürekli yeniden işlemeye hazırdır, farklı görüşlerin birbiriyle karşılaştırılamazlığına katlanmayı bilir, problem oluşturma yeteneği olsa da zora başvurmadan Konsensus arar. Ahlakçı eleştiricilik bu sayede, “başkalaşma” (<span class="ideitalik">Altertität</span>) araştırmalarını, “çeşitli kültürlülük” (<span class="ideitalik">Multikulturalismus</span>), feminizm, ideoloji eleştirisi ve söylem kuramı çalışmalarını içine almak ve edebiyat eserlerinin okunmasında bunlardan üretken bir biçimde yararlanmak durumundadır.</p>

  <p class="normal">Türk edebiyatı geleneğinde, edebiyat kelimesinin Osmanlıcaya Arapça “edep” sözünden türetilerek alınmasıyla etimolojik olarak açıklanabileceği gibi, edebiyatı ahlakla bağdaştırma eğilimi vardır. Bugünün çeşitli edebiyat akımları ve edebiyat bilimi yöntemlerince bu eğilim göz ardı edilse ya da önemsenmese de gelenekçi–tutucu yazar ve eleştirmenlerde ve okuyucularda ahlak, estetik, değerlendirmede belirleyici olmaya devam ediyor.</p>
</body>
</html>
