<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>geneledebiyat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_17">1. EDEBİLİK ÖLÇÜTÜ</h2>

  <p class="normal"><span class="ideitalik">“Herhangi yazılı bir haberi sanat eseri yapan nedir?”</span> sorusu, Roman Jakobson’u (1896–1982) kullanmalık metinlerle edebiyatın ayırıcı özelliklerini, onun deyişiyle “differentia specifica”yı araştırmaya götürdü. Bu özelliklerin araştırılması ise edebiyat biliminin merkezini oluşturur. Edebilik, doğrudan doğruya edebiyat kavramıyla ilişkilidir ki Jakobson için bu kavram dilbilimine yöneliktir. Jakobson daha 1921 yılında tezini şöyle formüle eder: “Edebiyat biliminin konusu, edebiyat değil, edebiliktir, yani önümüzdeki eseri edebiyat eseri yapan şey.” Ona göre bir dil ürününün edebiliği, edebi işlevinin mevcudiyetinden ortaya çıkar. Jakobson’ın, dil ifadelerinde farklı bileşimler halinde varlığını kabul ettiği, birbirini tamamlayan çeşitli dil işlevleri arasında edebi işlev de yer alır. Edebi işlevi dilin kendine, yani dil malzemesinin biçimsel özelliklerine yöneliş olarak tanımlar. Bu, şu demektir: Dilde seçmeciliğin uygulanması sağlanmış fonolojik (sessel), sentaks (cümle yapısı) ve semantik (anlam bilimsel) düzlemdeki paralelizm (uyum). Demek ki edebi metnin belirtici özelliği, içerdiği dilsel işlevlerin işte bu “uyum” ilkesine ön planda yer vermiş olmasıdır. Jakobson’ın o temel sorusu: “Yazılı metni sanat eseri yapan nedir?” sorusu, 20. yüzyıl edebiyat biliminin çeşitli alanlarında çıkış noktası olmuşsa da bu, bütün alanlar için geçerli değildir. Esas alınan şeye göre yön belirlenir: Üretim –eser– ya da alımlama estetiğinin esas alınmasına göre edebiliğin belirleyici alanı ya yazar ya eser ya da okuyucudur. Bunlara göre de edebilik ya yazarın hayal gücünde ve sanatçı yaratıcılılığında ya metinlerin yapısında, özellikle kelimelerinde, özel metin öğelerinde ve estetik yaratışta ya da özel bir alımlama tarzında aranmaktadır. Anladığımız bu edebilik tanımlarının her biri için karşı tezler ileri sürülmüştür: Mesela, sadece dâhiler edebiyat yaratmazlar; okuyucular bir metni kişisel ilgi alanlarına göre değerlendirirler. Yayınevlerinde yayın yönetmenleri söz konusu eseri dosya halindeyken “edebi değil” diye geri çevirerek değerini ıskalayabilir ya da ticari ölçüleri önemseyerek basmayabilirler.</p>

  <p class="normal">Edebilik yargısı keyfi veya rasgele değildir; edebiyat geleneğine dayanır. Bu gelenek ise edebiyat sosyalizasyonu çerçevesinde oluşur, edebiyat bilgisine, edebiyat amaçlarına ve edebiyat zevklerine, hatta söz konusu duruma göre oluşur. Bir metne genel olarak edebilik yargısı atfedilmişse, hele edebiyat tarihlerine alınmışsa bu yargıyı geçersiz kılmak neredeyse imkânsızdır.</p>

  <p class="normal">Edebiyat biliminin kuramcıları, öncelikle edebiliğin ölçütünü belirleme çabaları gösteriyorlar. Kesin tanımlama denemeleri genellikle eleştiri topluyor. <span class="ideitalik">Edebiyat Biliminin Temel Çizgileri</span> (<span class="ideitalik">Grundzüge der Literaturwissenschaft,</span> dtv, 1996) başlıklı kitapta yer alan <span class="ideitalik">Kurmacalık ve Edebilik</span> (Fiktionalität und Poezität) konulu makalesinde Lutz Rühling de bir tanımda karar kılmak yerine mevcut tanımlama denemelerinin eleştirisini yapıyor. Makalenin bizim için yararlı yanı, bu konudaki çalışmaları özetlemesi. Rühling öncelikle kurmacanın edebilik ölçütü olamayacağını belirtiyor. Bir matematik problemini somutlaştırmak üzere anlatılanlar, bir felsefi teoriyi ortaya koymak için oluşturulan diyalog, gerçeğin kopyası değil kurmacadır ama bu, söz konusu metnin edebiliğini garantilemez.</p>

  <p class="normal">Kurmaca metinlerdeki anlatım tarzı, hakikiliğin, gerçekle uyuşmanın aranmayacağını peşinen bildirir. Ama gerçeği birebir yansıtsa da edebilik iddiasında olan eserler vardır, özellikle de Postmodernizmde. Bu anlamda Peter Handke’nin bir şiiri sık sık alıntılanmaktadır: <span class="ideitalik">Die Aufzeichnungen des 1. FC Nürnberg vom 27.1.1968.</span></p>

  <p class="normal">Kurmaca (<span class="ideitalik">Fiction</span>) terimine yakın bir başka terim fiktiv’dir. Bu da kurmacadan hayata aktarılmış tipler için kullanılıyor. Mesela <span class="ideitalik">Zübük,</span> gerçek bir insan değil, Aziz Nesin’in bir roman kahramanıdır ama artık bir tip ve gerçek hayatta hilekâr, işinibilir, üçkâğıtçı için kullanılan bir addır; “fiktiv”, kurmacadan aktarma bir şeydir.</p>

  <p class="normal">Edebiliğin bir başka adı, estetik oluştur (<span class="ideitalik">Ästhezität</span>). Ama bu kez aynı soru estetiklik için geçerli. Yani estetik oluşun ölçütleri ne? Estetik terimi öte yandan edebiyat bilimcileri olduğu kadar felsefecileri ilgilendiriyor. Ve onların çalışmaları, düşünce tutarlılığı ve berraklığı açısından edebiyat kuramlarındakinden daha üstün. Ne var ki onlar daha çok 19. yüzyılın gerçekçi nesir metinleriyle sınırlı kalmışlardır.</p>

  <p class="normal">Theodor W. Adorno’nun, estetik teorisinde temsil ettiği görüşe bakılırsa, sanat eserleri henüz herhangi bir akıl kategorisi veya toplumsal zorunlulukla değiştirilmemiş gerçekleri dile getirir, öyle ki başarılı sanat eserlerinin alımlanışında “âni bir kurtuluş”<sup class="calibre3"><a href="../Text/geneledebiyat_split_060.html#footnote-100-11" id="footnote-100-11-backlink">[11]</a></sup> hissedilir.</p>

  <p class="normal">Öznel bir dünya görüşüne dayanan bu açıklamanın edebiyat bilimince genel kabul görmesi tartışmalıdır.</p>

  <p class="normal">Edebilik niteliği konusuna eğilen teorileri iki ana gruba ayırmak mümkün:</p>

  <p class="normal"><span class="idebold">a. Kuralcı Teoriler</span></p>

  <p class="normal">Bunlar, ortaya konduğu çağın edebiyat kavramının açıklanması, tanımı niteliğini taşırlar, genel olarak edebiyat kavramının değil.</p>

  <p class="normal">Edebiyat konusunda bize ulaşan en eski kuramsal eser, Aristoteles’in (MÖ 384–322) <span class="ideitalik">Poetika</span>’sıdır (Peri Poieties). Edebiyatın niteliğini sorgulamasıyla öncü sayılan bu eserinde Aristoteles, taklidi (<span class="ideitalik">mimesis</span>) temel ilke olarak görür. <span class="ideitalik">Poetika</span>’nın amacını şöyle belirler:</p>

  <p class="normal"><span class="ideitalik">“Burada edebiyat sanatının kendisinden, edebiyatın türlerinden, bu türlerin farklı etkilerinden, keza edebi eserin güzel olması için hikâyelerin nasıl kurgulanması gerektiğinden söz edeceğiz.”</span><sup class="calibre3"><a href="../Text/geneledebiyat_split_061.html#footnote-100-12" id="footnote-100-12-backlink">[12]</a></sup></p>

  <p class="normal">Kuralcı teorisyenlerin yetersizlikleri, o kurallara uymayan edebiyat eserlerinin ortaya çıkmasıyla kendini gösterir. Çeşitli edebiyat akımlarının, genellikle bir öncekine uymayan, “yeni” özellikleri olur.</p>

  <p class="normal"><span class="idebold">b. Yenilikçi, “Uzaklaşmacı” Teorisyenler</span></p>

  <p class="normal">Edebiyat teorilerinde ikinci grup, edebiliği günlük dil kullanım normlarından uzaklaşmış olmaya dayandırarak açımlamalarında bu sapma özelliğini esas alırlar. Rus Formalizminde ve Yapısalcılıkta bu tür yenilikçilik tartışmaları gerçekleşmiştir. Sklovski’nin sanat eylemini doğrudan doğruya yabancılaştırma işine bağlaması gibi. Bunun sonucu olarak edebi dil, “güç, güçleştirilmiş, frenlenmiş dil” olarak tanımlanmıştır.</p>

  <p class="normal">Roman Jakobson, Karl Bühler’in ünlü “Organon Modeli”nde (1934) bildirişim durumunun gönderici, dış dünya ve alıcıdan oluşan üç temel bileşenine dayanarak dilin üç temel işlevi olarak saptanan anlatım (<span class="ideitalik">Ausdruck</span>), seslenme (<span class="ideitalik">Appell</span>) ve betimleme/gönderge (<span class="ideitalik">Referent</span>) işlevlerine üç yeni işlev ekleyerek dilin coşku (<span class="ideitalik">expressiv</span>), çağrı (<span class="ideitalik">appellativ</span>), düzanlamsal (<span class="ideitalik">referentiell</span>), ilişki (<span class="ideitalik">phatisch</span>), üst dilsel (<span class="ideitalik">metasprachlich</span>) ve şiirsel/edebi (<span class="ideitalik">poetisch/lyrisch</span>) işlevleri olduğunu belirleyerek, bu işlevlerden poetik işlev üzerine yoğunlaşmış ve edebiyat biliminin dilbilimin ana öğesi olduğu görüşünü benimseyip edebiyat tanımının ancak dilbilim terimleriyle yapılabileceğini savunmuştur.</p>

  <p class="normal">Jakobson’a göre, poetik işlev edebi dili gündelik dilden ayırarak edebi dilin özelliklerini belirler: <span class="ideitalik">“Poetik işlev, eşdeğerlilik ilkesini seçme ekseninden birleştirme eksenine taşır.”</span><sup class="calibre3"><a href="../Text/geneledebiyat_split_062.html#footnote-100-13" id="footnote-100-13-backlink">[13]</a></sup> Bunu ise, edebi dilin seçim ekseninde bulunan dizisel (<span class="ideitalik">paradigmatic</span>) kelimelerle birleştirme eksenindeki dizimsel (<span class="ideitalik">syntagmatic</span>) kelimelerin bağdaştırılabileceği ile açıklamamız mümkün. Jakobson böylece edebi dili, genel olarak metinde belli biçim ilişkilerinin sağlanmış olmasına bağlar. Mesela bazı seslerin, kelimelerin, motiflerin veya başka kurgu öğelerinin tekrarı.</p>

  <p class="normal">Formalistlerin ve bu arada Jakobson’un edebilik ölçütü, salt biçimi esas aldığından ancak belli bir inceleme–eleştirme türü için yol gösterici olabilmekte, buna karşılık edebiyat eserlerinin konu–düşünce ağırlıklı olanlarının zararına işlemektedir.</p>

  <p class="normal">Uzaklaşmacı edebiyat kuramları arasında Herald Fricke’ninki en ayrıntılı sayılmaktadır. “Edebiyat nedir?” sorusunu bir yana bırakıp “Edebi dil nedir?” sorusuna cevap arayan Fricke, ölçütünü şöyle belirliyor:</p>

  <p class="normal"><span class="ideitalik">“Eğer bir dil, normundan uzaklaşmışsa, keza bu uzaklaşma belli bir işlevi gerçekleştiriyorsa edebilik söz konusudur.”</span><sup class="calibre3"><a href="../Text/geneledebiyat_split_063.html#footnote-100-14" id="footnote-100-14-backlink">[14]</a></sup></p>

  <p class="normal">Fricke, Jakobson’dan farklı olarak edebiyatın yalnız iç değil dış işlevini de hesaba katmakta, mesela hiciv veya politik edebiyatı da incelemesine almaktadır.</p>

  <p class="normal">Fricke, edebi dil kullanımının edebiyat dışı dilden farklı bir işlevi olduğunu vurgulayarak bu işlevin karakterize edilmesine geliyor ama bunu son derece muğlak bırakıyor. Öte yandan, edebi dilde bir üst (<span class="ideitalik">meta</span>) dil fark etmekle günümüz edebiyat incelemelerine yeni bir bakış getiriyor.</p>

  <p class="normal"><span class="idebold">c. Özcü Karşıtı (</span>Anti–essentialist<span class="idebold">) Teoriler</span></p>

  <p class="normal">“Edebiyatın tanımı aslında mümkün müdür?” sorusunu cevaplama girişiminde başarısızlık, genel olarak vurgulanan özelliklerin edebilik için yeterli ya da yeterince net ortaya konmayışından kaynaklanmaktadır. Estetiğin belirtilerinin tespit edilmeye çalışılması, edebiyatı tanımlamak için daha doğru olur, diyenlerin tezidir özcü olmayan (<span class="ideitalik">anti–essentialist</span>) teori. Estetik belirtiler edebiyatın gerçi belirleyicisidir ama bunlar şart olmadığı gibi, yeterli de değildir, der Goodman.<sup class="calibre3"><a href="../Text/geneledebiyat_split_064.html#footnote-100-15" id="footnote-100-15-backlink">[15]</a></sup> Yeni sanat eserlerinin ortaya çıkıp mevcut tanımlamaları geçersiz hale getirmesi gerçeği karşısında Amerikalı sanatçı Joseph Kosuth’un açıklaması şöyle: <span class="ideitalik">“Art is the definition of art”</span> (Sanat, sanatın tanımıdır). Bunun anlamı şudur: Sanat, durmadan yeni sanat eserleriyle “sanat eseri” kavramının o zamana kadarki tanımını yok edecektir ve bu sayede de tanımın yenilenmesine sebep olacaktır.</p>

  <p class="normal">Anti–essensialist teorilerden bir başkası, yani edebiyatın tanımını sanatın tanımından çıkarma girişimlerinden bir diğeri, filozof Morris Weitz’ın Wittgenstein’a dayanarak bir “benzerlik ağı” benzetmesiyle yaptığı tanımdır. “<span class="ideitalik">Sanat” niteliği, “önü açık bir kavram”</span>dır, yani <span class="ideitalik">“kullanılma şartları iyileşebilir ve düzeltilebilir.”</span><sup class="calibre3"><a href="../Text/geneledebiyat_split_065.html#footnote-100-16" id="footnote-100-16-backlink">[16]</a></sup> Bu demektir ki sanatın esası, her yeni eserle yeniden tanımlanabilirliğidir.</p>

  <p class="normal">Estetiğin güncel problemlerinden biri, sanat eseriyle herhangi bir şey arasındaki farkın ne olduğudur. 20. yüzyılda Marchel Duchamp’ın <span class="ideitalik">“Ready–made”</span> buluşuyla ve 1950’lerde Happening’in ortaya çıkışıyla herhangi bir şeyin sanat eseri olabileceği görüşü belirir. Bunun edebiyattaki izdüşümü, her yazının edebiyat sayılabileceği tezidir. Avusturyalı yazar Peter Handke’nin (d. 1942) <span class="ideitalik">Die Aufstellung des 1. FC Nürnberg vom 27.1.1968 (1. FC Nürnberg’in 27.1.1968</span> Kadrosu)<sup class="calibre3"><a href="../Text/geneledebiyat_split_066.html#footnote-100-17" id="footnote-100-17-backlink">[17]</a></sup> başlıklı şiiri, Dickie’nin sanat eseri tanımına uymaktadır. Yani, bir sanatçının sanat eseri diye ortaya koyduğu ve ilgili bir kurumda sanat eseri diye sunulan şey.</p>

  <p class="normal">Edebiyatı sanat tanımı yoluyla tanımlama girişimlerinden bir başkası, C. Danto’dan gelir. Danto’ya göre sanat eseri: <span class="idebold">1)</span> Belli bir konunun işlenişidir ama <span class="idebold">2)</span> bu işleniş alımlayıcıyı öyle bir yorumlamaya götürür ki o zamana kadarki sanat tanımını mümkün olduğunca sorgulamaya başlar ve <span class="idebold">3)</span> konu, hem sanatçı hem de devri için karakteristik olan belli bir üslupta işlenmiştir. Danto’nun bu görüşünde sanatın daima bir şey hakkında olduğu, ayrıca neyin hakkındaysa bunun ancak yorumlamayla belli olduğu düşüncesi ortaya çıkmaktadır. Yani sanat eserinin varlığı, onun yorumlanabilirliğine bağlıdır: <span class="ideitalik">“Esse est interpretari”.</span><sup class="calibre3"><a href="../Text/geneledebiyat_split_067.html#footnote-100-18" id="footnote-100-18-backlink">[18]</a></sup></p>

  <p class="normal">20. yüzyıl sanatının, büyük bölümüyle, duyguları ifade etmekten ziyade şimdiye kadarki sanatı sorguladığı, ironik olarak açıklamaya kalktığı veya sanata yeni sınırlar koymayı denediği düşünülürse Danto’nun düşüncesine hak verilebilir. Ayrıca Danto’nun, üslubu sanat eserinin tanıtıcı özelliği olarak görmesi de yabana atılmayacak bir husustur.</p>

  <p class="normal">Lutz Rühling yukarda ana çizgileriyle aktarmaya çalıştığım incelemesini, Boethius’un deyişini alıntılayarak edebiyatın <span class="ideitalik">“henüz çözülmemiş bir problem”</span> olduğunu söylemekle bitiriyor.</p>

  <p class="normal">Edebiyat biliminin objesi (araştırma alanı) edebiyattır. Edebiyatın araştırma konusu sunması açısından edebiyat biliminden önde gitmesi işin doğası gereğidir. Bu bakımdan edebiyatın niteliği üzerine yapılan araştırmaların “en yeni”yi bağlamayacağı aşikârdır.</p>

  <p class="normal">Postmodern diyebileceğimiz ve aynı zamanda da edebiyatın niteliği üzerine kuramsal açıklamalarda bulunan Peter Handke’nin <span class="ideitalik">Gruppe 47</span> adlı savaş sonrası edebiyat ekolünün uluslararası bir toplantısında yaptığı çok ünlü, çığır açıcı konuşması <span class="ideitalik">Benim Yerim Fildişi Kulesi’</span>nden birkaç alıntı:</p>

  <p class="normal"><span class="ideitalik">“Şimdi ise okuyucu olarak da dünyayı işlemek konusundaki bildik imkânlar bana yetmiyor. Benim için bir imkân daima o kereliktir. Bu imkânın taklidi artık olamaz. Bir işleme modeli ikinci kez uygulandı mı artık yenilik değildir, olsa olsa bir çeşitlemedir. Gerçekliğe ilk uygulanışında bir işleme modeli gerçekçi olabilir ama daha ikinci keresinde o artık bir özentidir, gerçekdışıdır, isterse kendine gerçekçi desin.”</span><sup class="calibre3"><a href="../Text/geneledebiyat_split_068.html#footnote-100-19" id="footnote-100-19-backlink">[19]</a></sup></p>

  <p class="normal"><span class="ideitalik">“Kendimi ele alayım örnek olarak, bir metot bende nasıl özenti oldu: Birkaç yıl önce bir ceza yasası kitabında sıkı yönetimle ilgili kanunu bulmuştum. Burada paragraflar halinde hangi koşullarda bir bölgede sıkı yönetim ilan edileceği, mahkemenin nasıl kurulacağı, nasıl çalışacağı, sanığın hangi yasal araçları olduğu, sıkı yönetimde hangi cezanın verildiği (ölüm), kararın açıklanmasından sonra neyin yapılacağı (hüküm ilanından iki saat sonra hüküm infaz edilir, hükümlünün özel ricası üzerine kendisine ölüme hazırlık için üçüncü bir saat verilir), hükmün nasıl infaz edildiği, ölümün tamamlanmasından sonra ne yapılacağı tespit edilmişti. Bir çeşit törenleştirilmiş ölüm ve ölümün bu soyut anlatımı beni büyüledi. Cümlelerin tutarlılığı bana son derece ürkütücü ve etkileyici geldi; bu cümleler aslında hep düşünülecek somut bir gerçeklik için şart cümleleriydi, yani içlerinde belirtilen olaylar, gerçeklikte varit olursa geçerliydi. Somut bir ölümden söz etmeyen bu soyut cümleler, bana yine de ölmek ve ölüm konularını görmek için yeni bir imkân gösteriyordu. Bunlar benim ölmek ve ölümün edebi işlenişi üzerine daha önceki düşünce alışkanlıklarımı değiştirdi. O sıralar, yasa metni metodunu edebiyata sokan, hatta birkaç cümlede yasa metni aslından oluşan bir parça yazmıştım. Daha sonraları birkaç kere daha bu yöntemi gerçekliğe uygulamayı denedim. Tabii ikinci keresinde metot özentiye dönüştü, yeni bir imkân doğmuyordu, deneme, oyundan basit bir zırvalığa dönmüştü, soyutlanan cümleler gerçekten soyut oldu, etkisiz kaldı, çoktan bilineni onaylamaktan ileri gitmedi.”</span><sup class="calibre3"><a href="../Text/geneledebiyat_split_069.html#footnote-100-20" id="footnote-100-20-backlink">[20]</a></sup></p>

  <p class="normal"><span class="ideitalik">“Ölçüler koyan bir edebiyat anlayışı, böyle artık hikâye anlatmamak için direnenlere, dünyayı işlemede yeni yöntem arayanlara ve bunları da dünyada deneyenlere güzel bir ad takarak ‘fildişi kulede oturan’, ‘biçimci’, ‘güzel delisi’ diyor. Ben de kendime ‘fildişi kulede oturan’ dedirtmekten hoşlanıyorum çünkü diyorum ki ben yarın (ya da öbür gün) gerçekçi denecek bir edebiyat için metotlar, modeller arıyorum.”</span><sup class="calibre3"><a href="../Text/geneledebiyat_split_070.html#footnote-100-21" id="footnote-100-21-backlink">[21]</a></sup></p>

  <p class="normal">Şimdi yine bir edebiyat bilimciye dönelim ve “edebilik kavramı üzerinde neler düşünüldüğüne bakalım! Daemmrich, “edebilik” ölçütü olarak, eserin içinde barındırması gerekli bir dinamikten söz ediyor. Bu, kurgusal bağların ritminden ve bağlantı ve gerilim alanlarındaki tek tek öğelerin ilişkisinden doğar, diyor. <span class="ideitalik">“Metnin içindeki her şey, metni bağlayan ve algılama süreci içinde gizil güç olarak okuyucuya ulaşan enerjidir.”</span><sup class="calibre3"><a href="../Text/geneledebiyat_split_071.html#footnote-100-22" id="footnote-100-22-backlink">[22]</a></sup> Daemmrich, dilsel sanat eserinin üç boyutunu, <span class="idebold">1)</span> Kronolojik gelişmeyle konu ve olay dizisinde özel bir yeri olan kompozisyon biçimleme arasındaki ilişki boyutu, <span class="idebold">2)</span> Çeşitli metin katmanları boyutu, <span class="idebold">3)</span> İlişki ve gerilim alanları boyutu olarak belirler. Edebiyat eserleri, ona göre dünyayı anlatmada, tarihsel olaylarda, düşünce ve konu yaratmada özel metinsel bağlar içerir. Bunları, nesnel–tarihsel hakikatin yansıtılması olarak ya da maddi varlığa yaklaşma olarak alamayız. Okuyucuyu etkileyen, onun yalnız kafasını değil, duygusallığını da geliştiren, edebiyatın eğitici gücü ancak ortaya sorular koymada kendini gösterir. Edebi eserler en gizli sembolde bile anlam dile getirirler. <span class="ideitalik">“Her metnin, en iç yapısında, varlığın içselleştirilmiş geçmişinden, bilinçlenmiş şimdisinden ve yakalanmaz dinamizminden geleceğe doğru bir uçuş vardır. Estetik değeri de burada gizlidir.”</span><sup class="calibre3"><a href="../Text/geneledebiyat_split_072.html#footnote-100-23" id="footnote-100-23-backlink">[23]</a></sup> Estetik tat alma, yakalama (<span class="ideitalik">Erfassen</span>) ile bilincine varma arasındaki diyalektiğin gerçekleşmesiyle oluşur. İlişki ve gerilim alanları, metnin kutuplarını ve katmanlarını sunarlar ki bunlar, okuyucunun bilincine varma yönünü belirler. <span class="ideitalik">“Bireyle genel, somutla soyut, enerjiyle âhenk, anlam bulanıklığı ile berraklık, oyun ile insan varlığının anlamlı hayal gücü, nüfuz etme ile soyutlama, neyin ne olduğunu teşhis etme ile mesafe ortaya çıkar ki bu da güçlenmiş bir bilgi ve yargı yeteneğine götürür.”</span><sup class="calibre3"><a href="../Text/geneledebiyat_split_073.html#footnote-100-24" id="footnote-100-24-backlink">[24]</a></sup></p>
</body>
</html>
