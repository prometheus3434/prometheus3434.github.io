<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>geneledebiyat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_22">2. EDEBİYAT İNCELEMESİ</h2>

  <p class="normal">Bir edebiyat eserinin incelenmesi, içerik ve biçim özelliklerinin saptanmasıdır. Edebiyatın üç ana tarzı olan epik (nesir/anlatı), lirik (nazım/şiir) ve dramatik (tiyatro) arasında bilimsel incelemeye en elverişli ve yaygın olan anlatıda inceleme–araştırma objelerini şöyle sıralayabiliriz:</p>

  <p class="normal">Anlatıcı: Bir anlatıda okuyucuya konuyu ve olayları aktaran kişidir. Ya birinci tekil kişi olarak aktarır ki bu durumda “ben–anlatıcı”dır ya da üçüncü kişidir, o zaman “o–anlatıcı” söz konusudur. Her iki halde de anlatıcı = yazar diyemeyiz. Ben–anlatıcı bile yazarın kendisi değildir. Yazarı, anlatıcı dahil, eserin bütün figürlerinin toplamı, bileşkesi olarak görmek gerekir. Ancak gerçek gerçekliğin aktarılmasını amaçlayan anı kitaplarındaki ya da otobiyografilerdeki ben–anlatıcı, yazarın kendisidir ama o da anlattığı dönemdeki kişiliğini, yaşantılarını bugünkü “ben”liği açısından anlatır. Demek oluyor ki bu tür eserlerde bile “ben”le yazarın yazdığı zamanki “ben”ini bir tutmak pek doğru olmaz. Kurmaca metinlerde yazarla anlatıcı arasındaki mesafe, üçüncü tekil anlatıda (o–anlatı) çok daha belirgindir. Ayrıca belirtilmesi gereken bir nokta da yazarın eseri boyunca aynı anlatı biçiminde kalmak zorunda olmadığıdır. Ben–anlatıdan o–anlatıya geçişler, ustalıklı bir eserde mesafe ilkesinin özenle ayarlanmasının belirtisidir.</p>

  <p class="normal">Anlatım biçiminin aynı metin, hatta aynı paragrafta değiştirilerek uygulanışına Ferit Edgü’nün <span class="ideitalik">O</span> romanından bir örnek:</p>

  <p class="normal"><span class="ideitalik">“Yabancı atladı kamyondan jandarma karakolunun önünde.</span></p>

  <p class="normal"><span class="ideitalik">Jandarmalar geldiler, yükünü indirmeye yardım ettiler.</span></p>

  <p class="normal"><span class="ideitalik">Atın ve katırın seni bekliyor.</span></p>

  <p class="normal"><span class="ideitalik">Senin yokluğunda iyi besledik Muhtarın hayvanlarını.</span></p>

  <p class="normal"><span class="ideitalik">Katıra yükledik torbaları.</span></p>

  <p class="normal"><span class="ideitalik">Ata atlayacağım ki, jandarmalar,</span></p>

  <p class="normal"><span class="ideitalik">Bir çayımızı içmeden gidemezsin, diyorlar.</span></p>

  <p class="normal"><span class="ideitalik">Geç olacak.</span></p>

  <p class="normal"><span class="ideitalik">Çayımızı içmeden gidemezsin.</span></p>

  <p class="normal"><span class="ideitalik">Jandarma karakolunun bahçesinde, demli çaylarımızı içtik.</span></p>

  <p class="normal"><span class="ideitalik">Ben, acemi binici, ata atladım.</span></p>

  <p class="normal"><span class="ideitalik">Katırın ipini elime verdiler.” (s. 58–59)</span></p>

  <p class="normal">Eser incelemesinde üzerinde durulacak önemli bir konu anlatıcı konumunun (<span class="ideitalik">Alm. Erzählsituation</span>) saptanmasıdır. Burada yazarın anlattığı olay veya konu karşısındaki konumu irdelenir. Aktarılanlar, olimpik, nesnel veya öznel anlatıcı tarafından aktarılabiliyor. Anlatım konumu da anlatım biçimi gibi eser boyunca aynı kalmayıp birinden ötekine geçişler gösteriyor. Olimpik konum, anlatıcının bizzat kendisini hissettirdiği, yani anlatıcının anlatılanların arkasına gizlenip yok olmadığı pasajlarda vardır. Anlatıcı, anlattığı şeylerden kendisini sıyırmış, yorum yaparak, hüküm vererek varlığını hissettirmek istemiştir. Bunu, anlatı dokusunda fiillerin zamanını ayarlamakla (anlattığını geçmiş zamanda, kendi yorum ya da hükümlerini şimdiki zamanda vererek) sağlar. Öte yandan okuyucuya anlattıkları hakkında hesap vermek, onun fikrini sormak da olimpik konumun belirtisidir. “Olimpik” terimi imgesel bir terimdir ve Grek mitolojisinde baş tanrı Zeus’un yaşadığı dağın adı Olympos’u çağrıştırır. Olimpik anlatım için Tanrısal ya da auktorial terimi de kullanılıyor.</p>

  <p class="normal">Olimpik anlatım tutumuna bir örnek, Erhan Bener’in <span class="ideitalik">Ölü Bir Deniz</span> (1983) romanından:</p>

  <p class="normal"><span class="ideitalik">“İçinde bir eziklik, bir boşluk. Aylardan, hatta yıllardan beri beklediği, düşlediği an işte bu. Çok mutlu olması gerek şimdi. Bu ânı hep böyle düşünmüştü. Bir yeniden doğuş gibi. Kendisini yepyeni bir insan hissedeceğine inanarak. Belki biraz abartmış olabilir. Ya da daha doğrusu, bir karara varmak için henüz erken. Bir yılanın, bir istakozun kabuk değiştirmesi bile çok daha uzun sürer. Hem de bu anlar çok tehlikelidir. Çok dikkatli olmak gerek.”</span> (s. 13)</p>

  <p class="normal">Mesafeli, yani yansız (<span class="ideitalik">Alm. neutral</span>) anlatım tutumuna gelince: Bu, anlatıcının kendini anlattıklarından tamamen soyutlama konumudur. Adeta bir seyirci gibi, bir raportör gibi aktararak anlatır olup biteni. Diyalogların olduğu yerde de anlatıcının konumu yansızdır.</p>

  <p class="normal">Yansız anlatıma bir örnek, Ahmet Altan’ın <span class="ideitalik">Dört Mevsim Sonbahar</span> (1983) romanından:</p>

  <p class="normal"><span class="ideitalik">“– Ben roman okumam.</span></p>

  <p class="normal"><span class="ideitalik">– Niye?</span></p>

  <p class="normal"><span class="ideitalik">Hüseyin hiç düşünmeden cevap veriyor.</span></p>

  <p class="normal"><span class="ideitalik">– Roman da neymiş abi. Daha ciddi işler var dünyada.</span></p>

  <p class="normal"><span class="ideitalik">Gene gülüyorum.</span></p>

  <p class="normal"><span class="ideitalik">– Şöyle güzel bir aşk romanı okumak istemez misin?</span></p>

  <p class="normal"><span class="ideitalik">– Aşk da neymiş abi... Daha ciddi işler var yeryüzünde.</span></p>

  <p class="normal"><span class="ideitalik">– Aşktan ve romandan daha ciddi olan neymiş bu dünyada yahu?</span></p>

  <p class="normal"><span class="ideitalik">Hüseyin, ezber okuyan bir öğrenci gibi, hiç duraksamadan cevap veriyor:</span></p>

  <p class="normal"><span class="ideitalik">– İşçi sınıfının mücadelesi....”</span> (s. 42)</p>

  <p class="normal">Kişisel anlatım konumunda anlatıcı, figürlerin arkasına gizlenmiştir, olup biteni onların gözüyle görmektedir. Bu konum, anlatı figürlerinin canlılığını inandırıcı kılmak için seçilmiş gibidir.</p>

  <p class="normal">Yukarıda saydığım üç anlatım konumunun her birine uygun düşen birer anlatı açısı vardır. “Anlatı açısı” da bir edebiyat bilimi terimidir ve adı üstünde, hangi açıdan bakıldığını belirtmek için kullanılır. İçten dışa ve dıştan içe olmak üzere iki anlatı açısı vardır. “İçten dışa” kişisel konuma uygun düşerken “dıştan içe”, seyirci–yansız anlatı konumundaki anlatıcının seçimidir.</p>

  <p class="normal">Kişisel anlatıma bir örnek, Erendüz Atasü’nün romanı <span class="ideitalik">Dağın Öteki Yüzü</span>’nden (1995):</p>

  <p class="normal"><span class="ideitalik">“Burhan’la öyle anlar paylaşmışızdır ki, anımsanması ömre bedel... Burhan ve ben... Eş ruhlar... Zaten hayat nedir ki, uzun bir anımsayıştan başka... Raik’le hep birbirimizi tamamladık. Benim hiçbir zaman tepkilere dönüşmeyen fevri duygularımı Raik hep sezdi önceden ve mantığıyla dengeledi. Böylece kocamla birlikte uyumlu bir ortamda yaşadık. Onun duyguları, nasıl bir inişle çıkışla dalgalanıyordu? Ruhumda buhran fırtınaları hiç esmedi mi? Belli etmezdi. O öleli beri terk etmeyen bu suçluluk niye?”</span> (s. 203)</p>

  <p class="normal">Anlatım açılarının aynı metinde dıştan içe–içten dışa değişmesine örnek, Attilâ İlhan’ın <span class="ideitalik">Zenciler Birbirine Benzemez</span> (1957) romanından:</p>

  <p class="normal"><span class="ideitalik">“Al sana akşam! Paris tabii. Büyük havuzun iştahlı fıskiyesi. Kalabalık. Sonra bir heykel: Çırılçıplak, sakallı bir herif, eli şakağında düşünüyor. Düşünsün bakalım. Kaidesinin dibinde, saçları tertemiz taranmış bir çocuk, toprakla oynuyor. Bileğine bir balon bağlamışlar. Mehmet Ali: ‘Balon bir uçsa!..’ diye kuruyor, ‘çocuğu alıp götürse!..’ [...] ‘Üstelik hayalinde uçuruyor balonu. Çocuk bağıra çağıra yükseliyor, kaybolup gidiyor.’”</span> (s. 70)</p>

  <p class="normal">Öte yandan anlatı tutumları ve anlatı açılarının her birine uygun düşen sunuş biçimleri (<span class="ideitalik">Alm. Darbietungsweise</span>) vardır. “Sunuş biçimi” ya da “sunuş tarzı” yine bir edebiyat bilimi terimidir ve çeşitleri şöyle sıralanabilir: Yorum, rapor, tasvir, iç monolog, yaşanmakta olanı yansıtma, bilinç akımı. Yorum, olimpik tutuma ve dıştan bakış açısına uygun düşerken iç monolog, bilinç akımı kişisel anlatı konumuna ve içten dışa anlatı açısına işaret eder. Rapor etme, tasvir ise genellikle yansız anlatı konumunun ve dıştan içe anlatı açısının sunuş biçimidir. Sunuş biçimlerinin ayırt edilebilmesinde güçlük çıkaran, iç monologla bilinç akımıdır çünkü birbirine yakın biçimlerdir. Ayırıcı özellik şudur: İç monolog, figürün mantıklı, tutarlı kendi kendine içinden konuşmasıyken “bilinç akımı”, çağrışıma dayalı, zaman ve mekân kategorilerine uymayan, yani kafasından geçenlerdir.</p>

  <p class="normal">Sunuş biçimlerinden rapor ile betimlemeye örnek olarak Sevinç Çokum’un <span class="ideitalik">Çırpıntılar</span> (1991) romanından bir alıntı:</p>

  <p class="normal"><span class="ideitalik">“Loş bir kapı önünde durdular. Babası zile bastı. Korhan’ın içinde yine o yabancı duygular dolaştı. Resimlerine benzemeyen, hiç tanımadığı bir yüz belirdi kapıda. Başında bir tülbent vardı. Kısa toparlak gövdesi onlara uzandı. Hayır! Avustralya parklarındaki yaşlılardan farklıydı yüzü, gülümsemesi. Daha bir aydınlıktı. Kadının gözleri bu üç kişiden en çok Esra’da oyalandı. Sonra anaç bir kuşun koca kanatlarını gürültüyle açıp yuvasına yönelmesi gibi, Esra’ya sarıldı.”</span> (s. 158)</p>

  <p class="normal">İç monolog ve bilinç akımı için örnek alıntı, Orhan Pamuk’un <span class="ideitalik">Sessiz Ev</span> (1983) romanından:</p>

  <p class="normal"><span class="ideitalik">“Sessiz karanlık! Ama pancurlar arasından sızan ölü bir ışık var, biliyorum. Eşyaları göremiyorum artık, bakışlarımdan kurtuldular, susup kendilerine kapandılar, sanki ben olmadan da durdukları yerde kıpırdamadan durabileceklerini söylüyorlar, ama ben biliyorum sizleri: Oradasınız, eşyalar oradasınız, yakınımdasınız, sanki benim farkımdasınız. Arada bir, biri çatırdar, sesini tanırım, yabancı değildir, ben de bir ses çıkarmak isterim ve düşünürüm: İçinde durduğumuz boşluk denen şey ne tuhaf! Saat tıkırdar ve böler onu. Kesin ve kararlı. Bir düşünce, sonra bir başkası. Sonra sabah olmuş, gelmişler. Merhaba, merhaba! Bir uyumuşum, bir uyanmışım, vakit geçmiş uykumu iyi almışım. Geldiler, Büyükhanım, geldiler! Ben beklerken bir tren düdüğü daha. Nereye? Allahaısmarladık! Nereye Fatma, nereye? Gidiyoruz biz anne, İstanbul yasak bize. Yüzüklerini aldın mı? Aldım! Dikiş makinanı? Onu da. Elmaslarını, incilerini? Onlar bütün hayatın boyunca lâzım olacak sana Fatma. Çabuk dön ama! Ağlama anne. Sandıklar, eşyalar trene yükleniyorlar. Daha çocuk doğurmadım, yolculuğa gidiyoruz, uzaklara, kocamla; kim bilir hangi ülkelere sürgünüz biz, trene biniyoruz, bize bakıyorsunuz, el sallıyorum, allahaısmarladık anne, bakın gidiyorum ben uzaklara.”</span> (s. 29)</p>

  <p class="normal">Yaşanmakta olanı aktarmada (<span class="ideitalik">Alm. Erlebte Rede</span>), anlatıcı, figürün içinden geçenleri, o bunları yaşarken anlatır. Bu sunuş biçimi, –di’li geçmiş zamanla olur ama rapordan farkı, anlatıcının figürü seyretmeyip onun içini okumasıdır. Yaşanmakta olanı aktarmayı hikâye etmekten ayıran, ikisinde de –di’li geçmiş zaman kipi kullanıldığı halde, yaşanmakta olanın aktarılışında ifadenin içinde farklı zamanın söz konusu olabilmesidir. “Yarın bayramdı” örneğinde olduğu gibi.</p>

  <p class="normal">Şimdi “anlatım tutumu”na (<span class="ideitalik">Alm. Erzählhaltung</span>) geçelim. Anlatıcının anlattığı konuya, olaylara karşı takındığı tutum çeşitlilik gösterir. Bir ve aynı konunun farklı anlatı tutumlarıyla aktarılması, bambaşka anlatıların ortaya çıkmasına neden olur. Mesela bir “köy” konusu, hoşlanarak, benimsenilerek aktarıldığında güzel yanlarıyla, saflığı, doğaya yakınlığıyla vb. romantik bir anlatı yaratır. Oysa eleştirel bir tutumla anlatılan “köy”de köy hayatının aksayan yanları, olumsuzlukları çoğu kez toplumsal eksileriyle ortaya konulduğunda başka bir eser ortaya çıkar.</p>

  <p class="normal">Anlatı tutumlarını benimseyici (<span class="ideitalik">Alm. bejahend</span>), eleştirici (<span class="ideitalik">Alm. kritisch</span>), yansız (<span class="ideitalik">Alm. neutral</span>), hicivci (<span class="ideitalik">Alm. satirisch</span>), parodist (<span class="ideitalik">Alm. parodistisch</span>) ve mizahçı başlıkları altında sınıflandırmak mümkün.</p>

  <p class="normal">Benimseyici anlatım tutumuna örnek, Ayla Kutlu’nun romanı <span class="ideitalik">Bir Göçmen Kuştu O’</span>dan (1985):</p>

  <p class="normal"><span class="ideitalik">“Sabah uyandığımda içimin neşe dolu olduğunu anladım. Bir şey vardı. Değişik, insana sevinç veren bir şey. Kollarımı başımın altında birleştirip, çimenlerin üstünde yatar gibi yatmak ve düş kurmak istedi canım.”</span> (s. 238)</p>

  <p class="normal">Aynı romandan eleştirel anlatım tutumu için bir alıntı:</p>

  <p class="normal"><span class="ideitalik">“ ... Kaç ve sığın... Kime? Osmanlı’ya. O Osmanlı ki, savaşa her tutuştuğunda, dağ gibi yiğitleri almış ateşe sürülmüş yağ gibi eritmiş, gelinlerin, kızların yayla misali göğüslerini çorak toprağa çevirmiştir. Yaylanın yiğitlerini, akbabalara yem olsunlar diye, çöllerde bir leş olarak bırakıp kaçmıştır. Ne yapacak bizim gibi artıkları?”</span> (s. 37)</p>

  <p class="normal">Yansız anlatım tutumuna örnek, Buket Uzuner’in seyahatnamesi <span class="ideitalik">Şehir Romantiğinin Günlüğü’</span>nden (1988):</p>

  <p class="normal"><span class="ideitalik">“Şehir romantiklerinin fiziksel olarak belirgin bir özellikleri olmasa da çoğunlukla hareketli, aktif insanlar olduklarını söylemek yanlış sayılmaz. Keyiflerine düşkündürler, dünya nimetlerine (özellikle sanat ürünlerine) karşı zaafları vardır, dünyaya ve yaşama karşı meraklıdırlar. Yemekten tarihe, edebiyattan coğrafyaya, sinemadan zaman makinelerine kadar geniş bir ilgi alanları bulunur.”</span> (s. 18)</p>

  <p class="normal">Yansız anlatım tutumu, anlatıcının karşıt görüşlerin temsilcisi işlevini yürüten figürlerin ortasında bulunmasıdır. O figürleri aynı güçte dile getirmekle anlatıcı, onlardan birinin yanında olmadığını gösterir ki yansız, öbür adıyla nesnel anlatım tutumunu romancının asıl yeteneği ve ustalığı olarak gören kuramcılar ve eleştirmenler çoktur.</p>

  <p class="normal">Parodist anlatım tutumunda bir figürü, olayı ya da üslubu taklit ederek alay etmek asıl amaçtır. Hicivci tutum, eleştirici tutumun aşırılaştırılmasıdır. Mizahçı anlatım tutumunda da eleştiri ve hiciv söz konusudur ama bunlar mizahta güldürme amaçlıdır.</p>

  <p class="normal">Sırasıyla hicivci, parodist ve mizahçı anlatım tutumları için örnek Aziz Nesin’in <span class="ideitalik">Büyük Grev’</span>inden (1981):</p>

  <p class="normal"><span class="ideitalik">“Gazeteciler grev olan her fabrika önüne doluşmuş, çat çat flaşlar çakıp pat pat resimler çekiyorlardı. O ülkenin çok yaman şairleri vardı. Grevi desteklemek en başta şairlerin görevi olduğundan, grev üstüne yazacakları şiirlerin esinini almaya buraya gelmişlerdi. Hele o yazarlar... Onlar da grevi desteklemişlerdi. Grevci işçilere şiirler, öyküler okuyorlardı. O işveren yok mu o işveren, sonunda yenilecektir.”</span> (s. 66)</p>

  <p class="indentmetinitalik">“Meddah geleneğimize uyarak,</p>

  <p class="indentmetinitalik">‘Ad ada benzer, yer yere benzer,</p>

  <p class="indentmetinitalik">Kişi kişiye benzer, kimi er dişiye benzer,</p>

  <p class="indentmetinitalik">Şey şeye benzer’ deyip,</p>

  <p class="indentmetinitalik">İş bu anlatacağımız olaydaki</p>

  <p class="indentmetinitalik">Yer ve kişi adlarını söylemeyeceğiz.” (s. 56)</p>

  <p class="normal"><span class="ideitalik">“Ötede yiğit işçiler öbek öbek olmuşlar, davul zurna mı desem –diyemem, sonra hangi ülke olduğu anlaşılır– saz mı desem –diyemem, neresi olduğu anlaşılır– keman mı desem –diyemem, anlaşılır– her neyse işte çalgılar çalınıp halay mı çekiyorlar desem –diyemem, neresi olduğu bilinir– horon mu tepiyorlar desem, –diyemem, belli olur– oyun oynuyorlardı. Evet çalgılar çalınıp oyunlar oynuyorlardı. Hah oldu işte.”</span> (s. 65)</p>

  <p class="normal">Edebiyat incelemesinde yazarın “zaman” öğesini nasıl değerlendirdiğini ortaya çıkarmak, özellikle 20. yüzyılın modern anlatımını vurgulamak açısından önemlidir. Zaman öğesi hem konu olarak ele alınabilmekte hem de biçim öğesi olarak anlatının dış ve iç zaman çerçevelerinin belirlenmesinde kullanılabilmektedir. Yeni zaman anlayışının gelenekselden farkı, göreceliliğidir. Anlatıda sunuş tarzları (iç monolog ve bilinç akımı) zamanın modern algılanışını dile getirmekte, araştırıcı da incelemelerinde bunu ortaya çıkarmaya çalışmaktadır. Zamanı işleme tekniklerinde üç yöntem vardır: Anlatım zamanı (<span class="ideitalik">Alm. Erzählzeit</span>) ile anlatılan zaman (<span class="ideitalik">Alm. erzählte Zeit</span>) ilişkisine göre adlandırılan bu yöntemlerde her iki sürenin aynı olması halinde “zaman örtüşmesi” (<span class="ideitalik">Alm. Zeitdeckung</span>), anlatılan zamanın anlatım süresini aşması halinde “zaman yoğunlaştırılması” (<span class="ideitalik">Alm. Zeitraffung</span>), anlatım süresinin anlatılan zamanı aşması halinde ise “zaman sündürmesi”sinden (<span class="ideitalik">Alm. Zeitdehnung</span>) söz edilir. Ayrıca zaman öğesinin yoğunlaştırılmasında başvurulan, anlatıya daha uzun bir zaman süresini almak için uygulanan “geriye dönüş” (<span class="ideitalik">Alm. Rückblende</span>) tekniği gibi anlatı zamanından ileriye bakış (<span class="ideitalik">Alm. Vorschau</span>) anlamındaki zaman kategorisi değişimi, anlatının zamana ilişkin özelliğidir. Bir anlatıda bu tekniklere nasıl başvurulduğunu ortaya koymak yine edebiyat incelemesinden beklenir.</p>

  <p class="normal">Yazını “edebiyat” katına yükselten, biçim–üslup–içerik uyumudur ve üslup incelemesi, edebiyat bilimcinin göz ardı etmemesi gereken önemli bir çalışmadır. Bir önceki bölümde üzerinde durduğumuz stilistik bilgileri, edebiyat incelemesinde uygulayabileceğimiz ana bilgilerdir.</p>

  <p class="normal">Öte yandan “kurgu”, bir edebi eserin incelenmesinde aydınlığa kavuşturulacak önemli bir öğedir. Kurgu ile kastedilen, eserin yapısıdır (inşaası); figürlerin, motiflerin, temel düşüncelerin nasıl yerleştirildiğinin, birbirlerine karşı konumlarının, eser dokusu ve bütünü içindeki işlevlerinin ortaya çıkarılmasıdır kurgu saptama çalışmaları.</p>

  <p class="normal">Edebi eserlerin incelenmesinde içeriğe yani konuya ilişkin çözümlemede, en küçük konu birimi sayılan motifler, eserde dile gelen düşünceler ele alınır. İçerikle ilgilenmek, biçim ve anlatı özelliklerinin de saptanması koşuluyla olmalıdır. Salt içerik, yani konu incelenmesi, edebiyatın sanatsal yanını ıskalamak demektir.</p>

  <p class="normal">Tiyatro eserlerinin açımlanmasına gelince... Anlatının tanıtıcı özelliği, olayı aktaran bir anlatıcının aracılığıyken dram, “doğrudanlığı” ile farklıdır. Alımlayıcı, tiyatroda “seyirci”dir, doğrudan doğruya oyunu seyreder, oysa anlatının alımlayıcısı okuyucudur, başkasının (anlatıcının) aktardığını, yani dolaylı olarak alımlar. “Zaman” öğesi de bu farklılığı vurgular: Anlatıda “geçmiş”, dramda “şimdi” söz konusudur. Tiyatroda da “geçmiş”i seyirciye sahnede aktaran, ona bilgi veren bir oyuncunun yer aldığı tiyatro türüne epik tiyatro denmesi, anlatının (epik) tiyatroya katılmasını dile getirir. Epik tiyatroda seyirciyi oyun hakkında aydınlatmada, ona açıklamalarda bulunmada, bazen başka araçlardan yararlanılır: Seyirciye “gerekli bilgileri” projeksiyonla perdeye yansıtmak vb. gibi.</p>

  <p class="normal">Dramın “doğrudanlığı”, eserin seyirciye oyun kişilerinin dış görünüşü, davranışları, mimikleri ile etki etmesini sağlar. Oyuncuların nasıl olması gerektiği ise reji açıklamalarında eserin yazarı tarafından önceden belirtilmiştir. Sahnelenmeyip salt okunan tiyatro eserinde de reji açıklamaları okuyucuya o bilgileri önceden vermiş olur.</p>

  <p class="normal">Epik ve lirikten farklı olarak dram, çok sınırlı bir konu kompleksinde yoğunlaşır. Doğrudanlığı ve sahnede oynanması, tiyatro eserini zaman–olay–mekân bakımından iktisatlı olmaya zorlar. Dram kısa bir zaman içinde belli bir olayı sınırlı bir mekânda işler. Aristoteles’in <span class="ideitalik">Poetika</span>’sında, Eski Yunan’da ve en azından 18. yüzyıl sonuna kadar Fransa’da “üç birlik kuralı” (zamanda, olayda, mekânda birlik) trajedinin başilkesiydi. Lessing’den sonra Alman tiyatrosunda bu ilkeye itibar edilmez olmuşsa da “yoğunluk”, bugüne kadar tiyatro eserini anlatılardan ayıran başlıca özelliklerden biridir.</p>

  <p class="normal">Volker Koltz, <span class="ideitalik">Dramda Kapalı ve Açık Biçim</span> (Geschlossene und Offene Form im Drama, Münih, 1975) başlıklı kitabında tiyatro eserindeki “yoğunluk” konusunu ele alır ve bunu, özetleyecek olursak, şöyle açıklar: “Kapalı biçim”, en az sayıda oyuncu, küçük mekân, kısa süre, belli bir son ve bu sona doğru tutarlı–kararlı adımlarla ilerleyen bir olayla sağlanır. Klotz, kapalı biçimi “<span class="ideitalik">Ausschnitt als Ganzes</span>” (bütün yerine geçen parça) olarak adlandırır. Açık biçime ise “<span class="ideitalik">Das Ganze in Abschnitt</span>” (parçalar halinde bütün) der. Bu biçim, içinde üç birlik öğesine tam yer vermese de bütünü parçalar halinde göstermeyi amaçlayan dram için söz konusudur ve yine “yoğunlaşma” eğilimi burada da vardır.</p>

  <p class="normal">Dram analizinde bu tür bir “kapalı” ya da “açık biçim”in saptanmasından sonra bu biçimin ne gibi bir işlevi olduğu sorgulanabilir. Dram kurgusunun dış ve iç biçiminin (<span class="ideitalik">Alm. innere und äussere form</span>) araştırılmasında dış biçim öğeleri; perde sayısı, nesir veya nazım tiyatro oluşudur. “Üç perde”, Avrupa tiyatrosunun temel kurgusu sayılır. Giriş–gelişme–sonuç şeması, tiyatro terminolojisinde “<span class="ideitalik">exposition–epitatis–peripetie</span>” olarak anılır ve “<span class="ideitalik">epitatis</span>”, işlenen konunun olayın tırmanışı, “<span class="ideitalik">peripetie</span>” de mutlu ya da kötü sonu yani kurtuluş ve felaketi belirtir.</p>

  <p class="normal">Rönesans tiyatrosuyla birlikte bu üçlü kurgunun beşli kurguya dönüşmesiyle söz konusu evreler daha yaygın işlenir: Birinci perdede giriş, ikinci perdede olayların tırmanışı, üçüncüde doruğa varışı, dördüncüde dönüm noktası ve “inişe geçiş” beşincide felaket ya da mutlu son. Tiyatro terminolojisinde dram kurgusunda bu tür bir perde işlevi programı, dış biçimle iç biçimin yani kurgulama ile olayın gelişim sürecinin bir arada düzenlendiğini gösterir.</p>

  <p class="normal">Tiyatro eserlerini komedi, trajedi, dram, trajikomedi vb. türlere ayıran ve içeriğe dayalı klasik sınıflamanın yanı sıra, Klotz ve Kayser, daha çok kurguyu esas alan bir sınıflama getirirler. Kahraman, mekân ve olay öğelerinden hangisini eserin odak noktası yapıyorsa ona göre “Figür dramı” (<span class="ideitalik">Alm. Figurendrama</span>), “mekân dramı” (<span class="ideitalik">Alm. Raumdrama</span>) ve “olay dramı” (<span class="ideitalik">Alm. Handlungsdrama</span>) olarak adlandırılırlar. Mesela mekân dramında kişiler önemini kaybetmiş, yalnızca yan öğeler durumundadır; keza olay dramında önemli olan olaydır, kişiler ve mekân geri plandadır ama asıl “figür dramı”nda kahraman ya da kişiler odak noktasını oluşturur.</p>

  <p class="normal">Sınıflandırmalardan bir başkası da “hedefe yönelik oyun” (<span class="ideitalik">Alm. Zieldrama</span>) ile “çözümlemeci oyun”dur (<span class="ideitalik">Alm. analytisches Drama</span>). İlkinde kurgu, olayın bir hedefe ulaşma sürecini önemserken ikincide olayın yavaş yavaş çözümlenme sürecini göstermek amaçlanmıştır.</p>

  <p class="normal">Tiyatro eserinde diyalogların dil özellikleri, yani oyun kişilerinin konuşma üslubu, eserin edebiliğinin en önemli kanıtıdır. Çünkü tiyatronun temel öğesi diyalogdur ve kişileri konuşturmadaki özen, tiyatro yazarının ustalığını gösterir.</p>

  <p class="normal">Tiyatro eserlerinin edebiyat bilimsel incelemesinde yukarıda belirttiğim kurgu–olay ve diyalog özelliklerinin araştırılıp ortaya çıkarılması, sınıflandırılması amaçlanır.</p>

  <p class="normal">Şiir incelemelerinde önemli ilkeleri şöyle sıralayabiliriz:</p>

  <p class="normal">Biçim: Edebiyatın temel tarzları olan anlatı (epik), tiyatro (dramatik) ve şiir (lirik) arasında yapılan incelemede şiir, biçim öğesinin çok önemsenmesi gereken bir tarzdır. Çünkü şiirde biçim, yalnızca bir görüntü yapısı değildir; H. Petersen’in deyişiyle “<span class="ideitalik">içerisinde ve sayesinde özün aktarıldığı biricik araçtır.</span>”<sup class="calibre3"><a href="../Text/geneledebiyat_split_142.html#footnote-100-93" id="footnote-100-93-backlink">[93]</a></sup></p>

  <p class="normal">Şiirde en küçük biçim öğesi vezindir (ölçü). Vezin, bizim Divan edebiyatında olduğu gibi hecelerin uzunluk ve kısalığını esas alan belli kalıplara göre ayarlanabileceği gibi hece sayısı (hece vezni) veya Batı edebiyatlarında, mesela Alman edebiyatında olduğu gibi vurgulu–vurgusuz hece esasında olabilir. Vezin, şiirin bir mısrası (dizesi) içindeki hece dizimi ölçüt alınarak düzenlenir.</p>

  <p class="normal">Mısra sonlarının uyumu (kafiye–uyak), şiir biçim özelliklerinden ikincisi olarak bilinir. Kafiye kalıpları (şemaları) şiir türlerinde klasik biçimlerdir.</p>

  <p class="normal">Şiirde “ritim” de önemli bir biçim ve öz öğesi sayılır. Ritmin bir biçim öğesi olmakla kalmayıp aynı zamanda öz (içerik) öğesi oluşu, kelimelerin anlamını da etkilemesindendir.</p>

  <p class="normal">İmgelerin yoğunluğu, şiir dilinin öteki edebiyat türlerinden bir üstünlüğüdür. Dolayısıyla şiir incelemelerinde imge önemli bir yer alır.</p>

  <p class="normal">İmge, mecaz (metafor), simge (sembol) başta olmak üzere bütün söz sanatları şiiri şiir yapan öğelerdir. Bu nedenle bir şiirin çözümlenmesi, onun o yoğun ve bir çırpıda anlaşılamayan yapısını açımlamakla olur. Vezin ve ritmin bu söz sanatlarıyla bir arada etkisi, şiirin esas büyüsünü oluşturur. Şiirde imgenin önemi üzerinde dururken Wellek ve Warren iki çeşit imge varlığından söz ederler: Bağlı ve serbest imgeler. “Bağlı” imgeler her okuyucunun hayalinde canlanabilen işitme ve kas imgeleriyken “serbest” imgeler görme ve diğer duyularla ilgili olup kişiden kişiye değişiklikler gösteren imgelerdir.”<sup class="calibre3"><a href="../Text/geneledebiyat_split_143.html#footnote-100-94" id="footnote-100-94-backlink">[94]</a></sup></p>

  <p class="normal">İmgenin eğretileme (mecaz–metafor) ve simgeye dönüşmesi, tekrarlanmasına bağlıdır. Simgede bir süreklilik, bir tekrarlanma varken bir kez karşımıza eğretileme olarak çıkan imge, tekrarlandığı zaman simgeleşir. Goethe’nin simge tanımı, imge–simge ilişkini gösterir niteliktedir:</p>

  <p class="normal"><span class="ideitalik">“Sembol, görüntüyü düşünceye, düşünceyi bir imgeye çevirir; ama öyle ki imgedeki düşünce her zaman son derece etkili ve ulaşılmaz kalır ve her dilde söylenmiş olsa da söylenmezliğini korur.”</span> (<span class="ideitalik">Maximen und Reflexionen,</span> 314)</p>

  <p class="normal">Şiirde öteki edebiyat türlerinden daha çok yer alan diğer söz sanatlarını fark edip bunları şirin bütünü açısından değerlendirmek, şiir incelemelerinin vazgeçilmez bir görevidir.</p>
</body>
</html>
