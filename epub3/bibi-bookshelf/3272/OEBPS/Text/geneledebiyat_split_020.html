<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>geneledebiyat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_25">3. FORMALİZM (BİÇİMCİLİK)</h2>

  <p class="normal">Formalizm, Moskova Dilbilim Çevresi’nin 1915–1930 yılları arasında başlatıp geliştirdiği bir Rus edebiyat bilimi ve edebiyat eleştirisi ekolüdür. Petersburg’da 1916 yılında kurulan ve daha sonra “Opoyaz” adını alan edebi dili araştırma kurumu ile işbirliği halinde çalışmıştır. Fütürizm ile etkileşim içinde bulunan Formalizm, Rus Sembolizmine karşıdır. Rus Formalizmi, biyografik, psikolojik, sosyolojik metotları, dini ve felsefi eğilimleri reddeder. Başlangıçta edebiyatla hayatın kesinlikle birbirinden ayrılması görüşünü savunmuş ve sanat eserinin kendi yasaları olduğu üzerinde ısrar etmiştir. Edebi eseri içerik içindeki üslup araçlarının bütünü olarak alan görüştür. Formalizmin temel terimi “sanat becerisi” (<span class="ideitalik">priyom</span>) idi ve bir edebi eserin bilinçli yapımı, onun malzemeyi, dilin biçimlenmesini ve konuyu, yani ‘gerçekliği’ bozmasıydı (<span class="ideitalik">Deformierung</span>). Formalizm bunları tespit etmek için yeni analiz metotları ve bir edebiyat tarihi kuramı oluşturmuştur. Nesir kuramına en önemli katkı Sklovski’den (1893–1984), nazıma R. Jakobson’dan (1898–1982) edebi gelişime Y. Tinyanov’dan (1894–1943), Sklovski’den, türler sorununa B. Eyhenbaum’dan (1886–1959) gelmiştir.</p>

  <p class="normal">Sklovski, kurucusu olduğu OPOYAZ’ın<sup class="calibre3"><a href="../Text/geneledebiyat_split_146.html#footnote-100-97" id="footnote-100-97-backlink">[97]</a></sup> üyeleri ve Jakobson’un Moskova dilbilimciler çeresinden genç biliminsanlarıyla birlikte Rus Formalizminin temellerini atmış, bu ekolün en etkili kuramcısı ve temsilcisi olmuştur.</p>

  <p class="normal">Formalistler, biçim ile içerik ikiliğini, sanat eserini bir “yapıt” olarak görmekle aşmaya çalışmışlardır. İlgilerinin odağında tek tek eserlerden çok edebiliğin genel niteliği sorusu vardır. Araştırmaların tarihsel sürecinde Rus Formalizmi, Prag Yapısalcılarına, 1960’ların yapısalcılığına ve daha sonraki edebiyat kuramlarına etki etmiştir. Formalizm kavramı 1930’lardan sonraki Marksist estetikte küçümsenir olmuştur.</p>

  <p class="normal">Formalizm, 1920’lerde doruk noktasına ulaşır ama aynı zamanda da Marksizmle kavgaya girişir. L. Trotski ve A. Lunaçarski (1875–1933) gibi, Marksist edebiyat bilimcileri Formalizmi “Eskapizm”in (kaçış) bir çeşidi olarak eleştirdiler. Onlara göre Formalizm, bilinçsiz bir kafanın Avrupa burjuvalığına gizlice kaçışıydı. Rusya’da böylece bastırılan bu görüş Prag Strüktüralizmde (Yapısalcılık) 1930’larda yeniden canlandı. B. Hawranek, B. Trnka, D. Cizevski, J. Mukarjovski, Wellek ve R. Jakobson, keza Polonya’nın “Tegral edebiyat görüşü”nde (M. Kridl, R. Ingarden) Formalizmin ilkeleri varolagelmiştir. Sonunda ABD’de <span class="ideitalik">New Criticism</span>, sığınmacı edebiyat bilimcilerinin etkisiyle Formalizmin izlerini taşır.</p>

  <p class="normal">Formalizm üzerine bu kısa tanıtımdan sonra bu ekolün biraz daha ayrıntılı incelemesine geçelim:</p>

  <p class="normal">Rainer Grübel, Formalizm ve onun uzantısı Strüktüralizmi irdelediği araştırması <span class="ideitalik">Formalismus und Strukturalismus’</span>da bu iki edebiyat bilimi ekolünü bir yenilenme (<span class="ideitalik">innovation</span>) estetiği içinde görülebilmesi nedeniyle 20. yüzyılın gözde yöntemlerini veren ekoller olarak niteliyor. Modernizmin zirveleri olarak kültür tipolojisinde <span class="ideitalik">Avangardist</span> sanata Fütürizme ve Dada’ya; Sürrealizme, soyut resme, somut şiire ya da ‘nouveau roman’a yakın.<sup class="calibre3"><a href="../Text/geneledebiyat_split_147.html#footnote-100-98" id="footnote-100-98-backlink">[98]</a></sup> Formalizmin temsilcileri, metne bağlı incelemeciler gibi, Pozitivizme ve düşünce tarihi bağlantılı yönteme, edebiyatın kültürel–tarihsel ve ekonomik koşulların nedenselliğiyle anlaşılabilirliği inancına karşı çıkmışlardır. Edebiyatı ve genel olarak sanatı, mevcut gerçekliğin bir aynası olarak görmeyi reddederler. Onlarca sanat ve edebiyat kendine özgü, kendi değerleri olan, başlı başına bağımsız bir fenomen sayılmaktadır.</p>

  <p class="normal">A. Hildebrand’ın biçim estetiği ile O. Walzel’in “Gestalt” estetiğinden ve Alman anlatım morfolojisinden esinlenen Formalistler, edebiyatı edebiyat dışı olaylarla ve kurallarla açıklamamayı ilke edinirler.</p>

  <p class="normal">Roman Jakobson, Formalist düşüncenin esası olarak ‘signans’ ile ‘signatum’ ve gösterge ile kavram arasındaki ilişkinin temelden değiştirilmesini görmüştür. Buna karşılık edebiyat bilimci A. Hansen–Löwe, Formalizmi üçe ayırır:</p>

  <p class="normal"><span class="idebold">1)</span> Egemen paradigmatik redüksüyon,</p>

  <p class="normal"><span class="idebold">2)</span> Syntagmatik fonksiyon,</p>

  <p class="normal"><span class="idebold">3)</span> Pragmatik.</p>

  <p class="normal">Hansen–Löwe, Formalist ekolün temel ilkesi olarak “yabancılaştırma”yı (“ostraneniye”) görür. Jakobson ve Hansen–Löwe böylece Formalist düşüncenin iki kutbunu, poeto–linguistik ve edebi–estetik uç noktalarını oluştururlar. Edebi–estetik kutbun temsilcileri; mesela Eyhenbaum, Sklovski, Tomaşevski, Tinyanov sanat olaylarının estetik etki tarzını dil sanatı, plastik sanatlar ve film sanatının araştırma alanındaki çıkış noktası olarak görür.</p>

  <p class="normal">V. Sklovski “yabancı” kavramında Aristotales’e dayanır. Aristotales edebiyatın dilini “yabancı, şaşılası, benim olmayan (<span class="ideitalik">ton me idiotikon</span>) diye nitelemiştir. Ama Sklovski, Aristotales’ten farklı olarak, malzemenin yabancılaştırılması işini (buna da ‘Yeni Görmek’ der), estetik algılamanın koşulu sayar.</p>

  <p class="normal"><span class="ideitalik">“Bizim için hayatı algılamayı yeniden sağlamak, nesneleri hissedilebilir, taşı taş gibi yapmak için, sanat dediğimiz şey mevcuttur. Sanatın amacı, bize nesneye karşı bir his vermektir, yeniden fark etmek demek değil, görmek demek olan bir his. Sanat bu işte iki hileye başvurur: Nesneleri yabancılaştırmak ve biçimi karmaşıklaştırmak, bu sayede algılamayı güçleştirmek ve algılama süresini uzatmak. Çünkü sanatta algılama süreci, kendi başına bir hedeftir ve uzatılması gerekir. Sanat, bir şeyin oluşumunu yaşamak için bir araçtır, artık oluşumu tamamlanmış bir şey, sanat için önemsizdir.”</span><sup class="calibre3"><a href="../Text/geneledebiyat_split_148.html#footnote-100-99" id="footnote-100-99-backlink">[99]</a></sup></p>

  <p class="normal">Edebiyatın en önemli becerisi saydığı “yabancılaştırma”nın tekniğini Tolstoy’dan örneklerle anlatır Sklovski. Bir imgenin yalnızca bir ayrıntısını tespit edip vurgulamak gibi. Tolstoy bir savaş tasvirinde “<span class="ideitalik">çiğneyen ıslak bir ağız</span>”<sup class="calibre3"><a href="../Text/geneledebiyat_split_149.html#footnote-100-100" id="footnote-100-100-backlink">[100]</a></sup> ayrıntısını böyle vurgular.</p>

  <p class="normal">Bu estetik anlayışı, modern “<span class="ideitalik">innovation</span>” (yenilenme) estetiğinin bir çeşitidir. Innovation estetiği arkaik–mitik düşünülmüş “şairane” dille günlük–pratik “kavramsal” dil, entellektüel–felsefi “diskursif” dil ayrımına dayanır. Bu görüşün kökeni, romantik Alman yazarı August Wilhelm Schlegel’dir (1767–1845). Rus dilbilimine aktarılan Romantik Alman dil felsefesine dayanarak ve Fütüristlerle, Konstrüktivistlerle uyum içindeki Sklovski’nin yabancılaştırma estetiği, Potebnya’nın şairane sözü imgesel sembol olarak alması, modern sembolistlerin intuitiv estetiğine uyar.</p>

  <p class="normal">Edebiyat dili konusunda Sklovski’nin görüşü şöyle:</p>

  <p class="normal"><span class="ideitalik">“Şairane dilin tınlama yapısını, kelime hazinesini, kelime dizimini ve semantik kurgularını araştırdığımızda, her yerde aynı sanatsal belirtiyle karşılaşırız: Algılamayı otomatizmden kurtarmak için özellikle yaratılmıştır: Onu görme tarzı, yaratıcısı tarafından kasıtlı olarak sağlanmıştır, ‘sanatlı’ kurgulanmıştır ki algılama dursun ve yoğunluk ve süre bakımından en yüksek dereceye varsın, bu arada da nesne mekânsal genişlemesiyle değil, zamansal sürekliliğiyle algılansın. Şairane dil, bu şartları yerine getirir. Aristoteles’e göre bu, yabancılaştırıcı ve şaşırtıcı bir biçimde etki etmeli; uygulamada bu, yabancı bir dildir: Asurlularda Sümerce, Ortaçağda Latince, İran edebiyatında Arapçamsılık [...] ya da halk şarkısında, edebiyat diline yakın bir yüksek dil.”</span><sup class="calibre3"><a href="../Text/geneledebiyat_split_150.html#footnote-100-101" id="footnote-100-101-backlink">[101]</a></sup></p>

  <p class="normal">“Şiir Dilini Araştırma Grubu” Opoyaz’ın ileri gelen temsilcilerinden Sklovski (1893–1984), <span class="ideitalik">Nesir Kuramı</span> (O teorii prozi, Moskova, 1927), başlıklı kitabında sanatın aslını sanat becerisi olarak nitelerken şiirselliğin şiir formuyla sınırlı kalmayacağını, nesir tarzında yazıldığı halde şiirsel olabilen eserler olduğu gibi nazım olduğu halde şiirsel olmayan ürünler de olabileceğini belirtir. Bunun devamında ise şu sonuca varır:</p>

  <p class="normal"><span class="ideitalik">“Bu gösteriyor ki bir eserin sanat niteliği, onu şiirle birleştirme imkânı, bizim algılama tarzımızın bir sonucudur. Özel sanat becerisiyle; yani bu şeylerin sanat olarak algılanmasını sağlayacak sanat becerileri yardımıyla yaratılmış şeylere sanat eserleri diyeceğiz.”</span><sup class="calibre3"><a href="../Text/geneledebiyat_split_151.html#footnote-100-102" id="footnote-100-102-backlink">[102]</a></sup></p>

  <p class="normal">Olay kurgusuna ilişkin sanat becerileriyle genel üslup becerileri arasındaki bağıntı konusunda, Sklovski’nin görüşüne göre, bir sanat eseri başka sanat eserlerini arkasına alırsa ve onlarla birlikte olursa algılanır ve bir sanat eserinin formu, onun kendinden önceki formlarla ilişkisi sayesinde belirlenir:</p>

  <p class="normal"><span class="ideitalik">“Sadece parodi değil, her sanat eseri herhangi bir esere ya paralel ya antitez olarak oluşur. Yeni bir biçim, yeni bir içeriği ifade etmek için değil, sanatsal değerini kaybetmiş eski bir formun yerine geçmek için doğar.”</span><sup class="calibre3"><a href="../Text/geneledebiyat_split_152.html#footnote-100-103" id="footnote-100-103-backlink">[103]</a></sup></p>

  <p class="normal">Sanatın hayatı kolaylaştırmak, bir şeyleri özetlemek demek olduğunu savunanların yanıldığını söylerken Sklovski, pratik düşüncenin özetlemeye ve genellemelere eğilimli olduğunu, oysa sanatın <span class="ideitalik">“somuta olan merakıyla, genel ve bütün olarak görünen şeyi bile çözmeye çalıştığını”</span> belirtir. Genel olarak konunun biçimi belirlemediğini, tersine biçimin konuyu, içeriği yarattığını savunur:</p>

  <p class="normal"><span class="ideitalik">“Belli bir biçim, doldurulur; tıpkı lirik şiirlerde kafiyeler arasında başlıkların tınlama noktalarıyla doldurulması gibi. [...] Kompozisyon açısından bakıldığında ‘içerik’ kavramı, bir sanat eserinin analizinde tamamıyla fuzulidir. Ama biçim burada bir konunun kompozisyon yasası olarak anlaşılmalıdır.”</span><sup class="calibre3"><a href="../Text/geneledebiyat_split_153.html#footnote-100-104" id="footnote-100-104-backlink">[104]</a></sup></p>

  <p class="normal">Rus Formalizminde “gelişim”, özel bir kavramdır. Dilde ve edebiyatta gelişim konusundaki görüşlerini, Yuri Tınyanov’un (1894–1943) <span class="ideitalik">Edebi Sanat Araçları ve Edebiyatta Gelişim</span> başlıklı eserinin (Frankfurt, 1966) Almanca çevirisinden birkaç alıntıyla özetlemek istiyorum. Edebiyat nedir? Edebi tür nedir? sorularına cevap denemelerini yersiz ve anlamsız bulurken Tinyanov şöyle diyor:</p>

  <p class="normal"><span class="ideitalik">“Matematik tanımlara dayanır ama edebiyat kuramında tanımlar asla temel değildir, tersine sürekli değişen gelişen edebi bir olgudur: yani bir sonuç görüntü. Tanımlar hep zorumuza gider.”</span> (s. 9)</p>

  <p class="normal">Yeninin daima eskiyi yerinden ettiği gerçeğiyle edebiyatta da aynı şeyin varlığını ileri sürerek bütün katı tutumların gelişimle unufak olduğunu belirtir:</p>

  <p class="normal"><span class="ideitalik">“Başka ‘temel özelliklere’ güvenen tanımlar, yaşayan edebiyat olgusuyla yalan diye cezalandırılır. [...] Birden fazla edebiyat devrimi yaşamış yaşlı bir çağdaş, fark eder ki belli bir fenomen kendi zamanında, bugünkünün tersine edebi bir olgu değildi ya da tersi.”</span> (s. 12)</p>

  <p class="normal">Y. Tınyanov, edebiyat tanımının analizinin ancak gelişim içinde mümkün olduğunu belirtir. Temel ve birincil sayılan özelliklerin sonsuz bir değişim içinde olduklarını ve gerçekte edebiyatı hiç de karakterize etmediklerini söyler.</p>

  <p class="normal"><span class="ideitalik">“Edebiyat, bir konuşma kurgusudur ve kurgu olarak algılanır, yani edebiyat dinamik bir konuşma kurgusudur. [...] Açıktır ki ‘malzeme’ ve ‘biçim’ birbirinin asla zıddı değildir; malzemenin kendisi biçimseldir (formal) çünkü kurgunun dışında hiçbir malzeme olamaz. [...] Malzeme, biçimin kurgusal öğelere bağlı bir öğesidir.”</span> (s. 18)</p>

  <p class="normal">Edebiyatın gelişim sürecinde şu safhaları görür Tınyanov:</p>

  <p class="normal"><span class="ideitalik">“</span>1) <span class="ideitalik">Otomatikleşmiş kurgu prensibine zıt olarak diyalektik tarzda karşıt bir kurgu prensibi oluşur.</span> 2) <span class="ideitalik">Yeni prensip uygulama alanı bulur.</span> 3) <span class="ideitalik">Yaygınlaşır, harcıâlem olur.</span> 4) <span class="ideitalik">Otomatikleşir ve karşıt kurgu prensiplerini çağırır.”</span> (s. 21)</p>

  <p class="normal">Böylece formalizmin değişik bir gelenek bilincinden söz edebiliriz. Gelişimin öğeleri, kasıtlı olarak karşılaştırmalı araştırmalarda ortaya çıkarılmaktadır.</p>

  <p class="normal">Biçimci metot, daha çok eski ürünlerde uygulanıp geliştirilmişse de sırf eskiye dönük kalınmamış çağının edebiyat içi sorunlarının aydınlatılmasına da çalışılmıştır. Mayakovski’nin dergisine katkıları yanında Mayakovski’nin, uygulamada biçimci metottan üç noktada yararlandığı söylenir: Çünkü o da şiiri salt üretim olarak ele almış, tonlamayı (<span class="ideitalik">intonation</span>) teknik bir görüş, yenilik kategorisini de önemli bir işlev saymıştır.</p>

  <p class="normal">Edebiyat bilimci Godehard Schramm, <span class="ideitalik">Formalizm</span> (<span class="ideitalik">Formalismus</span>) başlıklı yazısında bu ekolde, bir metinde aranan özellikleri şöyle sıralıyor:</p>

  <p class="normal"><span class="ideitalik">“Bir metin hangi ifade işlevini, hangi kurguyu ve hangi kurgusal motiflemeyi ortaya koymaktadır, dil kalıpları ve figürler hangi kurgusal niyetle etki etmektedir ve yazar kendi kurgu faktörleriyle konunun iç gerilimini nasıl yaratmaktadır?”</span><sup class="calibre3"><a href="../Text/geneledebiyat_split_154.html#footnote-100-105" id="footnote-100-105-backlink">[105]</a></sup></p>

  <p class="normal">Formalist ekolün başarısı, bilinçli eleştirel bir edebi incelemenin temellerini atmasıdır. Alımlama estetiğine giden bu yol, eleştiriyi konu özetlemelerinin ötesine taşımıştır.</p>
</body>
</html>
