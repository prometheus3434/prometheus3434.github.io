<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>geneledebiyat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_2">I. GENEL EDEBİYAT BİLİMİ NEDİR?</h1>

  <p class="normal">Edebiyat, malzemesi dil, kaynağı yaşantılar ve hayal gücü olan bir yaratıcılık, başka deyişle bir sanat dalıdır. Edebiyatın kuramlarını, tarihi gelişimini, çözümleme alımlama yöntemlerini, değerlendirme olgusunun dayandığı ilkeleri, yaratıcılık–üreticilik sürecini, ulusal sınırları da aşarak inceleyen, belgelere dayandırarak araştıran bilim dalı ise genel edebiyat bilimi olarak biliniyor. Fransız edebiyat bilimcileri, “genel edebiyat” (<span class="ideitalik">littérature general</span>) teriminin isim babasıdır. Almanya’nın katkısı ise, bunun bilimselliğini vurgulayıp “Allgemeine Literaturwissenschaft” diyerek genel edebiyat bilimi terimine ulaşmasıdır.</p>

  <p class="normal">Almanya’da 20. yüzyıl başlarında filozof Wilhelm Dilthey (1813–1911) bilimleri sınıflandırma çabası içinde, tabiat bilimlerinin dışında kalan bilimleri “<span class="ideitalik">Geisteswissenschaften</span>” (Manevi bilimler) adı altında toplar. Dilthey, 19. yüzyıl pozitivist felsefesinden gelmekle birlikte etkisi 20. yüzyılın ilk yarısını aşmış bir kişidir. Tabiat bilimlerinin gerçeklikle ilgilenmesinden başka bir de gerçeği anlamaya yönelik faaliyetlerin olduğunu, bununsa yalnız akılla değil, tüm içsel güçlerle mümkün olduğunu ileri sürer. Anlama sürecinde özellikle tarih bilimini önemli görür. Onun tarihçiliğinin, sonunda görececiliğe vardığı söylenir.</p>

  <p class="normal">Dilthey’in bizi ilgilendiren yanı, edebiyat biliminin dahil olduğu manevi bilimlere (<span class="ideitalik">Geisteswissenschaft</span>) ilişkin açıklamalarıdır. Manevi bilimlerin sınırlarını çizmeyi amaçlayan yazısına bu bilimleri öteki bilimlerden ayıran özellikleri tespit etmekle başlar ve şöyle der: “Tabiat bilimleri yanında bir bilgiler grubu gelişmiştir; bunlar hayatın akrabalık ve karşılıklı temellendirme nedeniyle birbirine bağlı olan görevlerinden kendiliğinden oluşmuştur. Tarih, milli ekonomi, hukuk ve siyasal bilimler, ilahiyat, edebiyat, sanat ve müzik, felsefi dünya görüşü incelemeleri, tarihi akışın kuramı ve bilgisi niteliğiyle böyle bilimlerdir. Şimdi bunlar arasındaki akrabalık neden ibarettir? Ortak oldukları en uç noktaya dönmeye çalışıyorum. Bütün bu bilimler insana yöneliktir, insanların birbiriyle ve dış tabiatla ilişkisine yöneliktir. [...] Gerçeklik, nesnellik gibi kavramlar, manevi bilimlerde ancak analitik ön çalışmalara dayanarak açıklanabilir. [...] Bu bilimlerin hepsinin temeli yaşantılardır, yaşantıların ifadesidir ve bu ifadelerin anlaşılmasıdır. Yaşanmış olan şey ve yaşantıların her tür ifadesi için anlayış, manevi bilimlere özgü olan bütün hükümleri, kavramları, bilgileri temellendirir. [...] Gerçeklik, bizim tabiat bilgimizin fiziksel konuları tarafından nitelendirilirse, tabiat bilgimizdekinden farklı bir anlam taşır. Yaşantıda ve anlamada mevcut olan ve bunların bilimlerde ortaya konmasını mümkün kılan kategoriler başkadır [...] Yani bilimlerin bu grubu, yaşanabilirin, ifade edilebilirin ve fark edilebilirin tabiatında yatan kendi yasalarına bağımlı özel bir dünyaya sahiptir.”<sup class="calibre3"><a href="../Text/geneledebiyat_split_050.html#footnote-100-1" id="footnote-100-1-backlink">[1]</a></sup></p>

  <p class="normal">Manevi bilimleri tabiat bilimlerinden ayırarak tarih, felsefe, sanat, edebiyat alanlarına bilimsel yaklaşımın özelliklerini vurgulayan Alman filozoflarının ilki Dilthey’ken edebiyat bilimi terimini ilk kullanan edebiyatçı da Junges Deutschland Ekolü’nün eleştirmenlerinden Th. Mundt’tur. 1842 yılında yayımladığı <span class="ideitalik">Geschichte der Literatur der Gegenwart</span> (Günümüz Edebiyat Tarihi) başlıklı kitabının giriş bölümünde “Literaturwissenschaft” terimini anar. Terimin ortaya çıktığı ikinci isim de Hegelci K. Rosenkranz’dır (1848). Edebiyat bilimi kavramını ilk olarak ele alanların filoloji alanından gelme kişiler olmayışı ilginçtir. Pozitivist edebiyat tarihçiliği, tabiat bilimlerinin nedensellik ilkesini tarihçilikle birleştirirken edebiyat bilimini tabiat bilimlerine ve tarihe yakın tutma çabasını gösterir. Ancak çok daha sonraları, tarihçiliğin değerlendirmeden kaçınma ilkesiyle edebiyat biliminin kuramsal temelleri atılmıştır. 1897 yılında E. Elster, psikolojik edebiyat araştırması çerçevesinde ilk defa tutarlı bir şekilde edebiyat tarihini filolojiden ayırma, filolojinin sınırlarını genel edebiyat bilimi olarak genişletme gereği üzerinde durur.<sup class="calibre3"><a href="../Text/geneledebiyat_split_051.html#footnote-100-2" id="footnote-100-2-backlink">[2]</a></sup></p>

  <p class="normal">Elster’den sonra, edebiyat biliminde nedensellik ve genetikçilik metotlarının bırakılıp “anlama”nın ön plana çıkarılması gereği üzerinde durulmuş ve bu görüş R. Rothacker ve P. Kluckhohn’un 1923’de kurduğu <span class="ideitalik">Deutsche Vierteljahresschrift für Literatur und Geistesgeschichte</span> dergisinde işlenmiştir. Edebiyat biliminin öteki bilimlerden ayrı bir yanı vardır ki bu fark, incelediğini nesnelleştirme sürecinin deneysel–analitik bilim teorisi açısından problemli oluşudur. Edebiyat biliminde araştırıcı ile okuyucu özdeştir ve bunun sonucu olarak, “nesnel” metin algılaması, okuyanın bilgi donanımı ağına olduğu kadar duyarlılığına ve deneyimine de bağlıdır. Demek oluyor ki burada özneyle nesneyi, inceleyenle inceleneni ayırmak, tabiat bilimlerinde olduğu kadar kolay değildir. Öznelliği aşma çabası, edebiyat bilimciyi, uyguladığı yöntem doğrultusunda her an uyanık tutacaktır. Aksi halde bilimsellik demek olan nesnelliğin uzağına düşme tehlikesi başgösterir. Öte yandan tabiat bilimleri örneğine göre aşırı bir modelleşme de zararlı olabilir. Edebi metinleri matematiksel, istatistiki yollarla kavramaya çalışmak, estetik boyutu ziyan edebilmektedir. Peter Rusterholz’un bu konuda andığı Einstein uyarısı, akıllarda kalıcı bir örnek. Tabiat bilimleri metoduyla sanat analizi için şöyle demiş Einstein:</p>

  <p class="normal">“Bu, uygunsuz araçlarla bir kopyalama olur, yani sanki bir Beethoven senfonisini hava basıncı eğrisi olarak çizmek gibi.”<sup class="calibre3"><a href="../Text/geneledebiyat_split_052.html#footnote-100-3" id="footnote-100-3-backlink">[3]</a></sup></p>

  <p class="normal">Eskiden estetik ve poetik alanına giren konulara bugün genel edebiyat bilimi el atmış durumdadır. Artık ölçütler koyarak, yani normatif değil, tanımlayıcı (deskriptif), yapısal kavramlar oluşturma eğiliminde çalışmalar yapılmaktadır. Yeni eğilimlerden biri de bir değer yargısı demek olan “edebi eser” kavramından kaçınarak yazılı her şeyi bu bilim dalının inceleme alanına sokmaktır. Latince harflerden türetilmiş <span class="ideitalik">litterae</span> sözünün en eski anlamına dönüşle Türkçede türetilerek kullanılan “yazın” (yazılı olan şeyler) terimi bunu karşılamaktadır. Ne var ki “yazın”, “edebiyat”ın (<span class="ideitalik">Alm. Dichtung</span>) anlamdaşı gibi kullanılır olmuştur.</p>

  <p class="normal">Edebiyat biliminin ilgi alanına yalnız “eser”i değil, her türlü metni (<span class="ideitalik">Alm. Text</span>) dahil etmek, bir bakıma dilbilimin etkisidir. Dilbilimin “<span class="ideitalik">Text</span>” tanımı giderek “<span class="ideitalik">Textlinguistik</span>” adıyla, dilbilim ve edebiyat bilimini ortak çalışmaya çağıran bir dal oluşturmaya götürmüştür.</p>

  <p class="normal">Edebiyat bilimin tarihçesinde yer alan poetik, salt manzum (vezinli kafiyeli) ürünleri incelemeye değer bulurken yeni edebiyat biliminde nesir inceleme alanına sokulmuştur.</p>

  <p class="normal">Edebiyat bilimi kavramlarını ve metodlarını modern dilbiliminkilerle ilişki içinde görme çabası yeni sayılmaz. Yapısalcı dilbilimin kurucuları (Saussure, Sapir, Bloomfield, Mathesius, Firth, Jakobson vd.) hatırlanacak olursa, bu sıralarda gelişen bir edebiyat bilimsel yapısalcılığın dilbilimle edebiyat bilimini aynı önemde gördüğünü söyleyebiliriz. Öte yandan Prag Yapısalcılığı bu iki dalın karışımı halindedir. Bu basamakta henüz edebiyat biliminin dilbilimselleştirilmesinden söz edilemez. Edebiyat bilimini dilbilime yaklaştırma çabalarının temelinde “bilimsellik”, nesnellik iddialarını görmek mümkündür. Dil ürünleriyle uğraşmak her iki bilim dalının görevi olduğu için kesin sınırlar çekmek sıradan bir iş değildir. Dilbilim ve edebiyat bilimi, dilbilimsel ve edebiyat bilimsel kuramlar bakımından birbirinden ayrılır. Konularının yapısı bakımındansa birbirine yaklaşırlar.</p>
</body>
</html>
