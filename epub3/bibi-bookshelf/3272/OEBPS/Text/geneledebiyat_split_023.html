<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>geneledebiyat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_28">6. STRÜKTÜRALİZM (YAPISALCILIK)</h2>

  <p class="normal">Strüktüralizmin etimolojisi, Latince “structur”a (yapı tarzı) dayanır. Latince “structura” yapı, bina, bileşim demektir. Strüktüralizm denen Yapısalcılığın odak kavramı düşünce kategorisidir. “Bütünlükler” halinde bir düşünce tarzını aşmayı öngörürken öte yandan biçim–içerik gibi <span class="ideitalik">a priori</span> (başından beri) kabul edilmiş iki bölmeli sınıflandırmayı bırakmaktan yanadır. Edebiyat bilimi alanında önce metin vardır ve metin, öğelerin birbiriyle bağlanması sonucu yapıyı oluşturmuştur şeklinde düşünür Yapısalcılar. Bu öğeler ise bir mananın (<span class="ideitalik">Sinn</span>), bir anlamın (<span class="ideitalik">Bedeutung</span>) taşıyıcılarıdır. Ama başka birimler de “sistem” olarak alımlanabilir. Yapı; bir bağlayıcı kavramdır ve “sistem–öğe–bağlama–işlev”den oluşan bir kavram dizisinin içinde görülebilir. Yapı, bir sistemin öğeleri arasındaki bağlamların bütünüdür. Yapı (strüktür), kendisine bağlanan kavram dizisi gibi <span class="ideitalik">substanz</span> (töz) olarak tanımlanmayıp her ikisi de görece (<span class="ideitalik">relativ</span>) kavramlardır ve çeşitli içerik ve gerçeklik alanları için kullanılabilir. Yani esnek bir araçtır ve görüş tarzına ve sorusunun çeşidine göre uygulanabilir. “Yapı”nın soyut belirlenişi, bilgi teorisindeki statüsüyle ilişkilidir: Yapı, nesnenin özelliği değildir. Bu nedenle deneysel (ampirik) gözlemlenemez, Titzmann’ın deyişiyle <span class="ideitalik">“Ergebnis einer Interaktion zwischen dem objekt und den rekonstruierenden Operationen eines epistemischen Subjekts.”</span><sup class="calibre3"><a href="../Text/geneledebiyat_split_175.html#footnote-100-126" id="footnote-100-126-backlink">[126]</a></sup> (Nesneyle araştırıcı bir öznenin yeniden kurucu eylemi arasında bir karşılıklı eylemin sonucudur.)</p>

  <p class="normal">“Yapı” tanımları, söz konusu nesnenin temelindeki düzeni yeniden sistematik bir şekilde kurmaya ilişkindir ve çeşitli soyutlama düzeylerinde yürüyebilir. Bu anlam dizisinin konstitutiv (kurucu) özü, işlev kavramıdır ve bu da yapısalcı düşünce tarzında zorunlu olarak yapıya bağlıdır. Yapı bazı hallerde bir işlevle doğrudan açıklanır değildir, bazı hallerde ise bir ve aynı yapı farklı farklı bağlamlarda farklı işlevleri yerine getirebilir. Yapı kavramı yukarda açıklanan manada “modern” bir yapı kavramı sunar ki 1930’dan bu yana sıkça rastlanır. W. Dilthey bile bu kavramı kullanmıştır. Yani kavramın eski kullanılışı sistemli ve kuramlı değildir ve yalnızca söz konusu metinden içeriği anlaşılabilir. Şimdiki anlamı ise Yapısalcılığın temel kavramı oluşudur.</p>

  <p class="normal">Önce Ferdinad de Saussuré’ün (1857–1911) kurucusu olduğu dilbilimin odak kavramıdır. Bu dilbilimde dil, manasını özünde taşımayıp ancak başka göstergeler karşısında, onlarla ilişki içinde mana kazanan gelişigüzel (arbiträr) göstergelerin kapalı sistemi demektir. Önce fonetikten kaynaklanan bu model, “<span class="ideitalik">langue</span>” (dil) ile “<span class="ideitalik">parole</span>” (kişisel söylem) arasında temelden bir ikilik görür. Dolayısıyla, mevcut bir dil sistemini araştıran senkronik analizin (eşzamanlı çözümleme) karşısında yer alan “<span class="ideitalik">diakronik</span>” (artzamanlı) analizi kabul eder. Keza göstergenin syntagmatique (dizimsel) ilişkililerinin karşısında “<span class="ideitalik">paradigmatique</span>” (dizisel–değiştirilebilir) göstergeleri; “<span class="ideitalik">signifiant</span>” (gösteren) karşısında “<span class="ideitalik">signifié</span>”yi (gösterilen) görür.</p>

  <p class="normal">Strüktüralizmin bu düşüncelerinin devamından ya da eleştirisinden Poststrüktüralizm doğmuştur.</p>

  <p class="normal">Aslında bir dilbilimi ekolü olan Strüktüralizmin edebiyat bilimindeki etkisi, edebi metni dilbilimsel bir yapı olarak ele alma tarzında görülür. Dayandığı ilke, edebiyatın aslında alışılmış, normal dilden uzaklaşma sayılması gerektiğidir. Bir dil ürünü olan edebiyata ancak dilbilim metoduyla yaklaşılabileceği görüşü, özellikle Fransa’da, birden çok yapısalcı metodun gelişmesine yol açmıştır. Claude Lévi–Strauss’un 1950’lerdeki etnoloji çalışmalarında nasıl dilbilim metodunun etnolojiye uygulanması söz konusu ise, edebiyat bilimciler de dilbilimi edebiyata ve sanata uygulamanın doğru olacağına inandılar. Lévi–Strauss’un tezine göre insan dilinin işlemesini yürüten yasalar, bütün öteki işaretleri, daha doğrusu anlam sistemlerini de kurala bağlıyordu. Mesela mimikler, imgeler, sesler, âdetler, edebiyat ve sanat.</p>

  <p class="normal">Claude Lévi–Strauss diyordu ki:</p>

  <p class="normal"><span class="ideitalik">“Fonoloji sosyal bilimler için, mesela çekirdek fiziğinin pozitif bilimler için oynadığı aynı yenilikçi rolü oynamalıdır.”</span><sup class="calibre3"><a href="../Text/geneledebiyat_split_176.html#footnote-100-127" id="footnote-100-127-backlink">[127]</a></sup></p>

  <p class="normal"><span class="ideitalik">“Dil araştırıcısı, sesbirimin (fonem) sesbilgisel (fonetik) gerçekliğini ortaya çıkarır; bundan da farklı unsurların mantıki gerçekliğini. [...] Bilinçliden bilinçsiz olana geçiş, özelden genele doğru ilerlemekle olur. [...] Her kurumun veya âdetin temelinde yatan bilinçsiz yapıyı bulmak, öteki kurumlar ve öteki âdetler için geçerli olan açıklama ilkesini bulmak için gerekli ve yeterlidir; tabii analizi yeterince ilerletmiş olmak şartıyla.”</span><sup class="calibre3"><a href="../Text/geneledebiyat_split_177.html#footnote-100-128" id="footnote-100-128-backlink">[128]</a></sup></p>

  <p class="normal">1960’larda Yapısalcılık, yapısalcı dil kuramını edebiyata taşır. Ortaya çıkan model, edebi bir metnin anlamının kelimelerde değil, kelimelerin birbiriyle ilişkisinde araştırılması tezidir. Denebilir ki artık “biçim demek öz demek”tir. “Konu” (Thema), Yapısalcıların gözünde “karşıt değer sitemleri arasındaki bağ”dır: Mesela kültürel ve doğal değerler arasındaki ilişki, somutla aktarmalı anlam çeşitleri arasındaki ilişki.</p>

  <p class="normal">Edebiyat yapısalcılığının merkezi Fransa’dır ve baştemsilcilerinden biri, Ankara Üniversitesi’nde (D.T.C.F.) misafir hoca olarak bir süre çalışmış olan A. J. Greimas’tır. 1966 yılında yayımladığı “<span class="ideitalik">Sémantique structurale</span>” (Yapısal Anlambilim) başlıklı bilimsel yazısı kuram çevrelerinde etkili olmuştur. İşte kelimenin, kavramın yani tekil şeyin tek başına anlam için yeterli iletiyi veremeyeceği, anlam için en azından iki şey arasındaki ilişkinin kurulması gerektiği düşüncesi burada ifadesini bulur. Greimas tezini açıklamakta şu ünlü “büyüklük” kavramını örnek gösterir. Büyüklük kavramı ancak “büyük” ve “küçük” arasındaki farkla anlaşılır, der.</p>

  <p class="normal">Yapısalcı anlayışa göre, bir metnin anlamını yaratan, anlatıcının doğrudan doğruya ya da kurmaca karakterler ağzından söylediği şey değil, metnin dayandığı anlaşılan, dolaylı yoldan formüle edilmiş “değerler arası karşıtlık ilişkisi”dir. Demek oluyor ki karşıtlık analizi önemlidir ve bütün edebi metinlerin incelenmesinde ve karşılaştırmalarda uygulanmalıdır.</p>

  <p class="normal">Helga Gallas, “<span class="ideitalik">Edebiyat Biliminde Strüktüralizm</span>” (Strukturalismus in der Literaturwissenschaft) başlıklı makalesinde dilbilim kökenli olan yapısalcılığın edebiyat biliminde yararlı olacağından emin değil. Eğer, diyor, eserlerin her birinin içeriğinden bağımsız olarak her bir eserin tabi olduğu kuralları ve dolayısıyla bir türün, bir ekolün ve nihayet bütün ekollerin ve dillerin eserlerinin kurallarını çıkarmak mümkün olsaydı, o zaman dilbilimdeki ve etnolojideki gibi modeller çıkarılabilirdi. Ve o durumda tek tek edebi metinler bu modelde belirlenen imkânların gerçekleştirilmesi sayılabilirdi:</p>

  <p class="normal"><span class="ideitalik">“Henüz yapısalcı edebiyat bilimi bu tür modellerin saptanmasından ve güvenilir sonuçların zemininden çok uzaktır: Önce bu yeni problem kompleksinin farklı görüşlerine yönelmiştir ve bugüne kadarki yapısalcı araştırma, çeşitli yönlerin bir manzarasını sunmaktadır.”</span><sup class="calibre3"><a href="../Text/geneledebiyat_split_178.html#footnote-100-129" id="footnote-100-129-backlink">[129]</a></sup></p>

  <p class="normal"><span class="idebold">Barthes’ın Dizisel (Paradigmatik) Analizi</span></p>

  <p class="normal">Dilbilimci Saussure, dilin işleyişini paradigmadan öğelerin elenmesi ve elenen öğelerin dizimi ve birleştirilmesiyle “dizimbirim”lerin (“<span class="ideitalik">syntagme</span>”) oluşumuyla açıklamıştı. Jakobson ise dilin bu iki temel işinin, metafor ve metonomiye denk düştüğünü belirtir. Mesela, dünyanın küre ile olan benzerlik ilişkisine dayanılarak Türkçe “yerküre”, Almanca “<span class="ideitalik">Erdball</span>” sözcükleri eğretileme yoluyla oluşturulmuştur. Barthes’ın paradigmatik analizinin temelinde Jakobson’un bu görüşü yer alır.</p>

  <p class="normal">Sadece belli biçim öğelerinin, mesela belli söz sanatlarının (retorik figürlerin) tespitine dayanan geleneksel açıklamadan farklı olarak Barthes, yazarın imge dizimi tekniğini tanımlamayı ve okuyucu için ilginç olan bağlamaların nasıl oluştuğunu göstermeyi başarmıştır.</p>

  <p class="normal">“Güzel”, “âhenkli”, “tutarlı” gibi estetik değer yargıları, yani edebiyat eleştirisinin başlıca işi, Barthes’a göre edebiyat eseri için uygun olamaz. Bu görüşünü temellendirirken gezegenlerin güneş etrafında çizdikleri yörüngenin “güzel olmadığı”nı, yuvarlak olsa “âhenkli” olacağını söylemek gibi, aynı şekilde, saçma bulur o yargıları.</p>

  <p class="normal">Özetle denebilir ki yapısalcı metodun esas işleyişi, kendi başına anlamsız olan yatay, sentagmatik zincirin yerine, dikey, paradigmatik sistemin geçirilmesidir. Lévi–Strauss’un analizinden Barthes’ın tarzının farkı, Barthes’ın eksik görünmesidir. Barthes yalnızca göstergeler (<span class="ideitalik">Termen</span>) arası eşdeğerlik ilişkilerini ararken karşıtlık ilişkilerini analiz etmez.</p>

  <p class="normal"><span class="idebold">Barthes ve Todorov’un Anlatı Birimlerine</span></p>

  <p class="normal"><span class="idebold">İlişkin Yapısalcı Analizi</span></p>

  <p class="normal">Anlatı metinlerinin, bütün anlatılarda ortak bir kaba yapıya indirgenip indirgenmeyeceği sorusuna Barthes ve Todorov eğilmişlerdir. Barthes <span class="ideitalik">Introduction à l’analyse des récits</span> (1966) başlıklı yazısında anlatı metinlerini formal temel birimlere ayırmayı sonra da bu temel birimlerin mümkün anlatı metinleri halinde birleşmesini sağlayan mantık ve kronoloji kökenli kuralları formüle etmeyi teklif eder. Bu teklifle onun Saussure’e dayalı paradigmatik analizden Chomsky tarzı generativ tarza yönelmesini görürler. Kristeva, daha sonra bu tarzı bilinçli ve sistemli bir şekilde kullanacaktır.</p>

  <p class="normal">Todorov da içinden sayısız hikâyelerin çıkarılabileceği bir model kurgulamanın peşindedir. Todorov bunun kurallarını, olayların ve kişilerin mantığında görür. Ve bunları gramer kategorileriyle birleştirmeye çalışır. Bu nedenle de çalışmalarının amacı, bir “anlatı grameri” kurgulamaktır. Analizinin sonuçlarına göre anlatı birimlerinde, işlev bakımından, kelime grupları, modus ve cümle çeşitlerinde çarpıcı benzerlikler vardır:</p>

  <p class="normal"><span class="idebold">a)</span> Todorov’a göre bir anlatının bütün epizodlarında iki çeşit kelime grubu vardır: Sıfat ve fiil. “Anlatı sıfatları” ve “anlatı fiil”lerinden söz eder. Anlatı sıfatları bir durumu betimler, anlatı fiilleri ise bir durumdan ötekine geçişi betimler.</p>

  <p class="normal"><span class="idebold">b)</span> Cümleler ise irade, istek bildiren kip (<span class="ideitalik">obligativ</span> ve <span class="ideitalik">patativ</span>) ve hipotez (şart ve <span class="ideitalik">predikativ</span>) kipinde olabilir.</p>

  <p class="normal"><span class="idebold">c)</span> Cümle düzleminin dışına çıkıldığında incelenecek anlatı “sequenz”leri (cümleyi aşan sentaks birimleri) de gramatik kategorilere ayrılabilir. Todorov cümleler arasında <span class="idebold">1)</span> “Ya–ya”, <span class="idebold">2)</span> “Ve–veya” ile <span class="idebold">3)</span> “Ve–ve” ilişkileri tespit eder.</p>

  <p class="normal"><span class="idebold">Kristeva’nın Transformasyoncu Analizi</span></p>

  <p class="normal">Paris Grubu “Tel Quel” üyesi Julia Kristeva, Marx’a dayanır. Göstergebilimi (semioloji) model oluşumunda model ve kuram olarak alır. Marx burjuva toplumunun belli fenomenlerini artık yalnızca üleşme ve tüketim açısından görmüyor, üretim açısından da görüyordu. Kristeva’ya göre bunun edebiyat araştırmalarına uygulamasında şunlar ortaya çıkıyordu:</p>

  <p class="normal"><span class="idebold">1.</span> Mevcut (real) edebiyat nesnesi, dilbilimsel yapı arz eden bir üründür ve yapısalcı dilbilimle incelenebilir: Edebiyat bilimi “edebiyat”ı o zamana kadar hep sadece bu nesneleşmiş biçim içinde incelemiştir ve edebiyat kavramı, belli bir toplum biçiminden, yeni alışveriş ve tüketim toplumuna uymuştur.</p>

  <p class="normal"><span class="idebold">2.</span> Bilgi nesnesi olarak “edebiyat”: Üretimden ve üretimin anlamından önce gelen anlamlı ürün. Kristeva, buna “metin” (Text) diyerek dilbilimcilerin “mevcut edebiyat nesnesi” terimini kullanmıyordu.</p>

  <p class="normal">Kristeva’ya göre bundan sonraki semioloji araştırmalarının hedefi, “<span class="ideitalik">anlamı piyasaya çıkarmadan üreten ve değiştiren</span>” bu kurguyu “çalışma” olarak belirlemek olmalıdır. Edebi metne yaklaşım, anlam üretme açısından olmalı, yapısalcı dilbilim kavramlarıyla olmamalıydı. Yaratma veya generativ gramerin kavram ve metodu, Kristeva’nın buluşudur. Bu teoriye göre cümleler üretme yetisinin kuralları vardır ve dile hâkimiyet sadece bir terminoloji bilgisi değil üretici bir yetenektir.</p>

  <p class="normal">Kristeva, metni semiotik kodların bolca yer aldığı bir bütün olarak görürken edebi metin ile onun sosyokültürel arka planını tespit etmeye çalışır.<sup class="calibre3"><a href="../Text/geneledebiyat_split_179.html#footnote-100-130" id="footnote-100-130-backlink">[130]</a></sup> Ona göre dönüşüm (transformasyon) çalışması yalnızca, canlandırma özelliği aşikâr olan ve olasılıklar yasalarına uyan metinlere uygulanabilir. Metinlerin, 19. yüzyıl sonundan itibaren yansıtma işlevine son verip yapılarını üretim olarak görmeleriyle (Mallarmé, Lautréamont vb. de olduğu gibi) transformasyon analizine elverişlilikleri son bulur.</p>

  <p class="normal">Modern metinleri ve bu metinlerin gramer bozgunculuğunu (“<span class="ideitalik">Paragrammatismus</span>”) kavrayabilmek amacıyla Kristeva biçime dayalı bir betimleme yöntemi geliştirmeye çalışır. Burada üretimsel (<span class="ideitalik">generativ</span>) gramer öğelerini kemiyet bilgisi (<span class="ideitalik">Mengenlehre</span>) ve matematikle birleştirmeyi dener. Metinlerin üretimi sırasında günlük dilin mantıki–semantik kuralları da zarar gördüğü için gösterge kavramı o gösterilen–gösteren (<span class="ideitalik">Signifikant–Signifikat</span>) şeklindeki ikili adımıyla yalnızca Aristoteles mantığına uyuyordu, ama sonsuz bileşimleri olan edebi dile uygulanamazdı. Bu nedenle edebiyat mantığı, iki değerli değil, çok değerliydi. Kristeva bu yüzden gösterge kavramı yerine kemiyeti (<span class="ideitalik">Menge</span>) geçirir.</p>

  <p class="normal">Kristeva’nın söz konusu metin kuramının (<span class="ideitalik">Texttheorie</span>) yanı sıra o, “<span class="ideitalik">intertextualite</span>” (metinlerarasılık) terimine yeni boyutlar kazandırmış, metinlerarasılığı uluslararası postmodernist literatüre katmıştır.</p>

  <p class="normal"><span class="idebold">Barthes’ın Yapısalcı Çözümlemeyi</span></p>

  <p class="normal"><span class="idebold">Açıklama Olarak Kullanışı</span></p>

  <p class="normal">Barthes da yapısalcı, fonolojiye dönük metodun edebiyat metinlerine uygulanırken bunları yalnızca ürün olarak gördüğünü, yani anlam üretkenliği sürecini kavramaktan uzak olduğunu tespit etmişti. Barthes’a göre yapısalcı çözümleme, o zamana kadar eserlerin yalnızca “büyük yapılar”ını ya da birçok eserin ortak yapısını göz önüne almıştı. Şimdi ise tek, somut metnin çokanlamlılığını kavrayabilecek bir metoda geçilmeliydi. Barthes bu adımı, bir Balzac anlatısını cümle cümle çözümleyerek gerçekleştirir. Metni anlam birimlerine ayırır ki anlam birimi dediği şey de tek kelime olabildiği gibi bütün bir bölüm de olabilir. Bu arada beş kod kullanır: <span class="ideitalik">Hermeneutik</span>, anlamsal, sembolik, prototip (göndergesel) ve kültürel. Kodlar ve onlara ilişkin anlamlar yapısallaştırılıp düzene sokulmaz, Barthes bunları ortaya çıkış sıralarına göre tespit eder. O da, Kristeva gibi, yapı sergilemek amacında değildir, bir <span class="ideitalik">yapılandırma</span> (“<span class="ideitalik">Strukturierung</span>”) üretmek ister. “Anlatım yapısı”, “gramer” veya “anlatı mantığı”nı henüz sadece “anlamsal çokdeğerlilik” (“<span class="ideitalik">polyvalenz</span>”) ile az çok yoksul metinlerde geçerli görür. Metni bir sesler dokusu (<span class="ideitalik">tissa des voix</span>), içinde beş sesin, yani beş kodun çarpıştığı bir doku olarak niteler. Bu arada değerlendirmeye, bir meta (üst) anlam, bir derin yapı tespitine kalkışmaz. Barthes’ın yeni uygulamasında yapısalcı generativ bazdan bilinçli bir ayrılma söz konusudur. Artık olası bütün anlatı metinleri için bir model kurgulanmamaktadır. Bunun yerine metin, kültürün parçaları olan, çok sayıda semiotik sistemin ortaya çıkışı olarak görülür.</p>

  <p class="normal"><span class="idebold">Goldmann’ın Genetik–Yapısalcı Çözümlemesi</span></p>

  <p class="normal">Goldmann’ın “yapı” kavramı, bir bakıma, yapısalcı analizden paradigmatik ve transformatik analiz anlaşılıyorsa, yapısalcı sayılmaz. Onun “yapı” kavramı şöyle özetlenebilir:</p>

  <p class="normal"><span class="idebold">1.</span> Yapı, değişen bir yapılaşma sürecini belirtir, bu süreç kısa zaman için bir yapı halinde somutlaşır.</p>

  <p class="normal"><span class="idebold">2.</span> Tespit edilen yapı iyiden iyiye deneysel olarak gösterilip kanıtlanabilir.</p>

  <p class="normal"><span class="idebold">3.</span> Bu yapı bilinçsizce değildir, olsa olsa “bilinçli” değildir.</p>

  <p class="normal">Etimoloji kavramıyla da Goldmann örneksemenin (analojinin) bir ilişkisini kasteder. Her şeye rağmen kendi metoduna “genetik–yapısalcı” der. “Genetik” çünkü yapısalcı çözümlemenin tarihsel olmayan özelliğini aşmak ister. “Yapısalcı” çünkü Goldmann, avama mal olmuş Marksizm anlamında incelemeyi değil, keza bir edebiyat eserinin ihtilalci özünü toplumsal gerçekliğin ihtilalci özüne dayandırmayı değil, toplumsal gerçeklikle “kurgu”nun “yapı”nın uyuşmasını irdelemeyi amaçlar. Onun iki hipotezi vardır:</p>

  <p class="normal"><span class="idebold">1.</span> Homoloji: Bir edebi eserin kurgusuyla belli bir sosyal grubun yapısı arasındaki uyum.</p>

  <p class="normal"><span class="idebold">2.</span> 20. yüzyıl romanının kurgusuyla 19. yüzyılın liberal pazar ekonomisi yapısı arasındaki homoloji (uyum) tezi.</p>

  <p class="normal">Goldmann’ın çalışmaları, gerek yapısalcı gerek Marksist çözümlemelerin tekyanlılığını görüp bunu aşma hedefini taşır. Bu nedenle edebiyat sosyolojisine katkısı Yapısalcılığa olduğundan daha önemlidir.</p>
</body>
</html>
