<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>geneledebiyat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_7">VI. EDEBİYAT KURAMLARI</h1>

  <p class="normal">“Kuram” teriminin Batı dillerindeki karşılığı (<span class="ideitalik">Alm. Theorie, Fr. théorie, İng. theory</span>), Yunanca gözlemek, bakmak anlamındaki theoria, theorein’den gelmedir. Bizdeki eski karşılığı “nazariye” kelimesi de bu anlama işaret eder. Felsefe terimleri sözlüğünde Bedia Akarsu şu tanımı veriyor:</p>

  <p class="normal"><span class="ideitalik">“</span>1) <span class="ideitalik">Yarar sağlamayı ya da uygulamayı amaçlamayan salt bilgi.</span> 2) <span class="ideitalik">Belli gerçekleri açıklama, yorumlama ya da belirleme biçiminde ortaya çıkan; olayları denenmemiş, yalnızca düşünce ile kurulmuş temeller üzerine oturtan, ama olaylara egemen olarak yeni olguları bulma yolunu gösteren bilimsel öğreti,</span> 3) <span class="ideitalik">(yeni bilim ve felsefede) deneyle karşıtlık içinde, düşünce ile kazanılmış bilgi, belli olayların ilkelerden kalkarak bilimsel olarak açıklanması ve tek tek bilgilerin genel yasalar altında toplanması, kendilerinden her türlü yasallığın ve tek tek olayların çıkarılabileceği ilkelere göre düzenlenmesi.”</span><sup class="calibre3"><a href="../Text/geneledebiyat_split_144.html#footnote-100-95" id="footnote-100-95-backlink">[95]</a></sup></p>

  <p class="normal">Edebiyat biliminde teorinin (kuram) ne anlama geldiği sorusuna gelince: Edebiyat bilimci T. Eagleton’un 1983 yılında yayımladığı <span class="ideitalik">Edebiyat Teorisine Giriş’</span>te ortaya koyduğu gibi, edebiyat biliminde metotlar, temeller (<span class="ideitalik">Alm. Ansätze</span>) ya da yönelmeler (<span class="ideitalik">Alm. Richtungen</span>) teori olarak anılmaktadır. Bunun nedeni şöyle açıklanabilir: Geleneksel olarak edebiyat biliminde büyük çapta bir teori ürkekliği, hatta düşmanlığı yaygındır. Ve bu teori antipatisinin temelinde de genel bir edebiyat kavramı yer alır ki bu kavram, yasalara uygunluk arayışını baştan reddeder. Tabiat bilimlerindeki sert teori kavramının tersine “edebiyat teorisi” teriminde daha esnek bir anlayış hüküm sürer. Edebiyat bilimi teorilerinde üç temel tip ayırt edilir: Normatif (düzgü koyucu), deskriptif (betimleyici) ve ampirik (deneyci). Normatif teoriler, örtük ya da açıkça belli bir estetik ya da poetik üzerine kuruludur. Estetik ölçütler ve belirtiler denince de metnin ya da eserin edebi olabilmesi için yerine getirmesi istenen şartlar ve beklentiler kastedilmektedir. Normatifin tersine deskriptif, yani betimleyici edebiyat kuramları tümevarımcıdır (<span class="ideitalik">induktif</span>). Bunlar mevcut ve sınırlı sayıdaki edebi metin bütüncesinin (<span class="ideitalik">Korpus</span>) ortak yanlarını ve özel durumlarını irdelemeye çalışır. Betimleyici edebiyat kuramlarının asıl alanı klasifikasyon tipolojilerinin ortaya çıkarılması ve buna dayanarak neyin nereye dahil edilebileceğinin sorgulanmasıdır. Klasik örnek olarak edebi türler kuramı anılabilir. Bu kuramlar, özel edebi metin çeşitlerinin ortak belirtilerini saptayıp metinlerin ortak payda altında hangi türe dahil edilebileceğini araştırır. Yapısalcı ölçütler (<span class="ideitalik">Ansätze</span>), keza dilbilimsel edebiyat ve açıklama amaçlı olmayan sistem teorisi dayanakları bu çeşit kuramlardandır. Normatif ve deskriptif kuramların güçlüğü ya tarihsel olumsal (<span class="ideitalik">kontingent</span>) bir edebiyat kavramını ölçü almaları ya da belli bir metin dağarcığından tümevarımcı genel tarihsel olmayan (ahistorik) edebilik belirtileri saptamalarıdır. Edebiyat biliminin deneyici (ampirik) kuramlarına gelince:</p>

  <p class="normal">Deneyci edebiyat kuramları, analitik felsefenin bilim ve kuram kavramına uyarlanmıştır. Normatif kuramlardan da deskriptif kuramlardan da ayrı bir konumdadırlar. İlgileri, tek tek metinlere değil, nedensellik bağıntılarına, yasa oluşturmaya ve bir bilimsel problemin çözümü anlamında bu yasallıkların deneysel kontrolüne yöneliktir. Ampirik edebiyat kuramları “Edebiyat nedir?” sorusunun tarihselleştirilmesi ve deneyselleştirilmesiyle ne inceleme alanından ortaya çıkarılırlar ne de bu alana zorla sokulurlar. Bir yandan normatif, en çok da deskriptif temellerle öte yandan ampirik kuramlar arasındaki odak çekişme, inceleme alanının belirlenmesi yanı sıra öncelikle edebiyat bilimsel açımlamaların konumudur.</p>
</body>
</html>
