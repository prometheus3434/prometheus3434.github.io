<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>geneledebiyat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_38">2. BAROK</h2>

  <p class="normal">Barok, 16. yüzyılda İtalya’da Rönesans ve Manierizmden köklerini almış bir sanat stilidir. Etimolojisinin Portekizce’de düzensiz, yamuk inci anlamında “barroco”dan geldiği bilinen “barok” teriminin sanat tarihinden edebiyat bilimine aktarılması ilk olarak F. Strich tarafından gerçekleştirilmiştir.</p>

  <p class="normal">Barok akımının hazırlayıcısı, Reformasyon karşıtı güçlerle bilimde, özellikle astronomideki büyük devrimdir: Yani temelde çok büyük bir ikilik! Bir yandan İspanya’dan esen Cizvit rüzgârıyla koyu bir Hıristiyanlığa dönüş çağrısı, öte yandan Galileo’nun buluşuyla “yeni”ye ulaşma coşkusu. Karşı Reformasyon edebiyat alanında, hümanizmanın yerleştirdiği yaşama sevinci, şaire yazara saygı, Antik Roma–Yunan’a hayranlık gibi ilkeleri yerle bir etmeyi amaçlamıştı. Hıristiyan ahlakını edebiyatta da egemen kılmak, edebiyatı, “memento mori!”yi (“ölümü düşün!”) parola yapan sofu bir din kültürünün hizmetine yeniden sokma çabasıydı bu.</p>

  <p class="normal">Daha 1527 yılında Berni, <span class="ideitalik">Dialogo dei poeti</span>’sinde Hıristiyanlığın Rönesans ruhuyla bağdaşamayacağını, hümanizmanın dinsizlikle eşanlama geldiğini söylüyordu. Şairler ve yazarlar, kendi ruh selametlerini düşünüp Hıristiyanlığa yeniden sarılmalıydılar. Barok akımına vesilelerden biri, Aristoteles’in ünlü <span class="ideitalik">Poetika</span>’sının 1536’da Latinceye çevrilip açıklamalarıyla yayımlanmasından sonra şair ve yazarların onun kurallarına bakıp kendilerine çeki düzen vermeleri için çıkarılan tartışmalardı. Adeta buna tepki olarak, halkın manevi ve ahlaki ihtiyaçlarına cevap verecek bir edebiyata çağrı başladı. Bu, temelde hümanizmanın ilkelerine karşı açılmış bir savaştı.</p>

  <p class="normal">Reformasyon sonrası dönemde başta İtalya olmak üzere İspanya ve Almanya’da, karşıtlıkların son derece abartılı bir şekilde sanat dünyasını altüst etmesinden, bir kaos yaratmasından söz edilir.</p>

  <p class="normal">Bu dönemin genel ruhunu, karşıtlıklarını edebiyat katında en güzel yansıtan, Torquato Tasso (1544–1595) olmuştur. Üslubunda bu karşıtlığı dile getirmeyi başarmıştır. Bir yanda yüceye, insanlık onuruna değer veriş, “kahraman üslubu”nda, resmi bir mısra tarzında, seçkin, sarayvâri bir kelime hazinesinde ve tumturaklı bir cümle yapısında ortaya çıkarken öte yanda lirik ton, melankolik ve duyusal bir müzikalite, coşkulu ve heyecanlı kelimeler, bölük parça cümleler içinde duygulu bir dünya fark edilir. Yüce anlarla duygusal, kahramanca anlarla pastoral, bayramsı anlarla coşkulu anların birbirini kovalaması, içinde pek çok sarsıntı ve araların bulunduğu huzursuz bir üslup oluşturur. Bu üslupta, Barok mimarisinin ışık–gölge, işlenmemiş–düzgün oyununun edebi yansımasını görürler.</p>

  <p class="normal">İspanya’da Barok’un en etkili dram yazarı, P. Calderon de la Barca’dır (1600–1681). Dramlarının başlıkları bile Barok döneminin ruhunu yansıtacak niteliktedir. Mesela <span class="ideitalik">El gran teatro del mundo</span> (Dünya Denen Büyük Tiyatro) ya da <span class="ideitalik">La vida es sueno</span> (Hayat Bir Rüyadır).</p>

  <p class="normal">İspanyol Barok edebiyatının Batı edebiyatına katkısı, pikaresk romanlardır. Alman edebiyatında “<span class="ideitalik">Schelmenroman</span>” olarak bilinen bu “haylaz romanı” türünün babası, M. Cervantes Saavedra’dır (1547–1616). <span class="ideitalik">El ingenioso hidalgo Don Quixote de la Mancha</span> (“La Manchalı Hayalperest Şövalye Don Kişot”), Alman edebiyatında J.–J. C. von Grimmelshausen’ın (1622–1676) haylaz romanı <span class="ideitalik">Simplicissimus Teutsch</span> (1699)un öncüsüdür. Hayatın güvenilmezliği, dünyanın sürekli değişkenliği <span class="ideitalik">Simplicissimus</span>’un Barok ana fikridir.</p>

  <p class="normal">Barok Akımının en tipik üslup aracı, alegoridir (mecaz). Abartılı Barok mecazları tumturaklıdır.</p>

  <p class="h2baslik2">3. AYDINLANMA</p>

  <p class="normal"><span class="ideitalik">Aydınlanma</span> (<span class="ideitalik">Alm. Aufklärung</span>), Immanuel Kant’ın (1724– 1804) tanımıyla <span class="ideitalik">“İnsanın kendi suçu olan, reşit olmama halinden çıkışı”</span>dır, dolayısıyla insanın geleneksel kurallardan kurtuluşu, kendi aklını kullanma cesareti göstermesidir. 18. yüzyıl başından itibaren Avrupa’da yayılan Aydınlanma, akılcılıktır ve hümanizmanın yeniden ve güçlenerek felsefe ve edebiyat alanında ortaya çıkışıdır. Temeli felsefedir ve İngiliz Duyumcuları’na, Fransız Rasyonalistleri’ne dayanır. F. Bacon (1561–1626) ve J. Locke (1632–1704) bütün bilgilerin deneyime dayandığını savunmuştur. Başlıca temsilcileri Ansiklopedistler, D. Diderot (1713–1784), J. Le Rond D’Alembert (1717–1783) ve Voltaire olan Fransız Rasyonalistleri’nin babası ise “<span class="ideitalik">Cogito ergo sum</span>” sözleriyle ünlenen, varlığını düşünme yeteneğine dayandıran R. Descartes’tır (1596–1650).</p>

  <p class="normal">Aydınlanma akımı, İngiltere, Fransa, biraz gecikmeyle Almanya ve öteki Avrupa ülkelerini ağırlık noktaları değişik olsa da sarmış bir akımdır.</p>

  <p class="normal">Aydınlanma, eğitime özel bir önem vermiştir. J.–J. Rousseau’nun (1712–1778) <span class="ideitalik">Emile ou de l’éducation</span> (1762) başlıklı eğitim romanı Avrupa çapında etkili olmuştur. Aydınlanma’nın edebiyattaki özdeşi diyebileceğimiz Rokoko’nun Almanya’daki en büyük temsilcisi Chr. Martin Wieland ise 1766 yılında <span class="ideitalik">Die Geschichte des Agathon</span> (Agathon’un Romanı) başlığıyla Aydınlanma’nın eğitim romanlarına kalıcı bir örnek kazandırmıştır. Aydınlanma akımının eserlerinde genel bir iyimserlik, akla güven, yaşama sevinci, insanın eğitilebilirliğine inanç, insancıllık vardır ki bu özellikler de Aydınlanma’nın hümanizmayla akrabalığını kanıtlar. Sanat öğretisinde estetik değerlerin ahlak değerleriyle koşut ele alındığı söylenebilir. Aristoteles’in <span class="ideitalik">Poetika</span>’sındaki “Mimesis” (tabiatı taklit) ilkesi Horatius’un <span class="ideitalik">Ars Poetica</span>’sındaki gibi faydalılık ödeviyle birleştirilmiştir. N. Boileu–Despréaux’nun (1636–1711) <span class="ideitalik">L’art poétique</span>’i (1674), J. C. Gottsched’in (1700–1766) <span class="ideitalik">Versuch einer critischen Dichtkunst vor die Deutschen</span>’i (1730), G. E. Lessing’in <span class="ideitalik">Hamburgische Dramaturgie</span> (1767–69) başlıklı eseri edebiyat öğretisinin önemli kılavuzları olmuştur.</p>

  <p class="normal">Aydınlanma akımının önemli temsilcileri konusunda geniş bilgi için <span class="ideitalik">Yeni Alman Edebiyatı Tarihi</span> başlıklı kitabımın “Aydınlanma” bölümüne bakılabilir.</p>
</body>
</html>
