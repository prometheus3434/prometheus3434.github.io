<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>geneledebiyat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_21">1. METİN ANALİZİ</h2>

  <p class="normal">Metne bağlı çözümleme (<span class="ideitalik">werkimmanente Analyse</span>), aslında çeşitli zamanlarda uygulanmış, moda olmuş, sonra modası geçmiş, eskidi diye bırakılmış ama sonraları yeniden ortaya çıkmıştır. Peter Rusterholz, bunun daha İkinci Dünya Savaşı öncesi uygulandığını ve aşağı yukarı 1945–68 arasında Alman edebiyatı alanında germanistlerce rağbet gördüğünü belirtiyor. Başlangıçta karşı çıktığı, yerini almayı hedeflediği yöntem, pozitivist ve manevi bilime yönelik metottu. O metotlarda metin (daha doğrusu eser), yazarın hayat hikâyesinin bir ürünü veya manevi bilimler yardımıyla çözümlenecek bir obje olarak görülüyordu.</p>

  <p class="normal">“Analiz” terimi Aristoteles’te, başlangıçta, dil ifadelerinin temelindeki mantık formlarının ortaya çıkarılması anlamındadır. Günümüzde bu terim, anlam genişlemesi kazanarak bilimsel, nesnelleştirici incelemenin, çözümlemenin karşılığı olarak kullanılmaktadır. İncelenen nesnenin biçimine ve işlevine yönelik soruyu cevaplandırmaya çalışmanın edebiyat bilimindeki karşılığı “<span class="ideitalik">Interpretation</span>” yani “açımlama”dır. Açımlama, bir bakıma yorumlamadır, çünkü okuyucunun söz konusu eserden ne anlam çıkardığını gösterir.</p>

  <p class="normal">Metne bağlı yorumlama ve açımlama, 1968’e kadar Almanya’da edebiyat biliminde eleştirisiz hüküm sürebilmiştir. 1968 öğrenci hareketleriyle baş gösteren Yeni Marksçılık (<span class="ideitalik">Neomarxismus</span>) hareketiyle “burjuva yöntemi” olarak nitelenmiş ve itibardan düşmüştür.</p>

  <p class="normal">Pozitivist yöntemden metne bağlı yönteme geçiş sürecini şöyle özetleyebiliriz:</p>

  <p class="normal">Üslup analizi ve eser incelemelerinde cevap aranan soru, eskinin araştırdığı kaynak meselesi değil, biçimin dayandığı ilişkiler ağının, sanat eserinin yapısının ne olduğuydu. Yani, artık söz konusu eserin oluşumunu hazırlayan şartlar ve yazarın hayat hikâyesiyle ilgilenilmiyor, gözler eserin kendisine çevriliyordu. Oskar Walzel, <span class="ideitalik">Die künstlerische Form des Dichtwerks</span> (Edebiyat Eserinin Sanat Biçimi) başlıklı önemli makalesine (1916) Goethe’den şu alıntıyla başlar:</p>

  <p class="normal"><span class="ideitalik">“Sanat eserinde ‘ne’ sorusu insanları ‘nasıl’ sorusundan daha çok ilgilendiriyor; ilkini tek tek kavrayabiliyorlar, berikini bütün içinde akılları almıyor.”</span><sup class="calibre3"><a href="../Text/geneledebiyat_split_137.html#footnote-100-88" id="footnote-100-88-backlink">[88]</a></sup></p>

  <p class="normal">Konuya yönelme daha kolay olduğundan okuyucunun ve donanımsız eleştirmenin ilgisini çekmesi yaygın bir durum. Edebiyat eserini sanat katına yükselten ise onun biçim mükemmelliği. Biçimin sorgulanmaması, Goethe’yi de tedirgin etmiş olacak ki böyle bir yakınması var.</p>

  <p class="normal">Fransız dili ve edebiyatı uzmanı Leo Spitzer, bilimsel çalışmalarına dilbilim temelli üslup araştırmalarıyla başlayıp sonra eser yorumlamalarına geçmiştir. Fransız sembolistlerinin sentaks katkılarını incelemiş (1917/1918) ve 1928’de iki ciltlik üslup araştırmaları yayımlamış ve böylece çalışmalarını edebiyat bilimine kaydırmıştır. Amerika’ya sığındıktan sonra 1948’de Princeton’da üslup araştırmalarını sürdüren Spitzer’in Almanya’ya döndükten sonraki alanı, Fransız şiiri inceleme tarihi ve üslup olmuştur.</p>

  <p class="normal">Spitzer’in metodunda hem araştırıcının sezgiselliği ve öznelliği söz konusudur hem de metne çözümleyici yaklaşım.</p>

  <p class="normal">Pozitivizme ve manevi bilimci incelemeye karşı çıkışların ikincisi, edebiyat bilimci Emil Staiger’den gelir. 1939 yılında yayımladığı kitabı <span class="ideitalik">Die Zeit als Einbildungskraft des Dichters</span>’de (Yazarın Hayal Gücü Niteliğiyle Zaman) edebiyat bilimin konularını ve ödevini belirlerken şöyle der:</p>

  <p class="normal"><span class="ideitalik">“Edebiyat tarihi, bütün manevi bilimler gibi şu soruyu sorar: ‘İnsan nedir?’ Ve bütün tarih gibi, insanın zamanın değişimi içinde arka arkaya gerçek olmuş imkânları üzerine bilgi verir. Dilthey’in Nietzsche’ye karşı yönelttiği o cesur cümleye (‘İnsanın ne olduğunu yalnız tarih söyler’) katılma cesaretini belki artık gösteremez. Ama genç Dilthey’in şu sözüne sağlamca dayanır: ‘İnsan varlığının formlarına, ona egemen olan yasalara, tabiatından kaynaklanan görüşlere bakarak tarihi inceleyen kimsede aynı filozofta olduğu gibi, bize nasip olan hakikatin büyük bir kısmı orijinal bir tarzda canlanır.’ ”</span><sup class="calibre3"><a href="../Text/geneledebiyat_split_138.html#footnote-100-89" id="footnote-100-89-backlink">[89]</a></sup></p>

  <p class="normal">Staiger’i ilgilendiren şey, yazarın ya da şairin neyi nereden aldığı değil, eserinin bize o “bir kerelik yeni durumda” neler verdiğidir. Ama tarihsel–toplumsal perspektifleri tümüyle bir yana bırakmaz:</p>

  <p class="normal"><span class="ideitalik">“[...] Böylece kültür tarihi ve sosyolojik bilgiler reddedilmez. Yaşadıkları dönem bize yabancı olan eski şairler konusunda bu bilgilerden kim vazgeçebilir? [...] Ne var ki şunun bilincinde olmalıdır: Bu bilgiler bizi edebiliğin yalnızca kapısına kadar götürür, esas edebiyat bilimi çalışması, kendimizi yazarın çağdaşı bir okuyucu yerine koyduğumuz zaman başlar.”</span><sup class="calibre3"><a href="../Text/geneledebiyat_split_139.html#footnote-100-90" id="footnote-100-90-backlink">[90]</a></sup></p>

  <p class="normal">Staiger, metodunu henüz “<span class="ideitalik">Werkimmanente Analyse</span>” (metne bağlı çözümleme) diye nitelemez, bir üslup eleştirisinde yoğunlaştığını söyler:</p>

  <p class="normal"><span class="ideitalik">“Dönüp dolaşıp şairin dünyasına geri geliyoruz; bu dünya kelimelerle algılanır, yani bize doğrudan obje olarak sunulmuş olan esere dönüyoruz.”</span><sup class="calibre3"><a href="../Text/geneledebiyat_split_140.html#footnote-100-91" id="footnote-100-91-backlink">[91]</a></sup></p>

  <p class="normal">E. Staiger’in İkinci Dünya Savaşı öncesi gerçekleştirmeye başladığı bu yöntem, Nasyonel Sosyalizmin etkilerinden uzak durma çabasıyla özdeşleştiği için azımsanmayacak bir başarıdır. Edebiyatı, zamanın üstünde (zeitlos) nitelediği sanat kavramıyla birleştirmesi de bu çabanın bir görüntüsüdür.</p>

  <p class="normal">1955 yılında <span class="ideitalik">Die Kunst der Interpretation</span> (Yorumlama Sanatı) başlıklı makalesinde esas teorisini somutlaştıran Staiger, teorisini öncelikle Martin Heidegger’in (1889–1976) felsefesine dayandırır. Heidegger’in sanatı temel olay, varlığın asıl yaratıcı yanı (“<span class="ideitalik">Eigentlich Schaffendes des Seins</span>”) olarak ele alışı yanı sıra açıklayıcı yorumlayıcı anlama kavramını esas alması Staiger’in dikkatini çekmiştir. En öznel duyguyu, bilimsel çalışmanın temel taşı olarak niteler Stai-ger. Bununla kastettiği de metnin sanatsal özelliğinin, mesela ritim ve üslubunun algılanmasındaki belli bir kalitedir. Ritme verdiği özel önem, Gustav Becking’in kitabı <span class="ideitalik">Der musikalische Rhytmus als Erkenntnisquelle</span> (Bilgi Kaynağı Müzikal Ritim) ile bağıntılıdır. Üslup kavramı ise oldukça kapsamlıdır. Üslubu <span class="ideitalik">“mükemmel bir sanat eserinin –ya da bir sanatçının veya bir dönemin– bütün bakımlardan uyumlu olduğu şey”</span><sup class="calibre3"><a href="../Text/geneledebiyat_split_141.html#footnote-100-92" id="footnote-100-92-backlink">[92]</a></sup> olarak tanımlar.</p>

  <p class="normal">Metne bağlı incelemenin sınırları ve problemleri <span class="ideitalik">Zürih Edebiyat Tartışması</span> olarak bilinen 1966 yılındaki bir eleştiride irdelenmiştir. Staiger’in Zürih Tiyatrosu’nda verdiği <span class="ideitalik">Edebiyat ve Kamuoyu</span> başlıklı konferansı bu tartışmaların çıkış noktasını belirlemiştir. Staiger bu konferansında o günlerin güdümlü edebiyatını yermiş ve bu yazarların “ahlaka aykırı” tutumunu vurgulamış, edebiyat piyasasının psikopatlarca işgal edildiğini ileri sürmüştür. Max Frisch, Paul Nizon başta olmak üzere birçok yazar karşı atağa geçmiş, konu genel olarak sanat, tarih ve toplum ilişkisi haline gelmiştir.</p>

  <p class="normal">Staiger’in yanında eser inceleme yönteminin bir diğer önemli savunucusu Wolfgang Kayser olmuştur. Edebiyatı kendi içine kapalı bir dil dokusu olarak tanımlayan Kayser’in 1948’de yayımladığı kitabı <span class="ideitalik">Das sprachliche Kunstwerk</span> (Dilsel Sanat Eseri), 1922’de 20. baskıya ulaşan, klasik bir edebiyat bilimine giriş eseri olmuştur. İlk bölümünde vezin bilgileri veren Kayser, ikinci bölümde öze, ritme, üsluba ve tür bilgilerine yer ayırmıştır. Yorumlama–açıklama (<span class="ideitalik">Interpretation</span>) tanımı şöyledir:</p>

  <p class="normal"><span class="ideitalik">“Bir anlam ve işlev birimi oluşturan kompleksin, anlamaya dayalı kavranması ve iletilmesi.”</span> Staiger “<span class="ideitalik">Interpretation</span>”da öznel duyguyu vurgularken Kayser objektif olarak kavranabilen form kompleksini esas alır.</p>
</body>
</html>
