<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>geneledebiyat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_45">12. SÜRREALİZM (GERÇEKÜSTÜCÜLÜK)</h2>

  <p class="normal">Fransızca “<span class="ideitalik">surrealisme</span>”, Latincedeki “<span class="ideitalik">super</span>” (üst) ile “<span class="ideitalik">real</span>” (gerçek) kelimelerinden türetilmiştir. İlk olarak G. Apollinaire’in(1880–1919), <span class="ideitalik">Les Mamelles de Tirésius</span> dramına (1917) alt başlık “drame surrealiste” denmesiyle ortaya çıkmıştır.</p>

  <p class="normal">Birinci Dünya Savaşı sonrası Paris’te modern edebiyat ve sanatın avangardist bir çizgisi olarak kendini gösteren bu akım, özellikle Freud’un psikanalizinden etkilenmiştir. Freud, asıl gerçekliği yani insan varlığının bütünlüğünü akıldışı alanda, geleneksel bilgi araçlarından gizlenen bilinçaltında arıyordu. Bu nedenle de rüyalar, uyuşturucu etkisiyle ortaya çıkan bilinç halleri, sanatsal üreticiliğin yegâne kaynağı sayılıyordu. Sürrealist edebiyat, her türlü mantıki–akılcı “burjuva” sanat anlayışına şiddetle karşıydı. İstediği, mantığa, cümle yapısına ve estetik biçimlemeye tamamen ya da kısmen son verip yalnızca pasif bir şekilde ruhsal mekanizmalarca yönlendirilen, akıl öncesi bilinç katmanlarından imge dizelerini yakalamaktı. Geçmiş edebiyat akımlarından aldıkları, Barok mistisizm öğeleri, Alman Romantizminden, Şark edebiyatından bazı öğelerdi. En çok etkilendiği akımlar ise Sembolizm, Ekspresyonizm, Fütürizm ve Dadaizmdir. Sürrealizm, gizli esin kaynaklarına gönderme yaparak gerçekle rüya arasındaki sınırı sorguluyordu. Akımın önderleri, L. Aragon (1897–1982), P. Soupault (1902–1980), A. Breton’dur (1896–1966). Breton Sürrealizmin manifestosunu (<span class="ideitalik">Manifeste du surréalisme</span>) 1924’te kaleme almış, akımın kuramsal esaslarını tespit etmiştir. Breton’un bu küçük ama devrimci kitabı, Sürrealizmi şöyle tanımlar:</p>

  <p class="normal"><span class="ideitalik">“Sürrealizm, düşünmenin gerçek işleyişini yazılı, sözlü veya başka biçimde dile getirmek amacıyla içine girilen saf ruhsal bir otomatizmdir. Düşünce akımının diktesi ya da her türlü estetik veya ahlaki önyargının ötesinde, akla gelebilen her türlü akıl kontrolünün devredışı bırakılması.”</span></p>

  <p class="normal">Sürrealizmin felsefi tanımı ise bu kitapta şöyle yapılıyor:</p>

  <p class="normal"><span class="ideitalik">“Sürrealizm, bugüne kadar ihmal edilmiş belli çağrışım biçimlerinin yüksek gerçekliğine inanca dayanır: Rüyanın büyük gücüne, düşüncenin kasıtsız oyununa. Hedefi, bütün öteki ruhsal mekanizmaları kökünden bozmaktır, hayatın ana sorunlarını çözmek için onların yerine geçmektir.”</span></p>

  <p class="normal">Breton’a göre koyu Sürrealizm, böylece, yıkıcılığın ötesine geçemeyen Dadaizmden ayrılır. Üstelik Sürrealizmin bulucusu Apollinaire’in <span class="ideitalik">Esprit Nouveau’da</span> (1917) ileri sürdüğü “yeni bir gerçekçilik uğruna” edebiyatta her türlü cesur deneyselliğe açık oluştan da farklıdır. Breton, egemen rasyonalizme savaş açmıştır; bilinçdışını ve rüyayı da insan düşüncesine katmak istemektedir. Rasyonalizme eleştirileri şöyledir:</p>

  <p class="normal"><span class="ideitalik">“Henüz yürürlükte olan mutlak rasyonalizm, ancak deneyimlerimizle sıkı bağlantısı olan olguları göz önüne almaya izin veriyor. Mantıki hedeflerse gözümüzden kaçmaktadır. –Biz uyuyan mantıkçılar ne zaman uyuyan filozoflara sahip olacağız?”</span></p>

  <p class="normal">Rüyayı ve bilinçdışını yararlı hale sokmak için iki metodu vardır Breton’un: Rüya raporu (récit de réves) ve otomatik yazış (écriture automatique):</p>

  <p class="normal"><span class="ideitalik">“Aklınıza gelen şeyi hemen yazınız ve bir konuya asla aklınızı yoğunlaştırmayınız.” Aragon da Sürrealizm için “Sürrealizm, sırrına varılmış, kabul edilmiş, algılanmış ve sonra yararlı hale konmuş esinlenmedir”</span> der. (1928, <span class="ideitalik">Traite du Style</span>)</p>

  <p class="normal">Breton, Sürrealizmi devrimci bir akım olduğu için Marksizmin yanında hatta üstünde görür. Her şeyi kapsayan bir Arşimet kaldıraç noktası bulmuş gibidir:</p>

  <p class="normal"><span class="ideitalik">“Her şey şuna işaret etmekte ki düşüncenin belli bir noktası var ve bu noktadan bakıldığında hayat ile ölüm, gerçek ile gerçekdışı, geçmiş ile gelecek, ifade edilebilir ile artık ifade edilemez olan, üst ve alt, artık karşıtlıklar ve çelişkiler olarak görülmezler.”</span> Aynı zamanda <span class="ideitalik">La Révolution Surréaliste</span> (Gerçeküstü İhtilal) dergisinin yayınlayıcılarındandı Breton.</p>

  <p class="normal">Sürrealizm, 1940–44 yıllarında belli bir yeniden canlanma gösterdiyse de 1945’den sonra adı pek geçmez olmuştur.</p>
</body>
</html>
