<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>geneledebiyat</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_30">8. PSİKOLOJİK YAKLAŞIM</h2>

  <p class="normal">Edebiyatı, doğa bilimlerinin yasalarıyla, bir çeşit nedenselliğe dayandıran yani açıklayarak inceleyen Pozitivizm, 19. yüzyılda gelişmiş ve sonra aşılmışken psikoloji bilimiyle edebiyatı birbirine yaklaştırma denemeleri 20. yüzyıl boyunca çeşitlemeler halinde süregelmiştir. Anlama ve açıklamanın birbirinden farklı olduğu, açıklamanın doğa bilimlerinde, anlamanın ise manevi bilimlerde söz konusu olabileceği, edebiyat biliminin değişim–gelişim çizgisi içinde ortaya çıkmıştır. Edebiyata psikolojiyle yaklaşımda bir anlamda Pozitivizmle yeniden bağ kurulmuş olmaktadır.</p>

  <p class="normal">Yazar–eser–okuyucu öğelerinin psikolojisinde her birine ağırlık veren, ayrı ayrı açıklama kuramları oluşmuştur.</p>

  <p class="normal">Edebiyat psikanalizinde her şeyden önce, metinde karşımıza çıkan kişiler konu edilmiştir. Sigmund Freud (1856–1939) <span class="ideitalik">Traumdeutung</span>’da (Rüya Yorumu, 1900), tezini aydınlatmak için edebiyat örneklerine başvurur. Ve bu en geniş makalesinde kurmaca kişileri sanki yazarın hayalinde değil, tamamen gerçeklikte var olan kişilermiş gibi inceler.</p>

  <p class="normal">Edebi figürler psikanalitik olarak ya terminolojik (<span class="ideitalik">nomenklatorisch</span>) ya da açıklayıcı, yani yüzeysel incelenir. “Nomenklatorik”, edebi bir figürün karakteri ve davranışının, psikoanalitik ve nevroz öğretisine uygun olarak sınıflandırılabilir oluşudur. Bir figür, diyelim “histerik” davranış gösteriyorsa, davranışlarının çoğunda histeri belirtileri oluşundan hareketle başka davranışlarının da açıklanabilmesidir. N. Groeben, bu nedenle “Nomenklatorik” çalışmanın edebiyat bilimi açısından küçümsenmeyecek derecede “verimli” olduğunu söyler.<sup class="calibre3"><a href="../Text/geneledebiyat_split_183.html#footnote-100-134" id="footnote-100-134-backlink">[134]</a></sup></p>

  <p class="normal">Edebi figürlerin açıklayıcı analizinde ise bir kimsenin niçin böyle konuşup davrandığı fiilen (de facto) açıklanır. Buna en iyi örnek, Freud’un Ibsen’in <span class="ideitalik">Rosmersholm</span> dramında Rebecca karakterinin seyirci veya okuyucu için “muamma” olan davranışını çözmesidir. Yanlarında çalıştığı ailenin erkeğine âşık olup onun karısını öldüren Rebecca’nın, daha sonra bu erkekten gelen evlilik teklifini reddetmesidir bu muamma. Freud bu davranışın altındaki gizi ortaya çıkarır. Rebecca, birlikte olduğu üvey babasının öz babası olduğunu öğrenince kendisini cezalandırmak istemiş ve bir zamanlar çok istediği evliliği reddederek çekip gitmiştir. Bu tür psikanalitik yorumlar, eserlerin daha iyi anlaşılması için yardımcı olabilmektedir. Ne var ki kurmaca figürlerin davranışını yorumlamakla psikanalizin psikoloji alanında gerçek kişilerle deneysel çalışması arasında fark vardır.</p>

  <p class="normal"><span class="idebold">Okuyucuya Uygulanan Yansıtma Analizi</span></p>

  <p class="normal">Okuyucuların bir ve aynı esere duygusal tepkileri aynı olmadığı gibi, her bir okuyucunun hayatının farklı dönemlerindeki tepkisi de farklıdır. Bunda kuşkusuz o kişinin ve hayatında o dönemin farklı hayat deneyimlerinin rolü söz konusudur. İşte okuyucunun bu anlamda çeşitli tepkileri psikanalitik alımlama kuramıyla araştırılır. Psikanalitik alımlamanın üzerinde en çok durmuş edebiyat bilimci N. Holland’dır. Psikanalizde hastanın kendi tepkilerini doktoruna yansıtması sürecini burada okuyucu ile eser arasında gözlemlemek istemektedir. Savunma mekanizması tarzı, alımlamada ve özellikle yorumlamada eğer okuyucu bir eleştirmense eserin çarpıtılmasına yol açmış olacağı için sorun yaratabilir. Beckett’in dramlarının ilk eleştirilerinin bu yönde “yanlış”lık gösterdiği söylenir. Mesela <span class="ideitalik">Godot’yu Beklerken</span> (“En attendant Godot”) ve <span class="ideitalik">Partinin Sonu</span> (“Fin de Partie”), dramlarının uyandırdığı anlamsızlık ve boşluk duygularına karşı eleştirmenler savunma mekanizmalarını işletmek zorunda kalmışlardır.<sup class="calibre3"><a href="../Text/geneledebiyat_split_184.html#footnote-100-135" id="footnote-100-135-backlink">[135]</a></sup> Edebiyat biliminde psikanaliz yanlıları, yansıtma ve savunma mekanizmalarının, alımlamada doğru bilgiyi engellemesine karşı psikanalizin yardımcı olacağı kanaatindeler. Özellikle yoruma çok elverişli metinlerde alımlayıcının ve giderek eleştirmenin ruhsal durumunun önemini hesaba katmada psikanaliz uyarıcı olabiliyor.</p>

  <p class="normal"><span class="idebold">Sigmund Freud’un Öğretisi</span></p>

  <p class="normal">Freud edebi metni rüyaya benzetir ve bu nedenle de rüya yorumlama ilkeleriyle edebiyata yaklaşır. Ona göre rüya, bilinçsiz, aslen müstehcen arzuların doyuma ulaşmasıdır. Bunlar “rüya süreci” (<span class="ideitalik">Traumarbeit</span>) ile dolaylı yoldan ifadesini bulur, yani rüyanın sahibi bunların ne anlama geldiğini fark edemez. Freud, korkulu rüyaları, kâbusları da örtülü arzuların bir çeşit tatmini olarak görür ve süperego, yani vicdan arzularının gerçekleşmesinden söz eder. Rüya sürecinin işlevi bir yandan arzuları dile getirmektir ama öbür yandan da bu arzuların müstehcenliğini yok sayıp rüya sahibinin hatasını ıska geçmektir. “Manifestocu rüya içeriği” böylece rüya görenin hem müstehcen arzularına hem de hatalarına yarayan rüya süreci sayesinde bir çeşit uzlaştırıcı çözüm üretir.</p>

  <p class="normal">Freud, bu hipotezleri edebi metne, hatta her türlü sanat eserine uygulamaktadır. İlk planda gündüz rüyalarını ve hayalleri gece rüyalarına benzer şekilde yorumlar. Gece rüyasından tek farklılık, gündüz rüyasında dile gelen arzunun hayal kuranın kendisi için değil, yalnızca onun toplumsal çevresi için ayıp olması ve böylece “ben–ayarlanışı” oluşudur. Gündüz rüyalarının sahibi kendi arzularını kabul ederse de bunları başkasından gizlemeye çalışır, yani onlardan utanır. İkinci aşamada Freud, edebiyat eserini gündüz rüyası olarak değerlendirir. Bu anlamda sanat eserinin esası, aslında utanç verici ve “egoist” ve bu yüzden başkaları için de yadırgatıcı karakteri rüya sürecindekine benzer “değiştirme ve gizlemelerle” yumuşatılan bir arzunun doyuma ulaşmasıdır.<sup class="calibre3"><a href="../Text/geneledebiyat_split_185.html#footnote-100-136" id="footnote-100-136-backlink">[136]</a></sup> Sanat eserinin oluşumunda gözlenen bu “değiştirme ve gizlemeler” nasıl oluyor da okuyucuda haz uyandırıyor sorusunu da Freud, aynı “şaka” konusuna getirdiği açıklamalarla cevaplar. Yazar, okuyucuya önce “salt biçimsel, yani estetik haz”la “rüşvet verir” (bestechen) der. Bu ise bir çeşit tuzak ya da haz öncesi gibi bir şeydir. Şaka da (fıkra) Freud’un haz öncesi (<span class="ideitalik">Vorlust</span>) olarak nitelediği, “haz gelişiminin imkânı”dır ve bu da kişinin tabuları yüzünden engellenmiş başka bir haz imkânına geçmeyi sağlar. Böylece başka (engellenmiş) haz imkânı yerine önce sadece bu haz öncesine varılır ve bu da ayıp arzuyu peşinden sürükler ve “sonuç, eklenen imkândan yani ‘haz öncesinden’ çok daha büyük bir haz gelişimi”dir. Edebi eserden alınan estetik tat, Freud’a göre öyle bir haz öncesidir ki okuyucunun bir yandan eserin biçimsel niteliğinden zevk almasını sağlar, öte yandan da onu doyumun başka ve çok daha derin bir çeşidine götürür.</p>

  <p class="normal">Edebi eserin sağladığı asıl zevk sayılan bu derin doyum, Freud’a göre “ruhumuzdaki gerilimlerin gevşemesi”dir. Bu “gevşeme”nin nasıl oluştuğu hakkında da tahminler vardır. Yazarın başarısı olan bu sonuç, onun okuyucuyu kendi hayallerinden utanmadan zevk alacak hale sokmasıyla gerçekleşir. “Ruhumuzdaki gerilimlerin gevşemesi”, bir çeşit arındırıcı etki (<span class="ideitalik">Katharsis</span>) sayılır ki aslında ayıplanan ve bu yüzden de bilinçsiz arzulara dayanır; bu arzuların bastırılması için eskiden gerekli olan ve şimdi açığa çıkan enerji ise sanat eserinden alınan “tat”a eklenir.</p>

  <p class="normal">Özetle şunu söyleyebiliriz: Bu kurama göre edebi eser, bir arzu gerçekleşmesinin sunuluşudur. Böylece arzunun toplumsal ayıbı, rüya mekanizmasına benzer mekanizmalarla hafifletilmiş olur, eser okuyucusuna zevk verir ve bu zevk salt biçimsel nitelikleri sayesinde bir haz öncesidir ve asıl zevk ise “ruhumuzdaki gerilimlerin gevşemesi” ile sağlanır.</p>

  <p class="normal"><span class="idebold">Freudcu Edebiyat Kuramına Gelen Eleştiriler</span></p>

  <p class="normal"><span class="idebold">ve Yeni Yapılanmalar</span></p>

  <p class="normal">Freud Kuramı çeşitli açılardan eleştirilmiş ve bu eleştiriler bazı yeni yapılanmalara neden olmuştur. Bunlar üç ana noktada toplanabilir: <span class="idebold">1)</span> Freud kuramının edebiyat bilimindeki yorumlamaya uygulanışı, <span class="idebold">2)</span> Edebi eserle gündüz rüyalarının birbirine benzetilmesi, <span class="idebold">3)</span> Edebi biçimin, “haz öncesi” kavramıyla açıklanması.</p>

  <p class="normal">Eleştirilerden biri, Freud kuramının biyografik bir çalışma tarzını getirdiği konusundadır. Bu tip eleştiriler çoğunluktadır. Mesela Theodor W. Adorno, “İnce ruhlu hekimlerin, en işe yaramaz objelere bile, Leonardo veya Baudelaire”e uyguladıkları dar kafalılığı (<span class="ideitalik">Banausie</span>) uyguladıklarından söz eder. Adorno’nun bu yargısı, Freudcu edebiyatçıların edebiyat eserini, rüya yorumlaması gibi, çözülecek bir malzeme olarak görmelerine karşıdır. Eski Freudcu edebiyat kuramı yazarı ve şairi psikanaliz hastası gibi divana yatırıp sorguluyordu. Yazarı, edebiyat bilimi incelemesinde ilgi odağı yapan bu görüş, eseri yazarın ruhunu yansıttığı ölçüde açıklamaktadır. Oysa yazarın eserde işlenen olayları bizzat yaşamış olması gerekmiyor.</p>

  <p class="normal">Gündüz rüyaları–edebi eser benzetmesine yapılan eleştiriler ise bu benzerliklerin, eserin estetik özel kalitesini açıklamaya yetmediği konusunda odaklaşmaktadır.<sup class="calibre3"><a href="../Text/geneledebiyat_split_186.html#footnote-100-137" id="footnote-100-137-backlink">[137]</a></sup> Gündüz rüyaları kendiliğinden oluşan bir hayal gücü faaliyetiyken bir sanat eseri karmaşık bir oluşum süreci sonunda ortaya çıkar ve bu süreçte estetik, tarihi, toplumsal ve metinlerarası görüşler yer alır. Ayrıca modern eserlerde yazarın sanatçı kişiliğini ortaya koymayı amaçlamayan, sanat kavramını genişletmiş örnekler de vardır. Bunlar ve şablonlar (Ready–Mades) Freudcu bir kuramla açıklanamaz. Dolayısıyla Freudcu analizin her esere uygulanabilirliği söz konusu olamaz.</p>

  <p class="normal">“Haz öncesi”ne yöneltilen eleştirilere gelince: Acaba estetik biçimden alınan tat, bu tür bir “haz öncesi”ne mi dayanıyor? Freudcu kuramlar arasında en çok eleştiri çeken onun bu tezidir. Her şeyden önce biçim kalitesi hakkındaki yargılarımızın duyusal kategorilerle bağlantılı olması gerekmiyor.<sup class="calibre3"><a href="../Text/geneledebiyat_split_187.html#footnote-100-138" id="footnote-100-138-backlink">[138]</a></sup></p>

  <p class="normal">Freud’un “haz öncesi” teziyle ilgili olmayan ama sanat eserinin biçiminden duyulan zevki irdeleyen başka psikanalist açıklamalar da var. Mesela bunun süperegonun bir yansıması olduğu açıklaması. “Eser, estetik biçimiyle okuyucuda ‘süperego’yu harekete geçirip onu mevcut suçluluk duygularından arındırır” gibi. Bu tez bazı sanat eserlerinin biçim disiplinini vurgulamaktadır.<sup class="calibre3"><a href="../Text/geneledebiyat_split_188.html#footnote-100-139" id="footnote-100-139-backlink">[139]</a></sup> Biçimle ilgili diğer psikanalist tezler şunlardır: Form özellikleri, savunmanın hizmetindedir çünkü eserin biçim incelikleri sayesinde mevcut arzular frenlenip kanalize edilir. Veya biçim özellikleri ‘narsistik’ güç fantezilerinin ifadesidir çünkü yazarın konusuna yüzde yüz hâkimiyetini ifade eder.<sup class="calibre3"><a href="../Text/geneledebiyat_split_189.html#footnote-100-140" id="footnote-100-140-backlink">[140]</a></sup> Veya, biçim özellikleri öyle bir sınır koyar ki bunlar ya eserde ifadesini bulan hayal gücünü gerçeklikten ayırır ve onu gerçeklerden korur ya da okuyucuyu da hayale sürükler. Bu sınır sayesinde bir çeşit “koruma” sağlanır, yani okuyucu gerçeklere bulaşmadan rahatlıkla kendisini o hayallere dahil eder çünkü istediği zaman çıkabileceğini bilir.<sup class="calibre3"><a href="../Text/geneledebiyat_split_190.html#footnote-100-141" id="footnote-100-141-backlink">[141]</a></sup></p>

  <p class="normal"><span class="idebold">Carl Gustav Jung’un (1875–1961)</span></p>

  <p class="normal"><span class="idebold">Edebiyat Bilimindeki Yeri</span></p>

  <p class="normal">Jung’un analitik psikolojisi Freud’unkinden farklı ise de bu daha ziyade kuramın metne uygulamasında kendini gösterir. Jung, yazara psikanaliz uygulamaya kalkışmaz, bunu eser açısından gereksiz bulur. Yöntemi yalnızca edebi metnin figürlerine uygular. Yazarın kişiliğiyle uğraşmak ona göre sanat eserini sınırlamak demek olur, hatta sanat için bir yüktür. Çünkü “<span class="ideitalik">sanat eserinin niteliği, kişisel özelliklere bağlı olmasından ibaret değildir, [...] kişiselin çok üstüne çıkması ve (yazarın) aklından ve gönlünden insanlığın aklına ve gönlüne hitap etmesidir.</span>”<sup class="calibre3"><a href="../Text/geneledebiyat_split_191.html#footnote-100-142" id="footnote-100-142-backlink">[142]</a></sup> Bu tanımın sonucu olarak Jung, kişisel üstü, bireysel üstü olanı edebiyatın asıl psikolojik işlevi olarak niteler ve bunların “sembol”lerde gerçekleştiğini ileri sürer. Semboller ise ona göre “kolektif bilinçaltı”na işaret eder. Kolektif bilinçaltı (<span class="ideitalik">das kollektive Unbewußte</span>), “<span class="ideitalik">bize en eski zamanlardan bu yana mnemik</span> (bellekle ilgili) <span class="ideitalik">imgeler biçiminde ya da anatomik deyişle beyin yapısı halinde kalıtsal olarak geçmiş bir imkândan başka bir şey değildir</span>.”<sup class="calibre3"><a href="../Text/geneledebiyat_split_192.html#footnote-100-143" id="footnote-100-143-backlink">[143]</a></sup> Demek oluyor ki Jung, özellikle milletlerin mitolojilerinde dile gelen arkaik yapılardan ve tasarımlardan söz etmekte, bu nedenle de “arketip” terimini kullanmaktadır. Böylesi arketipler modern imgelerde de gizlidir, mesela son zamanlarda trafik kazaları ve enflasyonun büyümesi “canavar”la dile getirilmekte, “devlerin savaşı”, “devi öldüren kahraman” gibi kullanımlara rastlanılmaktadır. Jung’un deyişiyle bunlar “<span class="ideitalik">bizim şu an aklımızın alabildiğinin ötesinde daha uzak ve daha yüksek bir anlamın imkân ve işaretleri”dir, sembolleridir. Bu “daha yüksek anlam</span>”, insanın sosyalizasyon ve bireyleşme tarihine ilişkindir. Jung’un “sosyalizasyon” ve “bireyleşme” terimleri, metinde mevcut arketip motif ve yapılardaki sembollerdir ki bunları kullanmakla yazar ve şairler okuyucuya ve “çağ ruhu”na (<span class="ideitalik">Zeitgeist</span>) hocalık eder, “<span class="ideitalik">neredeyse herkese hayatın artık üstü örtülmüş derin kaynaklarına giden yolu açar.</span>”<sup class="calibre3"><a href="../Text/geneledebiyat_split_193.html#footnote-100-144" id="footnote-100-144-backlink">[144]</a></sup></p>

  <p class="normal">Jung giderek yalnız yazarı değil, eleştirmeni de çağının ve milletinin yol göstericisi olarak niteler. Halkın ruhsal ihtiyacının şairinin eserinde doyuma ulaşmasından söz ederken faşizm öncesi antirasyonalist eğilimi yansıtmasına rağmen Jung, ABD’de büyük yankı uyandırmıştır.</p>

  <p class="normal"><span class="idebold">Jacques Lacan’ın (1901–1981) Yapısalcı Psikoanalizi</span></p>

  <p class="normal">Lacan’ın Freud ve Jung gibi kendine özgü bir sanat ve edebiyat kuramı yoktur ama yine de transandantal (aşkın) psikolojisi edebiyat metinlerine uygulanmaya elverişli olmuştur. Çünkü dile verdiği önem dolayısıyla psikanaliz ile metin analizi arasında öyle bir eşitlik kurar ki Lacan tarzı çalışan edebiyat bilimci, edebiyat biliminin bütün öteki metodlarına karşı klasik psikanalizden çok daha uyumlu olur. Öte yandan Jacques Derrida’nın yapıbozumcu tarzının hazırlayıcısıdır Lacan.</p>

  <p class="normal">“Freud’a Dönüş” projesiyle klasik psikanalizi Saussure’ün gösterge kuramı yardımıyla yeniden açıklamaya çalışan Lacan, psikanalizi önemli ölçüde değiştirir. Freud’da “baba” ve “penis” somut kişi ve organ anlamıyla çocuğun gelişiminde belli bir rol oynarken Lacan’da artık somut anlamdan çıkıp soyut birer anlam alır. Öte yandan Saussure’den önemli bir öncülük devralır ve bunu 20. yüzyılın öteki akımları için de tipik şekilde aşırılaştırır: Yani dilin her türlü bilgi için temelli, aynı şekilde de aşkın bir rol oynadığını, çünkü ‘<span class="ideitalik">a priori</span>’ kurgulanmış olduğu ve bu yüzden de bizim gerçekliği öğrenmemizi belirlediği görüşünü ortaya koyar. Böyle nitelediği dil, şimdi özellikle aşkın (<span class="ideitalik">transandantal</span>) işlevinde birey için psikolojik olarak açıklanır çünkü kendisinin alegorize ettiği Freud kavramlarını dile uygular. Bu yüzden de Lacan’ın psikolojisi neredeyse metafizik bir renk alarak klasik psikanalizden ayrılır.</p>

  <p class="normal">Edebiyat biliminde psikolojik analiz metodunun olumlu ve olumsuz yönlerini Norbert Groeben şöyle sıralıyor:</p>

  <p class="normal"><span class="idebold">Olumsuzluklar</span></p>

  <p class="normal"><span class="idebold">1.</span> Bu metot belli bir konu öbeğinde kalıyor.</p>

  <p class="normal"><span class="idebold">2.</span> Sembolle anlam arasındaki yol, geri dönülmez şekil alıyor; konuyla sınırlı kalarak biçime uzanamıyor.</p>

  <p class="normal"><span class="idebold">3.</span> Toplumsal şartlar kurama şimdiye kadar dahil edilememiş.</p>

  <p class="normal"><span class="idebold">Olumlu Yanlar</span></p>

  <p class="normal"><span class="idebold">1.</span> Sembollere indirgeme sayesinde tam bir açımlama kuramı oluşuyor ve bu, tüm yazının (literatürün) karşılaştırmalı entegrasyonunu mümkün kılıyor.</p>

  <p class="normal"><span class="idebold">2.</span> Yazar–eser ve alımlayıcının işlevsel analojisi “dâhi estetiği”ni ortadan kaldırarak sanat eserini genel hayat problematiğinin kapsamına alıyor.</p>

  <p class="normal"><span class="idebold">3.</span> Sembolleşme karakteristiği, çokyönlü yorumlanırlık getiriyor, içeriğe yani konuya bağlılık kuramı sayesinde yöntem tekelciliğine gidilmiyor.<sup class="calibre3"><a href="../Text/geneledebiyat_split_194.html#footnote-100-145" id="footnote-100-145-backlink">[145]</a></sup></p>
</body>
</html>
