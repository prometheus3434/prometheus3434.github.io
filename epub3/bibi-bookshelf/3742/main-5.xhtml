<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2><a id="bookmark0"></a><span style="font-weight:bold;"><a id="bookmark1"></a>Devlet Krizi Nasıl Aşılır?</span></h2>

  <p>Devlet krizi ancak devlet yönetiminde 5000 yıllık Türk devlet geleneğini inkâr etmeyen bir anlayıştan hareketle aşılabilir. Türkiye Cumhuriyeti Amerikan danışmanlık şirketlerinden istenen raporlarla değil, Alper Tunga’dan Mete Han’a, Alparslan’dan Fatih’e ve Atatürk’e uzanan büyük tarihi birikimden alınan feyizle yönetilmelidir. Türkiye Cumhuriyetini yaşadığı krizden McKinsey’in raporlarını okuyarak değil, <span style="font-style:italic;">Orhun Abidelerinden, Kutadgu Bilig’den, Nutuk'tan</span> aldığımız devlet anlayışıyla ve 21. yüzyıla değin insanlığın elde ettiği demokratik kazanımlar esasında yeniden inşa ederek çıkarabiliriz. Burada yapılan hamaset değildir. Türkiye Cumhuriyeti yeniyetme kolonyal dönem sonrası bir devlet değildir. Türk devleti, Çin devleti ile birlikte tarihsel derinliği en fazla olan iki devletten biridir. Böyle bir devlet ancak kendi tarihsel ve kültürel birikiminin 21. yüzyılın demokratik değerleri ile sentezlenmesiyle krizi aşabilir. Ancak İslam dinini İngiliz kolonisi olan Mısır’da ortaya çıkan Müslüman Kardeşlerin koloni Müslümancılığın-dan öğrenen siyasal kadrolar Türkiye Cumhuriyetini yaşadığımız ağır krize sürüklemişlerdir.</p>

  <p>Ülkemizde hukukun üstünlüğü yeniden tesis edilmeden devletimizin sağlam temeller üzerine oturması mümkün değildir. Çünkü adalet sadece mahkeme duvarında değil, hayatın içinde de mülkün temelidir. Bu; yargı bağımsızlığının yeniden ve daha iyi şekilde tesisi ile mümkündür. Demokrasinin tesisi kuvvetler ayrılığının tekrar kurulması ile başlayacaktır. İstiklal Savaşını gerçekleştiren Gazi Meclis’in rehin alınan yetkileri tek adamdan alınarak TBMM’ye iade edilecektir. Devlet yönetiminde partiye biat eden partizan bürokratlar değil, işinin ehli insanlar tercih edilecektir. Özetle, “AKP Rejimi’nin kurulması ile ağırlaşan devlet krizi tarihsel milli birikimimizi esas alan de-mokratik-hukuk devletinin kurulması ile aşılacaktır.</p>

</body>

</html>