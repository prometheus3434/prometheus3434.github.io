<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2><a id="bookmark0"></a><span style="font-weight:bold;"><a id="bookmark1"></a>Suriyeliler Nasıl Geri Dönerler?</span></h2>

  <p>Türkiye’nin bir numaralı meselesi, Türkiye’nin demografik dengelerini ortadan kaldıran ve milli devleti tahrip edecek olan, devletin Türk kimliğini ortadan kaldıracak olan bu kavimler göçüdür. Bu demografik istila karşısında başı sonu belli, açık bir politik hedef ortaya koymak Türkiye için yaşamsal bir zorunluluktur. “Suriyeliler Suriye’ye” diyenler Suriyelilerin düşmanı değil gerçek dostlarıdır. “Suriyeliler Suriye’ye” diyenler Suriyelilerin vatanlarına, bir insanın en mutlu olacağı yere dönmesini istemektedir.</p>

  <p>“Suriyeliler Suriye’ye” diyenler Suriyeli kadınların Türkiye’de fuhuşa sürüklenmek zorunda kalmadan ülkelerinde, onurlu kadınlar olarak yaşamalarını istemektedir.</p>

  <p>“Suriyeliler Suriye’ye” diyenler Suriyeli çocukların kendi ülkelerinde, kendi okullarında geleceğe hazırlanmalarını istemektedir.</p>

  <p>“Suriyeliler Suriye’ye” diyenler Suriyeli gençlerin geleceğinin mafya veya terör örgütü üyeliği olmasını istememektedir.</p>

  <p>Özetle, “Suriyeliler Suriye’ye” diyenler Suriyelilerin de biz Türkler gibi vatanlarında yaşama hakkına sahip olmaları gerektiğini düşünüyor. Üstelik Suriyelilerin büyük bir bölümü de ülkelerine geri dönmek istemektedir. Gaziantep Üniversitesi tarafından yapılan “Gaziantep’teki Suriyeliler” adlı araştırmaya göre Suriyelilerin yüzde 69’u Türkiye’den ayrılmak istemektedir. Bu rakamlar bize emperyalizmin aracı kuruluş ve aydınları ile AKP’nin anlattığı “Sığınmacıların yüzde 80’i kalmak ister” şeklindeki söylemin yalan olduğunu göstermekte. Türkiye’nin yapması gereken; Suriyeli sığınmacıların geri dönmelerini hızlandıracak ve yeni göçlerin gelmesini engelleyecek somut adımlar atmaktır. Bu çerçevede yapılması gerekenler şu şekilde sıralanabilir:</p>

  <ul style="list-style:none;">

    <li>

      <p>1. Beşar Esad rejimi ile diplomatik ilişkiler tesis edilmeli ve Türkiye’nin Şam, Suriye’nin Ankara Büyükelçiliği açılmalıdır.</p>

    </li>

    <li>

      <p><span style="font-weight:bold;">2. </span>Türkiye ve Suriyeli yetkililerden oluşan bir komite Suriyeli sığınmacıların geri dönüşünü koordine etmek için görüşmelere başlamalı ve bir zaman takvimi çıkarılmalıdır. Belirli bir süre tespit edilerek bu süre içinde bütün sığınmacıların ülkelerine dönüşlerinin şartları oluşturularak dönüş başlamalıdır.</p>

    </li>

    <li>

      <p>3. Türkiye, Suriyeli sığınmacılara Türkiye’de kaç sene kalırlarsa kalsınlar Türk vatandaşlığı verilmeyeceğini açıklamalıdır.</p>

    </li>

    <li>

      <p><span style="font-style:italic;">4.</span> Türkiye’de herhangi bir suça karışan Suriyeliler cezalarını çektikten sonra hemen sınır dışı edilmeli ve bir daha Türkiye’ye alınmamalıdır.</p>

    </li>

    <li>

      <p><span style="font-weight:bold;">5. </span>Türkiye, 2011-2019 başı arasında Suriyeli sığınmacılar için 40 milyar dolar harcamıştır. Bu artık Türkiye’nin taşıyabileceği bir yük olmaktan çıkmıştır. Suriyeli sığınmacılar için yapılan harcamalar sistemli bir şekilde azaltılmalıdır. Harcamaların azaltılması geri dönüşleri teşvik edecektir. Ayrıca BM ve AB kaynaklarının harcamaları daha etkili bir şekilde üstlenmesi için Türkiye’de daha etkili çalışmalar yapılmalıdır.</p>

    </li>

    <li>

      <p><span style="font-weight:bold;">6. </span>Suriyeli sığınmacıların açtığı dükkânlarda kaçak ürünlerin satışına engel olunmalı, Türk ekonomisine katkı yapmaları, Türk ürünleri satmaları sağlanmalıdır.</p>

    </li>

    <li>

      <p>7. Suriyeli ve diğer sığınmacılar için, geçici vergi mükellefiyet kanunu çıkarılmalıdır. Çalışanlardan sigorta katkı payı alınmalı ve vergi kesintisi yapılmalıdır.</p>

    </li>

    <li>

      <p><span style="font-weight:bold;">8. </span>Şanlıurfa, Gaziantep, Kilis, Hatay, Adana ve Mersin’de esnafımıza vergi kolaylığı sağlanmalı ve esnaflık, sığınmacılar için değil, Türk vatandaşları için kazançlı hale getirilmelidir.</p>

    </li>

  </ul>

  <p>Suriyeli sığınmacıların ülkelerine dönmelerinin en önemli adımlarından biri hiç şüphesiz Erdoğan’ın Türkiye’nin mevcut Suriye ile gerilim politikasını değiştirerek Esad rejimi ile diplomatik ilişkileri tekrar kurmasına bağlıdır. Türkiye’nin Esad rejimi ile ilişkilerini normalleştirmesi, Suriye’de barışın gelmesini hızlandıracaktır. Suriye’de barışın gelmesi ise Suriyeli sığınmacıların ülkelerine dönmelerinin yolunu açacaktır. Esasen bütün dünya Esad yönetimindeki bir Suriye’yi kabul etmiştir. Arap ülkeleri Suriye ile ilişkilerini tekrar tesis etmektedirler. 2019 Davos toplantısında Suriye’nin yeniden inşası için gereken 200 milyar dolardan bahsedilmesi, Suriye’nin yeniden inşa dönemine girdiğini göstermektedir. Artık Erdoğan’ın kişisel intikam duygusuna dayalı Suriye politikası terk edilerek, Türkiye’nin menfaatlerini esas alan bir Suriye politikası çerçevesinde hareket edilmesinin zamanı gelmiş, geçmektedir.</p>

  <p>Son olarak altını tekrar çizelim: Türk milleti Suriye’nin boşaltılarak emperyalizmin kuklası PKK’ya teslim edilmesine direnecektir. Türk milliyetçileri ve vatanseverleri Türkiye’de bir içsavaş sosyolojisinin oluşturulmasına, milli ve kültürel kimliğimize suikast yapılmasına izin vermeyecektir. Suriyeli sığınmacılar üzerinden hem Türkiye’ye hem Suriye’ye yapılmak istenen suikast engellenecektir. Suriyeli sığınmacılara Türkiye’de bir gelecek hayali ve Türk vatandaşlığı değil, Suriye’de geri dönebilecekleri bir vatan verilmelidir.</p>

</body>

</html>