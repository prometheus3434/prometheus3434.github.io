<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2><a id="bookmark0"></a><span style="font-weight:bold;"><a id="bookmark1"></a>2. MİLLİ BİRLİK KRİZİ</span></h2>

  <p>Ülkemiz büyük bir milli birlik krizi yaşıyor. Milli birlik krizinin sebebi Türk milletini ayrıştırmak, düşman kamplara ayırmak için uygulanan iktidar politikaları sonunda bugün gelmiş olduğumuz hassas toplumsal gerilimdir. Türk milletine ülkemizin bir “beka tehlikesi” ile karşı karşıya olduğunu söyleyen Erdoğan’ın ayrışma, gerilim ve düşmanlaştırma üzerine kurulu politikası karşı karşıya olduğumuz asıl ve en büyük tehlikedir. Erdoğan bu politikası ile iktidarını korumak uğruna milletimizi ortadan ikiye bölmeye, bir yarısını diğer yarısına düşman etmeye çalışmaktadır. Yaşadığımız coğrafya tarihin en zor coğrafyasıdır. Anadolu adeta bir Bermuda Şeytan Üçgenidir. Anadolu’da gemiler ve uçaklar batmaz, Anadolu’da devletler ve milletler yok olur.</p>

  <p>Anadolu coğrafyasında tarihin en uzun kesitinde yaşayan millet, Türk milletidir. Son 1000 yılda Anadolu’da en zayıf olduğu dönem olan Mondros Mütarekesi sonrasındaki süreçte dahi Türk milleti, emperyalizmi Gazi Mustafa Kemal Atatürk’ün “iç cephe” diye nitelendirdiği milli birlik sayesinde aşmıştır. Erdoğan, iktidara geldiği 2002’den bu yana vatandaşları gerilim, ayrıştırma ve nihayet düşmanlaştırma stratejisi ile bölmektedir. Yukarıda da altını çizdiğimiz gibi muhalefet partilerini ve bu partilere oy veren seçmeni iç düşman gibi gören “AKP Rejimi” adeta bir içsavaş dili ile bu parti ve kitlelere karşı nefret kusmaktadır. Erdoğan’ın bu tehlikeli politikası, sonuçta iç cepheyi diğer bir ifade ile milli birliğimizi tahrip etmektedir.</p>

  <p>Erdoğan, Türkiye’yi önce Laz, Kürt, Çerkez, Türk diyerek değişik etnik gruplara ayrıştırmış; sonra Alevi-Sünni ekseninde germiştir. İçinden geçtiğimiz FETÖ’cü darbe sonrasındaki süreçte ise ülkemiz <span style="font-style:italic;">“AKP’li millet” ve “bu milletten olmayanlar” </span>şeklinde ayrıştırılmaya ve düşmanlaştırılmaya çalışılmaktadır. Erdoğan için millet sadece AKP’ye oy verenlerden ibarettir. Milli kimliksiz millet tanımı, Erdoğan’ın 2016 Kirli Referandumu öncesinde otoriter başkanlık rejimine “Hayır!” diyerek parlamenter demokrasiyi destekleyen Türk milletinin yarıdan fazlasını; “terörist”, “darbeci” ve “çukur” diye suçlayabilmesine yol açmıştır.</p>

  <p>31 Mart 2019 yerel seçimleri öncesinde AKP ve MHP’ye oy vermeyen yurttaşlara yapılan suçlama “zillet” aşağılaması olmuştur. AKP’ye oy vermeyen yurttaş, sadece aşağılanma-makta, aynı zamanda dışlanmaktadır. <span style="font-style:italic;">Diğer bir ifade Saray’ın bakış açısı ile AKP’ye oy verenler tam yurttaş olup milleti oluşturmakta, AKP’ye oy vermeyenler ise baskı altına alınıp tahammül edilmesi gereken “zillet”in mensuplarıdır.</span> Evet, AKP’ye oy vermeyenler adeta yurttaş kabul edilmemekte, memur olmak, ihale almak, burs almak gibi haklardan istifade ettirilmemektedir. Eğer memur adayı ise memur olamayacaktır. İşadamı ise ihale alamayacaktır. KPSS’de aldığı 88,295 not ile fizik öğretmenliği alanında Türkiye birincisi olan bir genç kızımız mülakatta 55 puan alarak elenince “Tüm soruları bilmeme rağmen elendim, neden, anlamadım!” diye sormaktadır. Aslında cevabı bilmektedir çünkü bu genç kız yurttaş kabul edilmemektedir.</p>

  <p>Bütün bu AKP politikalarının sonucunda Türk milleti yakın tarihinde hiç olmadığı kadar ayrışmaya, kamplaşmaya ve düşmanlaşmaya başlamıştır. Yaşanan toplumsal ayrışma yabancı düşünce kuruluşlarının raporlarına da yansımaktadır. Örneğin raporları ABD devletinin stratejilerini hazırlamak amacıyla da değerlendirilen, Washington merkezli araştırma ve eğitim enstitüsü “Fund For Peace”ın 2006dan beri, yıllık olarak hazırladığı “Başarısız Devletler Endeksi” Türkiye hakkında endişe verici tespitler yapıyor. Türkiye 2006 yılında 82. sırada iken, 2016 ve 2017 yıllarında, 178 ülke içinde “en kırılgan” 79. ve 64. ülke, 2018de ise en kırılgan 58. ülke konumuna gelmiş durumda.</p>

  <div>

    <img src="main-1.jpg" alt=""/>

    <p>Orijinal Kaynak: FRAGILE STATES INDF.X presented by THF. FUND FOR PF.ACF. <a href="http://fundforpeace.org/fsi">http://fundforpeace.org/fsi</a></p>

  </div>

  <p><span style="font-style:italic;">2006-2018 FFP kuruluşunun değerlendirmesine göre, Türkiye’nin Kırılganlık Endeksindeki artış. 2018ytlında Türkiye, 2006’da Suriye'nin olduğu yüksek uyarı bandında.</span></p>

  <div>

    <img src="main-2.jpg" alt=""/>

    <p>Orijinal Kaynak: FRAGILF. STATES INDEX presented by THE FUND FOR PEACE <a href="http://fundforpeace.org/fsi">http://fundforpeace.org/fsi</a></p>

  </div>

  <p><span style="font-style:italic;">FFP Uluslararası Kırılganlık Endeksinde, Türkiye 2006yılında 82. sırada iken, 2016 yılında 177 ülke içinde “en kırılgan” 79. ülke, 2018de 58. ülke konumuna gerilemiştir.</span></p>

  <p>Genel sıralamadaki bu derece, devlet yönetiminin değerlendirildiği bu raporda, 2006 yılında “düşük uyarı” seviyesinde olan Türkiye’yi “yüksek uyan” grupları arasındaki “artırılmış uyarı” grubundaki ülkeler arasına sokmuş, “alarm” sınırına dayandırmıştır. Eğilime bakıldığında ülkemizde iç barışa yönelik tehdidin nasıl arttığı görülmektedir. Ayrıca raporda ülkeleri değerlendirmek açısından kullanılan 12 kriterden ikisi, Türkiye açısından çok kritik işaretler vermektedir:</p>

  <div>

    <img src="main-3.jpg" alt=""/>

    <p>Orijinal Kaynak: FRAGILE STATES 1NDEX presented by THE FUND FOR PEACE <a href="http://fundforpeace.org/fsi">http://fundforpeace.org/fsi</a></p>

  </div>

  <p><span style="font-style:italic;">Türkiye’de toplum kesimleri arasındaki ilişki/gerilim/çatışma </span>konusunun değerlendirildiği kriterde, Türkiye 2018de 10 üzerinden 10 ile “yüksek alarm aşamasında” şeklinde değerlendirilmiştir. Bu hususta Türkiye, 178 ülke arasında 1. sırada ve en kötü 4 ülkeden biridir. 2018 itibarı ile Türkiye ile beraber bu kriterde 10 puanla yüksek alarm seviyesinde sadece 3 ülke daha bulunmaktadır. Bunlar Sudan (10), İsrail Batı Şeria (10) ve Kongodur (10). İki yıl önce Türkiyeden daha kötü durumda olan Suriye (9,9), Myanmar (9,8), Pakistan (9,7), Irak (9,3), Güney Sudan (9,7) şu anda aynı bantta da olsa, daha iyi durumda olarak değerlendirilmiştir. Aynı grupta, “Güvenlik Örgütleri” ve “Kutuplaşma” alt kriterlerinde de (8,0) ve (9,1) değerlendirmeleri ile yüksek uyarı ve alarm bantlarına girmiş olduğumuz gözden kaçmamalıdır.</p>

  <div>

    <img src="main-4.jpg" alt=""/>

  </div>

  <p><span style="font-style:italic;">Sığınmacılar ve dahili olarak yer değiştirenler kriterinde de, </span>yüksek kırılganlık seviyesinin bir diğer nedeninin sığınmacılar ve yurtiçinde yer değiştirenler olduğunu görüyoruz. Bu konuda ülkemiz 9,3 puanla, Kongo, Suriye, Güney Sudan gibi ülkelerle aynı bantta, 178 ülke içinde en kötü on ülke arasında.</p>

  <div>

    <img src="main-5.jpg" alt=""/>

  </div>

  <p>İnsanlarımızın birbirine olan güveni azalmaktadır. Türkiye’de insanların ancak yüzde 12’si diğerlerine güvenirken, güvenme oranı Avrupa’da yüzde 70’lere yükselmektedir. Kamplaşma, düşmanlaşma ve güvensizleşme artarken, silahlanma da artmakta-</p>

  <p>dır. Türkiye’de sadece 2016-2017 yıllarında 2 milyon 300 bin kişi ruhsatlı silah almıştır. İnsanlar birbirine karşı silahlanmaktadır.</p>

  <p>Özetle, Türkiye ağır bir milli güvenlik krizi ile karşı karşıyadır.</p>

  <p>Milli birlik krizini tetikleyen bir başka husus, Erdoğan’ın tanımladığı milletin milli bir kimliğinin olmamasıdır. Erdoğan “Tek millet, tek devlet, tek bayrak, tek vatan” demekte, ancak bu “tek millet, tek devlet, tek bayrak, tek vatan” adı olmayan bir millet, vatan, bayrak ve devlettir. Erdoğan’ın milleti zorunlu haller dışında Türk milleti değildir. Üstelik bu tek millete AKP’ye oy vermeyen kitleler dahil değildir. Erdoğan’ınki Türk kimliksiz, milli kimliksiz millet anlayışıdır ki, <span style="font-style:italic;">Andtmtz’a</span> karşı çıkar, İstiklal Marşına -sözde sahip çıksa da- İstiklal Marşının yazarı Mehmet Akif’e küfreden, İstiklal Harbimizin Yunan ordusunun galibiyeti ile bitmesini arzu eden, milli şeref ve haysiyet düşmanı “Fesli Mısır Koçanı’nı büyük tarihçi olarak görür. Bu kadar da değil. Sadece milli kimlik mi eksiktir iktidarın gözdesi Fesli’de? Hayır, îslami kimliği de yoktur aslında. Doğru dürüst İslam bilinci olan bir adam “Amerikan kuklası olsa da bir halife olsun” diyebilir mi? Hayır diyemez. Ancak buna rağmen bu adam Cumhurbaşkanlığı masasına davet edilir çünkü Fesli Türkiye’de hilafetin geri gelmesini savunmaktadır. Bir diğer ifade ile hilafetin “resmi” ideoloğudur. Bunun için her şeye rağmen Erdoğan tarafından savunulmaktadır.</p>

  <p>Milli kimlik krizi yaşandığı için Ege’de 18 Türk adası fiili Yunan işgali altında olmasına rağmen büyük bir toplumsal tepki yoktur. Üstelik iki AKP’li başbakan Yunan ordusunun işgal ettiği Koyun ve Marahati adalarına pasaport göstererek turist olarak gitmişlerdir. Kültür ve Turizm Bakanı Mehmet Nuri Ersoy’un sahip olduğu turizm şirketi Yunan ordusunun işgal ettiği Keçi ve Gavdis adalarındaki otellerin pazarlamasını yapmakta, bu otellere turist taşımaktadır.</p>

  <p>En büyük tehlike eğer Levent Gültekin’in iddiası doğru ise -ki yalanlanmadı- Erdoğan’ın bir içsavaştan korkmaması hatta bu içsavaşı kazanabileceğini düşünmesidir. Gültekin şöyle demektedir: “Adını vermeyeyim, çok üst düzey bir bürokrat, emekliye ayrılma aşamasında Tayyip Bey’le vedalaşmaya gidiyor. Tayyip Bey o bürokrata, yapacakları ile ilgili bazı şeyler anlatınca bürokrat diyor ki: ‘Bu dediklerinin yarısını yap, iç-savaş çıkar bu ülkede.’ Tayyip Bey de ‘Çıksın, ezer geçeriz’ diye karşılık veriyor.”' Erdoğan eğer “Bir içsavaştan korkmuyorum” ve “Ezer geçeriz” değerlendirmesini yapıyor ise içsava-şın sadece içsavaş olduğunu zannettiği içindir. Oysa içsavaş-lar asla içsavaş olmaz. Her içsavaş en son Suriye İçsavaşı’nın gösterdiği gibi birçok dış aktörü içeri davet eder. Hele Türkiye gibi milli birliğin ortadan kaldırıldığı, muhalefetin iç düşman konumuna konulup her gün aşağılandığı ve saldırıldığı bir ülkede içsavaşlara dış müdahale çok kolaylaşır. Ve içsavaşların iç kazananı olmaz genellikle sadece dış kazananları olur. Allah Türkiye’yi bir içsavaştan ve “İçsavaş çıkarsa çıksın, ezer geçeriz” zihniyetinden korusun.</p>

</body>

</html>