<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2><a id="bookmark0"></a><span style="font-weight:bold;"><a id="bookmark1"></a>b. Suriyeli Suç Örgütleri ve Eroin Mafyası Doğuyor</span></h2>

  <p>Türkiye’de İstanbul başta olmak üzere etkin bir Suriye mafyası oluşmaya başladı. Suriye mafyası ülkemize cesaret artırıcı ve uyanık tutan, kokain benzeri olduğu söylenen sentetik bir uyuşturucu sokuyor. Bu mafyanın çok güçlü de bir insan kaynağı var: Suriye İçsavaşı’nın klinik depresyona sürüklediği, Türkiye’de eğitimsiz, umutsuz, köksüz kalan 600 binden fazla Suriyeli çocuk. Kısa bir süre önce 12-14 yaş grubundaki bir grup Suriyeli çocuk bir Türk kahveciyi bıçaklayarak öldürdüler. Devletin mafya ile mücadelesinde en önemli gücü teknik istihbarattan kaynaklanıyor. Ancak kendi aralarında Arapça-nın değişik lehçelerini konuşan bir mafyaya karşı mücadele çok zor olacak. Sonuç olarak Arapçanın değişik lehçelerini konuşarak polisin teknik istihbaratından büyük ölçüde kaçabilecek bir Arap mafyası, Türkiye’yi Ortadoğu ile Avrupa arasında geçiş yolu yapacaktır. Polisin giremediği mafya ve gizli örgütlere ev sahipliği yapan büyük gettolar büyükşehirle-rimizde oluşmaya başlamıştır. Arap sokak çeteleri kurulmaktadır. Büyük uyuşturucu pazarı için bütün şartlar bir araya geliyor. Zaten artık Türkiye uyuşturucuda transit ülke değil, hedef ülke, pazar olmuş durumda.</p>

  <p>Dünyanın her yerinde uyuşturucu ile terör ve ayaklanma arasında bağlantı vardır. Tayland-Laos-Vietnam coğrafyalarının oluşturduğu “Altın Üçgen” diye anılan coğrafyada geleneksel afyon üreticilerinin Vietnam Savaşı sırasında eroin üretimine dönmesi ilk akla gelen örneklerden biridir. Catheri-ne Lamour ve Michel R. Lamberti, <span style="font-style:italic;">Eroin Dosyası-Amerika’nın Afyon Oyunu</span> adlı kitaplarında bu süreci anlatırlar. Bir diğer örnek Afganistan’da yaşanmıştır. Rus ordusuna karşı savaşan Afgan aşiret, grup ve partileri savaşı finanse etmek için her kaynağı kullanmışlardır. Bu kaynaklar arasında Amerikan ve Suud yardımları olduğu gibi uyuşturucu gelirleri de vardı. Afgan liderler sadece dış yardıma bağlı kalmamak için komuta ettikleri binlerce mücahidi ve savaşı finanse etmek amacı ile uyuşturucu üretimi ve satışına girmişlerdir. Birleşmiş Milletler’in sadece 2009 raporuna bakarsak Afganistan’da 300 ila 500 eroin laboratuvarı olduğunu görüyoruz. Birleşmiş Milletler Uyuşturucu ve Suç Ofisi UNODC’nin Mayıs 2018’de yayımladığı rapora göre, Afganistanda 2017de 4,1-6,6 milyar dolar değerinde eroin üretildi. Eroin satışından Taliban 155 milyon dolar, Afgan köylüleri 440 milyon dolar ve uyuşturucu tüccarları 2,2 milyar dolar kazanmış.</p>

  <p>Türkiye-Suriye sınırında yerleşik yapıların bu illegal ticaretin dışında kalması beklenemez. Nitekim Cerablus-Afrin hattı ve altında üretimi eroinden daha kolay olan kaptagon adlı uyuşturucu hap üretilmeye başlanmıştır. Bu uyuşturucu hem Türkiye’ye sokulmakta hem Türkiye üzerinden denizyolu ile Arap ülkelerine dağıtılmaktadır. Üstelik Türkiye içinde 5,3 milyon Suriyelinin olduğu bir ortamda Suriye mafyası taşıyıcı ve dağıtıcı bulmakta hiç zorlanmayacaktır. Bu durum bir yandan Türkiye’de uyuşturucu kullanımını daha da artıracağı gibi, diğer yandan ortaya çıkacak uyuşturucu parasının büyüklüğü Türk siyaset ve güvenlik sektörü üzerinde yıkıcı etkiler yapacaktır.</p>

  <p>Bunun ötesinde Suriyeliler ile ilgili suç oranları AKP tarafından bilinçli şekilde gizlenmektedir. Şimdiden hapishanelerde 3.102 Suriyeli mahkûm cezasını çekmektedir. Suriyeliler ile birlikte dilencilik, hırsızlık, taciz ve şiddet olayları artmaktadır.</p>

</body>

</html>