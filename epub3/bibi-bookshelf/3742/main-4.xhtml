<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2><a id="bookmark0"></a><span style="font-weight:bold;"><a id="bookmark1"></a>1. DEVLET KRİZİ</span></h2>

  <p>Türkiye Cumhuriyetinin karşı karşıya olduğu ağır krizin ilk boyutunu <span style="font-style:italic;">devlet krizi</span> oluşturmaktadır. Büyük Hun İmparatorluğundan başlarsak 2500 senelik devlet geleneğine sahip olan Türk milleti, bugün bu büyük devlet geleneğinin inkâr edildiği bir süreci yaşamaktadır. Birleşmiş Milletlere üye 193 ülkenin dörtte üçünden fazlasının ancak 50 yaşında olduğu düşünülür ise devlet kültürümüzün önemi anlaşılır.</p>

  <p>Tarihin en eski yaşayan devlet kültürüne sahip olan devletimiz bir devlet krizi yaşamaktadır. Çünkü Erdoğan, FETÖ adlı küresel yayılım ve Amerikan istihbaratı bağlantılı bir casusluk (önce) ve terör örgütünün Türkiye Cumhuriyetine bir devletin karşı karşıya kalabileceği en büyük casusluk operasyonunu yapmasına izin vermiştir. Diğer bir ifade ile insan-lık/devletler tarihi boyunca hiçbir devlet bütün kurumlan ile Türkiye Cumhuriyetinin uğradığı ölçüde casusluk, psikolojik operasyon, kurumsal yıkım, sızma gibi alt operasyonlardan oluşan büyük bir istihbarat operasyonuna maruz kalmamıştır. Bu öyle kapsamlı bir operasyondur ki, Türk devletinin hiçbir sırrı kalmamıştır. Bu öyle büyük bir operasyondur ki, bazı devlet kurumlan nerede ise bir bütün olarak FETÖ’nün dolayısıyla bir yabancı ülkenin istihbarat servisinin eline geçmiştir. Türk devletinin hemen hemen hiçbir sırrı kalmamıştır. Casusluk ve terör örgütü devlet kadrolarını öyle işgal etmiştir ki, FETÖ’cü kadroları tasfiye etmek devlette bir kadro zaafı ortaya çıkarmaktadır. Örneğin Hava Kuvvetleri savaş pilotu eksikliğinden dolayı ağır şekilde baskı altında kalmaktadır.</p>

  <p><span style="font-style:italic;">FETÖ casusluk ve terör örgütü aracılığı ile önce modern tarihin en büyük casusluk operasyonuna maruz kalarak kılcal damarlarına kadar sızılan ve taşıyıcı kolonları yıpratılan Türkiye Cumhuriyetinin 15 Temmuz sonrasında tarihten süzülerek gelen bütün kurum ve gelenekleri bir tek adam rejimi kurmak uğruna sorumsuzca yıkılmaktadır.</span></p>

  <p>Cumhurbaşkanlığı rejimi adı altında tesis edilen otoriter tek adama dayanan “AKP Rejimi” ile Türkiyede demokrasinin temeli olan kuvvetler ayrılığı tasfiye edilmiştir. 1 Ekim 2018de TBMM, tarihinin en hazin açılışlarından birini yapmıştır. Çünkü TBMM’nin yetkileri elinden alınmıştır. Hukuk devleti ortadan kalkmıştır. Anayasa ve yasalar askıdadır, diğer bir ifade ile istenildiği zaman ve istenildiği kadar uygulanmaktadır. Herhangi bir anayasa maddesi veya yasa, “AKP Rejimi’nin menfaatlerini temsil etmiyorsa uygulanmamaktadır. Örneğin Anayasanın 94. Maddesi TBMM Başkam’mn siyasi faaliyette bulunamayacağını, bulunmak için istifa etmesi gerektiğini açık bir şekilde ortaya koymasına rağmen 31 Mart 2019 yerel seçimlerine giderken İstanbul Büyükşehir Belediye Başkanlığına aday olan TBMM Başkanı Binali Yıldırım kamuoyu baskısı galip gelene kadar bu görevinden istifa etmeyi reddetmiştir. Yıldırım bununla yetinmeyip, “Seçimler siyasi faaliyet değildir” diyerek, halkla alay etmiştir.</p>

  <p>Olağanüstü Hal Kanun Hükmünde Kararnamesi sözde kaldırılmış ancak yerine daha sert bir sivil sıkıyönetim yasası çıkarılmıştır.' “AKP Rejimi” muhalefete bir içsavaş tarafı psikolojisi</p>

  <p>* Hanifı Yıldınm-Çetin Güney, <span style="font-style:italic;">Yeni Türkiye'nin Kalıcı Olağanüstü Hal Rejimi,</span> 21. Yüzyıl Türkiye Enstitüsü, Kasım 2018 ile adeta iç düşman gözü ile bakmaktadır. Bu konuyu ileriki sayfalarda daha ayrıntılı şekilde ele alacağız.</p>

  <p>“AKP Rejimi” ile akla, bilgiye ve liyakate dayalı bürokratik yapıdan tek adama biate dayalı partizan bürokrasiye geçilmektedir. Milli İstihbarat Teşkilatı 15 Temmuz sonrasında TBMM Darbe Araştırma Komisyonuna yolladığı raporda bürokraside yapılan atamalarda “Liyakat ilkesine dikkat edilmeli” demek zorunda kalmıştır. Milli İstihbarat Teşkilatı raporunda kastedilen ne yazık ki, sadece kişisel liyakatsizlikler değildir. Bundan çok daha vahim olan sadece bir cemaat veya tarikata mensup olduğu gerekçesi ile insanların bir devlet kurumuna kitlesel olarak alınmasıdır.</p>

  <p>Ekonominin başına -sadece damat olduğu için- Berat Albayrak’ın geçirilmesi, liyakatin yerini sadakatin aldığının en somut göstergesidir. Valiler ve kaymakamlar artık devleti değil, AKP’yi temsil etmektedirler. Partizanlık o ölçüde artmıştır ki, bir ihtisas alanı olan dış politikada büyükelçilik kadroları AKP’li eski siyasetçilerden oluşanlarla doldurulmaktadır. AKP’li büyükelçi oranı toplam büyükelçilerin yüzde 10’unu geçmiştir. Dışişleri Bakanı Mevlüt Çavuşoğlu en iyi büyükelçilerin AKP’li eski siyasiler olduğunu ileri sürerek bütün Dışişleri Bakanlığının profesyonel diplomat kadrolarını aşağılamıştır.</p>

  <p>En çok uzmanlık gerektiren konularda bile uzmanlık değil, yandaşlık tercih edilmektedir. Ekim 2018’de, 15 yılın rekorunu kıran tüketici enflasyonunu aylık yüzde 6,30, yıllık yüzde 24,52, üretici enflasyonunu da aylık yüzde 10,88, yıllık yüzde 46.15 olarak açıklayan TÜİK Genel Müdür Yardımcısı işini yaptığı için görevinden alınmış, yerine “Damat”ın arkadaşı atanmıştır. Kasım 2018’de devlet harcamalarını denetlemekle görevli Sayıştay’ın denetleme raporu yayımlanınca usulsüz harcamalar ortaya çıkmış, yayından sorumlu başkan yardımcısı görevinden istifa etmek zorunda kalmıştır. Aradan bir hafta geçmeden, İstanbulda belediyeleri denetleyen Sayıştay 15. Grup Başkanı görevden alınmıştır. Cumhurbaşkanlığı harcamaları halktan büyük bir çaba gösterilerek gizlenmektedir. Saray, halkın, parasının nasıl harcandığını öğrenmesini istememektedir.</p>

  <p>FETÖ ile işbirliği yapılarak Türk ordusuna, Türk yargısına, Türk istihbaratına ve bütün bürokrasiye komplo kuran AKP, Türk devlet binasının taşıyıcı kolonlarına ağır zarar vermiştir.' FETÖ’nün kurduğu komplolara destek vererek Türk milliyetçisi ve ulusalcı subayların tasfiye edilmesini, kadroların FETÖcü subaylar tarafından işgal edilmesini sağlayan AKP böylece 15 Temmuz FETÖcü darbesinin yolunu açmıştır. Diğer bir ifade ile bir hükümet, yabancı bir servisin denetiminde olduğunu bildiği bir casus örgütle işbirliği yaparak kendi ordusuna, yargısına ve istihbaratına karşı operasyon yapmıştır."</p>

  <p>15 Temmuz sonrasında ise 152 FETÖcü general ve amiral ile 16.500 subay, astsubay ve uzman FETÖ’cünün TSK ile ilişkisi kesilirken FETÖ’nün yerini halen başka cemaat ve tarikatlar almaktadır.’"</p>

  <p>* Bu konuda okuyucuya Ümit Özdağ, <span style="font-style:italic;">FETÖcü Darbe Sonrastnda Kendi Ülkesinde Kuşatılan ve Bölünen Ordu: Türk Silahlı Kuvvetleri</span>-Genişletilmiş Baskı (6. baskı), Kripto Yayınları, Ankara, Ağustos 2016 adlı çalışmamı öneriyorum.</p>

  <p>** AKP Diyarbakır Milletvekili AKP’li Kurt, 2014 yılında CNN Türk’te şu açıklamayı yapmıştır: “O dönem cemaatle görüşmeler yaptık. Bir sürü eşimiz, dostumuz, akrabamız var bu konuda çevremizde. Burada yadırganacak bir şey de yok. Bu da ülkenin bir gerçeğiydi. Ve biz askeri vesayete karşı mücadele verirken, onlar yanımızdaydı. Biz bir şeyi karıştırdık. Onların bizim yanımızda olması, askeri vesayetin ilk defa Rusya’nın yanında yer alması nedeniyle görevlendirilmelerindenmiş. Amerika ile beraber, cemaat de bizim yanımızda yer aldı. Bunun sebebi, askeri vesayetin darbeyi Rusya’ya yaslanarak yapmaya çalışması.”</p>

  <p>*** Barış Terkoğlu, Barış Pehlivanoğlu, <span style="font-style:italic;">Metastas,</span> Kırmızı Kedi Yayınları, İstanbul 2019</p>

  <p>Türk ordusu, parti ordusuna, AK-Silahlı Kuvvetlere dönüştürülmeye çalışılmaktadır. Öğrenci alımları için mülakat komisyonlarını 15 Temmuz öncesinde FETÖ’nün eline veren AKP 15 Temmuz sonrasında ise Milli Gençlik Vakfı ve Hayrat Vakfı merkezli bir komisyon yapılanması oluşturmuş durumda. Yeni komisyonlar Milli Savunma Bakanlığından asker veya sivil bir başkan, MSB tarafından tespit edilen bir emekli subay, bir kuvvet temsilcisi muharip subay, MSB’den sivil üye ve bir psikolog olmak üzere beş kişiden oluşmaktadır. Milli Savunma Bakanlığından komisyona katılan daire başkanı ve MSB temsilcisinin Milli Gençlik Vakfı ve/veya Hayrat Vakfına yakın ve fanatik AKP’li oldukları ileri sürülmektedir. Emekli subay olarak komisyona girenler 2016 sonrasında ilk aşamada TSK’dan irticai faaliyetlerden çıkarılanlar arasından seçilmiştir. Ancak bunlar sorun oluşturunca kuvvet komutanlıkları Milli Savunma Bakanlığına subay listeleri yollamış ve Milli Savunma Bakanlığı bunlar arasından isim seçmiştir.</p>

  <p>Mülakatlarda komisyon başkanı diğer üyelerin notlarını görebilmekte fakat diğer üyeler başkanın verdiği notu görememektedirler. Başkan, diğer notları gördükten sonra almak istediği adayın notunu yükselterek istediği adayı almaktadır. Türk Silahlı Kuvvetlerinde subay olmak isteyen bir adaya sorulması gereken ve kurumsal nitelikle ilgili sorular yerine Milli Savunma Bakanlığı Daire Başkanı ve uzman genellikle dini sorular sormaktadır. Adaylar arasından daha mülakat salonuna girer girmez “Ben Süleymancıların yurdunda kaldım” diyerek, referans oluşturmak isteyenler çıkmaktadır. Bu şaşırtıcı değildir çünkü bu açıklamaya “Sorun yok ben de kaldım” cevabını veren ve başarısız olan öğrenciye başarılı notu veren komisyon başkanları vardır.</p>

  <p>Bu şekilde farklı cemaat ve tarikatlar arasından seçilen Harp Okulu öğrencileri daha sonra Harp Okulunda cuma namazını hangi tarikatın imamının kıldıracağı konusunda kavga etmişlerdir. Devlet kurumlan nasıl tarikat ve cemaatler arasında paylaştırılıyor ise TSK da bu şekilde cemaat ve tarikatlar arasında adeta paylaşılmaktadır. TSK’da etkin olma mücadelesi veren cemaatler arasında Menzil, Süleymancılar, Salavat Grubu, 40’ıncı, îlim Yayma Cemiyeti ön plana çıkmaktadır. 15 Temmuz sonrasında 3 sene askeri lise, 4 sene Harp Okulu eğitimi sonunda subay olanların yerini 25 haftalık subay eğitimi ile subay olanlar almaya başlamıştır.</p>

  <p>Yeni yetişen subay nesillerinde durum budur: Peki mevcut durum nedir? Şunu kesinlikle söyleyebiliriz ki, kurmay sınıfı yok olmuş bir ordumuz vardır. 8 kurmay subayın olması gereken kuvvette sadece 1 kurmay subay vardır. Deniz Kuvvetleri, Marmara Denizinde gemiyi karaya oturtmaktadır. Hava Kuvvetleri çok yoğun pilot sıkıntısı çekmektedir. Türk Ordusu terörle mücadelede yılların getirdiği deneyim ile terör örgütlerine karşı çok başarılıdır ancak bir başka ülke ordusu ile kapsamlı bir konvansi-yonel savaş için hazır olduğunu söylemek mümkün değildir.</p>

  <p>Devlet krizinin diğer bir göstergesi de Rus büyükelçisini bir “Türk polisi’nin Ankara’nın ortasında öldürmesidir. Bu “polis’ten Emniyet Genel Müdürlüğü bünyesinde daha ne kadar var denildiğinde bu sorunun cevabını kimse bilmemektedir.</p>

  <p>Bir devletin savunma kalkanı istihbarat servisidir. Napole-on şöyle demektedir: “İnanın bana, savaşın sonuçları incelendiğinde topçunun, süvarinin, piyadenin kahramanlıkları, casusların şu göze görünmeyen lanetli ordusu yanında hiç kalır.” Gerçekten casuslar ordulardan çok daha tahrip edici olabilirler. Ve Milli İstihbarat Servisine 300 FETÖ’cü casus alınmıştır.’ Bu konuda başka bir şey söylemeye gerek yok.</p>

  <p>* Murat Yetkin, <span style="font-style:italic;">Meraklısı İçin Casuslar Kitabı,</span> Doğan Kitap, İstanbul 2017, s. 401-404</p>

  <p>Özetle, “AKP Rejimi’nin baskıcı devlet mekanizması, içeride güçlü bir rejim imajı oluştursa dahi, aslında devlet kurumu hiç olmadığı kadar zayıflamıştır.</p>

  <p>Devlet krizinin bir başka boyutu devletin kurumsal yapısının cemaat ve tarikatlar arasında paylaştırılmış olmasından kaynaklanmaktadır. Bu durum, 5000 senelik Türk devlet aklına aykırıdır. Türk devletleri tarihinde Safeviler dışında tarikatlara devlet bünyesinde müsaade eden hiçbir devlet olmamıştır. Oysa AKP, bürokrasiyi bir tarikatlar federasyonuna dönüştürmüştür.</p>

  <p>Devlet krizi en ağır şekilde yaşanırken, Erdoğan’ın siyasi yaşamının ilk gününden itibaren aklından çıkarmadığı Türkiye’yi federasyona sürüklemek için çalışmaları derinden devam etmektedir. Erdoğan, eyalet sistemini sürekli savunmuştur. Güçlü devletlerin eyalet sistemi ile yönetildiğini ileri sürmüş, valilerin de halk tarafından seçilebileceğini ifade etmiş, “2023’te başbakan olur isem eyalet sistemini düşünürüm” demiştir. AKP’nin birçok ileri geleni eyalet modelini Erdoğan’dan aldıkları cesaret ile savunmuşlardır. Üstelik yeni Anayasanın 123, 124 ve 127. maddeleri Erdoğan’a Cumhurbaşkanlığı kararnamesi ile eyalet kurma yetkisi vermektedir.'</p>

  <p>1 Kasım 2018’de Numan Kurtulmuş, katıldığı bir televizyon programında 81 il için birer anayasa hazırlamakta olduklarından bahsetmiştir. İllerin anayasası olmaz ancak federe devletlerin ve federal devlet ile üniter devletin anayasası olur. Bundan Türkiye’yi federal bir devlete, 81 ilimizi de federe devletlere dönüştürmeye niyetlerinin olduğu anlaşılıyor. Gene Kasım 2018’de bir AKP milletvekili heyeti Almanya’da federal sistem konusunda Almanlar ile görüş alışverişinde bulunmuştur. Öte yandan İmralı’da cezasını çeken Öcalan ile aile ziyaretleri gö-</p>

  <p><span style="font-style:italic;">* Yeniçağ,</span> 2 Mart 2019, Sadi Somuncuoğlu, “2023’te eyalet, özerklik olacak mı?”</p>

  <p>rüntüsü ile temaslar tekrar başlamıştır. Tüm bunların sonucunda, PKK/HDP gizli pazarlıklarının devam ettiği, İmralı’da yazılan anayasanın tekrar gündeme geldiği anlaşılmaktadır.</p>

</body>

</html>