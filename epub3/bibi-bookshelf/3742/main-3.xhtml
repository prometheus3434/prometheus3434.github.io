<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2><a id="bookmark0"></a><span style="font-weight:bold;"><a id="bookmark1"></a>GİRİŞ</span></h2>

  <p>Ülkemiz 2002-2017 arasında adım adım tahrip edilen demokratik parlamenter rejimin kalıntılarından 24 Haziran 2018de yapılan seçimler ile otoriter tek adam yönetimine dayanan “AKP Rejimi’negeçmiştir. “AKP Rejimi’nin kurulması aşama aşama gerçekleşmiştir. 2011 seçimleri ile Türkiye “yumuşak hegemonik parti” sistemine geçmiştir. Yumuşak hegemonik parti sistemi “hegemonik parti” sisteminden farklıdır.</p>

  <p>Hegemonik parti modeli tek parti sistemleri arasında yer alan bir modeldir. Hegemonik parti sistemi ile hâkim parti sistemleri arasında hem benzerlik hem de bazı farklılıklar vardır. Hegemomik parti sistemi ile hâkim parti sistemi arasındaki temel benzerlik, her iki parti sisteminde de iktidarda değişmeyen bir partinin egemenliğinin söz konusu olmasıdır. Bunun yanı sıra her iki sistemde de iktidardaki parti dışında başka partilerin hukuki olarak var olduğu görülür. Ancak bu hukuki görünümün, fiiliyata yansıması, her iki parti sistemi arasındaki temel farklılığı oluşturur.</p>

  <p>Hegemonik parti sisteminde, hukuken yani kâğıt üzerinde var olan siyasi partiler, gerçek hayatta aslında yoktur. Bir siyasi partinin temel hedefi olan siyasi iktidarı ele geçirme ya da paylaşma arzusu, hegemonik parti sisteminde var olan hege-</p>

  <p>monik parti dışındaki partilerde gözlenmez. Dolayısıyla, hegemonik parti sisteminde yer alan diğer siyasi partiler, ne gerçek anlamda muhalefet yapabilirler ne de seçmenler tarafından tercih edilebilirler. Seçimler, daima hegemonik partinin zaferiyle sonuçlanır.</p>

  <p>Oysa hâkim parti sisteminde, teorik olarak hâkim partinin yerini bir muhalefet partisine bırakmasına engel bir durum söz konusu değildir. Nitekim tarihsel tecrübe, hâkim parti sistemlerinde yer alan hâkim partinin, her ülkenin kendi sosyoekonomik yapısına göre değişebilen uygun koşullar altında, yerini muhalefet partisine bırakabildiğini göstermiştir. Buradan hareket ile “AKP Rejimi’nin bir hâkim parti sistemi olduğunu ileri sürenler vardır.</p>

  <p>Bu iddia dikkate değer olmakla beraber AKP hâkim parti modelinden çok hegemomik parti modeline yakın olan bir politik sistem oluşturmuştur. Ancak bu modelin tamamen hegemonik parti olduğu da en azından başlangıç aşamasında söylenemez. AKP’nin modeli başlangıç aşamasında hegemonik modelin yumuşatılmış şeklidir. Yumuşak hegemonik parti sistemi bu kitabın yazarı tarafından 2011 senesinde ortaya atılmış bir kavramsallaştırmadır.' AKP, 2002’de iktidara geldikten sonra 2007 seçimlerine kadar devleti tanımış ve büyük ölçüde FETÖ aracılığı ile nüfuz etmiştir. 2007’de FETÖ ve Amerikan istihbaratı ile işbirliği yapılarak militarizme karşı demokratikleşme sloganı ile TSK’ya karşı yıkıcı bir saldırıya başlanmıştır.</p>

  <p>* Ümit Özdağ, <span style="font-style:italic;">ikinci Tek Parti Dönemi-Yumuşak Hegemon Parti Projesi, </span>Kripto Yayınları, Ankara 2011 (220 sayfa olan bu kitabın siyasal parti sistemlerinin anlatıldığı ilk 84 sayfasını Gazi Üniversitesi İktisadi ve İdari Bilimler Fakültesinde asistanım olan genç bir akademisyen yazmıştı. Kitap baskıya giderken asistanım “Ben daha akademik kariyerimin başındayım, benim hayatımı bitirirler” diyerek isminin kitapta yer almasını istemedi. O an kitabın temel tezinin ne kadar doğru olduğunu bir kez daha anladım.</p>

  <p>Aslında yapılan devletin yeniden kurgulanması sürecinin başlatılmasıdır. 2011 senesine gelindiğinde artık AKP yumuşak bir hegemonyayı siyasal sistem üzerinde kurmuştur. Ancak AKP’nin kurduğu model klasik hegemonyacı sistemden farklıdır. Bundan dolayı, yumuşak hegemonyacı model olarak tanımlanabilir. Yumuşak hegemon parti modelini hegemon parti modelinden ayıran temel hususlar şöyle sıralanabilir:</p>

  <ul style="list-style:none;">

    <li>

      <p><span style="font-weight:bold;">a. </span>Hegemon parti sistemlerinde muhalefete iktidar şansı verilmez iken yumuşak hegemon parti modelinde muhalefetin seçimleri kazanma şansı vardır.</p>

    </li>

    <li>

      <p><span style="font-weight:bold;">b. </span>Hegemon parti modelinde muhalefet partisi gibi görünen partiler aslında uydu partileridir. Yumuşak hegemon parti modelinde ise iktidar partisi muhalefet partilerine karşı saldırgan baskıcı bir politika sergileyerek muhalefet partilerini hegemon parti çizgisine yaklaştıran bir fikri uydulaşma gerçekleştirmeye çalışır. Ancak bu, hegemonik sistemdeki iktidar uydu parti ilişkisinden çok farklıdır.</p>

    </li>

    <li>

      <p><span style="font-weight:bold;">c. </span>Hegemon parti modeli totaliter sisteme daha yakın hatta totaliter bir model anlayışı üzerine kurulu iken yumuşak hegemon parti modeli otoriterizme güçlü eğilim gösteren, illiberal demokrasi modeline daha yakın görünmektedir.</p>

    </li>

  </ul>

  <p>Öte yandan yumuşak hegemon parti modelinde iktidardaki parti, hegemon parti modelinde olduğu ve liberal demokrasilerde rastlanmayan bir parti örgütlenmesi şeklini benimser. Bu örgütlenme modeli militan bir zihniyet üzerine kuruludur. Sadece seçimden seçime hükümete seçilmeyi değil, bütün toplumsal ve idari damarlara sızarak iktidarı geri vermeyecek şekilde fetih anlayışını benimser. Demokrasiyi söylem olarak kullanır ancak demokrasiyi sadece kendisinin hakları ve rejimin devamına imkân sağlama aracı olarak görür. Demokrasiyi çoğulcu değil, çoğunluğu demokrasi olarak yorumlar. Çoğun-lukçu demokrasi anlayışına göre çoğunluğun veya en büyük azınlığın kararları mutlak doğrudur. Kuvvetler ayrılığı değil, kuvvetler birliği zihniyeti tercih edilir. Devlet, çoğunluğun/en büyük azınlığın isteklerine göre yönetilmelidir ve isteğin sonuçlarının ilgili diğer azınlıkların durumunu/menfaatini nasıl etkilediği üzerinde durmaya gerek yoktur.</p>

  <p>Özetle çoğunlukçu demokraside iktidar sınırsız ve denetimsiz güç arayışı içindedir.</p>

  <p>Oysa çoğulcu demokraside demokrasi çoğunluğun/en büyük azınlığın mutlak hâkimiyeti olarak görülmez. Çoğulcu demokrasi anlayışı; kuvvetler ayrılığı, hukuk devleti ve bugün azınlık olanın yarın çoğunluk olması yollarının açık tutulmasına dayanır. 2018’de gerçekleşen seçimler ile 16 Nisan 2016 Kirli Referandumu sonrasında oluşan yeni anayasal durum uygulamaya konulmuştur.</p>

  <p>2011’de kurulan yumuşak hegemonyacı sistem 2016/2018 sürecinde tahkim edilerek demokratik sistemin temel unsuru olan kuvvetler ayrılığı, hukuk devleti, parlamenter demokrasi ve basın özgürlüğünü ortadan kaldırdı. Sonuç; “AKP Rejimi’ne geçildi. <span style="font-style:italic;">Artık yumuşak hegemonik sistem kurumsallaşmıştır.</span></p>

  <p>“AKP Rejimi’nde seçimler yapılmakla birlikte siyasal sistemin demokratik olduğunu söylemek mümkün değildir. Çünkü sadece seçimlerin yapılması bir siyasal sistemi demokratik yapmaz. Sistemin demokratik olması iktidardaki partinin adil, dürüst ve eşit seçimleri kaybetmesi sonrasında iktidardan gitmeyi kabul etmesine bağlıdır. Oysa Türkiye’de artık adil, dürüst ve eşit seçimlerin yapılması söz konusu değildir. Bu şartları karşılayan bir seçim fiilen ve neredeyse hukuken de imkânsız hale getirilmiştir. Hatta seçimler iktidardaki parti AKP ile muhalefetteki partiler arasında gerçekleşmemektedir. Seçimler devlet gücü ile özdeşleşmiş ve bu gücü istismar eden AKP ile diğer partiler arasında dürüst olmayan, adil olmayan ve eşit olmayan bir süreçte gerçekleşmektedir. <span style="font-style:italic;">Muhalefete sağlanan imkân seçimlere girmesidir ancak seçimleri kazanması değildir.</span> İşte muhalefet bu şartlar altında seçimleri, sistemin doğasının verdiği imkân ile değil, sisteme rağmen kazanmaya mecburdur ve bunun için demokratik bir sistemde göstermesi gereken performansın çok ötesinde bir performans göstermek zorundadır.</p>

  <p>AKP, iktidara oy ile gelişi kabul etmekte ancak oy ile gidişi kabul etmeyeceğini propaganda mekanizmasını kullanarak halkın kulağına fısıldamaktadır. <span style="font-style:italic;">“AKP seçimleri kaybederse iç-savaş çıkar!” “AKP’nin bekası devletin bekasıdır!” “Ben ölürsem devlet parçalanır!”</span> söylemlerinin tamamı yumuşak hegemonik rejimin iktidarı devretmeyeceğiz manifestolarıdır.</p>

  <p>Rejimin önemli isimlerinden Numan Kurtulmuş, “Cumhurbaşkanımız Erdoğan’ın gitmesini Gezi Parkı ile denediler. 17/25 Aralık’la denediler. 15 Temmuzla denediler. Olmadı. Şimdi 31 Mart’ta denemeye çalışıyorlar. Avuçlarını yalayacaklar” derken, demokratik bir yerel seçimde muhalefetin kazanması ile FETÖ’cü darbe girişimi arasında fark görmediklerini ortaya koymaktadır.</p>

  <p>AKP’nin seçimle gelmeyi kabul edip seçimle gitmeyi kabul etmeme tavrı sadece söylemde kalmayıp fiilen iktidarı bırakmama eylemi olarak uygulanmıştır. 2014 yerel seçimlerinde Ankara’da seçimi kazanan Mansur Yavaş, dönemin içişleri bakanının yönettiği grupların seçim merkezlerine yaptıkları baskınlar sonucunda kazandığı seçimi kaybetmiştir.</p>

  <p>Bütün adaletsizliklere ve çok boyutlu baskıcı siyasete rağmen AKP sandıkta yenilmiştir. Nitekim Haziran 2015 seçimlerinde AKP sandıkta kaybetmiş ve iktidardan düşmüştür. Bu durumda da Erdoğan Bahçelinin dolaylı desteği ile anayasayı askıya almış, ana muhalefet partisi liderine vermesi gereken hükümeti kurma görevini vermemiş ve Türkiye’yi Kasım 2015’te tekrar seçimlere götürmüştür. 16 Nisan 2017’de yapılan ve başkanlık sistemine geçişin oylandığı referandum sonucunda Yüksek Seçim Kurulu tarafından anayasaya aykırı bir karar alınmış, mühürsüz oyların geçerli sayılması ile referandum sonucu “Evet!” olarak ilan edilmiştir.</p>

  <p>Böylece Türkiye’de demokratik rejim adım adım tasfiye edilerek, “AKP Rejimi” kurulmuştur. Yaşanan rejim değişikliği, AKP iktidarı döneminde birikmiş sorunları tırmandırmış; ülkemizin ağır ve çok boyutlu bir kriz sürecine sürüklenmesini hızlandırmıştır. Türkiye hızla yönetilemez hale gelmektedir. Ülkemiz, Cumhuriyet tarihinin en büyük krizleri ve bu krizlerin ürettiği tehditler ile karşı karşıyadır. “AKP Rejimi” sürdürülebilir değildir. Ve “AKP Rejimi’nin çöküşü başlamış bir süreçtir. Ancak “AKP Rejimi” varlığını sürdürdüğü her dakika ortaya Türk halkının ödeyeceği daha büyük bedeller çıkmaktadır.</p>

  <p>Türk halkı demokratik sistemin tasfiye edildiği ve demokratik seçimlerin sanallaştırıldığı bir düzen içinde yine demokratik mekanizmaları son aşamasına kadar kullanarak ve zorlayarak “AKP Rejimi’ni halkın öz gücüyle ve demokratik mekanizmalar ile aşmalıdır. Bu elbette 2015 Haziran seçimlerinde olduğundan çok daha zor olacaktır. Haziran 2015’te seçmen AKP’yi, seçim oyunlarını ve arkasındaki devlet kaynaklarını yenmişti. Bundan sonra seçmen artık devlet kaynaklarını değil, devlet bürokrasisinin bütününü ve Yüksek Seçim Kurulunu da yenmelidir. <span style="font-style:italic;">Bu ancak doğru bir muhalefet stratejisinin seçmenle bütünleşmesiyle mümkündür.</span> Herhangi bir fikri zemini, programı ve stratejik bakış açısı ve propaganda söylemi olmayan bir “muhalefet partileri ittifakının” başarısı “AKP Rejimi’nin ağır kriz döneminde dahi büyük ölçüde şansa kalmıştır. Üstelik işbirliği ve ittifak her zaman muhalefet partilerinin aynı seçim ittifakı içinde yan yana gelmesi ile olmaz. Bazen de muhalefetin karşı karşıya gelmesi, “AKP Rejimi’ni sona erdirmek için en iyi yöntem olabilir.</p>

  <p>Bu çalışmada önce Türkiye’nin karşı karşıya olduğu ağır ve çoklu kriz tahlil edilecek ve bu çoklu krizi aşmak için ortaya konması gereken duruş ve irade açıklanacaktır.</p>

</body>

</html>