<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2><a id="bookmark0"></a><span style="font-weight:bold;"><a id="bookmark1"></a>Sonuç ya da Türkiye’nin Beka Sorunu</span></h2>

  <p>Tekrarlayalım: “AKP Rejimi” 16 yıla yayılan bir süreçte kurulmuştur. Bir ittifaklar adamı olan Erdoğan gerçekleştirdiği ustaca dış ve iç ittifaklar ile “AKP Rejimi’ni tesis etmiştir. 2002’de dışarıda ABD ve AB içeride ise FETÖ ve liberaller ile yapılan ittifak 10 yıl devam etmiştir. 2009’dan itibaren bu ittifaka PKK Açılımı sürecinde PKK ile ittifak da eklenmiştir. Haziran 2013’te çıkan Gezi olayları ile AKP’nin Avrupa Birliği ve liberaller ile olan ittifakı sona ermiştir. 201 l’den itibaren çatlamaya başlayan AKP-FETÖ ittifakı 17/25 Aralık 2013’te parçalanmıştır. Aslında bu AKP-ABD ittifakının da parçalanmaya başlamasının ilk adımları olmuş, AKP-ABD ittifakı da 2015’te Suriyede Esad rejimine karşı yürütülen savaşta selefi güçlerden istifade etmek konusunda yaşanan anlaşmazlık sonucu sona ermiştir. AKP, FETÖ ile biten ittifakının yerine 2015 seçimlerine PKK ile ittifakını tahkim ederek girmiştir. Öte yandan ABD ile ittifakının yerini Rusya ile yakınlaşma almıştır. Haziran 2015’te PKK ile ittifakından dolayı seçimleri kaybeden ve iktidarı yitiren AKP, Kasım 2015 öncesinde PKK ile ittifakını PKK ile mücadeleye çevirmiştir. Bu süreçte FETÖ ile işbirliğinin yerini de TSK ile yakınlaşma stratejisi izlemiştir. Erdoğan son ittifak hamlesini 2016’da yapmış ve MHP ile ittifak kurmuştur. Erdoğan’ın kurduğu son ittifak aynı zamanda “AKP Rejimi’nin tesisini sağlayan ittifaktır.</p>

  <p>Bu ittifaklar süreci ile oluşturulan “AKP Rejimi’nin ülkemizin getirdiği nokta bu kitabın konusu olan dörtlü kriz sürecidir. Türkiye Cumhuriyeti bir devlet krizi yaşamaktadır. Devlet sistemi ve devlet kurumlan tarihin en büyük casusluk operasyonu olan FETÖ’cü saldırı ve sızma ile adeta çürütülmüş, cemaat ve tarikatlar arasında paylaştırılarak rasyonel bürokrasi ilkesi tamamen tahrip edilmiştir.</p>

  <p>Türk milleti Erdoğan’ın bilinçli kutuplaştırma ve düşmanlaştırma politikaları neticesinde tarihinin en büyük ayrışmalarından birini yaşamaktadır. Milli birliğimiz ne yazık ki, büyük ölçüde çökmüştür. Çöken milli birlik yerine ümmet bilinci ve kimliği koyma çalışması ise beyhudedir.</p>

  <p>“AKP Rejimi’nin tesisinin ön şartı olan ekonomik anlamda popülist politikalar ile yaşanan yoğun beton-soygun-rüşvet ekonomisi kaçınılmaz olarak büyük bir ekonomik çöküşü beraberinde getirmiştir.</p>

  <p>Ve nihayet, Suriyeli sığınmacılar bir modern kavimler göçü ile ülkemizin milli kimliğini tahrip ederken bir içsavaş zemini oluşturmaktadırlar. Bütün bunlar ülkemizi bir beka tehdidi ile karşı karşıya bırakır mı? Kesinlikle bırakır.</p>

  <p>Yusuf Halaçoğlu yukarıda dört kriz çerçevesinde özetlenen süreci şöyle tanımlamıştır:</p>

  <p>“Son günlerde bir <span style="font-style:italic;">beka sorunu</span> sözüdür gidiyor. Gerçekten Türkiye’nin bir beka sorunu var mıdır? Yazacaklarıma göre siz karar verin. Bir ülkenin veya milletin bekası tehlikeye nasıl girer, birlikte değerlendirelim:</p>

  <ul style="list-style:none;">

    <li>

      <p><span style="font-weight:bold;">1. </span>Şayet milli değerleri ayaklar altına alınır, ülkenin kurucuları kötülenir veya aşağılanırsa</p>

    </li>

    <li>

      <p><span style="font-weight:bold;">2. </span>Ülkeyi var eden millet, kimliksizleştirilir, adı söylenmez ve o millet tepkisiz kalırsa</p>

    </li>

    <li>

      <p><span style="font-weight:bold;">3. </span>Stratejik kuruluşlarınız, yani tank-palet, fabrika, enerji, telekomünikasyon, banka, yol-köprü gibi ulaşım, iletişim ve fı-nans kurumlarmız yabancılara satılırsa</p>

    </li>

    <li>

      <p><span style="font-weight:bold;">4. </span>Eğitim kurumlarmız kaliteli eğitim veremez hale gelirse</p>

    </li>

    <li>

      <p><span style="font-weight:bold;">5. </span>Tarımda ve hayvancılıkta dışarıya bağımlı hale gelirseniz</p>

    </li>

    <li>

      <p><span style="font-weight:bold;">6. </span>İthalat artar, cari açık yükselir, buna rağmen üretim yerine tüketim piyasaları sararsa</p>

    </li>

    <li>

      <p>7. Kendi yetersizliklerini görmeyip, yanlışlarını dış güçlere yükleyen bir yönetim başa geçerse</p>

    </li>

    <li>

      <p><span style="font-weight:bold;">8. </span>Liyakatsiz yöneticiler işbaşındaysa</p>

    </li>

    <li>

      <p><span style="font-weight:bold;">9. </span>Okumayan ve aklını kullanmayan bir topluma sahipseniz</p>

    </li>

    <li>

      <p><span style="font-weight:bold;">10. </span>Din siyasete alet edilirse</p>

    </li>

    <li>

      <p><span style="font-weight:bold;">11. </span>Bilim insanları doğru bildiklerini söyleyemeyecek kadar korkaksa</p>

    </li>

    <li>

      <p><span style="font-weight:bold;">12. </span>İsraf hâd safhaya ulaşmışsa</p>

    </li>

    <li>

      <p><span style="font-weight:bold;">13. </span>Yöneticiler, ülke ve millet yerine koltukları için her türlü yalan dolana başvuruyorsa</p>

    </li>

    <li>

      <p><span style="font-weight:bold;">14. </span>Gerçek bilimadamları yerine bilimadamı kisvesine bürünmüş kişilere itibar ediliyorsa</p>

    </li>

    <li>

      <p><span style="font-weight:bold;">15. </span>Toplum bir kısım kimseleri kutsallaştırıyorsa, <span style="font-style:italic;">kesinlikle o ülkede beka sorunu</span> vardır ve geleceği tehlike altındadır.”</p>

    </li>

  </ul>

  <p>Türkiye “AKP Rejimi” kurulduğu andan itibaren bugüne gelişinin araçları olan politikaların ülkemizi sürüklediği krizin altında ezilmeye başlamış ve beka sorunu ile karşı karşıya kalma süreci içine girmiştir.</p>

  <p>Ancak “AKP Rejimi” henüz bitmiş-tükenmiş değildir. Ciddi bir direnme gücüne sahiptir. Rejim devamını sağlamak için bütün mekanizmaları kullanmaya kararlıdır. Ancak rejim sürdürülebilir değildir. Devam ettiği her gün Türkiye için beka sorununu artırmakta, sonlandığı zaman ortaya çıkaracağı/gerisinde bırakacağı maliyet artmaktadır.</p>

  <p>Bu maliyeti azaltmanın yolu; Türk milletinin toplumsal birliği ve iç barışı için her türlü provokasyona, “AKP Rejimi’nin bölücü ve kışkırtıcı tavrına rağmen kararlılık sergilemektir. Çünkü, hangi partiye oy verirse versin Türkiye Cumhuriyeti yurttaşlarının en büyük değeri iç barış ve milli birliktir. İçeriden veya dışarıdan hiçbir ihtiras ve siyasetin bunu ortadan kaldırmasına izin verilmemelidir. Hiçbir parti veya parti lideri Türk milletinin birliği ve kardeşliğinden daha önemli değildir. Hiçbir parti ve lideri uğruna milletimizin mensuplarına düşmanlık etmeye değmez. Oy verdiğimiz liderler, partiler gelir geçer ancak Türk milleti 1000 seneden bu yana bu coğrafyada yaşamaktadır ve gelecek 1000 yılda da yaşamaya devam edecektir.</p>

</body>

</html>