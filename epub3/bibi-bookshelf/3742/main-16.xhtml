<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2><a id="bookmark0"></a><span style="font-weight:bold;"><a id="bookmark1"></a>İkinci Neden: Türkiye’de İçsavaş Çıkarmak</span></h2>

  <p>Emperyalizmin Suriyelilerin Türkiye’de kalmasını istemesinin ikinci nedeni ise gelecek on yıllarda Türkiye’de bir Kür-distan kurmak amacıyla içsavaş çıkarmak için sığınmacılardan istifade etmektir.</p>

  <p>Emperyalizm, planlarını çok uzun vadede yapar ancak kararlılıkla, istikrarlı bir şekilde uygular. Irak’ın parçalanma süreci 1991’de başlamıştır. Ve devam etmektedir. Suriye’nin parçalanma süreci 2011’de başlamıştır, devam etmektedir. Bu süreçte Irak’ın kuzeyinde federe Kürdistan önce fiili sonra hukuki olarak kurulmuştur. Şimdi Suriye’nin kuzeyinde PKK’nın kontrolünde bir Kürdistan oluşturulmaktadır. Sırada önce İran sonra Türkiye toprakları üzerinde Kürdis-tan’ların kurulması projeleri vardır. Türk topraklarında bir Kürdistan’ın kurulması için Türkiye’nin bir gayrinizami harp ortamına sürüklenmesi gerekir. Diğer bir ifade ile; nasıl önce Irak’ta sonra Suriye’de içsavaşlar çıkarıldı ve sonra bu iki ülkenin içinden Kürdistanlar çıkarıldı ise Türkiye’de de aynı proje uygulanmaktadır. Ancak Türkiye’nin sosyolojik yapısı Irak ve Suriye’den farklı olarak güçlü bir milli kimliğe sahip olduğu için Türkiye’de Türk-Kürt içsavaşı çıkarmak mümkün değil-dir/olmamıştır. Fakat yaşanan süreçte bir yandan milli birlik duygumuz zayıflamakta diğer yandan Suriyelilerin gelmesi ile Anadolu’ya yeni bir millet yerleşmektedir.</p>

  <p>Suriyeli sığınmacılar, önümüzdeki on yıllarda ülkemizde ateşlenecek bir gayrinizami harp için çok önemli bir vasat oluşturmaktadır. Bu vasatı hem Suriye’nin hem Türkiye düşmanı birçok ülke ve yapının kolaylıkla kullanabileceği açıktır. Zaman geçtikçe Türkler ile Araplar arasında sorunlar azalmayacak, aksine artacaktır. Suriyelilere vatandaşlık verilmesi, onların kendilerini Türkiye’de kalıcı görmesi sorunları artıracak ve keskin-leştirecektir. Türk milletinin artan mağduriyet duygusu daha da güçlenecektir. Türkler ve Araplar arasında başlayan kaynak paylaşımı savaşı daha da artacaktır. Bir yandan kendi içinde kültürel, politik ve bölgesel olarak ayrışmış Türk milleti, diğer yandan coğrafi anlamda Şanlıurfa-Konya hattında bloklaşmış, Ankara, İzmir, İstanbul gibi metropollerde büyük gettolar oluşturmuş olan Suriyeliler.</p>

  <p>Böyle bir sosyal zemin dış tahriklere, kitlesel çatışmaları kışkırtmaya çok uygun bir ortam yaratacaktır. Batının içimizdeki bu gayrinizami harp ortamını içsavaşa dönüştürmesi hiç zor değildir. Bu gerçeği görmemek için kör olmak gerekir.</p>

  <p>Ayrıca Suriyeli sığınmacıların en yoğun olarak yaşadığı/yer-leştikleri bölgeye bakıldığı zaman sadece Türkiye’nin Suriye sınırında kırılgan bir jeopolitik yapı oluşturmakla kalmayıp aynı zamanda en sorunlu jeopolitik bir alt bölge olan Doğu Akdeniz ile sınırdaş illerimizde de demografik yapıyı köklü şekilde değiştirdikleri görülmektedir.</p>

  <p>Sonuç olarak, Suriyeli sığınmacıların bir an evvel ülkelerine dönmelerinin zemini hazırlanmazsa Ortadoğu’da sık sık rastladığımız jeopolitik sarsıntılardan birinin gerçekleşmesi durumunda bu coğrafyayı Türkiye’nin parçası olarak tutmanız mümkün olmaktan çıkar. Esasen “mültecilerin çoğunun geldikleri ülkeye geri dönmedikleri” üzerine kurulu Batı kaynaklı söylemin arkasında da Batı emperyalizminin Türkiye içerisinde gelecekte istismar edebileceği bir demografik yapının oluşmasını hedeflemesi yatmaktadır.</p>

</body>

</html>