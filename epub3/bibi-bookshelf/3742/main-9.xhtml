<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2><a id="bookmark0"></a><span style="font-weight:bold;"><a id="bookmark1"></a>Yeniden Milli Birlik</span></h2>

  <p>Milli birlik politikası aynı zamanda ve her şeyden önce bir milli güvenlik politikasıdır. Yaşanan ağır krizi aşmak için milli birlik ve beraberliğimizi tekrar tesis edecek adımları hızla atmak zorundayız. Milli birliğimizi tekrar tesis etmek sadece yaşanan krizi aşmak için değil, iç çatışma noktasına varacak daha ağır bir krizi yaşamamak için de şarttır. Anadolu coğrafyasında bu kadar ağır bir bölünme ve gerilim yaşamayı denemek, toplumsal Rus ruleti oynamak anlamına gelir. Ülkemizi her türlü dış müdahale ve tahrike açık hale getirir.</p>

  <p>Hırpalanan, örselenen milli birliğimizi tekrar inşa edecek, ayrışma, kutuplaşma ve düşmanlaştırma politika ve söylemine son vererek, Türk milletini bir bütün olarak kucaklayacak bir politik yaklaşım şarttır. Bu konuda “AKP Rejimi’nin söylemi ve politikaları ne olursa olsun muhalefet Türk milletinin tamamına sevgi, dostluk ve kardeşlik ile yaklaşmalıdır. Son bin senede bu coğrafyada değişik Türk hanedanlarının oluşturduğu devletler kurulmuş yıkılmıştır. Ancak Türk milleti varlığını sürdürmektedir. Ve bugün Türk milleti TBMM eli ile bizzat kurduğu Türkiye Cumhuriyeti ile Anadoluda hüküm sürmektedir. Son 100 yıl içinde ise birçok parti kurulmuş, iktidara gelmiş, muhalefette kalmış, sonunda yok olmuştur. Ancak Türk milleti varlığını sürdürmektedir. Bugün var olan partiler de bir süre sonra yok olacaklardır. Fakat Türk milleti varlığını sürdürecektir. Asıl ve önemli olan Türk milletinin milli birliğini sürdürmesidir. AKP ne kadar dışlayıcı bir içsavaş dili kullansa da muhalefet AKP’ye oy veren kitleleri asla dışlamamak, AKP’nin diline aynı dille cevap vermemelidir.</p>

  <p>Milli birliğe sarılırken, milli kimliksiz “teklerin” arkasına sığınmadan “Türk milleti, Türk vatanı, Türk devleti, Türk bayrağı” demeye devam edilmelidir. Zaten AKP’ye oy veren seçmenlerin büyük bölümü bu konuda Erdoğan gibi değil, Atatürk gibi düşünmektedir.</p>

</body>

</html>