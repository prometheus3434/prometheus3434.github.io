<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2><a id="bookmark0"></a><span style="font-weight:bold;"><a id="bookmark1"></a>Evlad-ı Fatihana Hayır, Suriyelilere Evet</span></h2>

  <p>1988de Bulgaristandaki Evlad-ı Fatihan, faşist Jivkov rejimi tarafından Türklüklerinden ve Müslümanlıklarından vazgeçmeye zorlanmıştı. Türklüklerinden ve İslamiyet’ten vazgeçmeyen soydaşlarımız Blene denilen bir toplama kampında büyük işkencelere maruz bırakılmıştı. Sonra Jivkov, soydaşlarımızı “Bulgar olmayı kabul etmiyorsunuz” diyerek sınır dışı etmişti. 350 bin civarında soydaşımız evlerinden barklarından edilerek, dedelerinin mezarlarını bırakarak Türkiye’ye geldiler. Onlar sadece dedelerinin mezarlarını mı geride bıraktılar?</p>

  <p>Hayır! Onlar “Bin atlı akınlarda çocuklar gibi şendik/ Bin atlı o gün dev gibi bir orduyu yendik/ Aktolgalı beylerbeyi haykırdı: İlerle!/ Bir yaz günü geçtik Tuna’dan kafilelerle” diye ruhlarında yaşayan ecdadın zafer günlerinin rüyalarını da geride bırakarak geldiler.</p>

  <p>Evlad-ı Fatihan sadece evlerini mi geri de bıraktı? Hayır! Onlar, “Tuna Nehri akmam diyor/ Etrafımı yıkmam diyor/ Şanı büyük Osman Paşa/ Plevne’den çıkmam diyor” türküsünde olduğu gibi hâlâ ruhlarında yaşayan Osman Paşanın ve Plevne şehitlerinin ruhlarını da geride bırakıp geldiler. Anadolu’ya 1988’de adeta 93 Harbi ve 1912’de Balkan Harbinde olduğu gibi bir göç başladı. Bu göç, Balkanlar ve Kafkasya’dan 1812’de başlayıp 1924’e kadar süren 5 milyon Türk’ün soykırıma uğradığı, 4,5 milyon Türk’ün Anadolu’ya sığındığı göçün son parçasıydı.</p>

  <p>îşte Evlad-ı Fatihan böyle Anadolu’ya sığınırken o zaman Refah Partisi İstanbul il başkanı olan Erdoğan, partisinin toplantısında yaptığı konuşmada Evlad-ı Fatihanın Türkiye’ye alınmasına karşı çıkıyordu. Bakın şöyle diyordu: “Tamam güzel, gelin diyorsun ama bak Ahmet, Mehmet asgari ücrete talim ediyor. Ülke insanı aç; kadınını satıyor, kızını satıyor, çalıştırıyor. Sen buna çözüm bulamamışken gelin diyorsun. Bunları nereye yerleştireceksin? Kapıkule’de bir anons: Muamelesi biten soydaşlarımız istediği yere gidebilir, 780 bin kilometrekare emrinize amadedir. E tabii, bu insanlar geldi. Kim geldi? Casus mu, değil mi? Ve bir de bakıyorsunuz ki Ercüment K. açıklıyor: ‘Gelenlerin içinde beş bin casus var.’ Hey Allahım ya Rabbim... Bu nasıl bir devlet anlayışı? Sen oradan Türk olduğu için değil, Müslüman olduğu için kovulan 300 bin insan dikkat edin bu ifademe nazik bir ifade olduğu için söylüyorum, 300 bin kişi kovuluyor. Ve adam ne diyor: ‘Biz bunları Türk olduğu için kovmadık, bunlar Bulgar vatandaşı Müslümanlardır.’ Ve biz bu insanların oradaki haklarından vazgeçiyoruz, isteyen istediği yere gider diyoruz. Nereyi veriyoruz? Okul yurtlarını onlara veriyoruz. Okullar açılıyor, başınızın çaresine bakın diyoruz. E, başının çaresine nasıl bakacak bunlar ya? Bursa’nın park ve bahçelerinde ahlaksızlığa başlıyorlar.”</p>

  <p>Türkiye’de resmi rakamlara göre 3,8, gayriresmi 1,5 milyon Suriyeli sığınmacı ile 5,3 milyondan fazla Suriyeliye yer bulan Erdoğan, 350 bin Rumeli Türküne yer bulamamıştı.</p>

</body>

</html>