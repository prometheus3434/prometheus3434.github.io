<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2><a id="bookmark0"></a><span style="font-weight:bold;"><a id="bookmark1"></a>Erdoğan Neden Suriyelileri Türkiye’de Tutmak İstiyor?</span></h2>

  <p>Emperyalizmin Suriyeli sığınmacıların Türkiye’de kalmasını istemesinin iki nedeni olduğunu yazmıştık. Burada tekrar altını çizelim. Birincisi, Suriye’nin kuzeyinde kurulması hedeflenen PKK-İSTAN için coğrafya oluşturmak amacı ile etnik temizlik gerçekleştirmektir. İkincisi ise önümüzdeki on yıllarda Türkiye’de çıkarılması hedeflenen içsavaş için Suriyeli Araplar aracılığı ile etnik sosyoloji oluşturmaktır. Emperyalizm, Suriyeli sığınmacıların Türkiye’de kalmasını bu nedenler ile isterken Erdoğan da Suriyeli sığınmacılara vatandaşlık vererek Türkiye’de kalmalarını sağlamak istemektedir.</p>

  <p>Erdoğan’ın başka bir hedefe doğru da yürüdüğü anlaşılmaktadır. Erdoğan, Suriyelilere Türk vatandaşlığı verme hedefini zamana yayarak Türk halkının tepkilerini kontrol altına alarak vermeyi hedeflemektedir. Çünkü Erdoğan da bilmektedir ki Türk halkı, Suriyeli sığınmacıların ülkelerine dönmelerini istemektedir. Bundan dolayı Erdoğan bazen “Suriyelileri geri yollayacağız” söylemleri ile tepkileri azaltarak hedefine doğru ilerlemektedir. Erdoğan bazen “Suriyelilere vatandaşlık müjdesi” vermekte bazen “Afrin’de ele geçirilecek yerlere Suriyeli sığınmacıların yerleştirileceğini” ifade ederek Türk halkının tepkisini azaltmaya çalışmaktadır.</p>

  <p>Erdoğan’ın Suriyelilere vatandaşlık vermek istemesinin birkaç nedeni vardır. İlk akla gelen neden Suriyelilerin vereceği oylar ile iktidarını güvence altına almayı hedeflemesidir. Bu doğru olmakla beraber ikincil nedendir.</p>

  <p><span style="font-style:italic;">Erdoğan’ın asıl amacı, Türk devletinin demografik yapısını değiştirerek millet kimliği yerine ümmet kimliğine dayanan yeni bir sosyoloji yaratmaktır. Erdoğan bu sosyoloji üzerinde amaçladığı hilafet rejiminin daha rahat oturacağını düşünüyor.</span></p>

  <p>Yavaş yavaş alıştırma diye adlandırabileceğimiz bir strateji çerçevesinde AKP ileri gelenleri Türk halkını Suriyelilere vatandaşlık verilmesine ikna etmek için vatandaşın aklına hakaret eden gerekçeler bulmaktadırlar. Örneğin Şeref Malkoç, 15 Ocak 2017’de “Ne kadar teşvik edersek edelim Suriyelilerin yüzde 80’i kalacak” açıklamasını yapmaktadır. Aslında AKP istememekte ancak gelenler geri dönmedikleri için sanki çaresiz kalmaktadır. Şeref Malkoç, 8 Eylül 2018’de ise “Büyük devlet olmak için büyük nüfusa ihtiyaç var. Suriyeliler Türkiye için büyük fırsata dönüşebilir” diyerek Suriyeli nüfusu ile Türkiye’nin büyük devlet olacağı gibi bir komikliğe imza atmıştır.</p>

  <p>Eski Tarım Bakanı Fakıbaba ise “Biz Suriyelilere biraz destek verirsek Türkiye’nin sulanabilir arazileri ile her şeyi yapabiliriz. Ben bunu yüzde yüz ile de çalıştırabilsem benim işsizlik oranım bitecek. Bizim şu an 3,5 milyon Suriye’den gelen misafirlerimiz var, kendileri gitse biz onları göndermeyeceğiz, bizim ihtiyacımız var” diyerek yok ettikleri Türk tarımını Suriyeliler ile ayağa kaldıracağını iddia edebilmektedir. Ve ilginç olan husus bir süredir Suriyelilerin köylere yerleştirilmesi ile ilgili çalışmaların yapıldığıdır. Ve TÜÎK’in Adrese Dayalı Nüfus Kayıt Sistemi incelendiğinde son 12 yılda ilk kez belde ve köylerde nüfus artmış görünüyor. Artış oranı yüzde 4,76. Ve bu oran ülke genelindeki binde 14,7 olan nüfus artışından çok daha fazla. Bir başka ilginç olan husus ise özellikle erkek nüfus artışı var. Bu ise göç hareketlerinde öncü nüfus olan erkek nüfusu ile ilgili.'</p>

  <p>İçişleri Bakanı Süleyman Soylu 16 Aralık 2018’de TBMM’de yaptığı konuşmada “Benim ülkemde 380 bin Suriyeli çocuk doğdu. Allah izin verse de Meclis de yardımcı olsa, keşke bu 380 bin çocuğu doğar doğmaz Türkiye Cumhuriyeti vatandaşı yapsak” diyerek, AKP politikasını biraz daha açığa kavuşturmuştur. Soylu, çocuklar üzerinden Türk milletinin duygularını istismar etmek istemektedir. Türk vatandaşlığı verilen çocukların anne ve babalarına da vatandaşlık verilecektir. Böylece 380 artı 760, 1 milyon 140 bin Suriyeli vatandaşımız olacaktır. Her Suriyeli ailenin ortalama 4 çocuğu olduğunu kabul edersek, diğer 3 çocuk ile birlikte toplam 2 milyon 200 bin Suriyeliye vatandaşlık verilmesinin önü açılacaktır.</p>

  <p>Öte yandan bürokrasi AKP’nin Suriyelilere vatandaşlık vermek istediğinin farkındadır.</p>

  <p>* Engin Kahveci, “Köye Dönüş mü?”, <a href="http://www.habergazetesi.com.tr/">http://www.habergazetesi.com.tr/</a> yazarlar/ 18436/koye-donus-mu</p>

  <p>Uluslararası Kriz Grubu Eylül 2016 tarihli raporunda üst düzey bir AKP’li bürokrat şöyle söylemektedir: “Suriyelilere vatandaşlık verilmesine yönelik politikaları hayata geçirmeye başlamadan önce anayasadaki vatandaşlık tanımının daha kapsayıcı hale getirilmesi lazım. Ancak bu hususta partiler arasında uzlaşılamaması yüzünden Suriyelilerin vatandaşlık için biraz daha bekleyeceğini söylemek mümkün.”</p>

  <p><span style="font-style:italic;">Hürriyet</span> gazetesinden Hacer Boyacıoğlu, 4 Temmuz 2016 gibi erken bir tarihte Erdoğan’ın Suriyelilere vatandaşlık verilmesi gizli programını detayları ile deşifre etmiştir. Öneminden ötürü Boyacıoğlu’nun haberinin tamamı aşağıda verilmiştir:</p>

  <p>“Suriye’deki içsavaştan kaçarak Türkiye’ye sığınan ve kayıt altına alınarak biyometrik kimlik verilen 2 milyon 746 bin Suriyeliye, topluma entegrasyonları sağladıktan sonra vatandaşlık hakkı tanınacak.</p>

  <p>Cumhurbaşkanı Tayyip Erdoğan’ın, Suriyelilere vatandaşlık verilmesi için çalışma başlatıldığını açıklamasıyla, Türkiye’ye sığınan ve 2 milyon 746 bini kayıt altında olan yaklaşık 3 milyon Suriyeli ile ilgili strateji çalışması önem kazandı. Türk vatandaşlığı koşullarının, Suriyeliler için esnetileceği belirtiliyor. Hükümet, yasadaki vatandaşlığa hak kazanma koşullarını taşımayan Suriyelilerin, beklemeden vatandaşlığa alınması için nasıl bir yol uygulanacağı üzerinde çalışıyor. Bunun için ya şu anki Bakanlar Kurulu kararıyla vatandaşlığa alınma işlemi uygulanacak veya Vatandaşlık Kanunu’nda yapılacak bir değişiklikle Suriyelilerin vatandaşlığa alınması kolaylaştırılacak. Bu konuda Nüfus ve Vatandaşlık Genel Müdürlüğü çalışma yürütüyor.</p>

  <p><span style="font-style:italic;">8 Alanda Entegrasyon</span></p>

  <p>Entegrasyonda ‘Türkiye’deki Suriyelilere yönelik Politikalar ve Stratejiler İçin Çerçeve Belgesine göre, 7 bakanlık ana sorumlu kurum. 14 destek kurumu, STK’lar ve özel sektörün katkısıyla yürütülen çalışmayla Suriyelilerin entegrasyonu, ‘sığınma, eğitim, sağlık, ekonomik ve çalışma hayatı, sosyal uyum, yerel yönetimler, güvenlik, sivil toplum’ gibi 8 ana dalda eğitim çalışmasıyla sağlanacak.</p>

  <p><span style="font-style:italic;">Vatandaşltk Kriterleri</span></p>

  <p>Suriyeliler, diğer yabancılar gibi nitelikli işgücü veya yatırım koşulunu sağlamaları durumunda Turkaz kart uygulamasından da yararlanabilecekler. Entegrasyon eğitimine tabi tutulan ve burada uyum sağlayan Suriyelilere vatandaşlık yolu açılacak. Sosyal uyumda zedeleyici herhangi bir davranışta bulunan veya kamu düzenini bozan kişiler, vatandaşlık için başvuru hakkını yitirecekler. 8 ana kriteri yerine getiren ve vatandaşlık için başvuracak Suriyelilerde ise ‘toplumsal ve kamu düzenine uyum, sosyal uyum, yeteri seviyede Türkçe biliyor olması, adli sicil kaydının temiz olması, suç kaydının bulunmaması, Türkiye vatandaşı olacağında nasıl bir katkı sağlayacağı’ kriterlerine bakılacak. Bu kriterleri yerine getiren ve vatandaşlık için başvuran Suriyeliler için İçişleri Bakanlığı Göç İdaresi Genel Müdürlüğü, ‘vatandaşlığa kabul edilip edilmeyeceğini, vatandaşlığa uygunluğunu’ inceleyerek rapor verecek. İstihbarat incelemesinden de geçirildikten sonra uygun rapor verilen Suriyeliler Türkiye vatandaşlığına kabul edilecek.</p>

  <p><span style="font-style:italic;">Biyotnetrik Kayıt</span></p>

  <p>Türkiye’ye sığınan Suriyelilerin, eğitim, sağlık gibi sosyal haklardan yararlanmaları, suça karışanların takibi için 2013 yılında biyometrik kimlik çalışması başlatıldı. AFAD koordinasyonunda yürütülen çalışmada parmak izi, kimlik ve ikamet bilgileri alman 2 milyon 746 bin Suriyeli, biyometrik kimlik verilerek kayıt altına alındı. Suriyelilere böylece geçici koruma statüsü’ de verilmiş oldu. Kayıt altına alman Suriyeliler, bulundukları kentin dışına çıktıklarında ise sağlık ve eğitim hizmetlerinden faydalanmak için kayıtlarını revize ediyor.</p>

  <p><span style="font-style:italic;">Polislik ve Askerlik Yapabilecekler</span></p>

  <p>Suriyeliler vatandaşlığa geçtiklerinde çalışma hayatlarındaki birçok sınırlama sona erecek.</p>

  <p><span style="font-style:italic;">Çaltşma Hayatı</span></p>

  <p><span style="font-weight:bold;">Mevcut durum: </span>Suriyeliler çalışma izni olmaksızın Türkiye’de çalışamıyor veya çalıştırılamıyor. Suriyeliler, geçici koruma kayıt tarihinden 6 ay sonra çalışma izni almak için Çalışma Bakanlığına başvuruda bulunuyor. Mevsimlik tarım veya hayvancılık işlerinde çalışacaklar, çalışma izni muafiyeti kapsamında. Yalnızca Türk vatandaşları tarafından icrasına izin verilen iş ve meslekler için izin verilmiyor. Sağlık ve eğitim alanında ön izin alma şartı bulunuyor. Çalışma Bakanlığınca, çalışma izinleri için değerlendirme kriterleri belirleniyor. Farklı işyeri istihdam kotaları da uygulanabiliyor. Kamu düzeni, kamu güvenliği ya da kamu sağlığı yönüyle çalışma izni verilmesinde sakınca görülen illerde, çalışma izni durduruluyor. Bir işyerinde çalışan Suriyelilerin sayısı, Türk vatandaşlarının sayısının yüzde 10’unu geçemiyor.</p>

  <p><span style="font-weight:bold;">Vatandaş olunca: </span>Çalışmak isteyen Suriyelilerin 6 aylık bekleme süresi sona erecek. İstedikleri sektöre geçecekler. ‘İş-yerindeki sayıları yüzde 10’u geçemez’ sınırlaması da kalkacak.</p>

  <p><span style="font-style:italic;">Sağlık</span></p>

  <p><span style="font-weight:bold;">Mevcut durum: </span>Temel ve acil sağlık hizmetleri kapsamındaki tedavi ve ilaçlardan katılım payı vermeden faydalanabiliyorlar. Sağlık hizmetini ikamet adresinde almaları şartı bulunuyor. Üniversite, sağlık uygulama ve araştırma merkezleri ile özel hastanelere ancak sevk halinde gidebiliyorlar.</p>

  <p><span style="font-weight:bold;">Vatandaş olunca: </span>Gelir testinde belli bir sınırın altında geliri olduğu belgelenen Suriyelilerin sağlık sigortası primleri devlet tarafından ödenecek. Bunun dışında kalanlar ise primlerini yatıracak. Ayrıca hastaneye ve eczaneye gittiklerinde de katılım payı verecekler.</p>

  <p><span style="font-style:italic;">Mülk Edinme</span></p>

  <p><span style="font-weight:bold;">Mevcut durum: </span>Suriyeliler şu anda Türkiye’de mülk edinemiyor.</p>

  <p><span style="font-weight:bold;">Vatandaş olunca: </span>Mülk edinme hakları olacak.</p>

  <p><span style="font-style:italic;">Seçme ve Seçilme Hakkı</span></p>

  <p><span style="font-weight:bold;">Mevcut durum: </span>Seçme ve seçilme hakkını da kullanamıyor.</p>

  <p><span style="font-weight:bold;">Vatandaş olunca: </span>Seçme ve seçilme hakları olacak. Milletvekili, belediye başkanı, belediye meclis üyesi, muhtar seçilebilecekler, yaşadıkları yerlerdeki yönetimlerin belirlenmesinde etkin olacaklar.</p>

  <p><span style="font-style:italic;">Askerlik</span></p>

  <p><span style="font-weight:bold;">Mevcut durum: </span>Askerlik yapamıyorlar.</p>

  <p><span style="font-weight:bold;">Vatandaş olunca: </span>Askerlik hizmeti yükümlülüğüne tabi olacaklar.</p>

  <p><span style="font-style:italic;">Eğitim</span></p>

  <p><span style="font-weight:bold;">Mevcut durum: </span>Suriyeli mülteciler Türkiye’deki devlet okullarına ve geçici eğitim merkezlerine kaydolabiliyor. Geçici eğitim merkezleri, Suriyeliler için özel olarak açılmış eğitim kurumlan niteliğinde. Üniversitede ise kontenjan dahilinde sınavsız okuma hakları bulunuyor.</p>

  <p><span style="font-weight:bold;">Vatandaş olunca: </span>Türk vatandaşlarıyla aynı sınırlamalar kapsamında okula gitme hakları olacak. Üniversite içinse sınava girme zorunluluğu gelecek.”</p>

  <p>Bu kapsamlı haber göstermektedir ki, AKP Suriyelilere vatandaşlık vermek üzere kapsamlı bir çalışma yapmıştır ve şimdi bu çalışmayı yürütmektedir.</p>

  <p>Suriyeli sığınmacılar için sadece vatandaşlık kriterleri tespit edilmekle kalmamış, Suriyeliler için kapsamlı yerleşim planlarının yapılmasına başlanmıştır. Örneğin Çevre ve Şehircilik Bakanlığı Mekânsal Planlama Genel Müdürlüğü tarafından 2017’de hazırlanan ve Bakanlık internet sitesine konulan “Kilis İli 1/100.000 Ölçekli Çevre Düzeni Planı-Açıklama Raporu’nda Kilise gelen Suriyelilerin en az yarısının Kilise yerleşecekleri öngörülmüştür. Kilis’in gelecek planlaması buna göre yapılmıştır. Artık devlet kurumlan açık bir şekilde Suriyelilerin Türkiye’de yerleşeceğini söylemenin ötesinde bunun mekânsal planlamasını yapmaktadırlar. Çevre ve Şehircilik Bakanlığının yaptığı plana göre 2040 yılındaki Kilis Türk kenti Kilis değil, Arap kenti “Yeni Ayn El Arap” olacaktır. Planda şu satırlar yer almaktadır: “Suriyeli geçici koruma kapsamındaki nüfusun bir bölümünün kalıcı nüfus olması, ildeki yatırım kararları ve sektörel gelişim dinamikleri doğrultusunda Kilis İlinin 2040 yılı perspektifinde bir sosyoekonomik ve demografik dönüşüm süreci yaşayacağı tahmin edilmektedir... Suriyeli geçici koruma kapsamında bulunan nüfusun yarısının kalıcı ve işgücü arzının bir kısmının bu nüfustan sağlanacağı öngörülmektedir.” Bütün bunlar göstermektedir ki, Türk milletine büyük bir yalan söylenmektedir. Suriyelilerin Türkiyede nasıl yerleştirileceğinin planları yapılmaktadır. Seçim öncesinde halkın tepkisini azaltmak için “Suriyeliler dönecek” yalanı söylenmekte, bu arada Suriyelilere vatandaşlık verilmesi ve Türkiye’ye yerleştirilmesi planlanmaktadır.</p>

  <p>Özetle Erdoğan ve AKP propaganda mekanizması Türk halkının büyük bölümünün Suriyelilere vatandaşlık verilmesine karşı çıkmalarına rağmen halkı psikolojik olarak hazırlamaya çalışıyor. AKP’li propagandistler ise anlaşılan gayriresmi ve utangaç bir şekilde “Neden Suriyelilere karşı çıkıyorsunuz? Hepimiz buraya göç ile gelmedik mi? Rumeli’den Kafkaslar-dan göçler ile gelmedik mi?” diye propaganda yapmaktadırlar. Evet, Türkler Anadolu’ya 10 ve 11. yüzyıllarda milyonlar olarak geldiler. Türklerin gelmesinden önce yaygın hastalıklar ile nüfusu büyük ölçüde azalmış olan Anadolu Türkleşti. Türk ilerlemesi devam ettikçe Hıristiyan toplulukların bir bölümü Balkanlara doğru çekildi. Türk ilerlemesi Balkanlara ve sonra Orta Avrupa’ya doğru devam etti. 19 ve 20. yüzyılda Osmanlı Türk devleti gerilerken Balkanlar ve Kafkaslarda devletin çekildiği alanlardan Türkler de geri çekilmeye, Anadolu’ya dönmeye başladılar. Bu göçü Suriyeli sığınmacıların Türkiye’ye gelişi ile karşılaştırarak meşrulaştırmaya çalışmak aptallıktır. AKP’nin bu propagandası devam ederken devlet kurumlan da Suriyelilere vatandaşlık verilmesi çalışmalarını yoğunlaştırıyor.</p>

  <p>İstanbul’da bir ilçe Milli Eğitim Müdürlüğünün resmi yazısında şöyle denmektedir: “İstanbul Milli Eğitim Müdürlüğünün himayelerinde ‘MEKTEP’ projesi, İstanbul’da ağırladığımız, yakın gelecekte yurttaşlarımız olacak mültecilerin örf, âdet ve geleneklerinin yakından tanınması, ilgi, istek ve ihtiyaçları doğrultusunda, eğitim etkinliklerinin düzenlenmesi, karşılıklı kültür alışverişinde bulunarak sosyalleşmelerini, yaşanan travmaların en aza indirgenmesini, toplumsal entegrasyonlarını, kültürümüzü ve dilimizi öğrenen yabancı uyruklu öğrencilerimiz ve velilerimizin başka ülkelere iltica ettikleri durumlarda bile birer kültür elçimiz olmasını da sağlamak amacı ile hazırlanmış, okul, veli ve öğrenci merkezli bir değerler eğitim projesidir.” Bu proje ile amaç çok açık bir şekilde ABD’nin, AB’nin, Soros’un, IMF’nin istediği gibi Suriyelileri Türkiye’de kalıcı hale getirmektir. Suriyelilere yakın zamanda vatandaşlık verilmesinin planlanmakta olduğu bu resmi belgeden anlaşılmaktadır.</p>

  <p>Türkiye Odalar ve Borsalar Birliği (TOBB) ve Türkiye Ekonomi Politikaları Araştırma Vakfı (TEPAV) eliyle başlatılan, AB tarafından desteklenen “Mahir Eller Projesi” de Suriyelilerin Türkiye’de kalmasının teşviki politikasına çok güzel bir örnek teşkil etmektedir. Sığınmacı başına işletmelere yaklaşık 1.000 TL’lik bir ek ödeme yapılacak.</p>

  <p>İstanbul Arel Üniversitesinde Norveç hükümeti tarafından desteklenen, 31 Ekim 2018 tarihinde “Suriyeli Kadınları Güçlendirme” adıyla yayımlanan raporda, “Türkiye’de yaşayan Suriyeli göçmen kadınların kadın hakları, mülteci kadın hakları, toplumsal cinsiyet ve toplumsal cinsiyete dayalı şiddet, kadın sağlığı başlıklarında düzenlenecek çalıştaylarla toplumsal farkındalığın artırılarak bilinçlenmenin sağlanması” şeklinde bir ifade göze çarpıyor. Bu tür örneklerin sayısını artırabiliriz. Özetle AKP, Suriyelilere vatandaşlık verme yolunda çalışmalarını hızla sürdürüyor.</p>

  <p><span style="font-style:italic;">Erdoğan’ın milli bilinci yıkarak yerine ümmet bilinci ve ümmet sosyolojisi inşa etme rüyası sadece hayaldir. Erdoğan bu hayalinin sonunda ne yazık ki böyle giderse ülkemizi etnik cehenneme dönüştürecek bir zemini elleriyle oluşturmaktadır.</span> Biz bunları söyleyince Erdoğan ve yandaşlar büyük bir kendini beğenmişlik ve biz her şeyi biliriz havası ile tepki göstermektedirler.</p>

  <p>Bu kendini beğenmiş yandaşlara hatırlatalım:</p>

  <p>Yandaşlar, Kıbrıs’ta Türklüğün tasfiyesi anlamına gelen An-nan Planını destekliyorlardı. Yandaşlar, emperyalizmin oyununa düşmüş hatta “Kıbrıs Adasının jeopolitik önemi yoktur” diyenler çıkmıştı. Biz, Türk milliyetçileri bütün varlığımız ile Annan Planı denilen emperyalist komploya karşı çıkıyorduk.</p>

  <p>Yandaşlar, Ergenekon adlı sahte terör örgütü masalına sonuna kadar sarılmış, FETÖ ile işbirliği içinde Türk Ordusuna saldırıyorlardı. Yandaşlar yine emperyalizme hizmet ediyordu. Biz Türk milliyetçileri bütün varlığımız ile Ergenekon diye bir örgütün olmadığını, bunun bir büyük emperyalist komplo olduğunu, amacın milli-üniter devletin yıkılması olduğunu ifade ediyorduk.</p>

  <p>Yandaşlar, sahte Balyoz darbe planı iddialarını üreten FETÖ ile birlikte Türk subay ve generallerinin tutuklanmasını, aşağılanmasını alkışlıyorlardı. Yandaşlar her zaman olduğu gibi yine emperyalizmin yanında konuşlanmışlardı. Biz Türk milliyetçileri böyle askeri darbe olmayacağını, amacın Türk Ordusunu hırpalamak, FETÖ’cü sızmanın Türk Ordusunda önünü açmak olduğunu ısrarla tekrarlıyorduk.</p>

  <p>Yandaşlar, “Hepimiz Ermeni’yiz. Aslında geçmişte İttihatçılar bir soykırım yapmış galiba” diyerek Ermenistan ile yakınlaşmayı savunuyorlardı. Biz Türk milliyetçileri, Ermenistan ile sözde soykırımı kabul ederek ve kardeş Azerbaycan’ı küstürerek yakınlaşmanın hem milli kimliğimize ve tarihimize hem Türkiye’nin ve Türk dünyasının çıkarlarına aykırı olduğunu tekrar ediyorduk.</p>

  <p>Yandaşlar, FETÖ ile işbirliği içinde PKK ile müzakereleri savundular. Öcalan’a yağ çektiler. Türk askerini ve polisini PKK ile mücadele etmemesi için baskı altına alan AKP’yi alkışladılar. Türkiye’nin ve Türk bayrağının adını değiştirmeyi dahi önerdiler. Yandaşlar, emperyalizmin Kürdistan tuzağının Türk milletine kurulmasına yardımcı oluyorlardı. Biz Türk milliyetçileri PKK’ya teslimiyet ve Türkiye’nin bölünmesi anlamına gelen PKK açılımına karşı her yolu kullanarak karşı çıktık.</p>

  <p>Yandaşlar, F. Gülene ve örgütüne Türk Ordusunun, yargısının, eğitiminin, sonunda devletin teslim edilmesini alkışladılar. FETÖ için para bastılar. Yandaşlar ise emperyalizm ve FETÖ ile el ele halay çekiyorlardı. Biz Türk milliyetçileri ise FETÖ’nün bir casusluk örgütü olduğunu söyledik, FETÖ’nün saldırılarına maruz kaldık.</p>

  <p>Suriyeli sığınmacılar konusunda da yandaşlar emperyalizmin tuzağına düşüyorlar. Eksik milli bilinç ve milli menfaat tespiti konusunda yapılan hata nedeni ile hem Türk milletine hem Suriye halkına kurulan çok boyutlu tuzağı görmüyorlar.</p>

</body>

</html>