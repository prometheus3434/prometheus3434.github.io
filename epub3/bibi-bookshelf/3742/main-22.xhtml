<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2><a id="bookmark0"></a><span style="font-weight:bold;"><a id="bookmark1"></a>e. Eğitimde Adaletsiz Uygulamalar</span></h2>

  <p>Eğitim sistemimiz yazboz tahtasına dönmüştür. Eğitimin kalitesi düşmüştür. Özel okullar ile devlet okulları arasındaki eğitim kalitesi farkı açılmakta, devlet okullarından mezun olan çocuklarımız adeta hayata geriden başlamaktadır. Eğitim, sözde ücretsizdir ancak bağış adı altında sürekli velilerden para toplanmaktadır. Şimdi bütün bunların üzerine 620 bin Suriyeli çocuğun eğitim sistemi üzerine getirdiği iyi planlanmamış yük gelmektedir. Türk çocukları yıllarca emek vererek bir noktaya gelmektedir. Anneler babalar dişlerinden tırnaklarından artırdıkları ile çocuklarını okutmaya çalışırken Suriyeli çocuk aynı yere sınavsız gelmektedir. Suriyeli ve Türk çocuklar aynı okullarda okuyunca, ister istemez eğitimin kalitesi düşmektedir. İnanılır gibi değil ancak Türk olmak, gerçekten suç oldu. Suriyeli öğrencilere 1200 TL burs verilirken Erdoğan Türk öğrencilere “Burs alıp bedavacı olmayın, kredi alıp geri ödeyin” diyor. Evet, bu ülkede bedavacılık Suriyeli sığınmacılara tahsis edilmiş bir ayrıcalık.</p>

  <p>Hepimiz çocuklarımızın, torunlarımızın okul kayıtlarından dolayı sıkıntılar yaşıyoruz. Çocuk, ancak velisinin oturduğu bölgedeki okula kayıt yaptırabiliyor. Bunun istisnası ancak şehit, harp malulü ve gazi çocuklarıydı. Buna kimsenin bir itirazı olamaz. Şimdi buna Adanada Suriyeli çocuklar da eklenmiş. Bunun anlatılır, izah edilir yanı yok.</p>

  <p>Adaletsizlik sadece ilk ve orta eğitimde değil, üniversite eğitiminde de açık şekilde görülüyor. ÎYÎ Parti Ankara Milletvekili Prof. Dr. Ayhan Altınbaş, 20 Şubat 2019da TBMM Genel Kurulunda yaptığı konuşmada bu adaletsizliği şu şekilde ortaya koydu:</p>

  <p><span style="font-style:italic;">“17 Şubat 2019’da YÖK’ten yapılan açıklamada Suriyeli mültecilerin hiçbir sınava tabi tutulmadan ülkemizde istedikleri üniversiteye girebilecekleri şeklinde YÖK’e yapılan atıfların doğru olmadığı duyuruldu. Öncelikle YÖK gibi akademiya ve bilimle ilgili bir kuruluşun mülteci ve sığınmacı arasındaki farkı bilmesi gerekir. Suriyelilere kamuoyundan gizli mülteci sıfatı verildi de haberimiz mi yok? Gazeteler bu mülteci/sığınmacı farkını bilemeyebilir, ama bu özensizlik YÖK’e yakışmaz.</span></p>

  <p><span style="font-style:italic;">İkinci husus ise bazı üniversitelerimizin Suriyelileri sadece lise diploması ile kabul ettiklerine dair aynı YÖK'te ilanlar var. Örneğin Aksaray Üniversitesi. Zaten tüm üniversitelerimiz Suriyeli öğrenci kabul ediyorlar. Suriye Bakalorya sınavım kabul etmeyen üniversitemiz yok gibi. Üstelik yüzde 50 başarı yeterli görülüyor. Bu sınavın seviyesi, kim tarafından yapıldığı, sonuçların güvenilirliği hakkında bilgimiz yeterli mi? Suriyelilerin eğitim görmelerine bir itirazımız yok. Ancak, eğitimde fırsat eşitliğini gözetmek şartıyla. Ayrıca, yabancı öğrencilerin pek çoğuna bu milletin ödediği vergilerle bol bol burs ve yurt dağıtılıyor.</span></p>

  <p><span style="font-style:italic;">Kendi öğrencilerimize lise diplomasını yetersiz görürken Suriye lise diplomasını, Angola lise diplomasını ya da Demokratik Kongo Cumhuriyeti lise diplomasını yeterli görmemizi nasıl açıklayacaksınız? Milli Eğitim Bakanlığımızın verdiği lise eğitiminin Angola ya da Kongo Cumhuriyetindeki eğitimden daha alt düzeyde olduğunu mu kabul ediyorsunuz? Öncelikle Milli Eğitim Bakanımızın buna itiraz etmesini beklerdim.”</span></p>

  <p>Ayhan Altıntaş’ın verdiği örnek Aksaray Üniversitesi ancak sadece Aksaray Üniversitesi değil, başta Gaziantep Üniversitesi olmak üzere birçok üniversite aynı uygulamayı yapıyor. Özetle, YÖK Türk halkına doğru söylemiyor.</p>

  <p>Adaletsizlik bununla da kalmıyor. Sadece çevre üniversitelere değil, bir şekilde seçkin üniversitelere girebilen Suriyeli öğrencilerin sınıf geçmesi için öğretim üyelerine baskı yapılabiliyor. Bu baskıya maruz kalan öğretim üyeleri durumu anlatırken ekliyorlar: “Siz bilin ama lütfen benim söylediğim duyulmasın.”</p>

</body>

</html>