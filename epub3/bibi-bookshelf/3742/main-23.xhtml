<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2><a id="bookmark0"></a><span style="font-weight:bold;"><a id="bookmark1"></a>f. Sağlık Sistemi Üzerinde Artan Yük ve Artan Çocuk Hastalıkları</span></h2>

  <p>Suriyelilerin Türkiye’ye kitlesel göçü ile Türk sağlık sistemi üzerinde büyük bir yük oluşmuştur. Bu çok doğaldır. Bu insanların hastalanmaması, sağlık sorunlarının olmaması beklenemez. Aslında evlerini barklarını terk etmiş insanların daha fazla sağlık sorunuyla karşılaşması doğaldır. Suriyelilerin sağlık sorunlarını karşılamak amacı ile 18 Ocak 2O13’te kayıtlı ve kayıtsız bütün Suriyelilerin sistemden ücretsiz yararlanmaları kararı alınmıştır. Suriyeliler özellikle Şanlıurfa-Gaziantep-Kilis-Hatay-Adana-Mersin hattında ve Ankara-îstanbul gibi büyük-şehirlerde yoğun yaşadıkları bölgelerde acil servisleri ve hastaneleri doldurmaktadır. Sınır illerinde devlet hastanelerinde toplam hizmetlerin yüzde 30 ila 4O’ı Suriyelilere verilmektedir.</p>

  <p>Öte yandan Suriyelilerin yoğun olarak yaşadığı yerlerde Türkiye’de kaybolmuş hastalıkların tekrar ortaya çıktığını görüyoruz. Özellikle çocuk hastalıklarında bu durum tedirgin edici olmaya başlamıştır. Bir çocuk doktoru olan Dr. Savan Günay’ın attığı çığlığı bütün Türkiye duymalıdır:</p>

  <p><span style="font-style:italic;">“Ülkeyi 50 yıl öncesine götürdünüz, bir çocuk doktoru olarak size söylüyorum. Ülkeye 4,5 milyon Suriyeli doğurgan çift almakla beraber 1 milyon 800 bin aşısız bazı kaynaklarda 2 milyon Suriye uyruklu çocuk aldınız. Ülkemin son 30 yılda emek emek, ilmek ilmek yapılan demografik aşı haritasını değiştirdiniz. 30 yıldır görünmeyen ktzamtk hastalığını hortlattınız. Türk çocukları 30 sene sonra kızamık geçirir oldu. İlk olarak Batı Şeria ve Gazzeden kontrolsüz geçiş suretiyle el, ayak, ağız hastalığı hortladığında bakanlığı uyarmıştım. O dönemin sağlık bakanı kısa bir çalışma başlatmıştı. Sonra Suriye faciası ile olay kontrolsüz bir hale geldi ve ülkenin aşı politikasının ruhuna el Fatiha okudunuz.</span></p>

  <p><span style="font-style:italic;">Yine 30 yılda sıklığı 1000’de 2'ye düşen suçiçeği hastalığını yüzde 4 e fırlattınız. Eredike ettiğimiz (yani sıfırladığımız) el, ayak, ağız hastalığını 10.000de 1 görülürken yüzde 2 görülür hale getirdiniz Ölüyü hortlattınız. Bunlar korkunç rakamlardır. Bu sektörde çalışanlar iyi bilir. Sınır kapılarında aşı yapmak 1,5 milyon çocuk geldikten sonra aklınıza geldi. Önünüze geleni ülkeye aldınız. Almayın demiyorum ama kontrollü alınız. Böylece aşılanmış çocuklar ve aşılanmamış çocuklarla, aşılanmış olanlarında immün (bağışıklık) sistemi bozuldu. Size söylüyorum sayın Sağlık Bakanı. Biz 50 yıl bu hastalıklarla tekrar mücadele edeceğiz. Kim için? Ne için? Ne adına?</span></p>

  <p><span style="font-style:italic;">Benim çocuklarımın bahar yaşadığı bu iklime, kontrolsüz 2 milyon aşısız çocuk sokarak ülkeyi 50 yıl öncesine götürdünüz. Bunun acı faturasını Türk çocukları daha sonraki yıllarda ödeyecek. Ya siz ne ödeyeceksiniz? Ben ülkemin meftunu, âşığıytm... Gerçek budur ve halkım bilmelidir...”</span></p>

  <p>Dr. Savan Günay’ın söylediklerine eklenebilecek çok şey var. İstanbul başta olmak üzere birçok şehrimizde merdiven altı klinikler kurulmuş, çalışıyor. Bu kliniklerde kürtaj ve başka birçok cerrahi müdahale yapılıyor. Gerçek ortada ve ne yazık ki gerçek Savan Günay’ın söylediğinden daha da vahim. Birleşmiş Milletler yetkilileri Türkiye’ye sadece Suriyeli sığınmacılar değil, Afgan sığınmacıların getirdiği hastalıklar ile önümüzdeki yıllarda salgın hastalıklar beklemektedir.</p>

</body>

</html>