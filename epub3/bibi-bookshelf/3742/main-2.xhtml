<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2><a id="bookmark0"></a><span style="font-weight:bold;"><a id="bookmark1"></a>ÖNSÖZ</span></h2>

  <p>Ülkemizde bir rejim değişikliği yaşandı. Bu rejim değişikliği, 16 seneye yayılmış, adım adım gerçekleşen bir sürecin sonunda oldu. Parlamenter demokrasinin eksikleri ve hataları vardı elbette ancak sonuç itibariyle demokratik bir rejimdi. Oysa 2002’de başlayan dönüşüm süreci, tek adam üzerine kurulu “AKP Rejimf’nin kurulması ile sonuçlandı. Yeni siyasal sistem artık demokratik bir sistem değil. Devleti yöneten değil kendisini devlet ile özdeş gören bir tek adam, Erdoğan üzerine kurulu antidemokratik bu rejim 2016 Kirli Referandumu sonrasında anayasal olarak kuruldu.</p>

  <p>24 Haziran 2018 genel seçimleri ile fiili tek adamlıktan hukuki tek adamlığa dayanan “AKP Rejimi’ne geçildi. “AKP Rejimi’ne geçilmesi ile birlikte Türkiye ağır bir krize girdi. Bu ağır ve çok katmanlı kriz aniden çıkmadı. Yaşadığımız çok katmanlı kriz son 2003-2018 arasındaki 16 yılda gerçekleşen uzun birikimin sonucu.</p>

  <p>Şimdi ne yazık ki Cumhuriyet tarihinin en ağır krizi ile karşı karşıyayız. Dört farklı alanda yaşanan krizin katmanları birbirini tamamlıyor ve her kriz diğerini daha da ağırlaştırıyor. Kriz “AKP Rejimf’nin krizi olmakla beraber zararı sadece rejim ve unsurları değil, Türk halkı bir bütün olarak bu krizden çok ağır zararlar görüyor. Ve bu zararlar artarak devam edecek. Sonunda Türk milletinin ve devlet felsefesinin tarihsel gelişimine aykırı “AKP Rejimi” kaçınılmaz olarak çökecek. Demokratik Türk siyasetinin önündeki en büyük görev Türkiye’yi “AKP Rejimi’nden Türkiye büyük bir çöküş yaşamadan tekrar demokratik rejime döndürmektir. Demokratik rejime dönüş aynı zamanda krizin aşılmasının ve çöküşün yaşanmamasının en önemli yoludur.</p>

  <p>Bu kolay mı? Elbette hayır. Hem de hiç kolay değil. Çünkü artık kurumların tarafsız olduğu, seçimlerin dürüstçe yapıldığı ve adil olduğu, demokrasinin temel kurallarının uygulandığı bir ülkede siyaset yapmıyoruz ve yaşamıyoruz. Muhalefetteki siyasi partilere seçimlere “katılma hakkı” veriliyor ancak seçimleri kazanma hakkı verilmiyor. Buna rağmen demokratik muhalefet seçimleri kazanmak zorunda ve bu “AKP Rejimi’ne rağmen mümkün. Ancak bu seçim ile değişimi sadece muhalefet partilerinin teşkilatları ve üyeleri ile gerçekleştirmesi artık mümkün değil. Değişim için çok daha geniş seçmen kitlelerinin değişim sürecine katılımı gerekiyor.</p>

  <p>Değişimi isteyen seçmenin kendisini sadece oy atmakla mükellef gördüğü ve “Gerisini de siyasi partiler yapsın” dediği bir zeminde değişim mümkün değil. Artık seçmen değişim için seçim günü dışında da aktif olarak siyasal alana katılmak zorunda. Seçmen, siyasetin propaganda aşamasından başlayarak sandık aşamasına kadar görev üstlenmeli. “AKP Rejimi” kendi seçmenini sandık sürecine geçtiğimiz yıllarda muhalefetteki seçmenden daha etkili bir şekilde dahil etti. AKP, devlet imkânlarını da kullanarak kendi seçmenini siyasal propaganda sürecine kitlesel olarak soktu. İktidar seçmeni her sandıkta 2-3 müşahit ile bulunmayı başardı. Muhalefet ise çoğu zaman bütün sandıklarda bir kişi ile bulunmayı bile başaramadı. Oysa, iktidar ile muhalefetin oyları aşağı yukarı aynı. Yani muhalefet de en az iktidar gibi çok güçlü bir propaganda kadrosu ile sahada olmayı ve sonra sandıkların başında yer almayı başara-bilmeli ve başarabilir. Özetle, seçmen sadece oy atmakla değil, oy bulmakla, oy ikna etmekle ve bulduğu, ikna ettiği ve attığı oyu sonuna kadar savunmakla yükümlü. Seçmen sandığa oyunu atacak ve sonra oylar sayılana kadar görev alarak sandık başında bekleyecek. Eğer oyunu atıp eve geri dönerse akşam televizyonu açtığında oyunun buharlaştığını görmesi kaçınılmazdır. Haziran 2015 seçimlerinde olduğu gibi sandık başında nöbet tutan seçmen iktidarı da değiştirebildiğini gördü. Bugün Türkiye Haziran 2015’ten çok daha antidemokratik bir zemine kaymış olmakla beraber umudumuzu kaybetmememiz lazım. Demokratik değişim mümkün. Bunu mümkün kılan demokra-tik-hukuk devletini talep eden partilerin doğru politik program ve seçim stratejileri ile halkın siyasal katılım konusunda göstereceği irade olacak.</p>

  <p>Son olarak kitabın yayından önce okuyarak benimle görüşlerini paylaşan değerli dostlarım İpek, Nilgün ve Hilmi’ye ayrı ayrı teşekkür ediyorum. Her üçünün de kitabın bu hale gelmesinde ciddi katkıları oldu. Soyadlarını bilerek yazmıyorum. Öyle ya demokratik bir ülkede yaşamıyoruz ve kimsenin başını belaya sokmak istemem.</p>

  <p>Ümit Özdağ Mart 2019</p>

</body>

</html>