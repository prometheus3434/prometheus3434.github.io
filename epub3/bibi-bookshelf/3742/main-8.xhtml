<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2><a id="bookmark0"></a><span style="font-weight:bold;"><a id="bookmark1"></a>Milli Birliğimizi Zayıflatan Diğer Gelişmeler</span></h2>

  <p>Milli birliğimizin bozulması sadece göçler ile sonuçlanmıyor. Toplumsal dokumuz ağır bir tahribata maruz kalıyor. Tecavüz suçları artıyor. <span style="font-style:italic;">2013-2015 arasında tecavüzden hüküm yiyenlerin sayısı 23 kat artmıştır.</span> Linç olayları da artış göstermektedir. Halk, adaleti kendi eline almaya başlamıştır. Başta, perakende sektöründe çalışan şirketler olmak üzere yabancı şirketler yağmaya karşı önlemler almaktadırlar.</p>

  <p>Uyuşturucu Türk milleti için stratejik bir tehdit olmaya başlamıştır. Uyuşturucuda transit ülke olmaktan çıkan Türkiye hedef ülke haline gelmiştir. Uyuşturucu kullanımı özellikle gençlik arasında hızla yayılmaktadır. Madde kullananların yarısı 15-24 yaş arasındadır. 2002de uyuşturucuya başlama yaşı 16,6 iken 2018de 10 yaşma kadar inmiştir. <span style="font-style:italic;">Uyuşturucudan kurtulmak için tedavi amacı ile AMATEM’lere başvuru sayısı 2004’te 11.233 iken 2017de 257.249a yükselmiştir. Bu yüzde 2200 artış demektir.</span> 2004’te AMATEM’lerde 1417 hasta yatarken, 2017’de yüzde 1200 artış ile yatan hasta sayısı 15.885e yükselmiştir.</p>

  <p>Türk milletini bir arada tutan manevi değerler yapısında da büyük tahribat ortaya çıkmaktadır. Türkiye’de ilk kez ateist ve deist oranı yüzde 10’ların üzerine çıkmıştır. Vatandaş, birbirini rakip olarak gören değişik cemaat ve tarikatlara bölünmektedir. <span style="font-style:italic;">Müslümanları AKP’ye oy verenlerden ibaret kabul eden bir tavır sergileyen Diyanet İşleri Başkanlığı birleştirici bir makam olmaktan çıkmış, bölünme sürecinin aktörlerinden biri olmuştur. Erdoğan, Türkiyede İslam’ı partileştirmektedir. Diyanet İşleri Başkanlığının kurumsal yapısı ile AKP’ye destek veren bir tavır aldığı hususunda kamuoyunda gittikçe yaygınlaşan bir algı vardır.</span> Camilerin siyaset merkezi olması ile birlikte birçok yurttaş cuma namazına gitmekten vazgeçmeye başlamıştır. Gelecekte mevcut Diyanet İşleri Başkanlığı başkan ve yönetici kadroları milli vicdanda yargılanacak ve mahkûm edileceklerdir. Bir milleti millet yapan bütün birleştirici unsurların sarsıldığı bir dönemden geçiyoruz. Özetle milli birliğimiz sarsılmaktadır.</p>

  <p>Milli birliğimiz sarsılırken milli hassasiyetlerimiz de azalmaktadır. Milli meselelerde tepki eşiği yükselmekte, insanlarımız daha zor ve daha zayıf tepki vermeye başlamaktadırlar. Eskiden milli meselelerde daha hızlı ve sert tepki veren kamuoyu/vicdanı artık aynı tepkiyi vermemektedir. Örneğin Ege Denizinde bulunan 19 Türk ada ve kayalığı Yunan Ordusu tarafından 2004 sonrasında işgal edilmiş olmasına rağmen bu durum milli vicdanda büyük bir tepki yaratmamaktadır. İşgal devam ederken 1,5 milyon Türk her sene bazıları işgal altındaki Türk adaları olan Ege adalarına turistik seyahat yapmaktadır.</p>

  <p>Türkiye’nin milli birliğinin sarsıldığı sırada çevremizdeki ülkeler çökmekte ve ortaya ülkemize düşman yapılar çıkmaktadır. Irak’ta bölünme büyük ölçüde gerçekleşmiştir. Irak’ın kuzeyinde ülkemize düşman bir yapı ortaya çıkmıştır. Suriye’nin kuzeyinde ABD desteği ile PKK-İSTAN kurulmaktadır. Suriye İçsavaşı’nı İran’da rejimin çökertilmesi ve daha sonra Türkiye içsavaşı izleyecektir. Türk milletinin ayrışmaya değil, bir an önce milli birliğe bir canlının oksijene duyduğu ihtiyaç gibi ihtiyacı vardır.</p>

</body>

</html>