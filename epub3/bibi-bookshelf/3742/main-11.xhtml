<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2><a id="bookmark0"></a><span style="font-weight:bold;"><a id="bookmark1"></a>Krizden Çıkış Elbette Var</span></h2>

  <p>Türkiye’nin bu ağır ekonomik krizden çıkışı mümkün ancak mevcut kadro ve politikalar ile olası değil. Türkiye zengin bir ülke. Türk iş dünyası çalışkan ve girişimci kadrolardan oluşuyor. Anadolu, kullanılmayan sayısız zenginlik barındırıyor. Türk milleti, sabırlı, dirençli ve çalışkan bir halk. Türkiye, eğer kaynakları har vurulup harman savrulmaz, iyi yönetilir ise bu krizden hızla kurtulur ve eskiden olduğundan çok daha iyi bir noktaya doğru tırmanabilir.</p>

  <p>Krizi aşmanın yolu mucizeler yaratmak değil. Atılması gereken iki temel adım var: <span style="font-style:italic;">Birinci adım devletten başlayarak tasarruf, tasarruf, tasarruf Ve ikinci adım devletten başlanarak üretim, üretim, üretim.</span> Türk ekonomisini borçlanma yapmadan çarklarını döndürebilir hale getirmek bir zorunluluk. Bu ise ancak gösterişe, israfa ve kamu kaynaklarının soyulmasına son vermekle olur. Türkiye mümkün olan en yüksek tasarruf zihniyeti ile yönetilmek zorunda. Türk milletinin kanının faiz şeklinde küresel piyasalar tarafından emilmesine izin vermeyecek bir yaklaşım içinde olunmalı. Günde 2 milyon TL harcayan israfın ana sembolü olan Saray’ı katma değer üreten bilim merkezine dönüştürmek büyük bir sembolik adım olacaktır. Cumhurbaşkanlığına ait uçakların satılması, şatafattan üretime geçişin kararlılık göstergesidir, bu adım derhal atılmalıdır. Yazlık saray inşaatının şehit aileleri ve gaziler için kullanılan tesise dönüştürülmesi Türk milletinin vefasını gösterecektir. Devlette araç kullanımının yüzde 80 azaltılarak bürokrasinin semboller ile de üretimin parçası olması sağlanmalıdır. Yandaşlara peşkeş çekilen ve devleti zarara sokan anlaşmalar kamu yararına yeniden yapılandırılmadan ekonominin düze çıkması mümkün değildir. Tüm hastane, köprü, tünel, havaalanları, tüm HES projeleri TL’ye döndürülmelidir. Sözleşmeleri makul biçimde kâr marjı ile yenilenmelidir. Üretimi desteklemeyen bütün yatırımlar durdurulmalıdır. Tek para harcanacak yer, sanayi ve tarım üretimini artıracak yatırımlar olmalıdır.</p>

  <p>Önümüzdeki 3 yıl için sanayide ve tarım üretiminde devlet yeniden yatırım yapmalıdır. Yabancı tekeline girmiş üretim alanları yeniden düzenlenmelidir. Özetle ciddi bir <span style="font-style:italic;">“üretim reformu ve yatırım”</span> planı yapılmalıdır. Üretmeyen bir ülke çöker. Türkiye üretmemekte ve çökmektedir. Prof. Dr. Osman Altuğ bu konuyu şöyle izah ediyor:</p>

  <p><span style="font-style:italic;">“Bir ülke düşünün, 100 yumurta üretiyor; bu yüz yumurtaya karşı 100 lira basıyor. Demir veya kâğıt. Bir yumurtanın fiyatı kaç lira? 1 lira. 100 yumurtanın üretimini daha fazla artırmak için ne yapman lazım? Tavuklara, yani üreticilere ve de horozlara, yani yatırımcılara iyi bakman lazım. Tavukla-rtn bakımını iyi yaparsan horozların yani yatırımcıların yatırım şevkini yüksek tutarsan yumurta üretimi 100den 200e çıkarsa, bir yumurtanın fiyatı kaç lira olur? 50 kuruş olur. Tavuklara bakmazsan, horozların moralini düzgün tutmazsan, yumurta üretimi 100den 50’ye düşerse ne olur? Bir yumurtanın fiyatı 2 lira olur. Fiyatı belirleyen, daha doğrusu paranın değerini belirleyen neymiş? Bir ülkenin üretim gücü. Paranın değerini ülkenin üretim gücü belirler. Paranın değerini ne cumhurbaşkanı, ne Merkez Bankası, ne Meclis, ne de TÜİK belirleyebilir! Sen şimdi, üretim gücünü kırmışsın, üreticinin kolunu kanadını kırmışsın. Üretici üretemiyor. Mecburen ne yapıyorsun? Dışarıdan borçla mal alıyorsun. Borca hizmet alıyorsun. Borca para alıyorsun. Kime çalışıyorsun? Borca çalışıyorsun. Kimin gene bu yük? Üreten kesimin. Üreten kesimi yoksullaştırıyorsun. O çöktükçe çöküyor. Battıkça batıyor. Paranın değeri de düştükçe düşüyor.”</span></p>

  <p>Özetle Türkiye yeniden sanayide, tarımda ve hayvancılıkta üretmeye başlamak zorundadır. Varlık Fonu kapatılarak tüm kurumlar hâzineye geri alınmalıdır. Güneş enerjisinde 2016-2018 arasında maliyet yarıya, rüzgâr enerjisinde üçte bire indi. Bu Türkiye’nin önünde yeni ufuklar açıyor. Ülkemiz güneş ve rüzgâr enerjisi kaynaklarını son noktasına kadar kullanmalıdır. Böylece yenilenebilir enerji ile Türkiye’nin enerjideki dışa ba-ğımlığı en alt seviyeye çekilmelidir.</p>

  <p>Demokratik Türkiye, Sayıştay denetimine geri dönmelidir. Türk halkına parasını nasıl harcadığımızın hesabı verilmelidir. Yapılacak en önemli işlerden biri Türkiye’nin kaynaklarının israfına son vermek olacaktır. Türk insanının alınterinin çarçur edilmesi engellenmelidir.</p>

  <p>Bu amaçla atılacak adımların başında Türkiye’de Suriyeli sığınmacılara harcanan ve 40 milyar doları aşan harcamalara son vermek gelmeli. Ortadoğu ve Afrika ülkeleri için harcanan 14 milyar dolarlık ve çoğu israf olan harcamalar durdurulmalıdır. Yüzde 7 dolar faiziyle borç bulup ülkemizin geleceğindeki yatırımları gelecek nesillerin elinden alan politikacıların, bir de Suriyeli sığınmacılara ve Ortadoğu ile Afrika’ya yardım yapma hakkı yoktur.</p>

  </body>

</html>