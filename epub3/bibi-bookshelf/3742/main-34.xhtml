<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2><a id="bookmark0"></a><span style="font-weight:bold;"><a id="bookmark1"></a>Suriyeli Sığınmacıların Gitmesini İstemek Suriyeli Düşmanlığı Değildir!</span></h2>

  <p>Suriyelilere Türkiye’de vatandaşlık değil, Suriye’de bir vatan verilmesi gerektiğini söylediğimiz zaman, iktidarın bazı mensupları tarafından ırkçılıkla, Suriyeli düşmanı olmakla suçlanıyoruz. Oysa gerçek Suriyeli düşmanları önce Suriye İçsavaşı’nda söz sahibi olmak amacıyla içsavaşı kışkırtıp mümkün olduğunca fazla Suriyelinin Türkiye’ye kaçmasını teşvik edenlerdir. Allah kimsenin başına Suriyelilerin başına gelen felaketleri vermesin. Suriyelilere acımalı ve şefkat göstermeliyiz. Ancak bunu söylerken şunu da bilmek zorundayız: Kendi vatanları için sa-vaşmayıp vatanlarını terk edenlerle Türk vatanını Türk vatandaşlığı vererek paylaşmayız. Ancak Suriye’de kendi vatanlarını kazanmaları için yardımcı oluruz.</p>

  <p>Suriyelilerin Suriye’ye dönmesini isteyen Türklerin hedefi vatanlarından ayrılan/ayrılmak zorunda kalan biçare Suriyeliler değildir. Türk milliyetçilerinin, vatanseverlerin hedefi, emperyalizmin Türkiye’yi bölme projesini tarihe gömmektir. Türk vatandaşlığı alınıp satılan bir meta olmamalıdır. Yahya Kemal Be-yatlı, Madrid’de büyükelçi iken bir konferans verir. Türkiye’nin nüfusunun 66 milyon olduğunu söyler. Konuşmanın sonunda bir İspanyol dinleyici “Sayın Büyükelçi, bildiğim kadarı ile Türkiye’nin nüfusu 16 milyon” diye müdahale edince Beyatlı, “50 milyon da toprağın altında yatan var” cevabını verir. Özetle bizim vatandaşlık anlayışımız 250 bin dolara verilen vatandaşlık değil, şühedaya yani şehitlere saygıya dayanan vatandaşlıktır.</p>

  <p>Saray ve yandaşlar, Türk milletinin talebi olan Suriyeli sığınmacıların ülkelerine dönmeleri talebinin gündeme taşınmasından çok rahatsız oldular. “Savaştan kaçan kadın ve çocukları sınırdan almasa mıydık?” gibi tahrik edici soruların da bir anlamı yoktur. 20-24 yaş aralığında Suriyeli her 100 kadına, aynı yaş aralığında 134 erkek düşmektedir. Tekrar ediyoruz: Aynı yaştaki Mehmetçik Afrin’de şehit düşerken Suriyeli genç Osmanbey/ Taksimde nargile içmektedir. Beş sene sonra da bu kişiler Türk vatandaşlığı alacaktır.</p>

  <p>Üstelik on binlerce Suriyeli bayramlarda Suriye’ye gitmekte, bayramı geçirip Türkiye’ye dönmektedir. Oysa BM Mülteciler Sözleşmesi bir kişinin dahi özgürce ülkesine dönebilmesi durumunda mültecilik statüsünün kalkacağını ifade etmektedir. Oysa AKP giderken ne götürdüğünü gelirken ne getirdiğini bilmediğimiz on binlerce Suriyelinin adeta bedava alışveriş yapılan bir süpermarket gibi kullanılmasına izin vermektedir. Sadece tatillerini geçiren Suriyeliler değil, Türkiye’de suç işledikleri için sınır dışı edilen Suriyeliler de İçişleri Bakanlığının yayınladığı yönetmelik uyarınca Türkiye’ye dönebilmektedirler.</p>

</body>

</html>