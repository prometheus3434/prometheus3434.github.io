<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title></title>
  <link rel="stylesheet" href="main.css" type="text/css"/>
</head>

<body>

  <h2><a id="bookmark0"></a><span style="font-weight:bold;"><a id="bookmark1"></a>Suriyeliler Türkiye’ye Entegre Olacaklar Yalanı</span></h2>

  <p>Tarihin büyük yalanları denilince aklımıza halklara söylenen büyük yalanlar gelir. Bugün de Türk halkına tarihin büyük yalanlarından biri söylenmektedir. Bu yalan Suriyelilerin Türkiye’ye entegre olacağı yalanıdır. Ve şimdi bu yalan Türk milletine kabul ettirilebilmek için anlatılmaya başlanmıştır. Nasıl mı? “Ay’da petrol var!” yalanı nasıl anlatıldı ise. Şimdi bakalım nasıl olduğuna.</p>

  <p>Ay’da petrol bulunduğuna dair bir haber okursanız derhal bunun yalan olduğunu düşünün. Çünkü petrol oluşması için bitkilerin fosilleşmesi gerekmektedir. Ay’da ise bitki yoktur. Öyleyse Ay’da petrol olmaz. Bu çok açık bir gerçekken siz eğer insanların Ay’da petrol olduğuna inanmalarını sağlamak istiyor iseniz bunu yapabilirsiniz. Bunun için gereken doğru teknikleri uygulamanızdır.</p>

  <p>Öncelikle bazı “uzmanlar” Ay hakkında bildiklerimizin yeterli olmadığını, Ay’daki doğal kaynakların Dünyadaki doğal kaynak sıkıntısı için bir çare olacağı konusunda makaleler yazmalı, haberler yapmalı, bazı sempozyumlar düzenlenmelidir. Böylece hedef alınan kamuoyu, “Ay-doğal kaynak İkilisi” konusu hakkında zihinsel bir hazırlık içine girecektir. Artık “ön propaganda” dediğimiz dönemi arkamızda bırakabiliriz. Kamuoyu, ikinci adımı atmamız için olgunlaşmıştır.</p>

  <p>İkinci aşamada sanayideki gelişmenin dünyanın her yanma yayılması sonucunda petrol kaynaklarının küresel talebi karşılamadığı doğrultusunda yayınlar, televizyon konuşmaları, bilimsel makaleler yoğunlaştırılmalıdır. İnsanlar, yarın Dünya petrol kaynaklarının tükenebileceği ve arabalarını kullanamaz, evlerini ısıtamaz ve işlerini yapamaz hale geleceklerini düşünmeye başlamalı, gizli bir korku ruhlarını sarmalıdır. Bu noktada Ayda petrol bulunması ihtimalinin yüksek olduğu “bilimsel öngörü” ve tartışmalarını, her türlü aracı kullanarak, kamuoyuna taşımalıyız.</p>

  <p>Bu yapılırken tabii ki, karşı çıkanlar, “Ayda petrol olmasının mümkün olmadığını” söyleyenler olacaktır. Ayda petrol olduğuna inanmayanların, görüşlerini kamuoyu ile paylaşmaları rahatsız edicidir. “Ayda petrol olamaz” diyen bilima-damları ve politikacıların görüşlerinin “yetersiz”, “bilimsel değil”, “ilerlemenin karşısında” şeklinde kamuoyu önünde küçük düşürülmesi için çalışılmalıdır. Hatta “Ayda petrol olamaz” diyenlere, basın-yayın organlarında ambargo uygulanmalıdır. Bu görüşü savunanlardan biri televizyona davet edilir ise “Ayda petrol var” diyen beş “bilimadamı” ile birlikte çıkarılıp, ezilmelidir. Onların mümkün olduğu kadar az bu görüşlerini dile getirmeleri sağlanmalı, bu sırada “Yazık işte böyleleri de var. Ne yapalım? Onlar da sonunda gerçeği görecekler” şeklinde davranılmak, adeta onlara acınmalıdır. Bunların Ayda petrol bulunmasından rahatsız olan çevrelere mensup oldukları ileri sürülmelidir.</p>

  <p>Ayni süreçte, değişik basın ve yayın organlarında Ay yüzeyinde petrol benzeri bir maddenin bulunduğuna dair düzenli haberler yayınlanabilir. Kamuoyu, Ayda petrol olduğu görüşüne alıştırılmalıdır. Bu süreçte bazı bilimadamlarına “Aydaki petrolü araştırmaları için” geniş mali fonlar oluşturulmalıdır. Bu bilimadamlarının yaptıkları “ihtiyatlı-ihtiyatsız” açıklamalar basında abartılarak yer almalıdır. Enerji sektöründen emekli olan ve Ayda petrol olduğunu savunanların desteğinin alınması önemlidir. Bunların Ayda petrol olduğuna gerçekten inanmaları da gerekmez. Yeterince mali kaynak aktarıldığında bir süre sonra savunduklarına inanacaklardır.</p>

  <p>Bu arada Ayda petrol olduğu görüşü popülerleştirilmeli-dir. Bu çerçevede “Ayda petrolü Sevenler Derneği” kurulabilir. Tişörtler yapılmalıdır. Sevilen bazı markalarla Ayda petrol var görüşü bir araya getirilmelidir. Örneğin, reklam filmlerinde Ay’a inen astronotlar, uzay araçlarına benzin koyarken, Coca-Cola içebilirler. Televizyon dizileri ile gizli anlaşmalar yapılarak, “Ayda petrol olduğu tezi” ilgili ilgisiz, film senaryolarının içine monte edileceği gibi, sadece Ayda petrol olduğunu ispat eden film ve diziler çekilebilir. Ayda petrol olduğu görüşünün ders kitaplarına da konması hususunda baskılar oluşturulabilir.</p>

  <p>Ayda petrol olduğunu savunanlar basında birbirlerine atıfta bulunarak tezlerinin doğruluğunu “kanıtlarken” Ayda bulunan petrolün dünya ekonomisine yapacağı katkıların hayatı nasıl ucuzlatacağı, üretimin ucuzlaması ile gelirlerin artacağı, küresel bir refah döneminin başlayacağına dair ekonomik araştırmalar yayınlanmalıdır. Bu araştırmaların basın ve TV’de tartışılması sağlanmalıdır. Ayda petrol ve zenginlik kavramları insanların beynine kazınmalıdır. Öyle bir zemin hazırlanmalıdır ki, binleri “Ayda petrol yok” dediğinde, insanlar onlara ceplerinden para çalmış gibi tepki göstersinler.</p>

  <p>Halkın Ayda petrol olup olmadığı konusunda ne düşündüğü ile ilgili olarak kamuoyu araştırmaları yapılmalıdır. Bu araştırmalarda deneklere “Ay’da petrol bulunursa iyi olur mu?” sorusu sorulmalı ve “Evet, olur” diyenlerin, Ay’da petrol bulunduğuna inandıkları tekrar ve tekrar açıklanmalı, bu konuda “Halkın % 9O’ı Ay’da petrol olduğuna inanıyor” şeklinde bilimsel kamuoyu yoklamaları yayınlanmalıdır.</p>

  <p>Üniversitelere verilecek fonlarla üniversite öğrencilerinin bu konuda yazacakları makaleler ile ilgili yarışmalar düzenlenmelidir. Ay’da petrol olduğunu ileri sürenler mali olarak ödüllen-dirilmelidir. Onlar bu görüşlerinde samimi olmasalar dahi bir süre sonra bu görüşe inanmak ve hatta Ay’da petrol olduğunun keskin savunucuları olmak zorunda kalacaklardır. Aksi halde vicdanları kendilerini rahatsız edecektir. Böylece tezimizin en ateşli savunucuları ortaya çıkacaktır.</p>

  <p>Aslında halkın çoğunluğu bütün çabamıza rağmen bize inanmayacaktır ama kimse bize karşı örgütlü bir direnişi temsil edemeyecektir. Aydınların büyük bir kısmı bize inanmayacaktır ama toplum içinde yaptıkları açıklamalarda “Ay’da petrol bulunur ise çok iyi olur” diyecektir. Artık sonuca vardığımızı söyleyebiliriz.</p>

  <p>Kurulacak psikolojik baskı ile, “Ay’da petrol olduğuna” inanmayanlar, bu görüşlerini açıklamaktan korkar hale getirilmelidirler. Kendilerini yalnız hissetmeli, kendilerinden başka herkesin “Ay’da petrol olduğuna” inandığını zannetmelidirler. Hatta Ay’da petrol olduğuna aslında inanmayanların bir kısmı, “Tamam, Ay’da petrol var. Ancak arayacak isek bunu onurumuzla arayalım” dedikleri noktada “Ay’da petrol var” tezi kazanmıştır. Artık, doğru dürüst karşımızda kimse kalmamıştır.'</p>

  <p>Bugün Türkiye’de Suriyeli sığınmacılar ile ilgili “Ay’da petrol var” operasyonu yapılmaktadır. Saray bu operasyonu yapmak-</p>

  <p>* “Ay’da Petrol Var” bölümünü bir kelimesine dokunmadan Özcan Yeniçeri ile yazdığımız <span style="font-style:italic;">Ermeni Psikolojik Operasyonu</span> adlı kitaptan aldım. tadır. AKP propaganda mekanizması bu operasyonu sürdürmektedir. Avrupa Birliği kaynakları bu operasyona ayrılmıştır. İngiliz Büyükelçiliği bu operasyonu sürdürmektedir. Özetle Suriyelilerin Türkiye ve Türk toplumuna entegre edilebileceği yalanı söylenmektedir.</p>

  <p>Entegrasyonun birçok tanımı ve birçok boyutu vardır. Ancak en basit anlatımı ile entegrasyon bir kişi veya topluluğun bir başka toplum ile kültürel olarak benzeşmesi, katıldığı toplumun toplumsal değerlerini benimsemesidir. Entegrasyon diğer bir ifade ile etnik kimliğini sürdürmekle beraber hâkim kültürü benimsemektir. Bu süreçte entegre olan toplum sayısına ve kültürel değerlerinin özelliğine göre entegre olduğu toplumu da köklü şekilde etkileyebilir.</p>

  <p>Suriyeli Araplar, Türk kültürüne entegre olacaklar mıdır? Hayır, olmayacaklardır çünkü entegrasyonu engelleyen birçok dinamik mevcuttur. Birinci dinamik coğrafi dinamiktir. Suriye ile Türkiye’nin sınırdaş olmaları, Türkiye’deki Suriyelilerin Suriye ile çok yoğun bir bağ içinde olmaları sonucunu doğuracaktır. Suriye ile devam edecek olan yoğun etkileşim Türk toplumuna, kültürüne entegrasyonu engelleyecektir. İkinci engelleyici husus, Suriye Arap milli devlet formatında eğitilen ve seçkin Arap olduğuna inanan kitlelerin alt kültür olarak gördükleri Türk kültürünü benimsemeleri mümkün değildir. Suriyeliler etnik bir kimlik değil, güçlü bir milli kimlik taşımaktadırlar. Etnik kimlikler daha kolay entegre veya asimile edilebilir. Ancak milli kimliklerin entegre edilmesi çok mümkün değildir. Suriyeliler daha çok Türk kültürünü dönüştürmeye çalışacaklardır. Türkiye’de Arap olan her şeyi İslam zanneden kitlelerin olması Suriyelileri bu konuda daha da cesaretlendirecektir. Bu durum kültürel çatışmaları ateşleyecektir. Üçüncü husus sayısal büyüklüktür. Bu ölçüde büyük ve büyüyen sayı Arapları entegrasyona değil, aksine ayrışmaya teşvik edecektir. Kültürel üstünlük inancı ile sayısal büyüklük bir araya gelince entegrasyon mümkün olmaktan çıkacaktır. Üstelik, Arapların Türkiye’de belirli coğrafyalara odaklanmaları entegrasyonu daha da imkânsız hale getirecektir.</p>

  <p>Suriyeli sığınmacıların Türkiye ve Türk milletine karşı tutumları da tepki doludur. Sığınmacıların önemli bir bölümü ülkelerinin içsavaşa sürüklenmesinden Esad gibi Erdoğan ve Türkiye’yi de sorumlu tutmaktadırlar. Bundan dolayı Türkiye’ye karşı içlerinde bir hınç, intikam duygusu ile yaşamaktadırlar. Gaziantep’te bir Türk esnafın yanında çalışan 18 yaşlarında bir Suriyeli genç kız patronuna “İnşallah bizim başımıza gelen bir gün sizin başınıza da gelir” diyerek beddua etmiştir.</p>

  <p>Üstelik entegrasyon süreçleri Araplar arasında dahi başarısız olurken bir Arap toplumunun Türk toplumuna entegre olması saf bir hayaldir. Ürdün’e kabul edilen Filistinli Araplar Ürdün’e entegre olmak yerine Ürdün’de iktidarı ele geçirmeye çalışmışlardır. Sonuç 1970 yazında Ürdün’de içsavaş çıkması olmuştur. Filistinliler bulundukları hiçbir Arap ülkesine gerçekten entegre olmaz iken Suriyeli Arapların Türk toplumuna entegre olmasını beklemek gerçekten saflıktır.</p>

  <p>Bütün bunların ötesinde kendimize sormamız gereken soru, Suriyeli Arapların Türk vatandaşlığı verilince Türkiye’yi bizim gibi sevip sevmeyecekleridir. Türkiye-Suriye futbol maçında hangi takımı tutacaklardır? Gururla Türk bayrağı asacaklar mıdır? Bu ülke için savaşmaya hazır olacaklar mıdır? Kendilerini Türk tarihinin bir parçası hissedecekler midir? Çocukları askerde şehit olursa “Vatan sağ olsun” diyecekler midir? Vatandaş olmak böyle bir şeydir. Özetle, entegrasyon bir hayaldir. Ve sonucu Türkiye için etnik cehennem olacaktır.</p>

  <p><span style="font-weight:bold;">Afganistan-Pakistan’dan (Af-Pak)</span></p>

  <p><span style="font-weight:bold;">Suriye-Türkiye’ye (Sur-Tür) Giden Yol</span></p>

  <p>Afganistan ve Pakistan iki komşu ülkedir. Kızıl Ordu’nun 1980’de Afganistan’ı işgali sonrasında başlayan ve Afganistan’dan Pakistan’a gerçekleşen, daha sonraki yıllarda Taliban’ın iktidara gelmesi ve 11 Eylül sonrasında Amerikan müdahalesinin neden olduğu göç dalgaları ile Pakistan ağır bir Afgan göçü deneyimi yaşamıştır. Yaşanan bu göçler, sadece insanların gelmesi ile sonuçlanmamış, aksine iki ülkeyi demografik, siyasi, kültürel, ekonomik ve güvenlik anlamlarında da adeta bütün-leştirmiştir. Sonuçta ortaya güvenlik stratejilerinin oluşturulmasında yoğun kullanılan “Af-Pak” kavramı çıkmıştır. Af-Pak adeta yeni bir jeopolitik, yeni bir ülkedir. Afganistan’dan Pakistan’a yaşanan göç ve ortaya çıkardığı sonuçlar ne yazık ki, Türkiye’de kapsamlı şekilde incelenmemiş ve gereken dersler çıkarılmamıştır. Bu konuda sadece iki çalışma gerçekleştirilmiştir. Biri araştırmacı gazeteci Bahadır Selim Dilek tarafından kaleme alınan <span style="font-style:italic;">Suriyeli Göçü</span> adlı kitapta konuya ayrılan bölümdür. İkincisi ise Doç. Dr. Çağla Gül Yesevi tarafından hazırlanan ve 21. Yüzyıl Türkiye Enstitüsü’nün yayımlandığı “Afgan Mültecilerin Pakistan’a Siyasal ve Sosyoekonomik Etkileri” başlıklı rapordur. Oysa bu konu Türkiye için çok öğretici olabilecek bir konudur. Bu bölümde kullanılan veriler bu iki çalışmadan alınmıştır.</p>

  <p>Afganistan’a Sovyet müdahalesinin başlamasıyla birlikte komşu ülke Pakistan’a yoğun bir Afgan göçü başlamıştır. İran ve büyük bir bölümü Pakistan’a gitmek üzere 7 milyon Afgan ülkelerini terk etmiştir. Pakistan’a gerçekleşen Afgan göçü ve 11 Eylül sonrasında gerçekleşen Afganistan savaşı Pakistan devlet ve toplumu üzerinde onarılamaz yükler oluşturmuştur. 2001 sonrasında 75 bin PakistanlI ölmüş, Pakistan 123 milyon dolar harcamıştır. Ancak Afgan göçünün Pakistan üzerinde oluşturduğu yük sadece bundan ibaret değildir. 1949’da kurulduğu günden itibaren her alanda Hindistan ile rekabet içinde olan Pakistan, Afgan göçmenlerin getirdiği çok yönlü yük altında kalarak Hindistan ile yarıştan tamamen kopmuştur.</p>

  <p>Dönemin Pakistan Cumhurbaşkanı General Zia-ül Rahman Afgan mülteciler üzerinden Afganistan, Özbekistan, Tacikistan ve İran üzerinde etki alanı kurmayı hedeflemiştir. General Rahman sadece Afgan mültecileri misafir ederek değil, Afgan mücahitlerin savaşını örgütleyerek etkisini artırmaya çalışmıştır. Zia-ül Rahman özellikle Hikmetyar’ın liderliğini yaptığı Hizb-i İslami’yi desteklemiştir. Erdoğan-Davutoğlu İkilisi de Suriyeli sığınmacılar üzerinden Türkiye’nin Suriye’de ve Ortadoğu’da etkili olabileceği hayalini kurmuşlardır. Bu amaçla önce Müslüman Kardeşler’i sonra değişik selefi ci-hatçı grupları ve nihayet karma bir grup olan Özgür Suriye Ordusunu desteklemişlerdir.</p>

  <p>Afgan göçünün başlamasından sonra Pakistan’da medrese patlaması yaşanmıştır. Afgan göçü öncesinde sadece 1 medrese varken 2018’de bu sayı 17 bin medreseye yükselmiştir. Bu medreselerin başlangıçtaki kuruluş amacı Afganistan’da Rus işgaline karşı savaşacak kadroların devşirilme ve eğitilme merkezi olmalarıdır. Ancak zaman içinde önce Afganistan’da sonra Pakistan’da siyasal sistemi değiştirmenin merkezlerine dönüşmüşlerdir. Medreselerden Afganistan’da Rus ordusunun çekilmesinden sonra siyasal hâkimiyet kuran Taliban rejimi Pakistan istihbaratının desteği ile çıkmıştır. Ancak Taliban bir süre sonra Pakistan’daki rejimi yeterince îslami bulmayarak Pakistan’da da siyasal rejimi şekillendirme iddialarını ortaya atmıştır.</p>

  <p>Halen Türkiye-Suriye sınır bölgesinde de selefi yaklaşımla eğitim yapan medreselerin sayısında büyük bir artış görülmektedir. Bu durum hem Suriye hem Türkiyede faaliyet gösterecek terör örgütlerine insan kaynağı oluşturacak merkezlerin oluşması sonucunu doğuracaktır.</p>

  <p>A/ğun <span style="font-style:italic;">göçü Pakistan’daki İslami anlayışı da değiştirmiştir. İslam'ın geleneksel yaklaşımının hâkim olduğu Pakistan’da İslam sert-selefi Afgan yorumuna doğru hızla kaymıştır. Türkiye'de de aynı süreç yaşanacaktır. Selefilik hızla ehlisünnete karşı zemin kazanmaktadır. Türkiye’de ilahiyat fakültelerinde şimdiden 164’ten fazla Suriyeli ilahiyatçı ders vermeye başlamışlardır. Bu adeta çeşmenin başıntn tutulmasıdır. Türk çocukları devlet okullarında selefilik eğitimi alacaklardır.</span></p>

  <p>Afgan göçü Pakistan’a beraberinde uyuşturucu ve silah kaçakçılığını getirmiştir. Hatta uyuşturucu kaçakçılığı mücahitleri finanse etmek için Pakistan istihbarat servisi tarafından desteklenmiştir. Afganlar gelmeden Pakistan’da eroin kullanan sayısı yok denecek kadar azdır. 1983’te eroin kullanan sayısı 100 bine ve daha sonra 1,3 milyona tırmanmıştır. Afgan mülteciler ile birlikte Pakistan’da terör olaylarında büyük artış yaşanmıştır. Mültecilerin geri dönüşü ile birlikte terör olaylarında büyük azalma görülmüştür. Türkiye’de de Suriyeli sığınmacıların gelişinden sonra ilk kez kitlesel katliam niteliği taşıyan büyük terör eylemleri ÎŞID tarafından gerçekleştirilmiştir. Türkiye’ye uyuşturucu girişi artmıştır ve durum böyle devam ederse daha da artacaktır.</p>

  <p>Afgan sığınmacılar Pakistan’da barınma, sağlık, eğitim, altyapı, ulaşıma olan talebi artırmıştır. Aynı süreç Türkiye’de de yaşanmaktadır. Özelikle Şanlıurfa, Gaziantep, Kilis, Hatay, Adana ve Mersin’de kira bedellerinde büyük artış yaşanmıştır.</p>

  <p>Afganistan’da çöken devlet otoritesi Pakistan’da da devlet otoritesinin zayıflamasını beraberinde getirmiştir. Afganistan’daki otoritesizlik Pakistan’a gelen Afganların bu ülkede de</p>

  <p>devlet otoritesini yıpratmalarına neden olmuştur. Aynı süreç şimdi Türkiyede yaşanmaktadır. Özellikle sınır bölgelerimizde devlet otoritesi yıpranmaktadır.</p>

  <p>Suriye bir anlamda Şanlıurfa, Gaziantep, Kilis, Hatay, Adana, Mersin, Konya üzerinden sadece demografik olarak değil, adeta coğrafi olarak Türkiye’ye doğru genişlemiştir. Önümüzdeki yıllarda bu genişleme daha vahim boyutlar kazanacaktır.</p>

  <p>Sonuç olarak, Afganistan savaşı, Pakistan’ı sürekli istikrar-sızlaştırmış, içten içe çürütmüştür. Pakistan’da yaşanan çürüme sürecini Amerikan istihbarat raporlarından izlemek de mümkündür. CIA, 2000 yılında yayımlanan “2015 Öngörü Raporu’nda Pakistan ile ilgili olarak şu yargıya varmaktadır: “Pakistan çok daha parçalı, münzevi ve uluslararası mali yardıma çok daha bağımlı bir ülke haline gelecektir.” Bu öngörünün</p>

  <div>

    <img src="main-11.jpg" alt=""/>

  </div>

  <p>2005 yılında yayımlanan bir başka Amerikan raporunda ise Pakistan için Yugoslavya benzeri bir kader öngörülmüştür: “2015 yılı itibariyle Pakistan, başarısız bir devlet olacak; içsavaş batağına saplanacak; ülkede kan gövdeyi götürecek; eyaletler arasında düşmanlıklar artacak; nükleer silahların denetimine yönelik bir mücadele patlak verecek ve topyekûn bir Taliban-laşma yaşanacaktır.”</p>

  <p>ABD Ulusal İstihbarat Konseyinin 2008’deyayımlanan “Küresel Eğilimler 2025” adlı bir raporunda Pakistan’ın geleceğine ilişkin “eğer 2025 yılına kadar parçalanmadan varlığını sürdürürse Peştun kabilelerinin daha geniş çaplı bir bütünleşmeye gideceği ve Pakistan ile Afganistan’ı birbirinden ayıran Du-rand Hattını silmek için birlikte hareket edecekleri; böylelikle Pakistan’da Peştunlara ayrılan bölgenin hudutlarını, Pakistan’da Pencabiler, Afganistan’da ise Tacikler ve diğerleri aleyhine genişletecekleri” iddiası yer almıştır.</p>

  <p>Pakistan’ın geleceğiyle ilgili bu tespitleri daha da vahim hale getirecek husus, Amerikan Ordusunun Afganistan’dan çekilmesinden sonra Afgan îçsavaşı’nın etkilerinin daha yıkıcı bir şekilde Pakistan’a yansıma ihtimalidir.</p>

  <p>Öte yandan Pakistan, Belucistan’da devam eden ayrılıkçılık sorunu ile de karşı karşıyadır. Belucistan, Pakistan’ın en büyük eyaletidir. 12 milyon nüfusa sahip olan Belucistan’ın İngiliz koloni yönetiminin verdiği özerkliğinin, Pakistan’ın kurulmasından sonra kaldırılması, bugüne değin beş isyana neden olmuştur. İran ve Pakistan arasında bölünmüş olan Belucistan’ın her iki tarafında da milliyetçilik akımları Batı tarafından desteklenmektedir. Genel çürüme sorunu üstüne binecek olan bir Belucistan’ın bağımsızlığı meselesi, Pakistan için aşılması zor bir sorun olabilir. Ancak Pakistan’ın bütün bu sorunlarına rağmen nükleer bir güç olduğu unutulmamalıdır. Diğer bir nükleer güç olan SSCB de etnik sorunlar temelinde ayrışmış olmasına rağmen, nükleer potansiyel Pakistan’ın ayrışma sürecini bu ülkedeki gibi yavaşlatan bir etki yapabilir.'</p>

</body>

</html>