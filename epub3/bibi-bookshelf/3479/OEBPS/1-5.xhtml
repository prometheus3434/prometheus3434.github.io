<html xmlns="http://www.w3.org/1999/xhtml">
	<head>
		<title>1-5</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:8e8790d7-674c-45a8-97e9-afc1d7c23f5b" name="Adept.expected.resource"/>
	</head>
	<body id="x1-5" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabas1" id="_idParaDest-2">I. BÖLÜM  </p>
			<p class="anabas2">ÖZGÜRLÜĞÜNÜZ, SINIRLARINIZIN GÜCÜ KADARDIR  </p>
			<p class="paragraf">Gerçekten “özgür” müsünüz?  </p>
			<p class="paragraf">Bu sorunun cevabını ararken hayatınızın romanını yazabilirsiniz muhtemelen.  </p>
			<p class="paragraf">Her şeyden önce sizin özgürlükten anladığınız nedir mesela, düşünün bakalım...  </p>
			<p class="paragraf">Dilediğiniz zaman dilediğiniz yemeği yiyebiliyor olmak mı özgürlük?  </p>
			<p class="paragraf">Toplumsal hiçbir baskı hissetmeden içinizden geldiği gibi giyinebiliyor olmak mı yoksa?  </p>
			<p class="paragraf">Canınızın istediği saatte uyuyup uyanıp, yine canınızın istediği saatlerde istediğiniz kadar çalışarak, ihtiyacınız olan parayı kazanabilmeniz mi?  </p>
			<p class="paragraf">Yoksa sadece bir hafta sonu tatilinde cep telefonunuzu kapattığınızda mı özgür hissediyorsunuz kendinizi?  </p>
			<p class="paragraf">Bir de şu açıdan bakın bakalım, ne düşüneceksiniz?  </p>
			<p class="paragraf">Hayatınızla ilgili her kararınızı sadece kendinizi düşünerek mi alıyorsunuz?  </p>
			<p class="paragraf">Kaderinizin ipleri tamamen sizin elinizde mi?  </p>
			<p class="paragraf">Başkalarının sizden yararlandığını düşündüğünüz oluyor mu?  </p>
			<p class="paragraf">Kaybetmekten korktuğunuz insanlar yok mu?  </p>
			<p class="paragraf">Değişmeye ne kadar açıksınız?  </p>
			<p class="paragraf">Düzeninizi, arzuladığınız yönde baştan aşağı değiştirmeye cesaret edebiliyor musunuz?  </p>
			<p class="paragraf">Yorucu sorular olabilir, kabul...  </p>
			<p class="paragraf">O halde burada duralım biraz.  </p>
			<p class="paragraf">Çünkü bütün bunların cevabını ararken upuzun ve derinlikli bir kitap yazmaya başlamış bulacaksınız kendinizi.  </p>
			<p class="paragraf">Üstelik sadece kim olduğunuzdan emin olabilmek adına derin sularda sert yüzleşmeler yaşayarak ve sonunda belki hâlâ kim olduğunuzun cevabına ulaşamamış hissedeceksiniz.  </p>
			<p class="paragraf">İşleri zorlaştırmayalım...  </p>
			<p class="paragraf">En azından yumurtayı nasıl yemekten hoşlandığınızı düşünün.  </p>
			<p class="paragraf">İlle de rafadan mı?  </p>
			<p class="paragraf">Yoksa “Bugünlük de böyle olsun, ne fark eder ki?” dediğiniz de olur mu?  </p>
			<p class="paragraf">Bu önemsiz gibi görünen küçücük ayrıntıların savaşında özgürlüğünüzü kaybettiğinizin farkında bile değilsiniz aslında.  </p>
			<p class="paragraf">Çünkü “özgürlük” sandığınız gibi “sınırsız” olmak demek değildir, tam tersine net ve güçlü sınırlara sahip olabilmenizle ilgilidir.  </p>
			<p class="paragraf">Diğer bir deyişle hayır diyebildiğiniz ölçüde, özgürlük alanınıza sahip çıkarsınız.  </p>
			<p class="paragraf">Hayır diyemediğiniz her konuda, sınırlarınızın ihlal edilmesine izin verirsiniz ki, sınırları ihlal edilmiş bir ülke özgür değildir.  </p>
			<p class="paragraf">Bu kitap size sınırlarınızı doğru çizerek, kendinize geniş bir özgürlük ve özgüven alanı yaratmayı vaat ediyor.  </p>
			<p class="paragraf">Unutmayın ki özgürlük ve özgüven, sadece yaşam kalitenizi yükseltmez, özel ilişkilerinizden sosyal ilişkilerinize, iş hayatınızdan ev hayatınıza kadar bütün alanlarda kendinizle ilgili çatışmalarınızı ve çekişmelerinizi onarır. Çünkü insan başkasıyla çatışırken bile sadece kendiyle kavga ediyordur.  </p>
			<p class="arabaslik_sol">Hayır Diyebilmenin Tarifsiz Güzelliği  </p>
			<p class="paragraf">Hayır diyememek elbette bir kişilik bozukluğu değildir. Ancak şu var ki, hayır diyemeyenler, sınırlarının ihlal edilmesine izin verdiği ölçüde, benlik kaybına maruz kalır ve birtakım psikolojik sorunlar deneyimliyor hale gelir.  </p>
			<p class="paragraf">Hayatta ilk deneyimler aile yaşantısında edinilir. Dünyaya dair pek çok kavram da burada öğrenilir. Anne-baba-çocuk arasında kurulan güvenli bağ, sağlıklı bir benlik bilincinin oluşmasına ve kişinin kendini değerli, önemli hissetmesine yol açar.  </p>
			<p class="paragraf ParaOverride-2">Benlik bilinci, sizin çevre tarafından algılanma biçiminiz, ne olduğunuz ve ne olmanız gerektiği ile ilgili düşüncelerdir. Benlik algısı ise sizin benlik bilincini kendinize özgü değerlendirmenizdir. Olumlu bir benlik algısı geliştirmek için:  </p>
			<ul>
				<li class="paragraf ParaOverride-5">Kendinizi tanımanız  </li>
				<li class="paragraf ParaOverride-5">Çevreyle işbirliği içinde bir ilişki kurabilmeniz  </li>
				<li class="paragraf ParaOverride-5">Kendinizi kabul etmeniz  </li>
				<li class="paragraf ParaOverride-5">Kişisel olarak kendinize yetmeniz  </li>
				<li class="paragraf ParaOverride-5">Kendinizi ifade etmeniz  </li>
				<li class="paragraf ParaOverride-5">Özgüvenli olmanız  </li>
				<li class="paragraf ParaOverride-6">Kendinizin farkında olmanız gerekir.  </li>
			</ul>
			<p class="paragraf">Benlik algısının oluşumunda yaşanan aksaklıklar sınırları kolaylıkla ihlal edilebilen biri haline gelmenize yol açar.  </p>
			<p class="paragraf">Sınırlarınız derinleşerek ihlal edilmeye devam ettiği sürece de yaşayabileceğiniz belli başlı fiziksel ve psikolojik rahatsızlıklar söz konusudur.  </p>
			<p class="paragraf">Kekemelik, boyun ağrıları, mide bulantısı, mide kasılması, gastrit, strese bağlı saç ve deri döküntüleri, sedef, bel ve boyun tutulmaları, öfke patlamaları, kişilik bozuklukları, panik atak, manik depresiflik, depresyon gibi...  </p>
			<p class="paragraf">Sınırlarınızı oluşturmanız ve sınırlarınızı kararlı bir şekilde korumaya almanız fiziksel ve psikolojik sağlığınız açısından çok önemli.  </p>
			<p class="paragraf">Ancak bu demek değildir ki her konuda her zaman azılı bir muhaliflik gösterin.  </p>
			<p class="paragraf">Sınırlarınız, kim olduğunuzdur.  </p>
			<p class="paragraf">Bu yüzden büyük büyüteci kendinize tutmanız, aslında kim olduğunuzu iyi bilmeniz gerekir ki, olduğunuz halinizi sağlıkla koruyabilmeniz mümkün olabilsin.  </p>
			<p class="paragraf">Mesela metropol hayatının içinden sıradan bir kahraman seçelim ve farkında olmadığı sınırları hakkında birlikte bir gözlem yapalım...  </p>
			<p class="paragraf">Kahramanımız kadın olsun. Hikâyeyi anlatırken kolaylık sağlaması açısından ismini de “Esin” koyalım, olur mu?  </p>
		</div>
	</body>
</html>