<html xmlns="http://www.w3.org/1999/xhtml">
	<head>
		<title>1-6</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:8e8790d7-674c-45a8-97e9-afc1d7c23f5b" name="Adept.expected.resource"/>
	</head>
	<body id="x1-6" xml:lang="tr-TR">
		<div class="Basic-Text-Frame">
			<p class="split">  </p>
			<p class="arabaslik_sol">Sayın Evet’in Sıradan Bir Günü  </p>
			<p class="arabaslik_sol ParaOverride-4">I  </p>
			<p class="arabaslik_sol ParaOverride-4">Günaydın  </p>
			<p class="paragraf">Sabahın altısında bu neyin telefonu?  </p>
			<p class="paragraf">Uyanmasına 45 dakika daha vardı oysa... “Keşke telefonumu kapatsaydım” diye düşündü açarken...  </p>
			<p class="paragraf">Ne kadar da saçma buldu bu fikrini sonra. Hayatının hangi döneminde telefonunu kapatıp uyuyabilmişti ki?  </p>
			<p class="paragraf">Şehir dışındaki öğrencilik hayatı boyunca evhamlı anne babasının içi rahat etsin diye günün her anı, gecenin her vakti ulaşılabilir olmak zorunda kalmıştı hep. Şimdi evliydi, koskocaman kadındı, hatta artık kendisi ebeveyn olmuş, yedi yaşında bir afacana annelik ediyordu ama telefon kapatıp yatmak da neymiş?  </p>
			<p class="paragraf">Annesi de babası da oldukça yaşlı ve hastaydılar. Bu kez kendi yüreği ağzında uyuyordu her gece. “Ya onlara bir şey olur da aradıklarında bana ulaşamazlarsa?” kaygısı yüzünden yirmi dört saat boyunca hiç kapanmayan bir cep telefonuyla yaşıyordu işte. Bu fırsatı değerlendirenler de çıkacaktı tabii ki...  </p>
			<p class="paragraf">Ofis arkadaşı Esra gibi mesela...  </p>
			<p class="paragraf">“Ne oldu Esra sabahın bu saatinde hayırdır?”  </p>
			<p class="paragraf">“İşe giderken bugün beni de alsana evden Esin. Sende şirket arabası var ne de olsa... Yolda kardeşime uğramam gerekiyor. Eşine aldığım doğum günü hediyesini değiştireceğim. Ayakkabılar enişteye olmamış da...”  </p>
			<p class="paragraf">“İyi de ben sabahları oğlumu bırakıyorum okula. Ayrıca bugün müdürü de görmem gerek. Beş dakika için bile olsa uğrayın demişti. Hem bana ne eniştene aldığın ayakkabılardan? Dün eve dönerken bir zahmet alsaydın değiştireceğin hediyeyi... Bunun için beni hem uykumdan ediyorsun, hem sanki benim bir düzenim ya da planım yokmuş gibi emrivaki yapıyorsun, üstelik uygun olup olmadığımı bile sormuyorsun. Şirket arabam var diye bütün ofise servis hizmeti veremem ya. Arabaya en çok ihtiyacı olan personel olduğum için tahsis edildi bu araç bana. Milletin işini gücünü halledeyim diye değil...” diyemedi tabii ki...  </p>
			<p class="paragraf">Biraz kekeler gibi oldu önce. “Yani ben aslında bu sabah, Ali’yi okula bırakıp oradan... Ama ne bileyim... Hem daha saat çok erken...”  </p>
			<p class="paragraf">“Yolumuzun üstü zaten. Vakit kaybetmeyeceğiz. Kardeşim aşağı inip verecek paketi. Ben de erken aradım ki doğru organize olabilelim diye...”  </p>
			<p class="paragraf">“Tamam tamam...” dedi Esin. “Evden çıktığımda çaldırırım seni, ona göre çıkarsın kapıya...”  </p>
			<p class="paragraf"><span class="CharOverride-3">Bu nasıl işgüzarlık böyle? İnsanlar ne kadar da düşüncesiz, anlayışsız... Hatta bencil... Ayıp bu ama ayıptan anlayan kim?... Herkes işi görülene kadar dost işte...  </span></p>
			<p class="paragraf">Sabah sabah sinirleri öyle bozulmuştu ki, telefonu komodine sertçe vurup yattı yine.  </p>
			<p class="paragraf">“Yavaş olsana Esin” dedi eşi uykulu ama tavırlı bir sesle... “İnsan uyuyor burada...”  </p>
			<p class="paragraf">Karşılık vermedi Esin... Kırk dakikası daha vardı uyumak için. Kimse uğruna feda etmeyecekti. Ne kadar kızgın da olsa gözlerini kapadığı an, dalıverdi hemen.  </p>
			<p class="paragraf">Kulaklarında patlayan öfkeli bir sesle sıçrayıp kalktı sonra.  </p>
			<p class="paragraf">“Uyan artık! Bu nasıl sorumsuzluk!”  </p>
			<p class="paragraf">Eşi telaşla fırlamıştı yataktan. Aceleyle banyoya koşturup sinirle çarptı kapıyı. Küçük Ali de gürültüden korkmuş, heyecan içinde dalmıştı yatak odasına.  </p>
			<p class="paragraf">“Hay Allah!” dedi Esin telefonun saatine bakarken. “Uyuyakalmışım.”  </p>
			<p class="paragraf">Esra’nın telefonuyla uyandığında alarmı kapatmış olmalıydı farkında olmadan.  </p>
			<p class="paragraf">“Nasıl yaptım ben bu aptallığı... Alarmı kapatmışım resmen, el alışkanlığı işte... Hay ben kafama...”  </p>
			<p class="paragraf">Esra da aramaya başlamıştı işte. Çoktan çıkmaları gerekiyordu aslında.  </p>
			<p class="paragraf">“Bu sabah kahvaltı hazırlayamayacağım, herkes giyinsin beş dakika içinde fırlıyoruz” dedi Esin. “Sana da okuldan poğaça ve süt alırız Ali olur mu?”  </p>
			<p class="paragraf">Ali’nin canına minnet... Zaten hiç sevmiyor sabah kahvaltılarını...  </p>
			<p class="paragraf">“Olur” dedi. “Meyveli süt alırım ben...”  </p>
			<p class="paragraf">Ne var ki Esin’in eşi bu kadar toleranslı değil...  </p>
			<p class="paragraf">“Ofiste kahvaltı yapmaya vaktim yok benim” diye seslendi banyodan. “Erken saatte toplantım var. Adamlar yurtdışından geliyor. Bekletemem kimseyi. Aç açına geçiremem bütün sabahı...”  </p>
			<p class="paragraf">“Peki” dedi Esin. “Sonuçta ailemizi geçindiren sensin...”  </p>
			<p class="paragraf">Eşinin filtre kahvesini, rafadan yumurtasını, kızarmış ekmeklerini ve en sevdiği kahvaltılıklarını hızlıca hazır edip Ali’yi kaptığı gibi çıktı evden.  </p>
			<p class="paragraf">Müdürle görüşeceği vakti çoktan kaybetmişti kahvaltı hazırlarken. Esra da “Nerede kaldın?” diye üst üste çaldırıp duruyordu zaten. Sabah sabah canı burnundaydı Esin’in. Eğer bir daha çaldırırsa telefonu açıp ağzına geleni söyleyecekti ama sustu neyse ki.  </p>
			<p class="paragraf">“Ödevlerim yine evde kalmış!” diye telaşlanmaz mı Ali? “Öğretmen kızacak yine bana. Hep senin yüzünden, yardım etmiyorsun bana. Hiç yardım etmiyorsun...”  </p>
			<p class="paragraf">“Eyvahlar olsun!” dedi. “Ödevler mi yok yine?”  </p>
			<p class="paragraf">Ali, üzgün ve ağlamaklıydı.  </p>
			<p class="paragraf">“Üzülme bir tanem, ben öğretmenini arayıp konuşacağım. Sen ödevlerini yaptın sonuçta...”  </p>
			<p class="paragraf">“Yaptım ama nerede, yok işte yok!”  </p>
			<p class="paragraf">Esra aramaya başlamıştı işte yine. İyice geriliyordu Esin.  </p>
			<p class="paragraf">“Ödevlerin senin sorumluluğunda ama Ali...”  </p>
			<p class="paragraf">“Yaptım ki zaten ödevimi... Ama çanta hazırlamak ikimizin göreviymiş öğretmen öyle dedi. Ertesi gün hangi ders varsa annenizle birlikte akşamdan çantanızı hazırlayın dedi. Sen yardım etmiyorsun ki!”  </p>
			<p class="paragraf">“Ben öğrenciyken bütün işimi kendim yapıyordum. Çantamı da önlüklerimi de kendim hazırlıyordum Ali. Biraz sorumluluk alacaksın ama sen de. Öyle parka gelir gibi gelinmez okula.”  </p>
			<p class="paragraf">“İyi ama ben daha önce hiç öğrenci olmadım ki, ne bileyim? Yardım etsen ne olur ki sanki?”  </p>
			<p class="paragraf">Bu kez Esin çok üzgün hissetti kendini. Küçücük bir çocuktan fazla sorumluluk beklediğini fark etti. Ali’nin ilgiye ve yardıma ihtiyacı vardı tabii ki... Sürece annesiyle birlikte alışmaya hakkı vardı. Onu çok yalnız bıraktığı için kızdı kendine.  </p>
			<p class="paragraf">“Haklısın bir tanem” dedi. “Söz veriyorum bir daha olmayacak.”  </p>
			<p class="paragraf">Ali’yi okula bırakıp koşar adım arabaya geri döndü Esin. Müdürü gün içinde arayıp durumu izah ederdi nasıl olsa. Varsın ilgisiz bir anne olduğunu düşünsünler. Yapacak hiçbir şey yoktu şu an.  </p>
			<p class="paragraf">Yirmi dakika gecikmeyle de olsa Esra’yı aldı evinden.  </p>
			<p class="paragraf">“Geç kalma diye sabahın altısında aradım seni aşkolsun” dedi Esra yüzü beş karış... “Kardeşim de ağaç oldu dışarıda...”  </p>
			<p class="paragraf">“Uyuyakalmışım işte. Yapacak bir şey yok...”  </p>
			<p class="paragraf">“Her sabah hep böyle misiniz siz? Çok zor işiniz... Evde çocuk var, koca var. Onlara da yazık... Ne işe ne okula yetişebilirler...”  </p>
			<p class="paragraf">“Her sabah böyle değiliz merak etme. Bugün işler karıştı biraz. Uykum bölününce toparlayamadım.”  </p>
			<p class="paragraf">“Allah’tan altına araba çekmiş şirket yoksa elin ayağın birbirine dolanacak senin. Bize araba vermiyorlar şirketten tabii. Biz her zaman her koşulda hep zamanında yetişiriz her şeye çünkü...”  </p>
			<p class="paragraf">Esra’nın cüreti iyice canını sıkıyordu Esin’in. Sayesinde güne büyük bir kargaşayla başlamışlardı ama üzerine alındığı yoktu hiçbir şeyi... “Haddini aşmak buna denir!” diye düşündü Esin. “Yüz verirsen böyle olur işte...”  </p>
			<p class="arabaslik_sol">“Sayın Evet” Nerede Yanlış Yapıyor?  </p>
			<p class="paragraf">Esin’in bir varlık ve benlik alanı yok aslında. Üstelik bunu bir yaşam düzeni olarak kabul ediyor. Hayat sadece böyle akarmış gibi...  </p>
			<p class="paragraf">Sevdiklerinin ona aniden ihtiyacı olabilir kaygısıyla geceleri yatarken cep telefonunu bile kapatmıyor. Öğrencilik yıllarından beri başkalarının önceliğine alan yarattığından kendiyle ilgili önceliklere sahip değil...  </p>
			<p class="paragraf">İyi eğitimli, başarılı bir çalışan ve ebeveyn olduğu halde özgüveni yok. İşyerinin aracıyla kimsenin işini halletmek zorunda olmamasına rağmen çalışma arkadaşına hayır demekten çekiniyor, çünkü belli ki ofiste hakkında konuşuluyor ve Esin kimsenin kötü eleştirilerine, yergilerine maruz kalmak istemediği için arkadaşının yersiz isteklerini bile geri çevirmiyor. Sınırlarının ihlal edilmesine öylesine izin vermiş ki, alt pozisyonunda çalışan biri bile özel işlerini halletmek için uygunsuz saatlerde onu arama cüretini bulabiliyor kendinde.  </p>
			<p class="paragraf">Esin, bu esnek tutumu sayesinde işyerindeki huzurunu koruyacağına inanmış bir kere. Kimseyle arası kötü olmasın diye, özel alanının fütursuzca istila edilmesine fırsat veriyor.  </p>
			<p class="paragraf">Nasıl bir anne olarak göründüğüyle ilgili kaygıları var ancak sınırları öylesine istila edilmiş ki çocuğuyla sağlıklı ilişki kurmakta zorlanıyor. Öncelikleri net ve tutarlı olmadığından, çocuğuna karşı sorumlulukları başkalarının ondan taleplerine göre öne alınabilir ya da ötelenebilir bir hal almış. Oysa süreç içinde çocuğun karşılanmayan ihtiyaçları annesinden daha da büyük beklentilerde bulunmasına, ilgi arzulamasına neden olacaktır ki Esin’in çocuğuyla sağlıklı bir sınırı olmadığı için bu kez Ali tarafından da sınırları yüksek ölçüde istila edilmeye başlayacaktır.  </p>
			<p class="paragraf">Eşi daha büyük bir şirkette, daha büyük sorumluluklar aldığı ve daha fazla para kazandığı için Esin’in ona karşı toleransı giderek genişlemiş. Sınırları bu anlamda da fazlasıyla aşılmış. Oysa Esin de çalışıyor, para kazanıyor, evinin geçimine katkıda bulunuyor ancak eşiyle arasında bu anlamda sağlıklı sınırlar oluşmadığı için ona hayır demekte hayli zorlanıyor hatta kalkışmıyor bile. Kendi yaptığı işi eşininkinden daha az değersiz buluyor, eşinin de bu bakış açısına sahip olmasında bir haksızlık görmüyor.  </p>
			<p class="paragraf">“Hayır, bu sabah kahvaltı hazırlayamam çünkü benim de yetişmem gereken bir işim var” demeyerek, varlık ve benlik sınırlarına aslında kimsenin saygı göstermemesine bir anlamda kendi fırsat sunuyor.  </p>
			<p class="paragraf">Bu durumda günü doğru kurgulamak için ihtiyaç duyulan sağlıklı çözüm ne olabilir?  </p>
			<p class="paragraf">Birlikte bakalım...  </p>
			<p class="arabaslik_sol">1. Öncelikleri doğru sıralamak:  </p>
			<ul>
				<li class="paragraf ParaOverride-5">İşimde verimli olabilmem için uykumu iyi almalıyım. Telefonla kimsenin beni yerli yersiz aramasına izin veremem. Uykum benim özel alanım ve tabii ki önceliklerim arasında. O halde gece yatarken telefonumu kapatırım. Bana acil ihtiyacı olabilecek insanlar için ya özel bir numara alırım ya da acil durumlarda aranması gereken kurumların ve kişilerin listesini veririm.  </li>
				<li class="paragraf ParaOverride-5">Kimsenin özel işlerini kendi programımı aksatmak uğruna yapmak zorunda değilim. İşyerinden aldığım araç, işe gidip gelmem ve toplantılara yetişmem için bana özel tahsis edildi. Arkadaşıma “Bu konuda sana yardımcı olamayacağım. Benim başka bir programım var. Hayır, seni almaya gelemem, mümkün değil, yapabileceğim başka bir şey yok” derim.  </li>
			</ul>
			<p class="arabaslik_sol">Etkili hayır hangisidir?  </p>
			<p class="paragraf"><span class="CharOverride-1">1.</span> “Hayır, gelemem, çok üzgünüm...” demek, yaptığınız işin içinde kendi adınıza suçluluk hissettiğinizi gösterir. Aslında gitmeniz gerek ama üzgünsünüz, gidemiyorsunuz. Yaptığınız şeyde bizzat kendinizi de suçlu buluyorsunuz ki bu tutum karşı tarafı haklı çıkarır. Haksızlığa uğradığını hissettirir. Çünkü siz bile yapamadığınız şey için fazlasıyla üzgün olduğunuzu açıkça ifade ediyorsunuz.  </p>
			<p class="paragraf">Etkili bir hayırın içinde suçluluk, korku ve endişe yoktur.  </p>
			<p class="paragraf">“Hayır, seni almaya gelmem mümkün değil. Benim başka bir planım var. İşyerinde görüşürüz, hoşça kal...”  </p>
			<p class="paragraf">Tereddütsüz, kaygısız, kararlı, saygılı, dirençsiz ve en önemlisi de suçluluk hissi barındırmayan, kendinden emin bir hayır varlık ve benlik alanınızın en güçlü muhafızıdır.  </p>
			<p class="paragraf"><span class="CharOverride-1">2.</span> Çözüm bulma sorumluluğu sizin vazifeniz değil. Etkili hayırlardan biri de size ait olmayan yüklerin altına gönüllü girmemenizdir.  </p>
			<p class="paragraf">“Gelemiyorum ama taksiyle mi gitsen ya da öğle paydosunda ben seni götürüp getirsem olmaz mı?” yaklaşımı da tıpkı “üzgünüm” sözündeki gibi kendinizi hâlâ suçlu hissettiğiniz sonucuna ulaştırır sizi. Her şeyden önce karşı tarafı memnun etme işini kendinize görev biçtiğinizi ve eğer bu işi yapamazsanız büyük ayıp etmiş olacağınızı açıkça ortaya koymuş olursunuz. Sizden talepte bulunan kişiye, aslında onun bu talepte ne kadar haklı olduğunu ancak sizinse suçlu olduğunuzu kabul etmeniz demektir bu yaklaşım.  </p>
			<p class="paragraf">Dolayısıyla kimse size karşı kendisini suçlu ve hadsiz hissetmez. Bilakis görevinizi yerine getirmediğiniz için sizi suçlamaya hakkı olduğunu bile düşünür.  </p>
			<p class="paragraf">Sizinle hiç ilgisi olmayan bir konuya çözüm ortaklığı etme çabanız, sizi düşünceli ve iyi bir insan yapmaz. Tam tersine arkadaşına karşı asli vazifesini yerine getirmekten bile çekinen bir bencil olduğunuz algısı doğar.  </p>
			<p class="paragraf ParaOverride-2">Dolayısıyla ideal cümle olan “Hayır, seni almaya gelmem mümkün değil. Benim başka bir planım var. İşyerinde görüşürüz, hoşça kal...” gayet yeterli ve kararında bir yaklaşımdır. Bu durumda ne bencil olursunuz ne de kendinizi suçlu hissedersiniz. Sadece uygun değilsinizdir, başka bir önceliğiniz vardır, hepsi bu...  </p>
			<ul>
				<li class="paragraf ParaOverride-5">Öncelikleri doğru sıralamak konusuna, örnek hikâyenin üzerinden devam edelim o halde:  </li>
			</ul>
			<p class="paragraf">Önce çocuğumu uyandırmalı, çantasını hazırlamalı ve ona kahvaltısını yaptırmalıyım. Bunun dışında hiçbir emrivaki yüzünden önceliğimi değiştiremem. Ayrıca bugün okulda müdürüyle görüşmem olduğu için, eşimle uzun uzadıya ilgilenemeyeceğim. Ne giyeceğine kendi karar verecek, kahvaltısını da kendi hazırlayacak.  </p>
			<p class="paragraf">“Sevgilim ben Ali’yi doyurup çıkıyorum. Bugün kahvaltıda yalnızsın. Seni seviyorum. Akşama görüşürüz...”  </p>
			<p class="paragraf">“Ama ben ofise aç gidemem, toplantılarım var...”  </p>
			<p class="paragraf">“Sana kahvaltı hazırlarsam Ali’nin işini halledemem. İşe de geç kalırım. Bugün sana yardımcı olamayacağım.”  </p>
			<p class="paragraf">Önceliklerinizi sürekli değiştirirseniz ne olur?  </p>
			<p class="paragraf">Sadece karmaşa yaşarsınız ve ihlal edilen sınırlarınız yüzünden hiçbir işiniz idealinizdeki gibi sonuçlanmaz, giderek mutsuzlaşan hatta birtakım psikolojik sorunlar yaşayan birine dönüşürsünüz. Ne kendinizi memnun edebiliyorsunuzdur artık, ne de başkalarını...  </p>
			<p class="paragraf ParaOverride-2">Daha çok sevilmek, sayılmak, huzur ortamında yaşamak, çatışmadan uzak kalmak uğruna gözden çıkardığınız sınırlarınız hapishanenize dönüşür.  </p>
			<p class="paragraf">Hayır diyemediğinizde, özgür değilsinizdir. Yaşamınızın ipleri başkalarının elindedir. Hayatınızdaki herkes iplerinizden çekiştirerek oradan oraya savuruyordur sizi. Ne bir yere ulaşabiliyorsunuzdur artık ne de kim olduğunuzu ve aslında ne istediğinizi düşünecek kadar gücünüz kalmıştır.  </p>
			<p class="arabaslik_sol">2. İdeal sınırı bulmak:  </p>
			<p class="paragraf">“Sınır” nedir, hangi durumlarda hayır denmelidir?  </p>
			<p class="paragraf">Sınırlar, katı kurallar ve prensipler değildir. Başkalarına ördüğünüz duvarlar da olamaz... Sizi ulaşılmaz değil, sağlıklı ve mutlu kılmak üzere işlevsel olmalıdır sınırlarınız.  </p>
			<p class="paragraf">Birine hayır derken niyetinizden emin olun muhakkak.  </p>
			<p class="paragraf">Gerçekten yapmak istemediğiniz bir şeyi mi geri çeviriyorsunuz, yoksa birinin canını sıkmak, haddimi bildirmek, tabiri caizse onu bozmak için mi?  </p>
			<p class="paragraf">Çünkü niyetiniz her neyse, ikisinde de başarılı olacaksınızdır.  </p>
			<p class="paragraf">Sonrasında “Altı üstü geri çevirdim ama benimle tartışmaya başladı, halbuki amacım bu değildi” diye yakınırken kendinizi kandırdığınızın farkında olmak istemeyebilirsiniz.  </p>
			<p class="arabaslik_sol">3. Uygulamada tutarlılık:  </p>
			<p class="paragraf">“Hadi madem, bu sefer de böyle olsun” diyenlerdenseniz, hayır diyebilme becerisine sahip olabilmeniz sizi hiçbir zaman tatmin etmeyecektir. Sözde hayır diyebilen, sınırları olan, özgüveni sağlam, varlık ve benlik alanı güvende biriymişsiniz gibi görünseniz de, bu aslında sadece idealinizdeki siz...  </p>
			<p class="paragraf">Pratikteki siz, uygulamada zayıf kaldığı sürece bir “Sayın Evet” olmaya devam edersiniz.  </p>
			<p class="paragraf">Burada amaç hayır demek değil, hayıra sahip çıkmak...  </p>
			<p class="paragraf">“Hayır ben kesinlikle borç para vermem ama bu seferlik böyle olsun bakalım, seni kırmayayım” yaklaşımı gayet acıklı değil mi?  </p>
			<p class="paragraf">Aslında sınırlara sahip çıkma arzusu var, ancak irade gücü yok...  </p>
			<p class="paragraf">Dilde bir hayır duruyor ama varlık ve benlik alanı ihlale gayet açık ve müsait.  </p>
			<p class="paragraf">İkna edilebilir olmak, bir tür güvensizliktir.  </p>
		</div>
	</body>
</html>