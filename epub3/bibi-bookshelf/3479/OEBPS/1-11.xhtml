<html xmlns="http://www.w3.org/1999/xhtml">
	<head>
		<title>1-11</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:8e8790d7-674c-45a8-97e9-afc1d7c23f5b" name="Adept.expected.resource"/>
	</head>
	<body id="x1-11" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabas1" id="_idParaDest-4">II. BÖLÜM  </p>
			<p class="anabas2">HAYIR DİYEMEYENLER KULÜBÜ  </p>
			<p class="paragraf"><span class="CharOverride-3">“Bu hayatın yarısı çok hızlı evet demekle, diğer yarısı da zamanında hayır diyememekle geçiyor.”</span>  </p>
			<p class="paragraf ParaOverride-7">Josh Billings  </p>
			<p class="paragraf ParaOverride-2">Aristoteles, insan yaşamının mülklerini üç sınıfa ayırır:  </p>
			<p class="paragraf"><span class="CharOverride-1">1.</span> Bir kimsenin ne olduğu (kişiliği)  </p>
			<p class="paragraf"><span class="CharOverride-1">2.</span> Bir kimsenin neye sahip olduğu (malı mülkü)  </p>
			<p class="paragraf ParaOverride-2"><span class="CharOverride-1">3.</span> Bir kimsenin neyi temsil ettiği (başkalarının düşüncesinde nasıl bir imaja sahip olduğu)  </p>
			<p class="paragraf">Mutluluk-mutsuzluk, hayattan hoşnut olma çabası nefes aldığımız sürece sorguladığımız kavramlardır ki bu kavramları dış dünyamızda olup bitenler üzerinden sorgular ve anlamlandırmaya çalışırız. Dış dünyada olanlarsa bizim içdünyamızdaki olayları ve durumları değerlendirmemizle bir cevap bulur. Yani aslında olaylar dışarıda “olur” ama biz içimizde onlara birtakım anlamlar yükleriz ve kendimizce cevaplandırmış oluruz. Bir anlamda dışarıda olanlar içimize yansır ve hayatta peşine düştüğümüz soruları yanıtlamamız için gereken kapıları açarlar.  </p>
			<p class="paragraf">Jung’un dediği gibi de özetleyebiliriz aslında: “Yaşamımızdaki <span class="CharOverride-3">dışsal</span> olayların tümü rastlantıdır. Bana her zaman böyle olmuştur. Bu, kaderin bir marifeti. Yalnız içimdekilerin bir niteliği ve kalıcı bir değeri oldu. Sonuçta dışsal olayların tümü silikleşti. Belki de zaten <span class="CharOverride-3">dış</span> olaylar o kadar da önemli değillerdi ya da içsel gelişmemin aşamalarıyla örtüştükleri oranda önemliydiler...”  </p>
			<p class="paragraf">Jung’un ifade ettiği gibi yalnızca içsel deneyimlerle bir şeyleri inşa edebiliriz. Dışarıda olan biten her şey zaten yok olacaktır. Bu kıymetli bakış açısı hayattan neyi almanız gerektiği konusunda da bizlere sunulan bir sihir gibidir adeta. Stoacı filozof Epiktetos, yüzlerce yıl öncesinden Jung’un ruhuna dokundu ve o kendi felsefesinde bu durumu şöyle özetledi: “İnsanları mutsuz eden şey olanlar değil, o olanlara yol açan prensiplerdir.” Prensiplerimiz ve paradigmalar bir anlamda yaşam yazılımlarımızın bir parçası gibidir. Bir bilgisayar programının çalışma amacı bellidir. Word programında bir şeyler yazarsınız, video oynatıcı sadece görüntüleri izlemeniz için vardır. İnsanlar da içsel prensipleri doğrultusunda kendi eylemlerini gerçekleştirirler. Yazılım dediğimiz şey karakterimizse, prensiplerimiz bizim programlarımızın çalışmasını sağlayan komutlardır.  </p>
			<p class="paragraf">“Bizim elimizde olan tek şey, verilmiş olan kişiliği olabildiğince yararlı bir biçimde kullanmamız, yani sadece ona uygun çabalara girişmemiz ve o kişiliğe tam uygun bir eğitim türünü almaya çalışmamızdır; ayrıca başka türlerden kaçınmamız, yani bu kişiliğe uygun konumu, uğraşıyı ve yaşam biçimini seçmemizdir” der Schopenhauer, <span class="CharOverride-3">Yaşam Bilgeliği Üzerine Aforizmalar</span> adlı eserinde.  </p>
			<p class="paragraf">Hayır demek hayata karşı güçlü bir duruş sergilemektir.  </p>
			<p class="paragraf">Zaman zaman hayır demek zor olabilir. Seçim yapmak gerektiğinde pek çok motivasyonla verilir kararlar. Seçim bir terazinin iki kefesi arasında gider gelir.  </p>
			<p class="paragraf">Sonuçların çoğunlukla lehte olması arzulanır. Ancak bazen durum kontrol edilemez bir noktaya varır ve seçimler asla kişinin kendi adına yapılmış olmaz.  </p>
			<p class="paragraf">Zihninizin bir radyoya benzediğini hayal edin, zaman zaman keyifle dinlediğiniz şarkının arasına karışan cızırtılar duyarsınız. Araya karışan bu cızırtılar başka yaşamların sizin frekansınızı kontrol etmeye yönelik davranış ve tutumları olabilir. İçten içe bu sesi kısmaya çalışırsınız ama bu kez de araya bambaşka sesler karışır. İşler kontrolden çıkarsa başka insanların sevdiği ama sizin dinlemekten hiç de keyif almadığınız şarkıları dinleyerek zaman geçirmek zorunda kalabilirsiniz.  </p>
			<p class="paragraf">Zihninizi esir alan düşünceler yaşamınızdaki hayırları çalar.  </p>
			<p class="paragraf">Hayır diyememenin hayata büyük yan etkileri vardır. Bu büyük yan etkiler hemen kendini hissettirmese de bir süre geçtikten sonra omuzlarınıza binebilir. Evet demek önceleri size kendinizi iyi hissettirebilir ancak ya evet dediğiniz şey aslında yapamayacağınız bir şeyse ne olacak?  </p>
			<p class="paragraf">Tabii ki içsel dengeler de sosyal dengeler de bozulacak hatta muhtemelen bir süre sonra işler içinden çıkılamaz bir hal alacak.  </p>
			<p class="paragraf">Nasıl mı?  </p>
			<p class="paragraf">Öncelikle hayır diyememenin yan etkileri üzerinde duralım.  </p>
			<p class="paragraf ParaOverride-2">Hayır diyememenin yan etkileri nelerdir?  </p>
			<p class="paragraf"><span class="CharOverride-1">1. </span>İstemediğiniz şeyleri yaparak zaman kaybedersiniz.  </p>
			<p class="paragraf"><span class="CharOverride-1">2.</span> Enerjiniz gereksiz alanlarda tükenmeye başlar.  </p>
			<p class="paragraf"><span class="CharOverride-1">3.</span> Özsaygınızı yitirmeye başlarsınız.  </p>
			<p class="paragraf"><span class="CharOverride-1">4.</span> Kendi elinizle kişisel sınırlarınızı ihlal edersiniz ki bu uzun vadede benlik sorununa bile dönüşür.  </p>
			<p class="paragraf"><span class="CharOverride-1">5.</span> İletişim beceriniz körelir.  </p>
			<p class="paragraf"><span class="CharOverride-1">6.</span> Kaygılı bir duygu-durumuna hapsolursunuz.  </p>
			<p class="paragraf"><span class="CharOverride-1">7.</span> Gerçek bir yaşamdan uzaklaşırsınız.  </p>
			<p class="paragraf ParaOverride-2"><span class="CharOverride-1">8.</span> Kendinizle kurduğunuz samimiyet sarsılır ve kendinize yabancılaşırsınız.  </p>
			<p class="paragraf">Bu tıpkı ağrınızı geçirmek için aldığınız ilacın bünyenizde yarattığı olumsuz etkilere yenik düşmeniz gibidir aslında.  </p>
			<p class="arabaslik_sol">Önemsiz Hayır Yoktur  </p>
			<p class="paragraf">“Çay sevmiyorum ama olsun. Bir tane alabilirim” demek uyumlu bir insan olduğunuz algısını destekler. Kabul...  </p>
			<p class="paragraf">Ne içeceği konusunda bile sorun çıkarmayan biri olarak yormayan, zorlamayan biri olarak sempati dahi yaratabilirsiniz.  </p>
			<p class="paragraf">“Ne tatlı bir insan bu” diye bile düşünebilirler hakkınızda.  </p>
			<p class="paragraf">Ancak olmadığınız biri gibi göründüğünüzün kendiniz bile farkında değilsinizdir o anda.  </p>
			<p class="paragraf">Bazen çay içen, bazen çay içmeyen biri olarak zaman içinde iletişim halinde olduğunuz ortamda flulaşmaya, giderek görünmez olmaya başlarsınız.  </p>
			<p class="paragraf">Garip değil mi?  </p>
			<p class="paragraf">Sadece “Hayır ben çay içmem” demediğiniz için bile olduğunuz halinizi ortaya koyamayarak, varlık ve benlik sınırlarınızı silikleştirerek bir süre sonra görünmeze dönüşürsünüz.  </p>
			<p class="paragraf">Peki, varlık ve benlik sınırlarınız silikleşmeye başladığında iş nereye varır?  </p>
			<p class="paragraf">Fikirleriniz önemini yitirir, düşüncelerinizi kabul ettirmek için vereceğiniz mücadele artar, ikna etme beceriniz düşer, güven vermediğiniz düşüncesiyle kendinizi sorgulamaya başlarsınız, kim olduğunuz hakkında içsel yüzleşmelerle çatışmak zorunda kalırsınız.  </p>
			<p class="paragraf">Neyi nasıl tercih edip etmediğiniz hakkında kendinize karşı bile net bir varlık koyamazsınız ortaya.  </p>
			<p class="paragraf">Dünyanın en basit sorusu gibi görünse de aslında gayet mühim bir seçim yöneltiyorum şu an size:  </p>
			<p class="paragraf"><span class="CharOverride-3">“Yumurtayı nasıl seversiniz?”  </span></p>
			<p class="paragraf">Çok mu basit?  </p>
			<p class="paragraf">Güzel...  </p>
			<p class="paragraf">O halde cevabınıza gelelim.  </p>
			<p class="paragraf">“Rafadan yerim.”  </p>
			<p class="paragraf">“Omlet isterim.”  </p>
			<p class="paragraf">“Kayısı kıvamında tercih ederim.”  </p>
			<p class="paragraf">“Fark etmez...”  </p>
			<p class="paragraf">“Fark etmez” cevabı hayır diyemeyenlerin yedek cümlesidir.  </p>
			<p class="paragraf">Ne kadar çok kullanırsanız, o kadar yabancılaşmaya başlarsınız kendinize. Bir süre sonra bırakın ne istediğinizi söyleyip ne istemediğinizi açıklamayı, evde kahvaltı hazırlarken bile “Fark etmez. Öyle de yerim, böyle de...” sonucuna varırsınız ki bu varlık ve benlik sınırlarınızın artık iyice silikleşmeye başlamış olduğunun bir göstergesidir ve aslında acıklı bir sonuçtur.  </p>
			<p class="paragraf">Yumurtayı aslında nasıl sevdiğinizin bile farkında değilsiniz...  </p>
			<p class="paragraf">“Öyle de olur, böyle de, fark etmez...” cevabını sadece yumurta seçerken vermediğinizi, hayatınızın her alanında bu yaklaşıma sahip olduğunuzu hayal edin bakalım bir de.  </p>
			<p class="paragraf">“İstediğim ilişki bu değil ama fark etmez. Hiç yoktan iyidir.”  </p>
			<p class="paragraf">“Evet dediğim bir işte çalışmıyorum, evet demek zorunda kaldığım işi yapıyorum ama fark etmez...”  </p>
			<p class="paragraf">“Borç vermek istemiyordum ama nasılsa borcunu öder. Şimdilik parasız kaldım ama fark etmez. İdare ederim.”  </p>
			<p class="paragraf">“Bana istemediğim sözlerle hitap etti ama sonuçta niyeti kötü değildi. Hakkımda yanlış bir fikre sahip ama fark etmez.”  </p>
			<p class="paragraf">“Eve erken dönmek istediğimi söyleyebilseydim keşke. Çok uykusuz kaldım ama fark etmez.”  </p>
			<p class="paragraf">“Bu filme gitmek istemediğimi söyleyemedim ve üç saat can sıkıntısından öldüm. Hayır diyebilirdim ama fark etmez. Altı üstü bir film işte...”  </p>
			<p class="paragraf">“Birbirimiz için doğru insanlar olmadığımızı hissediyordum ama teklifine hayır diyemedim. Şimdi mutsuzum ve köşeye sıkışmış hissediyorum ama fark etmez... Nasılsa o beni seviyor.”  </p>
			<p class="paragraf">Bu liste böylece uzar gider ve çok daha acıklı hallere hatta belki geri dönüşü olmayan sonuçlara bile ulaşır.  </p>
			<p class="paragraf">Varlık ve benlik sınırı, hayır diyebilen, ne istediğini ve ne istemediğini iyi bilenlerin inşa edebildiği, yaşam kalitesini arttıran güçlü ve özel bir alandır.  </p>
			<p class="arabaslik_sol">Daha Çok Sevilmek İçin Evet Diyenler, Sonunda Yalnız Kalırlar  </p>
			<p class="paragraf">Çoğu insan ait olduğu sosyal çevre, arkadaşları, iş yaptığı insanlar ve ailesi tarafından sevilmek ister. Başkalarının gözünde kibar, uyumlu, iyi niyetli biri olarak görülmeyi arzulayabilir.  </p>
			<p class="paragraf">Onların ilgisini, beğenisini, hakkındaki olumlu görüşünü yitirmemek için kendi gibi davranmaktan imtina edebilir. Yersiz fedakârlıklarda bulunabilir. Kendisine yöneltilen her talebi mümkün olduğunca karşılamaya çalışabilir hatta bunun için zorunlu bile hissedebilir.  </p>
			<p class="paragraf">İş giderek herkesi memnun etme çabasına bile dönüşür.  </p>
			<p class="paragraf">İşte onlar <span class="CharOverride-3">Hayır Diyemeyenler Kulübü</span>’nün birer üyesidirler aslında. Varlık ve benlik sınırlarını kendi elleriyle ihlal ederek, flulaşmaya, hatta giderek buharlaşmaya, karakter erozyonuna sürüklenmeye başlamış olanlardır.  </p>
			<p class="paragraf">Siz de bu kulübün bir üyesi olabilir misiniz acaba?  </p>
			<p class="paragraf">Eğer yapmak istemediğiniz halde sürekli bir şeylere evet diyorsanız, kaybetme korkusuyla hayır demekten çekiniyorsanız, başkalarını mutlu etme çabanız abartılıysa, hayır dediğinizde kendinizi suçlu hissediyorsanız, sürekli uyumlu olmaya ve insanlara kendinizi sevdirmeye çalışıyorsanız, yapamayacağınız sorumlulukların altına gözünüzü kırpmadan giriyor ve sonrasında pişman oluyorsanız, kimsenin yapmak istemediği işleri yapmak zorunda kalıyorsanız, hayır demek sizin açınızdan kötü olmakla eşdeğerse, sınırlarınızı koruyamıyorsanız, fırsatları kaçırmaktan korkuyorsanız, tipik bir Hayır Diyemeyenler Kulübü üyesisiniz demektir.  </p>
			<p class="arabaslik_sol">Selam Sayın Evet!  </p>
			<p class="paragraf">Bu kitap yaşamınızın sorumluluğunu almanız, varlık ve benlik sınırları güçlü bir birey olmanın temel prensiplerine hâkim olarak, yaşam kalitenizi artırabilmeniz amacıyla yazıldı.  </p>
			<p class="paragraf">Muhtemelen çevrenizde sizden sürekli beklenti içinde olanların sayısı hiç de az değil... Çocuklarınız, arkadaşlarınız, sevgiliniz, eşiniz, iş arkadaşlarınız, patronunuz hatta bakkalınız, manavınız, kuaförünüz, berberiniz...  </p>
			<p class="paragraf">Herkes her an sizden bir şeyler isteme hakkını kendinde buluyor.  </p>
			<p class="paragraf">“Banka işlerini sen halleder misin sevgilim?”  </p>
			<p class="paragraf">“Evet...”  </p>
			<p class="paragraf">“Benim için hastane randevusu alabilir misin?”  </p>
			<p class="paragraf">“Evet...”  </p>
			<p class="paragraf">“Öğle paydosunda dışarıda yemek yiyelim mi?”  </p>
			<p class="paragraf">“Evet...”  </p>
			<p class="paragraf">“Bu akşamki yemekte beni yalnız bırakmazsın, muhakkak gelirsin değil mi?”  </p>
			<p class="paragraf">“Evet...”  </p>
			<p class="paragraf">“Benim için toplantı notlarını sen raporlaştırır mısın?”  </p>
			<p class="paragraf">“Evet...”  </p>
			<p class="paragraf">“Zor durumdasın ama bana biraz borç verebilir misin?”  </p>
			<p class="paragraf">“Evet...”  </p>
			<p class="paragraf">“Başka müşteriye randevu yazdık, siz bir saat daha erken gelir misiniz?”  </p>
			<p class="paragraf">“Evet...”  </p>
			<p class="paragraf">“Sana sormadan organize olduk ama hafta sonu aile kahvaltısında buluşur muyuz?”  </p>
			<p class="paragraf">“Evet...”  </p>
			<p class="paragraf">“Çilekli bulamadığım için alerjin olduğu halde sana çikolatalı dondurma aldım, yersin değil mi?”  </p>
			<p class="paragraf">“Evet...”  </p>
			<p class="paragraf">Ama sizin de kendiniz olmaya hakkınız var değil mi çok değerli Sayın Evet? Kendinize neler ettiğinizin farkında mısınız?  </p>
			<p class="paragraf">Bir Sayın Evet’e dönüşerek, zamanınızı, enerjinizi, kişiliğinizi, benliğinizi, karakterinizi, özgünlüğünüzü, varlığınızı, potansiyelinizi ne kadar da hoyratça kullandığınızı, yukarıda sıraladığımız sıradan diyalogların içinde bile rahatlıkla görebiliyor olmalısınız.  </p>
			<p class="paragraf">Hayatınızdaki insanları memnun etmeye çalışırken, aracınızın ön camı fazlasıyla kirlenmiş, görüş mesafeniz iyice azalmış olabilir.  </p>
			<p class="paragraf">Oysa hayır diyebilmek güçlü bir silecektir. Görüş alanınızı genişletir. Hayatınızı daha berrak görmenizi sağlar. Hayır kelimesini hayatınıza soktuğunuzda evetleriniz çoğalacaktır.  </p>
			<p class="paragraf">“Evet, daha mutluyum...”  </p>
			<p class="paragraf">“Evet daha iyi hissediyorum.”  </p>
			<p class="paragraf">“Evet, daha kararlıyım...”  </p>
			<p class="paragraf">“Evet, kim olduğumu biliyorum.”  </p>
			<p class="paragraf">“Evet, ne istediğimin de, ne istemediğimin de farkındayım...”  </p>
			<p class="paragraf">“Evet, saygı görüyorum.”  </p>
			<p class="paragraf">“Evet, ifade becerim daha güçlü...”  </p>
			<p class="paragraf">“Evet daha sakin ve stressizim...”  </p>
			<p class="paragraf">Bu kitapla birlikte kısırlaşmış zararlı ilişkilerinizden özgürleşmeyi öğrenecek, tutunduğunuz yanlış kalıplardan kurtulmanın yollarıyla tanışacaksınız.  </p>
			<p class="paragraf ParaOverride-2">Hayır diyemediğinizde:  </p>
			<p class="paragraf"><span class="CharOverride-1">1.</span> Kişisel sınırlarınız ihlal edilir.  </p>
			<p class="paragraf"><span class="CharOverride-1">2.</span> Stres ve iş yükünüz artar.  </p>
			<p class="paragraf"><span class="CharOverride-1">3.</span> Arkadaşlıklarınız, ilişkileriniz zarar görür.  </p>
			<p class="paragraf ParaOverride-2"><span class="CharOverride-1">4.</span> Maddi kayıplar verirsiniz.  </p>
			<p class="paragraf">İstemediğiniz şeylere hayır demeyi öğrendiğinizde kendinizi keşfedersiniz. İşte o zaman başkalarının istediği kişi değil, tamamen kendiniz olursunuz. Hayır diyebilmek, sınırlarınızı belirlemenizi sağlar, kimse siz istemediğiniz sürece hayatınıza müdahale edemez, nerede durmaları gerektiğini bilirler. Çünkü siz bunu onlara zaten öğretmiş olursunuz. Hayatınızın her alanında daha sağlıklı, verimli, yaratıcı ve mutlu ilişkiler kurabilmeniz mümkün.  </p>
			<p class="paragraf">Hayır deme cesaretine zaten sahipsiniz. Kullanmayı öğrenin ki içinizdeki bu kas gelişip kuvvetlensin, deneyimlediğiniz olayların ve durumların olumlu, etkili ve verimli sonuçlarıyla bir an evvel tanışın. En önemlisi de zihninizdeki radyonun kumandasını ele geçirin artık. Frekansınızı bozan yabancı sinyaller araya karışarak ritminizi değiştirmesin. Başka kanalların yayın dalgaları hayatınızı işgal etmesin. İstediğiniz yaşam şarkısını özgürce dinleyin.  </p>
		</div>
	</body>
</html>