<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre2">Sınırları Zorlayan Kurtuluşun Eşiğinde Elli Yıl</span></p>
<p class="calibre1"><a id="bookmark1"></a>Necmi Sönmez</p>
<p class="calibre1">Tezer Özlü (1943-18 Şubat 1986) ile hiç karşılaşmadım. Onunla hiç konuşmadım. Onun yaptıkları benim yapmayı isteyip yapamadıklarım. Onun yazdıkları benim yazmayı isteyip yazamadıklarım. Karşı taraftaki "doğru partnerim" olduğunu sanıyorum. Kısa sayılabilecek bir yaşam, yaşanmışlığı gösterişe bulaştırarak, ya da çırılçıplak soyarak ele alan dört kitap; <span class="calibre2">Çocukluğumun Soğuk Geceleri, Yaşamın Ucuna Yolculuk, Eski Bahçe Eski Sevgi, Kalanlar.</span> Sevginin ötesinde bazı şeyleri paylaştığım, konuşabildiğim bir yazar Tezer Özlü. Şimdi, ölümünün beşinci yılında bir anma yazısı olarak kaleme almıyorum bu yazıyı. Onun tüm yaşamını ya da yazdıklarını soyutlayabildiğim nesne bir düzine çengellli iğne. Bu çengelli iğneleri bazen el derime sokabiliyor. Canımı acıtmadan ellerimi çengelleyebiliyorum.</p>
<p class="calibre1">Bir yazar ya da kurtuluşunu arayan bir birey olarak Tezer Özlü'nün yerini belirlemek ilk bakışta oldukça zor olarak görülebilir. Yazınının etkinlik alanı nedir? Bir iç dökme mi? Yaşamın sınırlarını zorlamak mı? Ben yaptım işte demeden ben buyum demek mi? Tezer Özlü parçalanmış metinler arasındaki kurgunun öncülerinden biridir de, denediği ya da yaşadığı hayatı örneklendirmek için mi kendini yazar? Kuşkusuz ki, yazarlık serüveni başından sonuna değin aynı yolu izlemiştir. Geçmişini, geçmişin çok gerisindeki benliğini arayan bir yazarın tutumunu gösterir. Önceleri Varoluşçu kuşağın etkilendiği yazarların Kafka'nın, Beckett'in, Celine'in gölgesinde yazdığını, en sonundaysa "açıkta" yani ustalarından, tutkuyla bağlandığı yazar sevgililerinden bağımsız, kendinde noktalanan bir tarza vardığını görebiliriz. Bağlandığı yazarlardan ona geçen, yazın tekniği ya da metinler arası ilişkiler değil, daha çok bir tutum, yaşam karşısındaki tutumdur. Yazma eyleminin onda edindiği kimlik "çift anlamlı". Ailesini, yakın çevresini, kendisini ele alırken her zaman bir yazar olmak istediğini, dolayısıyla temel kaygısının hep "kendimi nasıl yazmalıyım" olduğu kesindir. Yazını şehirler ya da coğrafya karşısında üstünkörü gibi gözükür. Şehirler gezgini ya da serseri ruhlu gezginkadın imgesi yazınına ender tatlar çeker. Türk yazarlarının yabansı kaldığı bu tat, onda sahicidir. Bir noktadan sonra ne yazarsa yazsın coğrafyanın içine giriyor.</p>
<p class="calibre1">Gökyüzü, ağaçlar, göller hatta o "ahşap ev imgesi"ni sallayan soğuk rüzgârları, yelleri ve fırtınaları bile, yaşamın kendisini savurduğu gibi cümlelerinin üzerinde estirir. Üçüncü kez okunduktan sonra cümlelerinin anlamından çok çığlığı, haykırışlarıyla baş başa bırakır okuru. Bu çığlıklar, ister Anadolu'nun (o çok sevdiği) bozkırlarında ister Orta Avrupa'nın kentlerinde isterse İstanbul'da olsun bir coğrafyanın etkisini taşır. Kısa soluklu paragrafları içinde kendi kuşağının hiçbir üyesinin deneyemediği "açıklığa" ulaşması da değiştirdiği coğrafyaların sonucudur. Coğrafya karşısında bir tür anamorphose (nesnenin aynada görüntüsü, boyutları bozularak, değişerek yansıma) söz konusudur Tezer Özlü'de.</p>
<p class="calibre1">Yazmak onun için neyi ifade ediyordu? Belki de dünyayı tamamıyla parçalamayı, sonra yeniden kurmayı. Ama parçaladıkları daha da ufaltmayı sevdiğini, acılarını, acı çekmesi sevgiymişçesine kabullendiğini bildiğimize göre, çelişkilerini kendi öznelliğine varmak için kullandığına varabiliriz. Hangi anadilden gelirse gelsin, hangi ülkede yaşarsa yaşasın o dile, o ülkeye hep yabancı kalmayı tercih edeceği kesindi. Deliliği söz konusu olunca, bu delilik toplumun ona vurduğu bir yapla. Akıl hastanelerine yatırılmasının yazını üzerinde tanımlama yapacak değeri yoktur. Ama kitaplarını yapılandırabilir. M. Foucault'un söylediği gibi, Tezer Özlü'ye yapıştırılan deliliğin hiçbir aşkın içeriği yok. Kendini olduğu gibi yansıtmak, maskesiz olmak istiyordu, kavrayamadılar. Kendine çektirilenleri anlatırken tüm yaşam zorluklarını başarılı bir yazınsal öğe olarak kurgularına sokması beni daha çok ilgilendiriyor.</p>
<p class="calibre1">Öylesine içli, öylesine derinlere ulaşan çığlıklar atabilmesi için kökeni açık bir çelişkiye (toplumla uyuşmazlığa) ihtiyacı vardı. Belki de topluma-karşı-bir- davranışı, intiharı tercih etmesini, yaşadığı toplumdan kendini dıştalama arzusuna bağlayabiliriz. Ne yazık ki, yakm çevresi de, bu açık yaşamı, olduğu gibi görünme özelliğini kavrayamadı. Tezer Özlü'nün bugün bile üstü kapalı duran özelliklerini açmak için öncelikle saygılı olmak gerekiyor.</p>
<p class="calibre1">O sınırları zorlayan kurtuluşunu bulmuştu. Kurtuluşunun eşiği olarak yaşamını, yazma zorunluluğunu kabul ediyordu. Yaşamı iki ayağı ile tepmesine rağmen yazdıklarının geri planındaki "o anı" yaşıyor olmanın mutluluğu, metinlerinin derinliklerinde gizlidir. Kalemini sadece dünyayı ve kendini kmamak için eline alan yazar. Bunu yaparken hiçbir zaman acıklı değil. Kendi figürünü masasına yatırıyor. Belli uzaklıklardan kendine baktığında sürekli "başka şeyler" görmesi bir çeşit söylem sarhoşluğu olabilir mi? Tezer Özlü bu sarhoşluğu loş bir ışıkla aydınlatmayı başarıyor.</p>
<p class="calibre1"><span class="calibre2">Yazın, sayı:</span> 56, <span class="calibre2">Eylül 1993</span></p>
<p class="calibre1"><a id="bookmark2"></a><span class="calibre2">Ex-Libris</span></p>
<p class="calibre1"><a id="bookmark3"></a>Necmi Sönmez</p>
<p class="calibre1"><span class="calibre2">Denizin dümdüz yüzeyi boyunca sonsuza dek böyle gidebileceği duygusuna kapıldı.'</span></p>
<p class="calibre1"><span class="calibre2">Sordukları zaman, bana ne iş yaptığımı, evli olup olmadığımı, kocamın ne iş yaptığını, ana babamın kim olduklarım sordukları zaman, ne gibi koşullarda yaşadığımı, yanıtlarımı nasıl memnunlukla onayladıklarını yüzlerinde okuyorum. Ve hepsine hayknvıak istiyorum. Onayladığınız yanıtlar yalnız bir yüzey, benim gerçeğimle bağdaşmayan bir yüzey. Ne düzenli bir iş, ne iyi bir konut, ne sizin 'medeni durum' dediğiniz du-rumsuzluk, ne de başarılı bir birey olmak, ya da sayılmak, benim gerçeğim değil. Bu kolay olgulara, siz bu düzeni böylesine saptadığınız için ben de eriştim. Hem de hiçbir çaba harcamadan. Belki de hiç istediğim gibi çalışmadan, istediğiniz düzene erişmek o denli kolay ki... Ama insanın gerçek yeteneğini, tüm yaşamını, kanım, aklını, varoluşunu verdiği iç dünyasının olgularının sizler için hiçbir değeri yok ki... hiçbir yönüm yok. Aranızda dolaşmak için giyiniyorum. Hem de iyi giyiniyorum. îyi giyinene iyi yer verdiğiniz için. Aranızda dolaşmak için çalışıyorum. İstediğimi çalışmama izin vermediğiniz için. İçgüdülerimi hçbir işte uygulamama izin vermediğiniz için. Hiçbir çaba harcamadan bunları yapabiliyorum, bir şey yapıldı samyorsunuz.Yaşamım boyunca içimi kemirttiniz. Evlerinizle. Okullarınızla. îşyerlerinizle. Özel ya da resmi kuruluşlarınızla içimi kemirttiniz. Ölmek istedim, dirilttiniz. Yazı yazmak istedim, aç kalırsın, dediniz. Aç kalmayı denedim, serum verdiniz. Delirdim, kafama elektrik verdiniz. Hiç aile olmayacak insanlarla bir araya geldim, gene aile olduk. Ben bütün bunların dışındayım. Şimdi tek konuğu olduğum bu otelden ayrılırken, hangi otobüs ya da tren istasyonuna, hangi havaalanı ya da hangi limana doğru gideceğimi bilmediğim bu sabahta, iyi, başarılı, düzenli bir insandan başka her şey olduğumu duyuyorum."</span></p>
<p class="calibre1"><span class="calibre2">Yaşamın Ucuna Yolculuk</span></p>
<p class="calibre1">Tezer Özlü'nün yazdıkları kadar okudukları da önem taşıyor. Okuduklarıyla kendini kavrayan, hayatının birçok döneminde tekrar tekrar sevgili yazarlarına sarılan Özlü, herhangi bir kentte, tamamıyla kendine ait bir kitaplık oluşturabilmiş miydi? Bu sorunun yanıtını kesin olarak vermek zor. Çocukluğu döneminde babasının görevi nedeniyle bulunduğu kentlerde düzenli bir okuma alışkanlığının başlangıcı olan çocuk kitaplarını okuyabildi mi? Okuduğu kitaplarla birlikte çekilmiş bir küçüklük fotoğrafı da yok elimizde. 12-13 yaşlarında Fatih'teki babaevinde kuşkusuz ki birçok kitap vardı. Bu kitapların genç Tezer için bir ilginçliği var mıydı. Kurgu olduğu izlenimi uyandırmayan kimi metinlerinde anlattıklarına bırakılırsa ağabeyi Demir Özlü'nün kendine ait bir odası ve kitaplığı vardı. Bu kitaplık, döneminin varoluşçu özelliklerini yansıtan ciltli-ciltsiz kitaplarla doluydu belki de. Belki de, çünkü Özlü ailesinin fotoğraf albümünü sadece kitaplar-aile bireyleri gözüyle alan hiçbir doküman yayınlanmadı şimdiye kadar. Avusturya Lisesi'nde okumak zorunda olduğu kitaplarla isteyerek okuduğu kitaplar arasında bir ayrım yapmak zorluğu her an kendini belli ediyor. Gerçi birkaç metinde Goethe'yi okuduğuna dair belirtiler var ama Goethe'yi okumak hiçbir şey ifade etmediği için (tek başına) kendi kitaplığında neleri taşıyordu, neleri okuyordu az çok tahmin edebiliriz. 18. yaşında intihan denediği için, buna cesaret ettiği için kendisinin çok <span class="calibre2">güzel</span> bir kitaplığı olduğunu kuruyorum kafamdan. Bu kitaplıkla ilgili olarak başka bir yazı da hazırlanabilir.</p>
<p class="calibre1">Liseyi bitirdikten sonra çıktığı Avrupa yolculuklarında yanına okumak için hangi kitapları almıştır? Belki Anais Nin'in birkaç günlüğünü, belki Isaac Singeı'in <span class="calibre2">Old Love'mı,</span> belki de Leonardo Sciascia'mn <span class="calibre2">Tote Richter reden nicht'</span>ini. Belki kendini yağmur yağan bir Paris sabahında bir bulvar kahvesine oturmuş bulurken yanında hiç kitap olmaması gerektiğine karar verdi. Ankara'da yaşadığı süre boyunca hayatını kazanmak için çalışmak zorunda olması acaba ona dilediği gibi bir kitaplık kurma özgürlüğünü tanıdı mı?</p>
<p class="calibre1">İstanbul'da yaşadığı son evi, kurgularına da kattığı Arnavut-koy üstündeki o güzel evi bir kefe gördüm. Gidiş amacım çok farklı olduğu için bir koridoru baştan başa kaplayan kitaplara bakmadım, bakamadım. Bu evden görünen Boğaz manzarası daha çok ilgimi çekmişti. Bu manzara yazdıklarındaki imge ile yaşamındaki gerçeklikler hakkında dolaysız bir birliktelik kurduğu için onu inceliyor olmak daha ilginç gelmişti bana. Ama bu evde kendisine ait birtakım izler taşıyan kitaplığı mutlaka vardı. Daha sonra 1982 yılında bir yıl boyunca yaşadığı Berlin kentinde, yazdıkları ile birlikte düşünülürse bu süre, yaşamı boyunca özlemini çektiği boşlukları-sıkışıklıklan kendisine vermiş ve bir yazar olarak en anlamlı yolculuğunu da (Prag, Torino, Milano) bu süre içinde gerçekleştirmiştir. Berlin'deki odası ise severek yanmda gezdirebileceği, üzerinde tepe tepe çizebileceği küçük bir kitaplığa sahipti. Sebebini bilemediğim bir his, onun kitaplarını çize çize okuduğunu söylüyor. Ne kadar doğru olabilir bilemiyorum.</p>
<p class="calibre1">Yaşamının sonlarına doğru yaşadığı Zürih kentindeki evini ise, dış cephesine bakmak arzusu ile iki kez ziyaret ettim. Düz renkli bir apartmanın cephesine bakmak, bu apartmanda oturan bir yazarın kitaplığı hakkında bilgiler vermiyordu ama yine de kimi olasılıklar, çağrışımlarla, ileriye/geriye dönük olarak işleyebi-len belleği çalıştırabiliyordu.</p>
<p class="calibre1">Tezer Özlü'nün kitaplığı üzerine bir yazı hazırlamaya karar verdiğimde, bu kitaplığın, yazdıkları ve kişiliği gibi olması gerektiğini düşündüm. Sözgelimi sahip olduğu kitapların ön sayfalarına adını yazmış, imzasını atmamıştı. Hiçbir zaman kitaplığı için bir katalog yapmaya girişmemiş hatta rafları ancak kendisinin çözebileceği bir dağınıklıkla yerleştirilmiş bir kitaplık. Tezer Özlü'nün kitaplığı tıpkı onun sahiciliği gibi olmalıydı. İstendiğinde ya da can sıkıntısını defedebilmek için ayıklama yapılabilecek, bu ayıklamalardan kalan boşluğun ve rahatlığın içine gerektiğinde atılabilecek kitaplarla doldurulabildiği bir kitaplık. Yazdıklarmdaki ince bazen anlamsız ayrıntılar gibi, kitapların önünde duran binlerce süs-hatıra eşya-kitsch nesneler, eros heykelleri olan bir özel kitaplık. Bir köşede, altı dört tekerlekli küçük bavulumsu çantanın yanında "ne olur ne olmaz" denilerek çıkılabilecek ani bir yolculukta, insanlarla konuşmak istemediğini dile getirebilecek kitaplar da olmalıydı. Kitapların durduğu mekân kesinlikle kapısı kapandıktan sonra sessizliğe gömülen bir oda olmamalıydı. Kitapların olduğu mekânda yaşamda olduğuna dair izler, televizyon, teyp, telefon gibi aletler olmalı, can sıkıntısını dile getirebilecek birkaç poster de sevgili yazarlarının yüzünden vuran ışığı ona taşıyabil-meliydi. Öyle sanıyorum ki, nereye giderse gitsin yanından ayırmadığı bir Pavese posteri vardı. Bu poster bir kitabın arasında, çıkılan yolculuklarda konaklanan orta sınıf otel odalarının kapı arkalarım'ya da duvar kâğıdı sararmış duvarlanm bekliyor olmalıydı. Böyle bir oda içinde yer alan kitapları saptarken isim, tür, konu gibi ana bölümleri düzenlemedim. Düzenin her türlüsüne isyan bayrağı açmış olan birinin kitaplığı da kendisi gibi olmalıydı.</p>
<p class="calibre1">Yazdıklarının ışığında onun adına bir kitaplık kurarken, biraz maceraya atılmalı, ufak-tefek'leri de gözden kaçırmamalıydım. Bu kitaplıktaki tüm kitaplaT Almanca. Ne kadar nefret eder gözükürse gözüksün Özlü, anadilinin parıltılarına eş olabilecek bir Alman-cayı kullanıyordu yazıda. (Daha sonradan yayıncısı F. Edgü'nün de açıkladığı gibi, bu başlık Özlü'nün <span class="calibre2">Bir îrıtihanrı İzinde</span> ismini verdiği Almanca metinden çıkarılmıştır.) Önce Almanca olarak kaleme alınmış ardmdan altı aylık bir süre içinde Türkçeleştirilmiştir; Acı tatlı geçmişi ile Özlü bu dilde kendini ifade etmeyi öğrenmişti ve "Almanca yazılmış bir metni keyfini çıkararak" okuması ona duyumsamaktan her zaman zevk aldığı "köksüzlüğünü" de kavratıyordu. Bunlan göz önüne alarak bu kurgu-kitaplığın yalnızca Alman diline ait kitaplardan oluştuğunu düşünüyorum.</p>
<p class="calibre1"><span class="calibre2">Yazın, sayı: 46, Ekim</span> 1991</p>
<p class="calibre1"><a id="bookmark4"></a><span class="calibre2">Elimin Nereye Kadar Uzanabileceğini Bilmiyorum</span></p>
<p class="calibre1"><a id="bookmark5"></a>Cenk Koyuncu</p>
<p class="calibre1"><span class="calibre2">Carı alıcı bir kurşundu: Henüz on iki yaşındaydım ve babam şakağından beynine bir kurşun göndererek intihan seçiyordu. O günden bugüne hem intihar, hem de intihar edenler hep kurcaladı beni. Tezer Özlü'yle yapılan bu hayali röportaj, biraz da Bir intiharın izinde sürülmüş bir sorgulama olsun istedim.</span></p>
<p class="calibre1"><span class="calibre2">Anısına saygıyla...</span></p>
<p class="calibre1">Cenk Koyuncu: <span class="calibre2">Sevgili Tezer,</span> Eski Bahçe'yi <span class="calibre2">yayımladıktan sonra bu kitabı</span> Eski Sevgi <span class="calibre2">'yle birleştirip</span> Eski Bahçe Eski Sevgi't/f <span class="calibre2">çıkardın. Bu bütünlük bir geri dönüş, bir nostalji miydi?</span></p>
<p class="calibre1">Tezer Özlü: Geldim. Doğru bahçeye koştum. Ağzıma üç yaprak verildi, zehirlendiğimi sandım. Akşamın yaklaştığının farkına varamadım. Sayısız parçalara bölünüşümü, benimle birlikte dünyanın da parçalanışını anımsıyorum. Her şey koyu kahverengi. Benim sayısız parçam, dünyanın ve evrenin sayısız parçası, dönen hareketlerle yeniden bütünleşti. Bir ölüm özlemi değil bu. Özlemlerim kalmadı. Ben aslında sürekli özlüyor ve bir özlem durumunda yaşıyorum. Bu yüzden özlemlerim yok. Yalnız bir kavrama bu. Bütünselliğin kavranması. Bitirilmişliğin. Bir yolculuğun sonu. Kendi yuvarlağım çevresinde dönen bir yolculuğun.</p>
<p class="calibre1">C.K: Bir İntiharın izinde <span class="calibre2">ya da</span> Yaşamın Ucuna Yolculuk! <span class="calibre2">Neyi arıyorsun diye soruyor, diye düşünüyorum?</span></p>
<p class="calibre1">T.O: Şimdi derinlemesine irdelemem gereken duyguların taş-kmhğmdayım. Sanki duygularımı kilometrelerle uzatıyorum, duygularımı yolların bitmezliğine dönüştürüyorum. Oysa sözcüklere dönüştürmem gereken duygular bunlar. Hiçbir yönüm yok. Hiçbir cadde yön değil. Önümde yüksek sokak lambaları. Gerimde yüksek sokak lambaları. Üzerimde gökyüzü ve gece. Ayaklarım altında asfalt. Onun altında toprak. Çevremde Avrupa. Ben hiçliğin sınırında. Zaman gerek. Garip bir acı, inanılmaz boyutlara ulaşıyor bu alacakaranlıkta. Sanki ayrılmayacağım bir insan var. Geçmişte, şimdi gelecekte, ya da böylesi bir duygunun yolculuğunda mıyım. Tüm varoluşumda sürüklediğim bu duygunun.</p>
<p class="calibre1">C.K: <span class="calibre2">"Svevo, Kafka ve Pavese", senin şeytan üçgenin, karanlığın, girdabın... ÖzellUde tüm alıntıları Pavese'ye ait olan</span> Yaşamın Ucuna Yolculuk7a <span class="calibre2">bunu daha çok vurguluyorsun. Neden Pavese?</span></p>
<p class="calibre1">T.O.: Pavese'nin doğduğu gün doğduğumu şaşarak öğreniyorum: 9 Eylül. Ben gece yarısından sonra. Ama Anadolu'da gece yansı geçtiğinde, S. Stefano Beblo'da henüz belki de gece yansı olmamıştı. Aynı gün. Aynı yıl değilse de. Ben, onun intiharından yedi yıl önce.</p>
<p class="calibre1">Kimse her insanın yaşamının ortak yanlan olduğunu düşünmüyor. Özlem. Acı. Diğer sözcükleri kullanmıyorum.</p>
<p class="calibre1">Çok büyük sözcükler. Çok büyük olguları çağrıştırıyor.</p>
<p class="calibre1">Bu kahrolası yeryüzünün o büyük yalnızı.</p>
<p class="calibre1">Onu ne denli seviyorum.</p>
<p class="calibre1">C.K: <span class="calibre2">Hiçbir yerde kalamıyor gibisin, sürekli dolaşan, görmek isteyen birisin.</span> "<span class="calibre2">Yerleşmek</span>" <span class="calibre2">çok mu zor? Ya da sana göre nedir yerleşmek?</span></p>
<p class="calibre1">T.Ö.: Hep bir yere yerleşmek istedim. Peki ama neden hep yollardayım? Yaşamım hep bir yerlerde dolanıp durma. Yöreleri merak etmiyorum artık. Eski kentler, dar sokaklar, eski binalar, yeni caddeler, gökdelenler, kahveler, alışveriş merkezleri. Mc Do-nalds'lar, publar, blucinler her yerde birbirine benziyor. Görmek, görmek, görmek. Artık ilgimi çekmiyor. Beni insanlar ilgilendiriyor. Ama burada, bu kentte ne bir bağlantı, ne de konuşacak birini arıyorum.</p>
<p class="calibre1">Yaşanmış düşüncelerimde bir şey arıyorum. Acıyı bulamıyorum, yabancılık, özlem bulamıyorum. Derin bir sevgi ya da bir ilişki bulamıyorum. Hep o gözlemciyi görüyorum, düşüşleri ve çı-kışlan düzenleyen gözlemciyi. Beni, yaşamımı gözleyen, beni fırtınalarla uçuşturan, karanlıkla seviştiren, güneşle doğuran, bulut olarak Doğu Denizi'ne yağdıran gözlemciyi. Bana yutkunmayı güçleş tireni.</p>
<p class="calibre1">C.K.: <span class="calibre2">Nerdesin Tezer Özlü? Nerdesin ve ne yapıyorsun?</span></p>
<p class="calibre1">T.O.: Yalnız yolculuklarla sıyrılabildim. Gitmeliyim. Gitmeliyim. Gitmeliyim. Gitmeliyim. Gitmeliyim. Ben giderken, ben ya da tren görünümlerin içinden, kentlerden, köylerden, mısır tarlalarından, dağ sıraları önünden, ardından, bir göl kıyısından, bir nehir yatağı boyunca ya da gri bir deniz yüzeyi boyunca ilerlerken yol alırken, tanımadığım insanlar hızla gidiş yolunun aksi yönünde yitip giderken, her görüntüyle birlikte benden uzaklaşırken, yitip giderken işte ancak, o zaman uzaklaşıyorum yaşamm sonundan. Başlangıcından. Gitmeliyim.</p>
<p class="calibre1">Elimin nereye değin uzanabileceğini bilmiyorum.</p>
<p class="calibre1"><span class="calibre2">Kitap-lık, sayı:</span> 2, <span class="calibre2">Ekim</span> 1993</p>
<p class="calibre1"><a id="bookmark6"></a><span class="calibre2">Tezer Özlü İçin Gerekçeli Bir Değerlendirme Yazısıdır</span></p>
<p class="calibre1"><a id="bookmark7"></a>Sennur Sezer</p>
<p class="calibre1">Günümüzde kitap satışlarının durumu, açık seçik, belli. Bu satışları ne medya, ne okul kitaplarına girmiş olmak, ne de önemli yayınevleri etkiliyor. (Sözünü ettiğim kitaplar, yalnız edebiyat kitapları değil. Biraz ciddi her kitabın başına gelenler belli. Ünlü bir işadamımız bile yazarlığa ciddi ciddi soyunup, kitabını bir dağıtımcıya verince görmüş olmalı gerçeği ki, "aç denen memlekette benim kitap elli bin basıldı. Türkiye'de beş bin. Ama burda tövbe kitap tükenmez" dedi. Fabrikalarında kütüphane olup olmadığını soran bir gazeteciye de "Var ama yetersiz" yanıtını verdi. Gerekçesi gerçekçiydi: "Kime gitmiyor. Mescit olsa yer bulaman." Devlet televizyonunda, uygun saatlerde yayınlanan, tek tük kültür ve kitap programlarının da izlenip izlenmediği pek belli değil. Bu programlar dokuz yüzsüz numaralarla, okurlarına kitap, kaset, sine-ma-tiyatro bileti de verseler, programlarını "vulgarize" etmeye de çalışsalar, durum pek fazla değişmiyor.</p>
<p class="calibre1">Tüm bunları yakınmak için yazmıyorum. Edebiyatımız, kültür yaşamımız (seçkinci, toplumcu, liberalist, eskiye özlemce, olağanüstü özgür, cinsel eğilimlerde özgürlükçü ve aklınıza ne gelirse) tüm akımlan eşitledi. İşin güzeli, ne hikmetse, bizim kültür yaşamımız, demokratik haklann azaldığı dönemlerde hareketlenir, demokrasi biraz burnunu gösterdi mi <span class="calibre2">yüzyıl</span> uykusuna yatar (özellikle kitap ve dergi sahşlan bakımından). Demek oluyor ki, kitap satışları iyice düştüğüne göre, demokrasimiz; stadlardaki "megastar" konserleri dolup taştığına göre ekonomimiz "sağ ve canh"dır. İşte böyle bir ortamda, bir yazar için yapılan toplu değerlendirmeler de, iyice kuşku yaratmakta, zaten birbirleriyle kanlı bıçaklı olan "erbabı edebiyat", her yazınm altında bir iki kadeh ilişkisi aramaktadır.</p>
<p class="calibre1">Ben de, bundan böyle, uzunca yazı yazdığım her yazar için yazdıklarımın hesabım vermeye karar verdim. Üstelik bu yazarlar, dostluklarından gurur duyduğum kişilerdir. Benim de kanlı bıçaklı olduğum yazar sayısı azdır.</p>
<p class="calibre1"><a id="bookmark8"></a><span class="calibre2">Tanıdığım Tezer Özlü</span></p>
<p class="calibre1">Tezer Özlü'yü ilk kez Baylan'da gördüm. Yıl 1964'ten önce olmalı. Henüz kitabım yok (Asım Bezirci ile Hüseyin Cöntürk benim bir şiirim için tartışmamışlar). 1961-1962 olması kesin. İncecik, sarışın bir genç kız. Halikamas Balıkçısı'na akraba, şimdi ölü, bir ressamın modeli olduğu söyleniyor önce. Sonra epeydir tanıdığım Sezer Özlü ve Demir Özlü'nün kız kardeşi olduğunu öğreniyorum:</p>
<p class="calibre1"><span class="calibre2">"Baylan Pastanesi girişindeki iki yanlı satış vitrinlerinden soma geniş, loş bir salon başlıyor. Burada ağabeyim ve arkadaşları, hemen her giin akşamüstü toplanıyor. Biz de onların efsaneleşmiş yaşamını izlemek için artık Baylan'a geliyoruz. Başlangıçta bizi aralarına almıyorlar. Başka masada oturup, Günk'le konuşuyor, sürekli olarak da onlan izliyoruz. Giileryüzlü, babacan Rum garsonların hazırladığı bu rahat ortam, belki de karşılaştığımız en insancıl hava. Ağabeyim ve arkadaşları, İstanbul kentinin o yıllardaki boyutlarına sığmayan insanlar. Hemen hepsi üniversite öğrencisi ama hepsinin yazın, tiyatro, resim gibi, daha çok önemsedikleri bir uğraşları var." (Çocukluğun Soğuk Geceleri)</span></p>
<p class="calibre1">Tezer'le Baylan'dan tanışıp tanışmadığımı tam hatırlamıyorum. Demir Özlü'nün onu Yenikapı'daki kahveye ya da biraz ilerdeki lunaparka getirip getirmediğini de. Bir lunapark akşamı var belleğimde oysa: Sarışın bir kızın salıncakta saçlarının uçuştuğu. Cemil'i çok hatırlatan bir de ağabey imgesi. Demir'in ilk eşi, kızının annesi Nebahat de sarışın. Ama saçları kısaydı. Kim bilir belki de benim kız kardeşimdir sarışın genç kız. Ağabey de kim bilir lıangi yazar ya da tıbbiyeli. (O zamanlar, okur-yazar, ilerici gençler "kabileler" gibi dolaşıyoruz.)</p>
<p class="calibre1">Ama Tezer, Yenikapı'daki çayevlerini anlatıyor kitabında. O yıllarda da, şimdi de pek çok genç kızın, belki genç erkeklerin de tanıdığı bir duyguyu yansıtıyor:</p>
<p class="calibre1"><span class="calibre2">"Yenikapı'da henüz birkaç çayevi var. Sahil çakıl taşlanyla dolu. Trenyolu köprüsünün altından geçilince, odun depolan sahil boyunca dizili. Denize yakın bir yerde, taşlara oturuyorum. İçimdeki kıpırdanışları dinliyorum. Dünyanın bize yaşatılandan, öğretilenden daha başka olduğunu seziyorum (...) Odun depolannın yanında, tren istasyonunun altından geçiyorum. Ayakkabılanmın altında taşınması güç çamurlar birikiyor. Eve dönmek istemiyorum. Kentin uğultuyla yaklaşan akşamında herhangi bir yerde olmak istiyorum. Ama kararan gökyiizüyle birlikte, evin sönük ışıklarına, gerilimli, rahatsız havasına dönmek zorundayım." (Çocukluğun Soğuk Geceleri)</span></p>
<p class="calibre1">Bir Ankara ikindisinde Tezeği yeniden gördüğümü iyice anımsıyorum. AST'ın en hareketli günleri. Oyunlar kapalı gişe oynuyor. İstanbul'dan günübirlik Ankara'ya oyun seyretmeye gittiğim bir pazar günü (Gazanfer Bilge otobüsleri saatte bir Ankara seferi yapıyor. Bilet on beş lira), Asaf Çiğiltepe, Güner Sümer, Ay-berk Çölok, Oben Güney sağ. Yenikapı'dan tanıdığım başkaları da var. Bana nasılsa oyuna yer bulurlar.</p>
<p class="calibre1">Oyun çıkışı tiyatronun önünde Sezer Özlü'nün (artık Sezer Duru galiba) hiç değişmeyen, coşkulu selamı. Sezer Ankara'da yaşıyor olmalı. Tüm Ankaralılar gibi aşırı şık. Başmda bir de şapka. Yanında sarışın bir genç kadm. Sezer tanıştırmaktan çok hatırlatıyor sanki: Tezer. Bu Tezer'i Baylan'daki genç kızla kıyaslayamıyo-rum bile. O, makyajını, saklanmak için bir maske gibi kullanmış. Yanımızda değil gibi. Sezer, Alman Kültür Merkezi'nden söz ediyor. Hangisinin orada çalıştığını tam anlamıyorum. Yaşıtım Tezeğin yüzündeki uzaklığı anlamaya çalışıyorum.</p>
<p class="calibre1"><span class="calibre2">"Çatı katımın balkonunda oturuyorum. Uzun süren güzel bir sonbaharın bozkırda çıplak tepeler ardında batan güneşini seyrediyorum. Sonraki günlerde yıldırım gibi bir gelişme oluyor. Dünya çok güzelleşiyor. Gerçekdışı bir güzellikte yaşadığımı algılayıp uykulanmı kısaltıyorum. Sanki yeteneklerim gelişiyor. Her şeyi daha iyi anlıyorum." (Çocukluğun Soğuk Geceleri)</span></p>
<p class="calibre1">Tezer'le üçüncü karşılaşmamızda aramızdaki kabuk kırılıyor sanki. Bir sanat ajansında (ajansı Onat Kutlar yönetiyor, ben oranın çalışanıyım) karşılıklı çocuklardan, dünyadan konuşuyoruz. Olağanüstü renkli bir çağlayan dökülüyor üstüme. Tezer'in anlattıklarını renk olarak algılıyorum.</p>
<p class="calibre1">Ve onu ittiği bebek arabasıyla Kafe Bulvar'ın önünde görüyorum bir süre sonra. Arabada olağanüstü güzel bir bebek. Deniz. Gazetelerdeki tarihler yetmişli yıllan bitirmediğimizi söylüyordu. Yazdı: <span class="calibre2">“Ben ve arkadaşlarım da bu kahveye iki yaz sürekli gitmekten kendimizi alamadık. Birçok kez, bir başka yerde oturma karan aldıksa da, Cafe Boulevard'dan caymak adeta gücümüzün dışında kaldı. Bin dokuz yüz yetmiş iki yazında hemen her akşamüstü burada oturduk. Bir iki kişi ile başlayan masalanmızı gün oldu otuz kişi doldurdu. Diğer kentlerde oturan arkadaşlanmız da İstanbul'a gelince buraya uğramayı unutmuyordu. Geçen yaz kimse kahveye devamsızlık edemedi. Hapiste tutuklu bulunanlar bile, tahliye edildikten birkaç gün sonra, hemen kahveye geldi. İstanbul'dan, sıcaktan ve kalabalıktan hepimiz usanmıştık. Uzaklara, hiç değilse Akdeniz kıyılarına inebilmek, birkaç gün tatil yapmak istiyorduk. Ama hemen hiçbirimiz Akdeniz'e inmedi. Kimimiz pasaport altp, yabana ülkelere gitmek istedi. Ama onlar pasaport alamadı, almadı. Yabana ülkeye gitmedi. Tam aksine yabancı ülkelerde bulunan birkaç öğrenci ya da ressam, İstanbul'a gelir gelmez, Cafe Boulevard'a düştü. Her gün bir öncekinin aynıydı." (Eski Bahçe/Eski Sevgi)</span></p>
<p class="calibre1">Sonra <span class="calibre2">Teze</span>/i görmedim. Yıllarca. Öldüğünü duydum. Başsağlığı dileyemedim bile Sezer ile Demiı'e. Babaları Sabih Amca öldüğünde de tıkanıp kalmıştım. Hiç bilmem avutucu sözleri. Ve geçirdiğim bir ameliyattan sonra, o yan baygınlıkta Tezeı'i gördüm. Bir demet çiçekle. Eşim Adnan Özyalçıneı'in dediğine göre ölüm yıl-dönümüymüş o gün. Bir bilinçaltı oyunu muydu, kendi kendime oynadığım. Yoksa metafizikçilerin pek beğeneceği bir sanrı mıydı? Bilmiyorum.</p>
<p class="calibre1"><a id="bookmark9"></a><span class="calibre2">Yazar Tezer Özlü</span></p>
<p class="calibre1">Tezer Özlü, edebiyata peşin bir engelle adım atanlardan; soyadları. Ailesinde adını duyurmuş ağabey bir yazann oluşu, onun Özlü soyadının engeliydi. Evliliklerindeki soyadları da (örneğin Kıral), kendinden ünlü soyadlanyla peşin peşin boy ölçüşmek zorunda bıraktı onu. Öyküleri 1963'ten beri yayımlansa da hep "mükemmellik" tasası çekişi, ilk kitabım geciktirdi. İlk kitabı <span class="calibre2">Eski Bahçe</span> yayımlanmak için 1978'i bekledi. Bu kitaptaki tarihler birbirinden epey aralıklı. Bunlar Tezeı'in uzun aralıklarla yazdığım değil, epey ayıkladığını kanıtlıyor bence.</p>
<p class="calibre1">Onun notları (Almanca yazılıp kalmış, sonradan Sezer Duru tarafından çevrilmiş) öykü bölümleri de bunun bir tanıtı. Almanca tuttuğu notları ya da öykü parçalarını (yayım tarihlerinin farklılığına karşın) daha önceki kitaplarıyla karşılaştırabiliriz:</p>
<p class="calibre1"><span class="calibre2">Yaban Çilekleri</span> adlı filmin senaryosunun çevirisini anlattığı bölüm: <span class="calibre2">Yaşamın Ucuna Yolculuk,</span> Yapı Kredi Yayınları baskısı; s. 42-43 / '1980 Yazı Güneşi'/ <span class="calibre2">Eski Bahçe Eski Sevgi,</span> Yapı Kredi Yayınlan baskısı, s. 86.</p>
<p class="calibre1">Bu bölümdeki cümle farklan, birinin Türkçe yeniden yazılmış, diğerinin, onun dünyasını çok iyi bilen biri tarafından olsa bile "çevrilmiş" olmasından geliyor: <span class="calibre2">"Çünkü bu sessizlik, bu ayakların yere basmadığı, düşüncelerin ve sözcüklerin kimseye ulaşmadığı ülke, bu yaşam ve ölüm arasında uzanan sessizlik, bu serin ülke, insanların yalnızlıkları içinde gözlerini bile kaldırıp ötekine bakmadığı ülkenin daha kuzeyindeki kapılar, gerçekten belki ölüme giden yollarla dolu." (Yaşamın Ucuna Yolculuk)</span></p>
<p class="calibre1"><span class="calibre2">"Bu sessizlik, bu ayakların yere basmadığı, düşüncelerin ve sözcüklerin kimseye varmadığı ülke, bu yaşam ve ölüm arasında uzanan sessiz, serin ülke, insanların yalnızlıkları içinde gözlerini bile kaldırıp öbürlerine bakmadığı ülkenin daha kuzeyindeki kapılar gerçekten belli ölüme giden yollarla dolu." (Eski Bahçe Eski Sevgi)</span></p>
<p class="calibre1"><span class="calibre2">Yaşamın Ucuna Yolculuk</span> kitabında, Havel Kanalı üzerindeki bir tekne içki evini anlattığı bölüm (Ada Yayınları baskısı, s. 21-25; Yapı Kredi Yayınları baskısı, s. 16-18). <span class="calibre2">Eski Bahçe Eski Sevgi</span> kitabında, adı yayınevince konmuş "Eski Sevgi" adlı öykü (YKY baskısı, s. 98).</p>
<p class="calibre1">Bu iki parça arasındaki anlatım farkı için ilk cümlelere bakmak yeterli: <span class="calibre2">"Herhangi bir yerde güneş duruyor. Tanıdığımız tek güneş. Ama güneşi düşünmüyoruz." (Yaşamın Ucuna Yolculuk) "Üzerimizde bir yerlerde güneş duruyordu. Tanıdığımız tek şey. Ama ikimiz de bunu düşünmüyorduk." (Eski Bahçe Eski Sevgi)</span></p>
<p class="calibre1">Bu örnekler daha titiz karşılaştırmalarla, kuşkusuz artırılabilir. Tezer Özlü'den kalan notlarda daha önce yazdıklarına göndermeler de vardır. <span class="calibre2">Çocukluğun Soğuk Geceleri'</span>ndeki, bir bulvar sokak karşılaştırmasını, daha sonra, E <span class="calibre2">ski Sevgi’</span> de yer alan bir notta yineler. Sonra ekler: "<span class="calibre2">Bunu düşüneli yirmi yedi yıl oluyor. Yazalı da dört yıl." (Yaşayanlar. Ölenler)</span> Önemli olan nokta, Tezer'in belli özellikleri yazarken Almancayı kullanması. Belli ki, özellikle yurtdışında Almanca düşünüyordu yazacaklarını. Bu belki yaşadığı bölgeye uyum sağlama gereksinmesiydi. Belki de kendini disipline alma zorunluluğu. Düşündüklerini yazamamayı bakın nasıl anlatmıştı daha önce: <span class="calibre2">"Karanlık uzun geceler vardır. Kapalı gözlerle uzandığım. Birkaç saatin bana ait olduğu karanlıklar. Bazen fırtına sesi işitilir. Bazen pancurlann çinkolarına gür yağmur damlaları çarpar. İçime dek gelir yağmurun coşkusu, ıslaklığı. Çoğu kez sokak köpekleri havlar. Köpek havlamaları, bir köyde ya da orman kıyısında bir evde yattığım duygusunu uyandırır bende. Hiç bitmesin isterim havlamaları. Sabah kalkınca bahçeye, kıra çıkayım isterim. Yazı yazarım bu saatlerde. Uzun uzun. Hep düşlerde yazmaktır bu. Kalkmak isterim. Kalkarsam, denize vuran ışıkların parlaklığını görürüm. Ve ağaçların koyu gölgelerini. Evler, geceden daha karanlıktır. Bazı odalarda ışıklar yanar. Uyandığımda yitirmiştir yazdıklarım." (Çocukluğun Soğuk Geceleri)</span></p>
<p class="calibre1">Tezer, dünyaya bir çocuk gibi bakar. Biraz ürkütülmüş bir çocuk gibi: "Merak ve korkuyla." Ve onu yorumlayabilmek için sınırlarını zorlaması gerektiğine inanır: <span class="calibre2">"Daha sonra aklın sınırlarını zorladın, diyorum. Çünkü aklın sınırlan can sıkıcıydı, yaşam boyu yeterli olamazdı. Bir boyut daha kazanmak gerekirdi, herkesin erişemediği bir boyut daha kazanmak, diyorum. Akıldan öte giden, akıldan dara derinlere varan bir boyut olmalıydı." (Yaşamın Ucuna Yolculuk)</span> Çünkü o, yaşadıklarını aklıyla değil duygularının incinmesiyle anlamaktadır. Ona itici, kaba, soğuk gelen pek çok şey akla göre doğrudur. (Belki de dünyamızdaki her türlü baskı, zorbalık, kabalık, akla uygunluğu yüzünden desteklenmektedir.)</p>
<p class="calibre1">Tezer Özlü'nün anlattıklarında "akıl ötesi" bir boyut görülmez. O akıl ötesi boyutla bütünlediklerini kimi zaman bir şiirsel anlatımla, kimi zaman mahkemeye çıkartılmış tanık vurgulamasıyla verir. Bu mozaik, özellikle belli dönemlerde yaşadıklarımızla, hepimize tamdık gelen bir görüntüdür.</p>
<p class="calibre1">Kendisini "ben" anlatıcısı sayacaklara yanıt verir belki: <span class="calibre2">"Artık kimse karşıma çıkıp, bana bencil olduğumu söylemesin. Her 'ben' bencildir, her 'kır' kırsal olduğu gibi."</span> Sonra insanların dünyamız dediğimiz karmaşadaki serüvenlerini anlatır. Yaşamayı ve ölümü.</p>
<p class="calibre1">Evin tüm ağır ve pis işlerini üstlenen ihtiyarlar, kimseye boyun eğmemek için, kıt kanaat yaşayıp, yalnızca oğullarının torunlarının ilgisi için yaltaklanan yaşlı kadınlar, ailedeki kişilerin sorumluluğunu alırken kendi gençliklerini unutan hep "anaç", hep "abla", hep disiplinli genç kız ve kadmlar (örnek Süm), Batı eğilimi ve Batı şehir düzenini tanıyan ama hep Doğulu kalan, doğunun yaşamına ayak uyduramamak yüzünden bunalan sanatçılar, Ba-tı'nın sömürüsü içinde var olmaya çalışan, sömürüldüklerinin yarı farkında göçmen işçiler, uyumsuzlukları çılgınlık diye nitelenen, sağaltılmak istenirken gerçek çılgınlığa itilenler onun anlattığı mo-zayiğin taşlarıdır. Kimi altın, kimi çakıl.</p>
<p class="calibre1"><a id="bookmark10"></a><span class="calibre2">Tezer Özlü ve Anı</span></p>
<p class="calibre1">Tezer Özlü, genç ölmüş bir yazar: 1943-1986. Yaşamının kısalığı, anlatacaklarının yarım kalmasına neden oldu. Belki ona bu yüzden sevecen yaklaşanlar da var. Ama, yanı başımızda yaşaması, anlattıklarının (yer, zaman nitelemeleri, kişi adlan kesinliğinden) edebiyat çevrelerinin bir bölümünce anımsanmasından yazdıklan çoğu zaman "am" olarak nitelendirildi: 'Tezer Özlü'nün başarısı, anılarını yazdığı halde sözü uzatmamasından, bir de çektiği acılara serinkanlılıkla bakabilmesinden geliyor." (Fethi Naci, <span class="calibre2">Çocukluğun Soğuk Geceleri</span> için yazdığı yazılar) Gerçi, Fethi Naci "anı" nitelendirmesini, "(Son bir ayda) okuduğum yedi roman içinde beni en etkileyeni Tezer Özlü'nün kitabı oldu" diye sevecen bir yargıyla bütünlüyordu. Ama yazdıklarını, anı, hatta tutanak sayan kimi yazarlar, onun yazdıklanna yanıt da verdiler. Bu yanıtlardan biri, o öldükten sonra roman biçiminde kitaplaştı. Bence gözden kaçan bir şey vardı, yalnız Tezer Özlü'de değil tüm yazarlarda, sanat elbette yaşananlardan yola çıkıyordu. Ama anlatım, bakış açısı, edebiyatı tutanaktan ayırıyordu.</p>
<p class="calibre1">Ya da yazılanlar zaten yaşanmıştır. Yaşayanları da herkes bir başka türlü algılar zaten: Sınıfı, konumu, yaşı yüzünden. Her yazar başka türlü anlatır. Yazarlığın gereğidir. Ne mi kalır geriye. Onu da Tezer Özlü söylesin: <span class="calibre2">“Geriye yalnız duyguların algılanışı kalıyor, düşüncelerin, acıların: Edebiyat."</span></p>
<p class="calibre1"><a id="bookmark11"></a><span class="calibre2">Son Söz</span></p>
<p class="calibre1">Edebiyatımızda, yazarları ölmeden değerlendirme geleneği yok. Karşılaştırma, irdeleme de. Nedeni açık, "eleştiri" para etmiyor. Yazarların kitaplaşmamış yazmaları, notlan çoğun kaybolup gidiyor. Yayımlansalar da, bir anahtar olarak kullanılıp yazann değerlendirilmesinde kullanılmıyor.</p>
<p class="calibre1">Tezer Özlü, bu bakımdan şanslı. Bütün kitaplan yayımlanırken, notlan, onun için yazılanlar da kitaplaşacak. Bu yazın çevremizden çok, edebiyatçı bir aileden gelişinden belki. Belki erken ölüp gidişinden. (Bu sözler onun değerini küçümsemek değil.) Bu tavır, Tezer Özlü'nün dışındaki yazarlar için de (dramatik bir biçimde ölmeseler de) sürerse, Tezer Özlü daha mutlu olacak inanıyorum.</p>
<p class="calibre1">Çünkü o, edebiyattan yanaydı. Her yazar gibi. Yazarlığın değerlendirilmesinden yana.</p>
<p class="calibre1"><span class="calibre2">Varlık, sayı: 18, Kasım</span> 1993</p>
<p class="calibre1"><a id="bookmark12"></a><span class="calibre2">İnsan Ölümünü Kendi Kendine Ölüyor</span></p>
<p class="calibre1"><a id="bookmark13"></a>Cenk Koyuncu</p>
<p class="calibre1">Beden öğretmenliği yıllarından bu yana sakladığı düdüğüyle vatansever baba ve her sabah düdük sesiyle "kalk" komutu ile başlayan bir gün... Klasik, sevgisiz, çocuklar için katlanılan evlilik. Taşradan İstanbul'a gelen ailenin kızı yalnız ve mutsuz. Geceleri yattığında uyuyamıyor ve tanrının varolup-olmadığını düşünüyor, bazen de intihan! Bir kere de deniyor bunu. Başaramıyor...</p>
<p class="calibre1">Eşyaları sevmiyor, kauçuk ağacım ve bol, çizgili pijamaları. Geçmişin bıraktığı canlı fotoğraflarla karşılaşınca gitmek isteyen, çekmek istediği fotoğraflar olan bir kız...</p>
<p class="calibre1">Bir rahibe okulunda okuyor ve arkadaşı Günk'le birlikte Zo-la'nın, Dostoyevski'nin roman dünyasınm yaşadığımız dünyayla ne kadar bağdaştığını tartışıyorlar. Klişeleşmiş öğretilerle, formüllerle yaşama hazırlatılan çocuklar. Oysa biliyorlar ki: Öğrenmeleri gereken yaşamm kendisi.</p>
<p class="calibre1"><span class="calibre2">Öfke içinde büyüyoruz. Oturduğumuz semte, sokağa, odalara, eşyalara, kış aylarında güçlükle ısıttığımız, eskimiş ortası çukur pamuk yataklara öfke duyarak büyüyoruz. Yaşam yalnızca sokaklarda. Bir canlılık var sokaklarda.</span></p>
<p class="calibre1">Böyle yazıyor <span class="calibre2">yazar.</span> Kız büyüyor yavaş yavaş. Süm ve kuzenleriyle birlikte bedenlerini tanımaya çalışıyor, mastürbasyon yapıyorlar. Bedenlerini tanıyarak bir erkekle gerçek beraberlik özlem oluyor. Kısa çoraplar çıkıyor ayaklardan, naylon çoraplar giyiliyor ve erkeklerle çıkmaya başlanılıyor...</p>
<p class="calibre1">Tezer Özlü, herkesin yaşadığı ve duyarlılığı ile aynı yazgıyı paylaştığı çocukluk günlerini yazarken geçmişe ayna tutuyor. Daha güzel günler, daha iyi bir yaşam, özlemin bittiği bir yer, bir gün olmalı mutlaka. Sıcak, yalnız dışımızda değil, içimizi de ısıtan bir sıcaklık olmalı mutlaka. <span class="calibre2">Çocukluğun soğuk gecelerinden</span> sıyrıldığımız bir gün olmalı.</p>
<p class="calibre1">Toplumun uyanması, düşüncenin gelişimi ile ulaşılacak noktada insana saygı, insanın kendisine saygısı ve huzurun; bir iç huzurun yaratılması ile güzel geçecek <span class="calibre2">çocukluğun sıcak gecelerine</span> duyulan özlem ancak bilincin çağdaşlaşması ile olacaktır.</p>
<p class="calibre1">Tezer Özlü ilk romanında, duyarlılığın doruklarına çıkıyor. Anlatamayacağım. <span class="calibre2">Bu insanlar</span> Guguk Kuşu <span class="calibre2">filmini de, limana yanaşan beyaz bir yolcu gemisini de, vitrinlerdeki yeni sonbahar giysilerini de aynı gözlerle seyredebiliyorlarsa, elimden ne gelir?</span> Yazarın farklı bakışı sizin de bakışınızı farklılaştırıyor. Soruları ve yanıtlarıyla eriyen bir kız. Bir falcı gibi biliyor: <span class="calibre2">Bir ülkede kafeterya açılmasını bile reviz-yonizm diye adlandıran, katı, gerçekle bağdaşmayan bir toplumcu düşüncenin savunucuları, ileride bürokrat ya da teknokrat ve küçük burjuva aile babaları olacaklar. Devrimcilikleri gençlik, üniversite yıllarında kalacak. Batı kültürüyle, çağların yadsınmayacak bu kültürüyle, toplumcu kültürü gereğince bağdaştıracak bir kuşak da yetişecek elbet.</span></p>
<p class="calibre1">Evet, tüm özlem bu: <span class="calibre2">Çocukluğun Soğuk Geceleri'</span>nden, <span class="calibre2">Yaşamın Ucuna Yolculukta</span> geçen zaman içinde Tezer Özlü, hep yaşamı sorguladı.</p>
<p class="calibre1">Fazla söze gerek yok: Tezer Özlü'nün başyapıtlarından biri daha...</p>
<p class="calibre1"><span class="calibre2">Kitop-lık, sayı: 17, Nisan</span> 1994</p>
<p class="calibre1"><a id="bookmark14"></a><span class="calibre2">Tezer'in Bahçesinde</span></p>
<p class="calibre1"><a id="bookmark15"></a>Zeynep Ankara</p>
<p class="calibre1"><span class="calibre2">Yaşamm Ucuna Yolculuk,</span> Tezer Özlü, Anlatı, Yapı Kredi Yayınlan, 108 sayfa, İstanbul, Mayıs 1993.</p>
<p class="calibre1"><span class="calibre2">Eski Bahçe Eski Sevgi,</span> Tezer Özlü, Öykü, Yapı Kredi Yayınları, 100 sayfa, İstanbul, Mayıs 1993.</p>
<p class="calibre1"><span class="calibre2">Çocukluğun Soğuk Geceleri,</span> Tezer Özlü, Roman, Yapı Kredi Yayınlan, 59 sayfa, İstanbul, Ocak 1994.</p>
<p class="calibre1">Tezer Özlü 1943'ün 9 Eylül'ünde -Pavese'yle aynı gün- doğdu. Ve Pavese, Özlü'nün tüm yaşamını tuhaf bir şekilde ele geçirdi. 1986'da "ölümün gözleri onun da gözleri olduğunda", ardından bütün gerekçelerini bırakmıştı: <span class="calibre2">Eski Bahçe, Çocukluğun Soğuk Geceleri</span> ve <span class="calibre2">Bir İntiharın İzinde</span> <span class="calibre2">(Yaşamın Ucuna Yolculuk).</span></p>
<p class="calibre1">Bugün Tezer'in bahçesinde dolaştım. Hiç ayrıkotu yoktu, kendisi ayrıksı bir insan olmasına karşın. Çiçeklerinden topladım, küskün ama coşkulu açmışlardı. Kucağımda hırpalanmayacaklarını biliyorlardı, taç yapraklarını kapatmadılar. Sonra onları ayın, güneşin ve yıldızların aynı anda bulunduğu sonsuz gökyüzüne fırlattım. Bazıları aşağıdaki satırlara düştüler. Ama önce Tehlikeli Belki'nin Filozofu konuşacak: "En son kardeşlerim, yalnızca haksızlık etmekten sakının. Yalnız nasıl unutur. Acısını nasıl çıkarır. / Bir derin kuyuya benzer yalnız. Taş atmak kolaydır içine. Ama bu taş dibe inecek olursa, deyin bana, kim çıkarabilir?/ Yalnızı incitmekten sakının. Ama incitecek olursanız, eh, artık öldürün de!" Böyle buyurdu Zerdüşt.</p>
<p class="calibre1">"İstanbul kentinde bir mezarım olsun istemiyorum. Zaferler de yenilgiler de insan ölüleri üzerinden geçiyor. Yaşlandıkça insanlarla aramdaki uçurum büyüyor. Yaşayamıyorum. Ölemiyorum. Temel sorun, yalnız direncini yitirmemekte.</p>
<p class="calibre1">Gökyüzü altındaki yaşam bana göre değil. Henüz uyum duyacağım hiçbir şeyle karşılaşmadım. Sizin düzeninizle, akıl anlayışınızla, namus anlayışınızla, başarı anlayışınızla hiç bağdaşan yönüm yok. Aranızda dolaşmak için giyiniyorum. 'Hepiniz ne kadar can sıkıcısınız!'</p>
<p class="calibre1">Odamda.</p>
<p class="calibre1">Duramam.</p>
<p class="calibre1">Alışılagelmiş ilişkilere karşı çıktığın an, insanı yadırgıyorlar. Toplumdışı bırakmak için tüm çabalarını harcıyorlar. (Yine de) kimsenin beni nasıl karşıladığını hiç düşünmüyorum. Hiç değilse böyle davranmayı hak ettiğimi sanıyorum. Bu hakkı kendi kendime verdiğim, en genç yaşlarımda istediğimle yatmak hakkını kendi kendime verdiğim gibi.</p>
<p class="calibre1">Hiç değilse susarak hepsini yüzünüze haykırmak istiyorum. Yaşamım boyunca içimi kemirttiniz. Ölmek istedim, dirilttiniz. Yazı yazmak istedim, aç kalırsın, dediniz. Aç kalmayı denedim, serum verdiniz. Delirdim, kafama elektrik verdiniz. Hiç aile olmayacak insanla bir araya geldim, gene aile olduk. Ben bütün bunların dışındayım.</p>
<p class="calibre1">Aklımı ellerinizden kurtardım, geçti.</p>
<p class="calibre1">En yakın dostlarım, romanların kahramanlan gerisindeki yazarlar mı olmalıydı... Her zaman hiçbir yazarm karısının onu tümüyle dolduramayacağını düşünmüşümdür. Ben köylüleri köylerde seviyorum... İlk kez bu an bütün sevişmelerden tiksiniyorum.</p>
<p class="calibre1">GİT.</p>
<p class="calibre1">Hiçbir şeyin değişmeyeceği umutsuzluğuna kapıldığım kısa anlar kadar korkunç ve umutsuz anlar tanımıyorum.</p>
<p class="calibre1">Değişecek.</p>
<p class="calibre1">Aklın sınırlan can sıkıcıydı. Bu boyut daha kazanmak gerekirdi, herkesin erişemediği bir boyut daha. Akıldan öte giden, akıldan daha derinlere varan bir boyut olmalıydı... Zaman zaman kendimi tüm insanlıktan daha güçlü duyuyorum, ama kendimi aym anda çıplaklıklarından sıyrılmaya çalışan ağaçlar kadar da bırakılmış duyuyorum.</p>
<p class="calibre1">Sanki ayrılamayacağım bir duygu var, ayrılamayacağım bir insan var. Geçmişte, şimdi, gelecekte. Duygular, duygular, duygular. Bak nerelere varıyor gökyüzü. Bırak kentleri, bırak yapıların görkemini, yoksulluğunu, bırak yollan, istasyonları, insanlan, yabancıları, sevdiklerini, çocukluğunu, ölen uzaklardaki insanlarım, bırak, bırak, bırak içinde seni kemiren seni bırak.</p>
<p class="calibre1">Kimsin sen?</p>
<p class="calibre1">Ben."</p>
<p class="calibre1">O, yani Tezer Özlü... Cennetteki ilk sevgilisi, gizli gerçeklerin ozanı Cesare Pavese oldu. Hani Torino'da bir otel odasında uyku haplarıyla en derin uykusuna dalan. Sonra, Svevo, sonra Kafka. Sonra belki -ikirciklen Nietzsche. Belki olmayan bir şey var ki, son sevgilisi Cobain. Hani şu Nirvana'nın solisti Kurt Cobain... Derin duyarlılıkların koyu derinliklere çektiği, sanatın her dalındaki gerçek yaratıcılardan oluşmuş bir eflatun gettosu var artık onun. Bir de dünyadaki duygudaşları. Kalemi, sazı sözü, yaşamı benzer; öfkesi sevinci, direnci /dirençsizliği, çığlığı, sessizliği benzer. O ak-babalann üstünde dolaştığı küskün azınlıktır sözü edilen. Ama akbabalar hep akbaba olarak kalırlar. Davranış repertuarlarında bir akbaba olmaktan başka; evrensel iyi, doğru ve güzele dair hiçbir özellikleri yoktur onlann. Onun için de, bilen ve olan'a düşmandırlar. Akıllarınca onlan yok etmeye yönelik her eylemin başanyla sonuçlandığmı sanırlar. Oysa asıl ömrü kısa olanlar, akbabalarla kargalardır. "Ölüm bir şey değil", eflatunun gettosundakiler sonsuzca yaşarlar.</p>
<p class="calibre1">Tezer Özlü'nün bahçesinde dolaştım bugün, dejavü duygusuyla. Zaman zaman sesler ve sözler yükseldi içimden. Biri dikkate değerdi: Kendinden ya da değil / cinsinden ya da değil, onu inciten herkese; -bilgece bir fısıltıyla- mayası düzükler sizi.</p>
<p class="calibre1">Bu dünya üzerinde yapılan her şey, başka insan ya da insanlara ulaşmak içindir. Edebiyat da bunun ayrıcalıklı bir yoludur. İncelmiş duygularla artık çok az insan ilgileniyor. Bu ayrmtılann üzerinde dolaşmak, para getirmiyor çünkü. Sizin derdiniz de "başka" ysa, bu üç kitabın yanı sıra diziyi tamamlayacak öbürlerinin de bir an önce piyasaya çıkması için Yapı Kredi Yayınları'nı telefon bombardımanına tutabilirsiniz, işte numara: (0212) 293 08 24.</p>
<p class="calibre1"><span class="calibre2">Milliyet Sanat, sayı:</span> 335<span class="calibre2">,1 Mayıs 1994</span></p>
<p class="calibre1"><a id="bookmark16"></a><span class="calibre2">Duyulmak İçin Bağıran Biri</span></p>
<p class="calibre1"><a id="bookmark17"></a>Sırma Koksal</p>
<p class="calibre1">Tezer Özlü için yazacağım yazıya başlayabilmek için komşulardan gelen seslerin kesilmesini beklerken, <span class="calibre2">Çocukluğun Soğuk Geceleri'</span> nden bu yana ne denli az şeyin değiştiğini düşünüyorum. Naklen futbol maçları radyolardan değil, televizyonlardan yayınlanıyor, evlerin içine ip gerip çamaşır asılmıyor, otomatik çamaşır makineleri çamaşırları neredeyse kuru çıkartıyor. Babaların pijamaları hakkında artık pek bir fikrim kalmadı ama, galiba uzunca bir zamandır pamuklu kumaştan pantolon gömlek biçimli pijamalar yerine, orası burası sarkan eşofmanımsı şeyler giyiyorlar.</p>
<p class="calibre1">Ama Pazarlar hâlâ Pazar. Değişenler yalnızca görüntüler. İşte ben bu yazıyı yazmak için beklerken, evin arka odalan komşu evlerden birinde süren bir karıkoca kavgasının sesleriyle istila edilmiş durumda. Salon ise, neredeyse yüriiyemeyecek kadar yaşlı ve üstelik kulakları ağır işiten komşumun maç izlemek için sonuna kadar açtığı televizyonun sesiyle teslim alınmış. Ara sıra kapıda karşılaştığımızda hâlâ çizgili pijamalar giymesi dikkatimi çekiyor.</p>
<p class="calibre1">Tek aşama, evlerin içini nemli bir sabun kokusuna boğan ve insanın aklına hemen 'tokyo' denen o iğrenç nesneyi getiren çamaşır iplerinden kurtulmuş olmak.</p>
<p class="calibre1">Akşamüstleri Pazar kendini daha da çok hissettiriyor. Televizyonların sesi daha çok açılıyor, kavgalar daha şiddetleniyor sanki. Çocuklar sokakları boşaltıyor ve insan dünyanın sonuna dek bu anda ve burada kalacağı korkusuna kapılıyor. Onun "gitmek" isteyişini düşünüyorum. Gitmek, gitmek, gitmek, gitmek, gitmek... Oysa dünyanın her yerinde "bugün pazar".</p>
<p class="calibre1">Aklıma <span class="calibre2">Yaşamın Ucuna Yolculuktan</span> cümleler takılıyor. <span class="calibre2">"Ben yaşama cesaretini ölülerden alıyorum. Anlatılarında yaşadığım ölülerden. Bu kahrolası dünyayı yaşanır bir dünyaya dönüştürmeyi başarmış ölülerden</span>*</p>
<p class="calibre1">Sevdiği yazarların mezarlarının izinde, haftalarca, çok az uyku ve zorlu bir düşağrısıyla dur durak demeden gitmiş olan, bir yazarı sevmeyi böylesine yazabilmiş olan, şu içinde bunalıp kaldığımız, hâlâ gitmek özlemi duyduğumuz, hâlâ küçük burjuva yaşantıları bunca sakınmasızlıkla anlatmış bir yazar hakkında bir şey yazmak nasıl da zor bir uğraş. Bir yandan yazmış oldukları kafanızın içini dolduruyor, sürekli onun cümleleri takılıyor dilinize, kaleminize bir yandan da dünyayı yaşanır bir dünyaya dönüştürmeyi başarmış ölülerin birine mutlaka borçlu hissediyorsunuz kendinizi.</p>
<p class="calibre1">Onun yazdığı her şeyden taşan kişiliğini düşünüyorum. <span class="calibre2">"Benim kişiliğimin yöresi mutlaka Anadolu'da bir kasaba. Hiç kibar değil. Bilinçsizce alçakgönüllü. Ne bahanmsı ne yazımsı. Sessiz, durgun ama geniş değil, yalnızca 'can sıkıcı'."</span></p>
<p class="calibre1">Bütün yaşamı ve bu yaşantıyı sorgulayan yapıtları boyunca can sıkıntısı ile savaşmış bir yazann kendini tanımlayışı bu sözler. Sınırlar kadar hiçbir şeyden sıkılmayan, kendi sınırları içinde sınırsızlığını kuran, kendi suskusunun ve çığlığının sınırsızlığını yazan, çılgınlık dünyasına en zorlu yolculukları yapmış olan Tezer Özlü.</p>
<p class="calibre1">Onun hakkında yapılan tanımlamaların birçoğuna katılmıyorum. Ne hüzünlü olduğuna, ne de edebiyatımızın en gamlı prensesi olduğuna.</p>
<p class="calibre1">"Çocukluğundan beri hep yüksek sesle, handiyse bağırarak konuşurdu. Yıllar sonra bunu kendisine söylediğimde <span class="calibre2">'Tabii bağırıyordum, çünkü beni duymanızı istiyordum'</span> demişti." <sup class="calibre8">2</sup></p>
<p class="calibre1">İşte benim Tezer Özlü'mü anlatan satırlar bunlar. Duyulmak için bağıran bir insan. Benim sevdiğim yazar, sessizce içimde taşıdığım, en olmadık zamanlarda karşımda bulduğum yazar... Yorulmak bilmez bir çabayla soran, sorgulayan, anlatan, açıklayan, sonra yeniden başa dönen, tekrar tekrar sorgulamaktan, anlatmaktan vazgeçmeyen, en uç noktalara uzanan, aldın ötesine yol almaktan korkmayan, en acılı yolculuklarda kurtuluşunu tamamlayan bir kadm.</p>
<p class="calibre1">Karamsar olduğu doğru: <span class="calibre2">"Mutlulukların tümü, geliştirdiğim karamsarlık. Yürüyebilmek için, ileri gidebilmek için, nefret edebilmek, öfke duyabilmek ağaçlara bakabilmek, gökyüzünü sevebilmek için. Bizi yaşam ve ölüm, sevgi ve yitiklik, çocukluk ve yaşlılık arasında hareket ettiren karamsarlık.”<sup class="calibre8">3</sup></span></p>
<p class="calibre1">Türk edebiyatının en "yolcu" yazarı olduğunu düşünüyorum onun. Gerek sevdiği yazarların peşinde, gerek kendi dünyasının derinliklerinde hep bir yolcudur. <span class="calibre2">"Nice istasyonlarda nice limanlarda, havaalanlarında durakladım. Her gidenle gitmek istedim. Her yolculuğa çıkmak. Hiçbir yere gitmesem de sürekli yolculuklarda olduğumu kavramakta geç kalmadım."</span></p>
<p class="calibre1">Okuduğu Avusturya Lisesi'nin kendine bir dil ve bu dille birlikte bir dünya daha verdiğini böylelikle her ikisine de ait olmaya mahkûm edildiğini yazar: "<span class="calibre2">Ben belli bir ülkesi olmayan insandanım” </span>der. <span class="calibre2">"Her gidiş her yolculuk kendi 'benimin' bilinmeyenine doğru, bilmek için bir iniştir."</span></p>
<p class="calibre1">Bu iniş bulvarlarda, meydanlarda ve kafelerde dile getirir kendini. Tezer Özlü, her ne kadar kişiliğinin yöresini Anadolu'da bir kasaba olarak belirlese de, onun edebiyatı her zaman şehirlidir. Hem de tüm karmaşası ve devinimiyle büyük şehirli.</p>
<p class="calibre1">Yalnızca kendisini, hiçbir yere ait olmayan "Ben"ini ve günlük yaşamın sınırlarının bittiği yerde açılan sınırsızlığı anlatır Tezer Özlü, içimizde örtbas etmeye çalıştığımız, susturduğumuz sınırsızlığı. Onu okurlarının gözünde o çok özel yerine oturtan da bu sınırsızlık özlemini anlatışındaki içtenliğidir. Onun yazdıklarım birer kitap olarak okuduğumuz denli yakın bir arkadaşımızın mektupları gibi okuruz. Edebiyatı, kendi yaşamının dökümü oluşuyla bizim kıstırılmışlığımızın ortağıdır. <span class="calibre2">"Bıraktım. Bıraktım. Hepsini, kendi ve benim dünyamı anlamaları için bıraktım. Ama hiçbiri kendi dünyalarını anlayamadı. Ve bana ölümsüzlüklerin sonsuz acılan kaldı. Ya da sonsuz bağımsızlıklar</span>;"<sup class="calibre8">4</sup></p>
<p class="calibre1">Leylâ Erbil'e yazdığı mektuplarda da<sup class="calibre8">5</sup> Tezer Özlü, kitaplarında anlattıklarından yola çıkarak onu kişileştiren okurunu hiç düş kırıklığına uğratmıyor. Tanıdığımız, bildiğimiz ve sevdiğimiz Tezer -ona böyle demek hakkını görüyorum kendimde, hiç tamşma-mış olsam da- orada duruyor, her zamanki kendisi gibi.</p>
<p class="calibre1"><span class="calibre2">Gösteri, Mayıs 1995</span></p>
<p class="calibre1"><span class="calibre3">1 </span><span class="calibre2">Yaşamın Ucum Yolculuk,</span><span class="calibre3"> </span>Tezer Özlü, Yapı Kredi Yay., İstanbul, 1993. ^ 'Tezer Özlü İçin", Ferit Edgü, <span class="calibre2">Argos.</span></p>
<p class="calibre1"><span class="calibre3"><sup class="calibre8">3</sup> </span><span class="calibre2">Yaşamın Ucuna Yolculuk</span></p>
<p class="calibre1">4<span class="calibre3"> </span><span class="calibre2">Kalanlar,</span><span class="calibre3"> </span>Tezer Özlü, Yapı Kredi Yay., İstanbul, 1993.</p>
<p class="calibre1"><span class="calibre3">® </span><span class="calibre2">Tezer Özlü'den lxylâ Erbil'e Mektuplar</span>, Yapı Kredi Yay., İstanbul, 1995.</p>
<p class="calibre1"><span class="calibre3">Tezer </span><span class="calibre2">Özlü ve Leylâ Erbil'in Dostluğuna Bir Gezinti ya da</span></p>
<p class="calibre1"><a id="bookmark18"></a><span class="calibre2">"Burası Bizi Öldürmek İsteyenlerin Yurdu"</span></p>
<p class="calibre1"><a id="bookmark19"></a>Necmi Sönmez</p>
<p class="calibre1">Mektup yazmak neyi ifade ediyor? Bir içdökümünü, anlık duyguları, üzerinde çalışılmamış düşünceleri, hırslarımızı, duygularımızı mı dışarı vurmak için kalemi alıyoruz elimize? Kitle iletişiminin mesafeleri kısalttığı bir dönemde, mektup ne denli öznel olabiliyor? Mektup yazan ve mektubu alan kişi arasındaki ilişki hangi boyutları geçtikten sonra "içselleştirilebiliyor"? Mektup yazmak bir tür ağırlığın paylaşılması, (birbirine bir mektup uzaklığındaki iki kişinin paylaşımı) uzakta olsalar bile aynı düş/ünce boyutlarında gezinen bireylerin monoloğu olarak değerlendirilebilir mi? İşte, bu ve buna benzer yığınlarca soru. <span class="calibre2">Tezer Özlüden Leylâ ErbiVe Mektuplar</span> kitabını ilk kez okuduğumda düşüncelerim arasından bir şimşek gibi çaktı geçti.</p>
<p class="calibre1">Çağdaş Türk Edebiyatı'nm "sıradışı" bu iki yazan, mektuplarıyla kurduklan diyalogu, bilinen anlamıyla "mektup edebiyatının" dışına çıkarmışlar. Bu kitapta yer alan Tezer Özlü'ye ait on bir mektup ve beş kartpostal, her ne kadar Leylâ Erbil'in ne yazdığını bilmesek de, iki yazar arasında varolan yakın dostluğun hangi boyutlarda geliştiğini, nasıl bir seyir izlediğini duyumsatıyor okuyucuya. Dost, dostluk, dostluk kazanma birçok kişi için (henüz) tam olarak aydınlığa çıkmamış kavramlar. Kime dost diyeceğimizi, bu dostluğu nasıl değerlendireceğimizi pek bilmiyoruz, bilemiyoruz. Oysa yazarlar için durum tam tersi, onlar ister içgüdüsel ister düşünsel olsun kurduklan "dostluklar" ve bunlann dereceleri, açılımları üzerine epeyce düşünerek belli birtakım "dengeleri", "mesafeleri" tam olarak ölçüp tavır alabiliyorlar. Bu konuda Türkçede yazılmış en güzel metinlerden biri Bilge Karasu'nun "Dostlarım Üzerine Diye Söze Girişerek..." başlığını taşır.<sup class="calibre8">1</sup> Karasu'nun dipnotlarını yazının sonunda vermek yerine metnin içine gömdüğü bu eşsiz güze-likteki denemede saptadığı en önemli noktalardan biri şu: <span class="calibre2">"İlişkinin (en az) iki kişiyi bağladığı, dolayısıyla burada edilen sözlerin tek yanlı söyleniyor görünse bile hep iki kişi açısından söylendiği hiç mi hiç unutulmamalı..."<sup class="calibre8">2</sup></span> Böylesi bir bakış açısından yola çıkıp Tezer Özlü-Leylâ Er-bil mektuplaşmasını ele aldığımızda, dikkati çeken ilk öğe, Erbil'in son derece yerinde bir yaklaşımla, Özlü'nün hakkında yorum yaptığı kişileri A, B, C, D, E, H, P, K gibi harflerle soyutlaştırması. Böy-lece Erbil bu mektupların dedikoduya kaçan ve arkasında kişisel anlaşmazlıkların yattığı özel ilişkileri parantez içine alarak, Özlü'nün mektuplarının öbür yüzü'nü okuyucuya açmış oluyor.</p>
<p class="calibre1">Bu "öbür yüz" kavramını tartışmamız gerekecek. Tezer Özlü kendi yaşammdan kaynaklanan acılarını, hayata karşı duyduğu nefreti, yaşamı O'na zehir edenleri son derece açık bir <span class="calibre10">dill</span>e ele aldığı anlatılarında okurla kendisi arasındaki mesafeyi yok edebilmiş ve yaşadıklarını filtresiz biçimde dışa vurarak, Leylâ Erbil'in de kitabın önsözünde belirttiği gibi "Adeta yeni bir yazar ahlakı"<sup class="calibre8">3</sup> gösteriyordu. Özlü'nün kısa ömrüne sığdırdığı (1943-1986) anlatıları: <span class="calibre2">Çocukluğumun Soğuk Geceleri, Yaşamın Ucuna Yolculuk, Eski Bahçe Eski Sevgi</span> ve ölümünden sonra kardeşi Sezer Duru'nun çabalarıyla yayımlanan <span class="calibre2">Kalanlar</span> bir bütün olarak ele alındığında karşımıza, gövdesini ve düşüncelerini birey olmanm zorluğuyla sıkıştırarak "kendi gerçeklerini" perdesiz olarak okuyucuya aktarabilen, bunu "ben yaptım" edasıyla değil "bunlar da olabiliyor işte" diye anlatan eşsiz bir yazar çıkar. Türk yazınında yeni ufuklar açmış, 1960 Kuşağının temsilcisi olan Tezer Özlü, anlatılarında ele aldığı kişileri süslemeksizin, gerçekteki gibi, kendi bakış açısına yorumladığı için yadırganmış, aykırı bir dal gibi, çıktığı ağaçtan beslenmek yerine, kendi köklerini bulabilmek için toprakaltına doğru yolculuğa çıkmıştır. Ancak yazar kendisini büyüteç altına alırken, yaşamını paylaştığı eşlerini (Güner Sümer, Erden Kıral, Hans-Pe-ter Marti) ve yakın arkadaş çevresini de anlatılarına konu ediyor, insanların maskesiz portrelerini çiziyordu. Bu bireysel ve özgürlükçü eğilim Türkiye'de hep yadırganmış, gereken, ötesi hak ettiği ilgiyi görememiştir. Avusturya Kız Lisesi mezunu olan yazar, Al-mancadan Türkçeye yaptığı çevirileri, kültür alanındaki çalışmaları ve sürekli olarak izini sürdüğü I. Svevo, F. Kafka, C. Pavese'nin metinleriyle sürekli olarak Türkiye'de yaşamasma rağmen, kozmopolit ve Orta Avrupa merkezli bir kültür ikliminde gelişebilecek yaklaşım açısına, birey duyarlılığına sahipti. Bence Tezer Özlü'nün "öbür yüzü", Türkiyeli olmasma rağmen Türkiye'nin toplumsal, kültürel yapısına uymayan kimliğinde, yabansılığında, aykırılığında yatmaktadır. Leylâ Erbil'e yazılmış mektupların en büyük erdemi, ait olduğu Orta Avrupa coğrafyasında bile yazann ne denli "uyum zorluğu" çektiğini duyumsatmasında yatıyor. Yerini arayan bir birey olarak hem doğduğu ülkenin gerçeklerinin hem de kendi tercihiyle gittiği Orta Avrupa'nın ona aradığı "huzuru" vermediğini bu mektuplardan son derece açık olarak anlıyoruz.</p>
<p class="calibre1">Tezer Özlü'yü bilinen anlamıyla bir göçmen olarak kabul edebilir miyiz? Önce (DAAD bursu ile bir yıl yaşadığı) Berlin'e ve Hans-Peter Marti ile olan evliliğinden sonra 1983'ten itibaren kesin olarak Zürih'e yerleşen Özlü, kendi isteğiyle yurtdışında bulunmuştur. Leylâ Erbil'e yazdığı 27 Mart 1982 tarihli ilk mektuptan itibaren, yurtdışındaki edebiyatçılara ve onlarm eksikliklerine rağmen, Avrupa'da olmanın avantajlannı kullanarak nasıl Türkiye'yi, Türk yazarlarını karaladıklanna sitem eden, bazen de kızan Özlü, bu yeteneksiz yazarların tanıttığı Türk Edebiyatı'na eklemlenmek, daha doğrusu onların yöntemleriyle para kazanmak istemiyordu. Hem AvrupalIların aradığı, naif köy insanı değildi Özlü'nün anlatı kahramanları, ne politik bir mesaj ne de yakınma vardı onun yazılarında. Durum böyle olunca kendisini epeyce yalnız hissetmiş ve arkası arkasına gelen hastalıklarının da etkisiyle umutsuzluğa düşmüştü yazar. Mektuplarında bunu kimi kez taşkın bir dille, kimi kez lirik bir yaklaşımla dile getiren yazar, anadilinden uzak olmanın acısını da, kazanımlarını da kullanarak yeni anlatılarına başlayacakmış gibi bir izlenim uyandırıyor çoğu kez. Ama boşuna, araya giren hayat, problemler, hastalıklar istediği zamanı, ihtiyaç duyduğu boşlukları bir türlü tanımıyordu O'na. içinde bulunduğu ruh iklimini son derece yalın bir ifadeyle aktarması bakımından şu uzun alıntıya başvurmak gerekecek:</p>
<p class="calibre1"><span class="calibre2">"İstanbul'dan ayrılalı 10 ay oluyor. En çok Mehmet'in 'kız özlersin, insan memleketini özler’ sözcükleri kulaklarımı çınlatıyor. Biraz kesin gibi görülen -tabii hiçbir şey kesin değil- bu ayrılık bana oldukça güç geldi. Bu toplumu iyice gözetledim, Kitap, dergi, gazeteleri ile kavramaya çalıştım.</span></p>
<p class="calibre1"><span class="calibre2">însarı ruhu olarak yaşamayan bir toplum. Dinamizmi de yok. Almanlara da hiç benzemiyorlar. Hepsi çok iyi tüccar. Almayı, satmayı, biriktirmeyi biliyorlar. Can sıkıcılar. Ama kent güzel. Bildiğin gibi mimari çok insancıl boyutlarda. Sokaklar, evler... küçük alanlar insanlardan daha güzel. Aynca burada ilk kez, yaşamın durgunluğu ve günlük pratik yaşamın hiçbir sorun çıkartmaması nedeniyle ‘zaman'ı algıladım. Zamanı algılamanın çok olumlu yanlan var. insanı biraz durgunluk düşüncesine itse de... zamanı algılayarak yaşamayı özlemiştim. Henüz burada hiçbir şey yazmadım, ama zaman zaman bazı duygu ve resimler içimde beliriyor. Belki yakında onlan bölük pörçük yazmaya başlanm. Burada hem Türkçe, hem Alman-cadan uzağım. Onun için yazmak kolay değil. Ve ilk kez yaoaş yavaş belki de araya giren somut mesafe ya da -bir süre için kesin görülen- uzaklık nedeniyle çocukluğumdan da uzağım. Bu da iyi. İlk kez çocukluğumdan uzaklaşıyorum. Kendi zamanımın içindeyim. Ancak, Amavutköy'ü gerçekten çok özlüyorum. Orada benimle tümüyle bağdaşan bir olgu var. Deniz, yokuşlar, ağaçlar, taşrayı andıran evler... Orada kendimi her zaman güçlü duymuştum. Erden de bana beni her zaman güçlü duyurtmuştu. Hans Peter bana çok benzeyen bir insan. Onunla ilk kez iki insan arasındaki sevgiyi, insandan insana geçen sevgiyi duydum. Ama bu da kolay değil. Çünkü sevgi de (istersen aşk da) üzücü, yorucu, duyurucu, doyurucu bir olgu. Olması güzel (yani tender), ama belki olmaması daha rahat."*</span></p>
<p class="calibre1">Bu mektupları okurken insanı en derinden etkileyen Özlü'nün ne denli yakınsa da anadiline, vatanına karşı duyduğu hasret oluyor. Bu hasreti anlamak kolay değil. Erbil kitabın başına yazdığı önsözde 1 Mayıs 1977'yi, kanlı 1 Mayıs'ı anlatıyor. Tezer Özlü'nün de çok yakından izlediği bu katliamdan sonra söylediği şu anlamlı cümleyi aktarıyor: <span class="calibre2">"Burası bizim yurdumuz değil, bizi öldürmek isteyenlerin yurdu!"<sup class="calibre8">5</sup></span> 1977'nin üzerinden çok zaman geçmesine, yazann Türkiye'den ayrılmasına rağmen sık sık içinde kalan hasret, çok kızmasına, hatta nefret etmesine karşın 1985'te yukan-daki alıntıda söyledikleri son derece ilginçtir. Bir yazann yaşadığı parçalanmayı, içsel kırgınlığı, yabansılığı dile getirirken kullanacağı tüm metaforlar Özlü'de yerini aşırı gerçeklere bırakıyor, yazdığı mektupları alabildiğine sadeleştirerek söylemek istediklerini net bir dille dışavururken, yazar ruh durumunu siyah/beyaz desen çizen bir ressam gibi bir çırpıda ortaya dökebiliyor. Cümlelerini böyle rahatlıkla kurmasına, bir çırpıda yazmasına rağmen yakaladığı ses tonunda, olayları ele alışında, hayat karşısındaki tutumunu sergileyişinde hep bir "yorulmuşluk", "koşuşturmaca" var yazarın. 16 Temmuz 1984 tarihli bir mektubunda <span class="calibre2">"Gerçekten müthiş yorularak yaşamaya ne denli alışmışım dinlenerek, sakin yaşamak, yorulmamak sanki anormal bir durummuş gibi geliyor bana''<sup class="calibre8">6</sup></span> derken bu durumu dile getiriyor. Mektuplar içinde yer alan birçok cümleyi okurken gözlerimin önünde bir Tezer Özlü portresi belirmeye başladı, ancak kesin, net bir fotoğraf değil bu, aklım sürekli olarak yazarın daha önce yayımladığı kitaplara ve bu kitaplardaki atmosferlere kayıyor. Belki de bu mektuplarda kendisini dile getiren yazarla, kendi kitaplarındaki "ben"i kıyaslıyorum sessizce. Mektuplardaki kimi paragraflar bana bir anlatının bir parçasıymış gibi geliyor. Garip bir duygu bu, belki de mektupların taşıdığı şiirsel atmosferden kaynaklanıyor. Gerçekten büyük acılarla baş başa kalmış kendini vatanından "kaçmış" sayan<sup class="calibre8">7</sup> bir yazann şiirselliği olur mu demeyin, gerçekten şiirsel bir bütünlük, bir anlatım zarafeti bu mektuplara eşi az rastlanır bir ses tonu katıyor.</p>
<p class="calibre1">Yazın türleri içinde en etkili alanlardan biri olan mektup türü, yazanla yazılanın arasındaki gizli dilin özelliklerini de ortaya çıkarabiliyor. Tezer Özlü'nün Leylâ Erbil'e yazdığı mektupları defalarca okumama rağmen bu gizli dil'e ait pek az ipucu bulabildim. Bunlar arasında beni en çok ilgilendiren Özlü'nün Erbil'e bir meslektaş olarak duyduğu saygı ve hayranlık oldu. Birbirinden çok farklı alanlara kazma vurmuş ve ataerkil toplumun baskılarını bü-tünleyebilmiş olan iki yazarın birbirlerini bir "yol arkadaşı olarak" görmeleri de etkiledi beni. Mektupların satır aralarında saklı kalan yaşanmışlıklar, belki de her iki yazarın farklı anlamda kendilerine "malzeme" yaptıkları bir olgu olduğu için bir çırpıda ortaya çıkmıyorlar. Ama birdenbire çıkan bir gökkuşağı gibi okuyanı kendine hayran bırakan bu mektuplar daha şimdiden Çağdaş Türk Ede-biyatı'nın yazılmamış tarihinde kendilerine özgü bir yer alıyorlar.</p>
<p class="calibre1"><span class="calibre2">Yazın, sayı: 66, Haziran 1995.</span></p>
<p class="calibre1"><span class="calibre2">^ Ne Kitapsız Ne Kedisiz</span>, Bilge Karasu, İstanbul, 1994, s.68-84.</p>
<p class="calibre1"><sup class="calibre8">2</sup> Ag<span class="calibre9">y.,</span> s. 83.</p>
<p class="calibre1"><span class="calibre2">^ Tezer Öziii'den Leylâ Erbil’e Mektuplar,</span> Hazırlayan: Leylâ Erbil, İstanbul, 1995, s. 8.</p>
<p class="calibre1">4 a.g.y., s.57-58.</p>
<p class="calibre1"><sup class="calibre8">5</sup> a.g.y., s.13.</p>
<p class="calibre1"><sup class="calibre8">6</sup> a.g.y., s.52.</p>
<p class="calibre1">7    *</p>
<p class="calibre1">'a.g.y., s.56..</p>
<p class="calibre1"><a id="bookmark20"></a><span class="calibre2">"Ancak Çok Sık Gördüğümü ya da Ölenleri Özlüyorum"</span></p>
<p class="calibre1"><a id="bookmark21"></a>Sezer Puru</p>
<p class="calibre1">Her yıl Tezeı'in ölüm yıldönümü olan 18 Şubat günü Aşiyan mezarlığına gideriz yakın dostlarıyla birlikte. Leylâ Erbil, Harold Schmidt, Ergin Ertem ve başkaları... Orada her zaman kabire bırakılmış çiçekler ve mektuplar buluruz. Tezer'le bu yolla mektuplaşan okurları daha çok genç insanlardan oluşuyor. Ne mutlu ki gençler ona sahip çıkıyorlar.</p>
<p class="calibre1">Yaşadığı sürece çevresinde de hep genç insanlar oldu. Yaşlılara da büyük bir sevgi ve ilgi ile yaklaşıyordu, insanın yaşamı; doğumdan ölüme, sanırım her an düşündüğü bir olguydu. Yaratıcı kişiliği, başına gelen olaylar onun yaşama başka türlü bakmasını sağlamıştı. Örneğin beni sıkan ve üzen durumların hiçbiri onu sıkmaz ve üzmezdi. Bir gün bana "Yaşam gördüklerindir işte bu andır, bunun dışında bir şey yok," dediğini çok iyi anımsıyorum.</p>
<p class="calibre1">Çocukluğundan başlayarak her anı nasıl duyup, nasıl özümsediği, insanları, doğayı, olayları, ilişkileri bu derece doğru nasıl kavradığı, yazdıklarını bugün okuduğumuzda bizi ne çok şaşırtıyor:</p>
<p class="calibre1"><span class="calibre2">"Güzel Türkiye'nin her zaman bir tutukevi olduğunu, tutukevi olarak kalacağını düşündüm. Bizler içinse, yani gerçekten tutuklu, ya da kendi seçmeleriyle tutuklu olmuş olanlar içinse, hiçbir yerde kurtuluş olmadığım. Oradaki yaşamımız bitmeyen bir kavga gibi gelmiştir bana." (Kalanlar)</span></p>
<p class="calibre1">Tezer doğayı, kentleri, insanları gözlemler ve severdi. Kendi içinde tüm dünyayı güzellikleri, sorunları ve acılarıyla taşıdığına inanıyorum. Yanmda taşıdığı ufak not defterine notlar alırdı. Zürih'te hastalık ortaya çıktığında ve hızla ilerlediğinde yazmak istediklerini yazacak zaman bırakmadı ona. Bu hastalığın onu ölüme götüreceğinin bilincindeydi. Ölümü bu kadar cesurca karşılayan başka kimler vardır bilemem. Sayılan azdır mutlaka.</p>
<p class="calibre1">Güç bulabildiğinde yazılarını, kitaplarım, dergilere yazdıklarını, biyografisini ayn ayrı dosyalarda düzenli bir biçimde toplamış. Ölümünden sonra Zürih'e kızı Deniz'i ve özel eşyalarını almaya gittiğimde, önce bütün yazılarını bir koli yapıp İstanbul'a yolladım. Daha sonraki aylarda bunlara bakma gücünü bulduğumda dosyaların arasında "Unbearbeitet" - henüz işlenmemiş-başlığı olan bir dosya ile karşılaştım. Hemen tümü Almanca yazılmıştı. <span class="calibre2">Kalanlar</span> adıyla (Birinci baskısı Ada Yayınları, 1990) yayımladığımız kitapçıkta "Cümleler" başlığıyla yer alan aforizmalar son biçimini almış görünüyordu. Öteki metinler günlük niteliğindeydi. Bunları da belli bir düzenleme içinde yayımladık. Tezer'in yeni bir roman yazmak için hazırlandığını, adını da "The VVorld is too much vvith us" koymak istediğini bildiğim için "Batı Günlüğü" diye yayınladığımız birinci bölümün başına VVilliams Words-vvorth'dan bu alıntıyı koyduk.</p>
<p class="calibre1">Tezeı'in posthum'unda bir de film senaryosu var. Almanca olarak yazılmış. <span class="calibre2">Çocukluğun Soğuk Geceleri</span> ve <span class="calibre2">Yaşamm Ucum Yolculuktan</span> yola çıkarak senaryolaştırılmış bir metin. Eşi Erden Kıral filme çeksin diye düşünülmüş ve Berlin'de yanılmıyorsam Wim VVenders'in prodüksiyon firmasına gönderilmiş. Mektuplan arasında bu firma ile yapılmış sayısız yazışmaya rastladım. Ona senaryo için yapılması gereken ödeme bir türlü yapılmamış, bu konuda ısrarlı mektuplar yazmış. Bu senaryoyu ne zaman Türkçeye çevireceğimi şimdiden söylemem mümkün değil.</p>
<p class="calibre1">Önemli saydığı mektupları, kişisel ve kişisel olmayan kurum-larla mektuplaşmalarım hep kopyalı yazıp dosyaladığını gördüm. İlerde bir tarihte bu mektuplar da derlenip mutlaka yayımlanacaktır. Ayrıca Ferit Edgü ile mektuplaşması önemlidir. Edgü'nün de bir gün bu mektupları yayımlayacağına inanıyor ve saklıyorum.</p>
<p class="calibre1"><span class="calibre2">Kalanlar</span> ufak ama yazar Tezer Özlü'yü tanımak için son derece önemli bir kitaptır. Dolaştığı, yaşadığı Batı kentlerine, Berlin'den Türkiye'ye bakışı, yaşam ve ölüm üzerine saptamalan, özlemleri, tüm yapıtlarında olduğu gibi burada da büyük bir içtenlikle verilmiştir.</p>
<p class="calibre1">Yazınımızın lirik prensesi sevgili Tünk'cüğüme yeniden merhaba.</p>
<p class="calibre1"><span class="calibre2">Kitap-hk, sayı: 16, Temmuz-Ağustos</span> 1995</p>
<p class="calibre1"><a id="bookmark22"></a><span class="calibre2">Bir Gidenden Hep Kalanlara</span></p>
<p class="calibre1"><a id="bookmark23"></a>Nevbahar Nargileci</p>
<p class="calibre1">İkilemler hep vardı. Bilenler, bilmeyenler. Soranlar, sormayanlar. Görenler, görmeyenler, uyanlar uymayanlar. İşte uymayanların, uyamayanların içinden gelen; ama bambaşka bir sevgi yumağı ile hayatı saran Tezer Özlü.</p>
<p class="calibre1">Hayatın güzelliği, yaşamın tadı, dünyaya kendi gibi bakmanın farkı hiç bu kadar yalın dolmamıştı içime; onun satırlarıyla bulu-şuncaya dek. Hayat ne kadar mükemmeldi. Kendin gibi yaşamak ne kadar doyumsuzdu. Zamanımız, yıllarımız, anlarımız ne kadar önemliydi. Saçma sapan oyunlara, insana kendini unutturacak kurallara; öze ters düşen dayatmalara Tezer Özlü hiç teslim olmadı. O, kısa, ama istediği yaşam için mücadele ederek yaşadı. Onurlu bir yaşamdı. Cesur bir yaşamdı.</p>
<p class="calibre1">Ruhları özgür ve cesur olan insanlar hep farklı bir yerdedir benim için; birer yıldız olup çıkmışlardır gökyüzüne. Hele bu kişiler kadınsa, (erkek okuyucularımız eminim beni anlayışla karşılayacaklardır. Bu toplumda kadınlar kendileri gibi olmak adına çok daha ağır bedel ödüyorlar. Şimdi de) sevincim ve coşkum bir kat daha artıyor. Tezer Özlü, insan olmanın tüm onuruyla dimdik ayakta <span class="calibre2">"Yaşamı cesur yaşamak gerek. Yaşamı doyarak yaşamak gerek. Yaşamı insafsızca yaşamak gerek. Yaşamak sert. Yaşamı sert yaşamak gerek. Aşın duyarlılıkları, garip aile bağlanm zamanında yenmek gerekiyor. Kendi kendine cesur olan insan, neden ölümünü cesur ve istekle ölmesin. İstekle yaşayan insan, neden istekle ölmesin."<sup class="calibre8">1</sup></span></p>
<p class="calibre1">Tezer Özlü tüm gerilimlerle, iniş çıkışlarla birlikte; hayaü çok sevdi. Duygulan severek aştı, zamanı, kenti, ülkeleri. Duygu birikimleriyle kendini ülkesi olmayan insanlardan gördü; sadece insan. Dünya ile bağları ırk, din gibi kavramlar değil, insan olmanın getirdiği duygulardı. Birçoklan kaçarken acıdan, o içindeydi; acıyı da sıkıntıyı da sevdi. Tezer Özlü'nün acısı farklıydı. Acı belki de bir anahtardı; mutluluğu yakalamak için. <span class="calibre2">"Dünyanın aası olmasaydı taze yeşil yapraklar üzerindeki güneş ışınlarının anlamı olmazdı."<sup class="calibre8">2</sup></span> Her olay ve düşüncesiyle mutluluğun içindeki acı. Yaşanan gerilim, her gün biraz daha ölmek, acı, insan olmanın bedeli olmalıydı. Daha fazla insan olmak için ödenen bedel, insan olmayanlara tahammül edememeyi de beraberinde getirdi. Düşüncelerin birçok şeyi aşarken bedenin olduğu yere mahkûm olması da; yaşanan bir acıydı, onun için.</p>
<p class="calibre1">Belli bir dönem çılgınlığın içinde kaldı, ya da aklın sınırlarını zorlamak ile çılgınlık arasındaki hassas çizgide. Maalesef bu dünyanın kuralı önceden yazılmıştı; çizgi dışındaki, çıldırmıştı. Oysa insan çıldırmayı da seçebilirdi. Belki de çılgınlık akim özgürleşmesi için zincirleri kırmanın şartıydı. Tezer Özlü coşkulannı o kadar doğal yaşadı ki, sınırlar olmadı; coşkusuzlar bunu hiç anlayamadılar. Yoksa bu hiç anlayamayacaktan bir çılgınlık mıydı?</p>
<p class="calibre1">Yüreği küçük hesaplaşmalara yer vermeyecek kadar küçük, dünyayı kucaklayacak kadar büyüktü. Her yeni gün de büyük ve yüceydi. <span class="calibre2">"Daha güzel yaşam diye bir şey yok. Daha güzel yaşamlar ötede değil. Daha güzel yaşam başka biçimde değil. Güzel yaşam burada. Taksim Alam'nda. Turşu pilav, simit, çiçek, kartpostal satan, ayakkabı boyayan siyah kalabalık içinde. Trafik tıkanıklığından yürümeyen arabalar, egzoz kokusu, alana yayılan sidik yerde, daha başka biçimde bir güzel yaşam yok."<sup class="calibre8">3</sup></span></p>
<p class="calibre1">Yaşam bu andı; yarın değil. "<span class="calibre2">Kimse yaşadığımız mevsimin, günlerin ve gecelerin yaşamın kendisi olduğundan söz etmiyor. Her an beliren bir öğreticiye, bizler hep hazırlanıyoruz. Niye?"<sup class="calibre8">4</sup></span></p>
<p class="calibre1">Tezer Özlü edebiyatımızın en özgün yazarlanndan biriydi. Yaşadıklarını kaleme aldı. Bütün yazdıkları acının, sıkıntının ve hayata bağlılığın hikâyesiydi. Yazı yazma isteğinin dış dünyaya karşı bir tür savunma olduğunu söylüyordu. Svevo, Kafka ve Pavese'den çok etkilendi. Yaşarken üç eseri yayımlandı. Yazdıkları, Yapı Kredi Yayınları'nca, "Bütün Eserleri" adı altında beş kitapta toplandı. İlk öykü kitabı, yazdığı diğer öykülerle birlikte <span class="calibre2">Eski Bahçe</span></p>
<p class="calibre1"><span class="calibre2">Eski Sevgi,</span> yaşamasına izin verilmeyen farklılığın ve uyumsuzluğun son derece sarsıcı bir biçimde anlatıldığı <span class="calibre2">Çocukluğun Soğuk Geceleri,</span> çok sevdiği üç yazarın yaşadığı yerleri ziyaret ettiği ve izlerini sürdürdüğü <span class="calibre2">Bir intiharın izinde,</span> ölümünden sonra yayımlanan <span class="calibre2">Leylâ Erbil'e Mektuplar</span> ve <span class="calibre2">Kalanlar.</span> Ayrıca yazann kardeşi Sezer Duru tarafından Tezer Özlü'den <span class="calibre2">Kalanlar ve Mektuplar</span> bir araya getirilecek.</p>
<p class="calibre1">Anadilini doğru ve mükemmel kullanmak Tezer Özlü için çok önemliydi ve bunu eserlerinde sık sık dile getirdi. Beceremeyenler ise hem düşünce hem de yaşam özürlüydü.</p>
<p class="calibre1">Tezer Özlü'nün hiçbir zaman sınırlaması ve sıralaması yok; bu da eserlerine farklı bir boyut getirdi. Bütünselliğin içinde yaşanan bir an. Her şey çok yalın ve sade, insana yakışır gibi. "<span class="calibre2">Doyumsuz dünyamı avcumun içine alıp sıkıyorum. Her şeye hazırım. Hastalığa. Yalnızlığa. Aşka. Gitmeye. Kalmaya."<sup class="calibre8">5</sup></span></p>
<p class="calibre1">Tezer Özlü'nün kitaplannda ne zaman karşıma çıkacak diye sabırsızlandığım; sadeliği, açıklığı yakaladığım tek kelimelik cümlelerini çok sevdim. Ne kadar çok şey anlattılar. Basit ve yalm. <span class="calibre2">"Mavi. Cumartesi. Sıcak Bilmiyorum. Yorgunum. Görev. Boşlukta. Karanlık Olmuyor. Ölüm. Akşamüstü. Heyecan. Bomboş. Gece. Gri. Gökyüzüsüz. Sessiz. Serin, insanlar. Gülüştük."</span></p>
<p class="calibre1">Her kitabı buram buram hayat kokuyordu. Doğan güneş, gri bulutlar... hepsi. Her şey. Hayatı kucaklayıp bir nefes gibi özümseyen Tezer Özlü, tam anlamıyla bir doğa tutkunuydu. <span class="calibre2">“Bir ağaç görmeden yaşayamam"</span> diyordu. Doğaya olan bu tutkusunu tüm eserlerine yansıttı. 70'li ve 80'li yılların İstanbul'u, Boğaz'ı, Amavutköy kıyılan, diğer semtleri... Berlin, Viyana. Hepsi birer birer ama sade canlanıyor gözlerinizin önünde. Sait Faik'in öykülerinde aldığımız tat gibi, tanıdık bir yüz ya da bir dostu selamlarcasına içten; yanınızda sonbahar güneşi.</p>
<p class="calibre1">Tezer Özlü'nün o dost satırlarının bir parçası olmuşken aniden gözlerimi kapatıyorum. Her ânıyla bugünü düşünüyorum. Birbirinden her geçen gün biraz daha kopan insanları, ismi kitaplarda kalan insan olma erdemini, renksizleşen dünyayı, denizde ölen balıklan, patlayan silahlan düşünüyorum. Gözlerimi açmak, o satır-lann arasına tekrar dalmak istiyorum. Aklıma takılıyor. Benim gördüklerimi Tezer Özlü görseydi ne yapardı? Daha çok kınlacağı-nı, üzüleceğini, kaçmak isteyeceğini tahmin ediyorum. Edebiyat dünyasını bir yana bırakınca, dünyadan tam zamanında aynldığı-m düşünüyorum. O, coşkulu yaşaın sevgisiyle ölümü, yeni açan çiçek gibi kucakladı. Korkmadan ve severek.</p>
<p class="calibre1">Bambaşka bir yaşam ve coşkulu bir bağlılık vardı hayata. Yaşam en büyük armağanınız, farkında olmalısınız. Tezer Özlü gibi. "... <span class="calibre2">bunları yaşamanın tadı bile yeter insana.”<sup class="calibre8">6</sup></span></p>
<p class="calibre1"><span class="calibre2">Kitap lık, Ocak-Şubat</span> 1997</p>
<p class="calibre1"><sup class="calibre8">1</sup> <span class="calibre2">Eski Bahçe Eski Sevgi</span></p>
<p class="calibre1"><sup class="calibre8">2</sup> <span class="calibre2">Kalanlar</span></p>
<p class="calibre1">3 <span class="calibre2">Çocukluğun Soğuk Geceleri * Çocukluğun Soğuk Geceleri</span></p>
<p class="calibre1">5 <span class="calibre2">Eski Bahçe Eski Sevgi</span></p>
<p class="calibre1"><span class="calibre2"><sup class="calibre8">6</sup> Eski Bahçe Eski Sevgi</span></p>
<p class="calibre1"><span class="calibre3">KENDİ YAZILARI</span></p><div class="calibre5"><div class="calibre5"><img src="main-4.png" alt="" class="calibre15"/></div></div>
<p class="calibre1"><a id="bookmark24"></a><span class="calibre2">Çocukluğun Soğuk Geceleri Üzerine Söylemek İstediklerim...</span></p>
<p class="calibre1"><a id="bookmark25"></a>Tezer Özlü Kıral</p>
<p class="calibre1">Bu kitapta bir şoku anlatmak istedim. On bir yaşındaki, bir Türk küçük burjuva ailesinin çocuğunun, 20 yaşma dek okumak için gönderildiği İstanbul kentindeki çeşitli yabana okullardan biri olan Avusturya okulunda karşılaştığı Batı kültür ve eğitiminin yarattığı şoku.</p>
<p class="calibre1">Küçük burjuva ana babalar, Türkiye ulusal bağımsızlık savaşından sonraki heyecanlı kuşağın vatansever kişileridir. Taşradan İstanbul kentine yeni gelip, burada küçük yaşta Avusturya ve özellikle Alman kültürü ile katolik kilise okulunda karşılaşan bir Türk kızı ne olur? Evinden kaçmak ister, çünkü bu evlerde süren durgun yaşamın, sevgisiz yaşamm, iç içe yaşamm düşündüğüne uymadığının şokunu yaşar. Okuldan kaçmak ister, çünkü okul karanlık bir kilisedir. Okulda öğretilen birçok yalan, gerçek yaşamda hiçbir zaman gerekmeyecektir.</p>
<p class="calibre1">1950 yıllarında Türkiye'de sol literatür yasaktır. Yeni yetişen kuşak, ancak varoluşçuluk felsefesini karşısında bulmaktadır.</p>
<p class="calibre1">Sevişmek isteyince, evlenmek zorundadır, ülkenin düzeni evliliği gerektirmektedir. Ama bu insanın ahlak anlayışı artık kendi ülkesinin erkekleriyle nasıl bağdaşacaktır? Bu iki kültürlü insan, yolunu çizebilmek için neyi seçecektir? Ona, içinde yaşadığı toplumun genel düzeyinden çok daha fazlası öğretilmiş, sonra da ondan bu ülkenin kurallarına uyması istenmiştir.</p>
<p class="calibre1">Söylediği her şey, ülke değerlendirmeleri karşısında "delilik" de sayılabilir. Kültürsüz psikiyatri doktorları şimdi bu insanı neye dayanarak yargılayacak, neye dayanarak iyi etmeye çalışacaktır. Psikiyatri kliniklerinde insanlar iyi edilebilir mi? Ya da iyice hasta mı edilir?</p>
<p class="calibre1">Toprağa basabilmek için güçlü olmak gerekir. Elektroşok komasından yaşama dönen insan, kliniklerden kurtulmayı da bilmelidir. 1960'lardan sonra, ülkede yeni düşünceler gelişmiş, Nâzım Hikmet'ten sonra sol literatür de basılmıştır. Toplumun ileri kesimlerinde başlayan uyanma, tüm düşünen Türk insanının, düşüncelerine yön verebileceği bir düzeye erişmiştir on beş yılda. Kurtuluş bireysel değil, herkesin kurtuluşuna bağlıdır. Yaşam, öğretilen, anlatılan gibi ilerilerde değil, yaşanan her anda.</p>
</body>
</html>
