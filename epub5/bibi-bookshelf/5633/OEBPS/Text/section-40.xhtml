<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Esaretin Bedeli</span></h2>

  <p><span class="font3">Bazen ama hayatta belki iki kez, hadi bilemedin üç kez yaşayacağın bir duygu olacak. “Gönüllü esaret.” Buna biraz da “yürekten isteyerek kölelik” diyebiliriz. Ayağına prangaları kendin takacaksın. Kelepçeleri sen geçireceksin ellerine.</span></p>

  <p><span class="font3">23 Ağustos 1973 günü İsveç’in başkenti Stockholm’de Jan Erik Olsson, tabelasında Kreditbanken yazan bir bankaya silahlar ve&#160;patlayıcı ile girdi. İçerideki dört banka görevlisi de artık rehindi.&#160;Elbette çok uzun sürmedi polislerin gelmesi ancak rehine durumu&#160;söz konusuydu. Hemen olay yerine rehine pazarlık uzmanı geldi.&#160;Taleplerini sordu Erik’e. Erik açık ve kesindi. İçeride yeterince para&#160;bulamamış olacak ki daha çok para, cephane ve cezaevinden bir&#160;arkadaşının tahliye edilip getirilmesini istedi. Tabii bunlar ile kaçmasına imkân sağlanmasını da... Garip olan ne biliyor musun? Polis hepsini yaptı. Erik ne istediyse yapıldı. Bagajında para ve silah&#160;olan, direksiyonda mahkûm arkadaşının oturduğu araba kapının önündeydi. Yani teoride Erik ne istediyse vardı artık.</span></p>

  <p><span class="font3">Burada durduralım filmi. Sen busun işte. Bazen bir şeyleri çok istersin. O kadar çok istersin ki, sonrası önemli değildir. Dilek dilerken, dua ederken sadece bir konuya odaklanırsın. “Mutluluğu elde etmek” Peki sonrası? İşte burası ilginç değil mi? Bazen istediğine kavuşursun ama bu, kartopunu tutmak gibidir. Eriyeceğini&#160;bilirsin. Piyango biletini alıp, çıkmadan önceki hayal kurma keyfi&#160;gibidir. Bilirsin sana çıkmayacak ama öncesi güzeldir. Zaten o bileti sana aldıran güç de, hayal kurma gücündür. O biletle birlikte&#160;sana satılan hayallerin ve umudundur. İşin garibi, zaten sahip olduğun bir şeye para ödemendir.</span></p>

  <p><span class="font3">1973’e geri dönelim. Erik’in dışarı çıkmama sebebi basitti: İstekleri yerine getirildikten sonra ne yapacağını planlamamıştı.</span></p>

  <p><span class="font3">Polis dışarıdaydı, çıkarsa kaçamayacaktı. Ağladı, istediği verildi ve şimdi aptal bir çocuk gibi ne istediğini bilmiyordu. Polis çatıda bir&#160;delik açtı. Amaçları buradan uyku gazı atıp içerideki herkesi bayıltmaktı. Erik durumu anlayanca bu deliğe rehinelerden birisini&#160;ayakları yere değecek şekilde boynundan astı. Akıllıca bir plandı&#160;çünkü rehine zar zor parmak uçlarında durabiliyordu ve eğer gazın etkisi ile bayılırsa boğulabilirdi.</span></p>

  <p><span class="font3">İşe yaradı. Tam altı gün polis içeri giremedi. Ama sonunda içeriye daldıklarında, silahını yere atan Erik’e rehineler siper oldu.&#160;Ateş edilmesini engellemek istediler. Şaşırma, çünkü dahası var.&#160;Rehineler olay gününde de, mahkemede de Erik’in aleyhinde konuşmadılar. Mahkeme süresince hiç Erik’i suçlamadılar. Hatta&#160;artık yuh demek lazım, zira mahkeme masraflarını bile rehineler&#160;aralarında para toplayıp ödedi. Hapishanede de onu sık sık ziyarete gittiler.</span></p>

  <p><span class="font3">Yıllar sonra bu rehineler ile yapılan bir belgeselde konuşan bir rehine dedi ki: “Soyguncu beni öldürmeyeceğini, sadece bacağımdan vuracağını söyledi. Ne kadar nazik ve düşünceli bir insan olduğunu düşündüm.”</span></p>

  <p><span class="font3">Bizim nesil Türk sineması ile büyürken, Kadir İnanır, Cüneyt Arkan, Türkân Şoray, Gülşen Bubikoğlu, Hülya Avşar gibi isimlerin eşleşme kombinasyonu ile büyüdü. Hep bunlar âşık olurdu ve&#160;hep aralarında bir engel çıkardı. Çünkü bizim sinemada o dönem&#160;bu izleniyordu. Klasik olan senaryo şuydu: Cüneyt abimiz esas kızı&#160;şımarıklıktan kurtarmak için sırtına atıp dağ kulübesine kaldırır.&#160;Kız dışarıda çok kar yağdığı için kaçamaz. Yemek yemez ilk başta.&#160;Sonra bir haftaya kalmadan, ilk başta öküz dediği adama âşık olur.</span></p>

  <p><span class="font3">Al sana Stockholm sendromu mis gibi.</span></p>

  <p><span class="font3">Sana dönersek, sen aslında hepsi oluyorsun. Rehine sensin, soyguncu sensin, arabulucu sensin, polis sensin. Karışmasın kafan çünkü hayatının çeşitli dönemlerinde bu pozisyonlarda olacaksın. Asıl sorunlu kısım ise, rehine olduğun dönemler olacak&#160;Çünkü sevmemen gereken, seni sömüren, sana bir şey katmayan insanlara bağlanacaksın. İnsan bağımlılığı da, madde bağımlılığı kadar yıpratıcıdır, ister sevgilin olsun, ister sözde dostun olsun.&#160;Sen artık ona aitsindir. Onun emrindesindir. Önce onun istediği&#160;gibi giyinirsin, yürürsün, düşünürsün. Sonra onun istemediği insanları artık hayatından çıkarırsın. Sonrası mı? İsteklerin silinir.&#160;Dahası, sen silikleşirsin ve geliriz en kötü kısma. O yokken sen,&#160;boşta bekleyen bir bilgisayar gibi güç koruma moduna geçersin. O</span></p>

  <p><span class="font3">sana bir şey yap demedikçe yapasın gelmez. Onun sevdiği filmlere gidilmedikçe sinema da saçmadır.</span></p>

  <p><span class="font3">işte tüm bunlar senin kendi Erik’ini yaratmalıdır. İşin ilginci, bir gün dönüp dersin ki: “Neden beni istemiyorsun artık? Ne de-diysen, ne istediysen yaptım!” Cevap basittir.</span></p>

  <p><span class="font3">“Yapmasaydın.”</span></p>
</body>
</html>