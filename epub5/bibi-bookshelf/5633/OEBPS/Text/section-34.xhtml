<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Sevilmene izin Ver</span></h2>

  <p><span class="font3">Sevilmek, muhakkak güzeldir ama mesele sevmek değildir. Scvilebilmektir. Yani sen istediğin kadar sev birini, onun da seni&#160;sevebilmesi için sende bazı şeylerin çözülmüş olması lazım.</span></p>

  <p><span class="font3">Öncelikle şuna karar vermelisin: Seni seven birini sevmen şart  mı? Bazı insanlar umutsuzdur. Birisi kendisini sevsin de ne olursa olsun ister. Çünkü açlık, yemek seçmemeyi getirir. Üstelik her&#160;sevgi sana aşk olarak sunulmaz. Bazen sevgi, arkadaşlık bağı üzerinden akar. Burada durum şöyle değişiyor. Sen bu sevgiye saygı&#160;duyacak mısın?</span></p>

  <p><span class="font3">Sevginin para birimi, saygıdır. Garip ama bunu çoğu insan bilmez ya da umursamaz. Nasıl mı? Sevgiyi kazanman gereken bir ödül ya da avlaman gereken bir kelebek gibi düşünürsün. Yakaladığın zamansa, önce birkaç gün iyi bakarsın. Sonra şekeri bitince&#160;saygı başlamadan sevgi biter.</span></p>

  <p><span class="font3">Düşünsene sana en sıcak gelen sevgi hangisiydi? Saygı gördüğün ve aptal yerine konmadığın ilişkin değil mi? Seni mutlu eden de o değil miydi?</span></p>

  <p><span class="font3">Şimdi gelelim senin sorununa. Neden sevilmeyi engelliyorsun? ()lur mu canım, hemen itiraz et. Tabii, sen aslında çok meleksin&#160;ve insanlar seni rahatça sevebilirler; sevemiyorlarsa onların hatası,&#160;değil mi?!</span></p>

  <p><span class="font3">Üzgünüm ama sevgiyi kendin de birkaç şekilde engelliyorsun. Hemen görelim.</span></p>

  <p><span class="font3">İnsanların sana sunduğu ilgide art niyet arıyorsun. Çıkar, beklenti, amaç... Hemen filtreliyorsun. Aksini söyleyebiliyorsan susarım. Birileri seninle ilgilenince eski anıların, tecrübelerin, benzer insanlar ile yaşadığın sorunlar hemen seni korumaya başlıyor.</span></p>

  <p><span class="font3">Etiketliyorsun insanları. Önyargıların yüzünden onlara kocaman yapışkan not kâğıtları yapıştırıyorsun.</span></p>

  <p><span class="font3">Sevgi göreceğin ve sevileceğin ortamlardan kaçınmak... Neden bilmiyorsun ama bazı ortamlarda bulunmak ve eğlenmek sana lüks geliyor. Bak, asosyalsin demiyorum. Sadece diğer insanların gerçekten eğlendiği bazı yerler sana yasak. Kim yasaklıyor?&#160;Sen. Belki zamanında baban, sevgilin vs. yasaklamış olabilir ama&#160;şimdi tek engelin sensin. Oralara gitsen sevgiyi bulacaksın ama&#160;gitmiyorsun.</span></p>

  <p><span class="font3">Seni sevmeye çalışanlara uyguladığın o anlamsız ve ağır filtreye ne demeli? Öncelikle daha önce seni üzen insan tiplerine benzeyen herkesi iteliyorsun, sonra seni gerçekten anlamayacağını&#160;düşündüğün herkesi, sonra senin onlara layık olamayacağını ve&#160;senden daha iyi olduğunu düşündüğün kişileri, sonra... Sonra? Neden sevilmeye bu kadar düşmansın? Belki de eğlenmek için enfes&#160;hoşsohbet birisin. Yakın arkadaşların (tel örgülerinden geçebilen&#160;ya da zamanında geçmiş olanlar) seninle eğleniyor. Sen de onlar&#160;ile. Ama yeni insanlar? Senin yarı açık huzur cezaevinde görüş&#160;gününü bekleyen ve arada bir sana ulaşmayı başaran o insanlar?&#160;Farkında mısın, bazıları seni sevmek için senden izin alıyor!</span></p>

  <p><span class="font3">Seni sevmelerine izin ver. Evet, birileri seni kıracak. Evet, birileri yine hayatının içine edecek. Ama biraz kontrollü olarak serbest olman, sana sevgi getirir. Senin artık sevgiye ihtiyacın var. Depoların boş, evde hiç sevgi kalmadı. Aptal sosyal medya üzerinden gelen sahte sevgi ile tatmin olman, beş kavanozu elli lira olan&#160;dandik ballar ile beslenmen gibi bir şey. Kendine bunu yapma.</span></p>

  <p><span class="font3">Seni sevmelerine izin ver.</span></p>
</body>
</html>