<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Tecrübeler</span></h2>

  <p><span class="font3">önce kötü haber mi, iyi haber mi:)</span></p>

  <p><span class="font3">Ben seçiyorum ne yazık ki. Kötü haber şu: Tecrübeler bir işe yaramıyor. Çünkü yaşın büyüyor. Geçen yılki tecrübelerinin oluştuğu şartlar aynen gerçekleşmeyecek ki! Üstelik tecrübe denilen&#160;şeyin para ettiği tek yer iş hayatı. İnsan ilişkilerinde çok yalayacaksın tükürdüğünü. “Bir daha onun yüzüne bakmam!” dediğin&#160;insanın kim bilir nerelerine bakacaksın:) Üzgünüm.</span></p>

  <p><span class="font3">İnsanlar tecrübeyi yaş ile alakalı sanır. Daha da yanlış ve acısı tecrübeyi, bilgi sanırlar. Öğrencilerim bazen "Hocam nasıl bu kadar çok şeyi biliyorsunuz?” diye sorduğunda hep derim ki: “Her&#160;şeyin doğrusunu bilemem, hatta çok şey bildiğimi söylemek bile&#160;ahmaklık ama çok yanlış yaptım ve çok şeyin yanlışını biliyorum.”</span></p>

  <p><span class="font3">Evet... İşte bu. Tecrübe yanlışlardan doğar. Elon Muska ait olan, Türkçesi tam olarak böyle olmasa da bu anlama gelen bir söz&#160;vardır: “Başarısız olmadıysanız, yeterince denememişsinizdir.”</span></p>

  <p><span class="font3">Yani diyor ki paşam; deniz kenarında oturup boğulmadığına sevinmen, zaten hiç yüzmemen gibi bir saçmalıktır. Bazı insanlar garanticidir. O insan, evrendeki sabit noktadır. Her şey onun&#160;etrafında olup biter. O sadece izler. Başına bir şey gelmez. Ama&#160;iyi bir şeyler de gelmez. Sadece izler. İzler... İzler ve ölür. Bir gün&#160;kimse onun yaşadığını bile hatırlamaz. Yaşarken tecrübe ya da bilgi değil, yalnızca gözlem biriktirir. Asla bilemez görüş alanından&#160;çıkıp giden o kuş nereden gelirdi, nereye giderdi... Onun için kuş&#160;havada durabilen ve ömrü sadece onu görebildiği süre kadar olan&#160;hayvandır.</span></p>

  <p><span class="font3">Tecrübelerin lütfen senin olsun! Tam anlamıyla sana ait olsun,</span></p>

  <h2 id="sigil_toc_id_2"><span class="font3" style="font-weight:bold;">Kendi Kanatlarınla Uçmak</span></h2>

  <p><span class="font3">Herkes uçacak diye bir </span><span class="font3">şey</span><span class="font3"> yok aslında. Bazıları kozasında ölür.</span></p>

  <p><span class="font3">Bazıları aile baskısı sebebi ile dünyayı asla keşfedemez. Bazıları ca-hil-cesur atdır dünyaya. Aslında gözü kara olanın, düşüncesizce yol alandan farkı, birinin nereye gideceğini bilmemesidir.</span></p>

  <p><span class="font3">Gün gelecek, sen kendi kanatların ile uçacaksın. Peki ne demek bu? Açıklayayım efendimiz. Pencereden bakarak gördüğün dünyayı keşfederken hep yanında biri olsun isteyenlerdensin belki. Bu&#160;sorun değil. Çoğumuz böyleyiz ya da böyleydik Çünkü insan riski&#160;paylaşmak ister. Ben üniversite üçüncü sınıfta değişim yaşadım,&#160;öncesinde yarı cesur, yarı sünepe sahte bir kahraman çabasınday-dım. İlk yılımı hatırlıyorum. Arkadaşlıklar kurmaya çabalıyordum acınacak şekilde. Birinci sınıftayken insanın aklı liseye gidiyor. Sanıyorsun ki herkes arkadaş olacak Sanıyorsun ki tüm ilişkiler son kullanma tarihine kadar gidecek I ıh öyle olmuyor. Vizeler dalgası&#160;geliyor. Tam da orada insanlar karakterlerini açıyor. Sen de herkes&#160;gruplanırken kendini bir gruba atıyorsun.</span></p>

  <p><span class="font3">Üniversite sana birçok insan tipi sunar. Sen de onlardan birine ya da birkaçına sırtım dayarsın. Eğer ailen sana yeterli özgüveni&#160;vermediyse, sen yancısındır. Muhabbetlerde başrol sende değildir&#160;maalesef. Hatırlıyorum, ben kopya hazırlarken bile milletin kopyasından kopya çekerdim. Niye? Çünkü ben patlayacaksam, onlar&#160;da patlayacak Kopya çekerken bile kendi kanatlarım ile uçmazdım. Sınav başlardı. Kimisi bu durumlarda acayip rahattır. Çıkarıp&#160;sınav kâğıdının yanına kopya kâğıdını koyabilen öğrenci gördüm&#160;ben. Görünmez oluyor sanki adam. Helal olsun. Öğretmen olunca&#160;fark ettim ki aslında hocanın gözlerini kapatmasıymış o cesaret&#160;sandığım. Ben hep 70’lik kâğıt veren bir öğrenciydim. Notlarım da 20 ile 70 arası gider gelirdi. Çünkü hiçbir sınava özgüvenli girdiğimi hatırlamıyorum.</span></p>

  <p><span class="font3">İşte senin kanat malzemen bu: özgüven. İster kendi işini kurarken, ister kendi başına dünyayı keşfederken sana lazım olan bu, önce özgüven. Peki nedir bu özgüven? Hammaddesi ne? Neden&#160;yapılır? Aslında formülü basit.</span></p>

  <p><span class="font3">önce öğrenme isteğin olacak. Olacak ki genel kültürün olsun. Genel kültür sana ağzını her açtığında lazım olacak. Tek tabanca&#160;olabilmelisin. Dostlar meclisinde sahneye atlayabilmelisin. İşte o&#160;zaman karşındakiler “Yuh, bu kadar şeyi nasıl biliyor?!” diyecekler.&#160;Şovunu yapıp saygı hasat ederek, çıkıp gideceksin o ortamlardan.</span></p>

  <p><span class="font3">Kanatlar için bize lazım olan ikinci şey, tüyleri bir arada tutacak güç, yani utanmama. Bunu utanmazlık ile karıştırma. Utanmama,&#160;çekingen olmamaktır. Biliyorsan konuşacaksın. Hiçbir insan senden değerli değil. Bu kitapta "Bencillik” diye bir bölüm var. Ora ya da bak bir ara. Sesini kısma, sesin güçlü olsun. Ama bağırmak değil kastım. İlk yamaç paraşütü için havalanmaya hazırlanırken&#160;içimdeki korku beni durdurmadığı için havadayken öyle mutluydum ki “pısırık ben” arkamdan öylece bakıyordu. Ben aşağıya değil, yukarıya bakıyordum.</span></p>

  <p><span class="font3">Şimdi sırada umut ve inanç var. İş kurmak için de, ilk kez gidip onunla konuşmak için de, ilk öpücük için de, ailenden farklı ilde&#160;yaşamak için de bu ikisi lazım sana. Kendine inanacaksın. Yapabileceğine inanacaksın. Düşersen seni kaldıracak birini beklemeden, ağlamadan, kalkacağına inanacaksın. Hayat seni salya sümük&#160;beklemez. Ağlarken hatırla kendini. Gözlerin bulanır. Dünya bulanır. Ne yönünü bilirsin, ne zamanı. İnanacaksın ama düşmeyeceğine değil. Ona inanırsan düşünce pes edersin. Düştüğünde senin yanında yine sen olacaksın. Mutlaka umudun olacak. Kendine&#160;yalan söyleyeceksin gerekirse ve o yalana inanacaksın. Varacağın&#160;yere giderken sana ilk tümsekte “Yapmasan mı acaba?” diyen sen&#160;var ya... İşte onu dinlemeyeceksin. Haritanı da çizdin mi, tamamız,&#160;Ver elini uçurumun kenarı. Koş... Koş... Kendinden daha uzağa.</span></p>

  <p><span class="font3">Pısırık olan, yapamam ki diyen, kendinden şikâyet edip bir adım öteye gidemeyen senden daha da uzağa... Yeterince hızlı koşarsan,&#160;ruhu senden kopacak ve geride kalacak.</span></p>

  <p><span class="font3">Sonrası rüzgâr... E tabii canım. Kanatlar var diye de uygun olmayan şartlarda uçmak olmaz. Fırtınaya dayanacak kanatlar çok yaşlandığında çıkar ancak. O senin 4. ve muhtemelen sonuncu&#160;versiyonun olacak.</span></p>

  <h2 id="sigil_toc_id_3"><span class="font3" style="font-weight:bold;">Rol Model Bulmak</span></h2>

  <p><span class="font3">Rol model bulmak, önemli bir mesele. Çünkü hayatta seni tanımlayan iki nokta vardır. Bu iki noktadan ilki, doğumun. O sabittir. Nedir peki doğumun?</span></p>

  <p><span class="font3">Mesela ben Elazığ’da ve 1979 yılında doğdum. Zengin bir ailede doğmadım. 7 yaşımdan önce de İstanbul’u görmedim. Bu benim doğumum. Senin doğumun ise daha fazla bilgi içerir. Senin doğduğun aile seni nasıl bir karakter yapacak? Sen büyürken nelerden korkacaksın? Arsız ve serbest mi, kuralcı ve içine kapanık&#160;mı olacaksın? İşte bu noktayı sen belirleyemiyorsun. özetle; sen&#160;nerede, nasıl bir ailede, hangi sağlık imkânları ile, ne renk saç ya&#160;da göz ile ve hangi genetik kodlar ile doğacağını yani hayatta seni&#160;tanımlayacak olan ilk noktayı seçemiyorsun.</span></p>

  <p><span class="font3">Ama bir sonraki noktayı seçebilirsin. O nedir? O senin nereye gideceğindir. 70-80 yıllık yaşamında sana ne diye hitap edecekler?&#160;Ahmet Bey, Ayşe Hanım unvanlarının yanında ne olacak? Doktor&#160;Ayşe Hanım... Zeki ve kültürlü Ahmet Bey... Ya da belki cimri ve&#160;huysuz herif... Kibirli kadın...</span></p>

  <p><span class="font3">insan ömrü pergele benzer. İlk ayak sabittir ama ikinci ayak havadadır. Sabit ayak asla kalkmaz. İşte bu kitap senin o sabit&#160;ayağının yerini değiştirmeni sağlamak için var. Diğer tüm kişisel&#160;gelişim kitapları ve öğretileri sana havadaki ayağın ne kadar geniş açılacağını öğretir. Benim amacım ise senin daire çizmeni engellemek. Ne kadar geniş açarsan aç hep daire çizeceksin. Yani en&#160;başarılı ressam olsan bile bir yerden sonra o daire dönüp en başta&#160;kapanacak ve sen hep o dairenin içinde sadece resim yapan adam/&#160;kadın olarak öleceksin.</span></p>

  <p><span class="font3">I ıh seni sana yedirmem kusura bakma. Biz yarım dairecik-ler çizerek ilerleyeceğiz. Pergelin bir ayağı 180 derece dönecekse inecek. Sonra öbür ayak 1</span><span class="font3">80 derece ilerleyecek. Penguen gibi badi </span><span class="font3">badi tüyeceğiz senin sabitliğinden. Gelişeceğiz. Yenileneceğiz. Kabuk değiştireceğiz. Biz diledikçe insanlar ve zaman, bizim yaşam&#160;otobüsümüzün camından öylece akıp gidecekler.</span></p>

  <p><span class="font3">Bunun için ise bize rol model lazım. Yani örnek alınacak insanlara ihtiyacımız var. İnsan değil, aman ha dikkat! Tek kişi rol model olamaz. Bu sığlıktır, ahmaklıktır. Sen o olacaksan, basit bir&#160;kopyası olursun sadece. Polat Alemdar gibi giyinen içi boş cahil&#160;biri olursun. Ya da sonradan parayı bulan ve sadece başkalannın&#160;kıyafetlerini bedenine uygun seçen bir Barbie olursun. Biz rol modeller bulacağız. Her yıl yeni üç rol model. Dünyadan hem de._&#160;Onları başarılı yapan ne varsa çekeceğiz içimize. Her yıl senden&#160;yeni bir versiyon çıkartacağız. Kim başarılı ise onu sindireceğiz.&#160;Dünyada kim, neden başarılı? Seç bakalım üç güzel insan. Yolumuz uzun.</span></p>

  <h2 id="sigil_toc_id_4"><span class="font3" style="font-weight:bold;">Amaç Bulmak</span></h2>

  <p><span class="font3">Kariyer ya da hayat... Gidecek bir yerin var mı? Bir sonraki du-rağın ya da beklediğin şey nedir? Yarın ne olsun istersin? Amacın ne arkadaşını?</span></p>

  <p><span class="font3">Amaç belirlemek öyle zor ki, hele de daha önceden hayal kırıklıkların varsa... Ayağa kalmaya cesaretin yokken, yeniden yıkılan kâğıtlardan kule yapmak kolay değildir. Ama bir yerden başlamak,&#160;yürümek, koşmak, kanatlanmak gerek. Zaman öyle hızlı akacak&#160;ki, sıfırdan başlasan bile hiç farkına varmadan 0,1,10,100 olacak&#160;Tamam belki bazı dönemlerde 0,-1, -5,10,0,20, 5 diye de gidebilir. Ama yürümek lazım bir yöne.</span></p>

  <p><span class="font3">Yol uzun onu bil. Ölmedikçe de oyundan çıkamayacağına göre kurallı ya da kuralsız, bu oyunu bir şekilde oynayacaksın işte. Bazen unutmak istediğin başarısızlıklar olacak. Unut diyeceğim ama&#160;biliyorum ki kolay değil. Unutma kabul, ama en azından bütün o&#160;başarısızlıkları kendi içinde tamamen ez! Ders de alma boş ver. Bir&#160;daha aynı çukura düşme, bize yeter. Nasıl çıkacağını da ezberleme.</span></p>

  <p><span class="font3">Gülümse ve hedefine inan. Yani en azından inan. Bil ki senin senaryonda kötü son yok. Olmamalı! Ama o güzel son da sen oturarak beklediğin sürece gelmeyecek.</span></p>

  <p><span class="font3">Kişiliğine aykırı değişiklikler yapmana gerek yok. Ama gelişmelisin. Niye mi? Çünkü hedeflerin canlı ve gelişiyor. Uzaklaşıyor. Bazen gözün kapalıyken yakınlaşıp, sonra belki geride kalıyor.</span></p>

  <p><span class="font3">Yol ayrımları olacak, lütfen iyi düşün, çok küçük değişimler için amacından ayrılma.</span></p>

  <p><span class="font3">Bir de yol arkadaşı, amaç arkadaşı... Hayat ortağı ya da iş ortağı ne dersen artık. Mutlaka biri olsun yanında. O biri, senin kafan&#160;karıştığında, haritayı okuyamadığında, durup dönmek istediğinde&#160;sana destek verecek. Gün gelecek ilk durakta ya da son durakta sana "Bak başarmışız!” diyecek. Ya da sen ona </span><span class="font3">dönüp ‘Işte bak dört yıl çektik ama sonunda buradayız be!" diyeceksin. O buna tanık&#160;olmazsa başarmanın çok anlamı olmayabilir.</span></p>

  <p><span class="font3">Amaç olmalı arkadaş. Amacın </span><span class="font3">olacak ki, vardığın yerde biraz soluklan ve ileriye bak. "E şimdi?" de kendine. Sonraki</span><span class="font3"> amacına&#160;yürü. lütfen amacına yol haritası çiz. Adımlandın Aşama aşama yürü. Sonrasında </span><span class="font3">pişman olma.</span><span class="font3"> “Keşke..." </span><span class="font3">diyecek olduğunda&#160;</span><span class="font3">deme, yut o “keşke’leri! Yürü. Canın acısa da yürü...</span></p>

  <p><span class="font3">Uzun olmayacak bu yazı. Biraz da hafif oldu belki ama genel bir şey yazmak istedim. Yarın sabah lütfen bir amaç ile çık yatağından. Bayram tatili bitince de bir amacın olsun, 2023 için de,&#160;2033 için de... Ama para, ama kariyer, ama araba... Yaz bir kâğıda,&#160;al onu karşına koy.</span></p>

  <p><span class="font3">istediği arabanın fotoğrafını masaüstü fotoğrafı yapan ve onunla yaşayan insanları komik bulma, çünkü muhtemelen bir&#160;gün o arabaya binip gidecekler.</span></p>

  <p><span class="font3">Peki, sen kim için ya da ne için yaşıyorsun/çalışıyorsun?</span></p>

  <h2 id="sigil_toc_id_5"><span class="font3" style="font-weight:bold;">Kariyer Ne Kadar Lazım?</span></h2>

  <p><span class="font3">“Kariyerim için yaşarım” diyen bir çalışanın, evlenip hayatım rölantiye alması mı daha yanlış, yoksa kariyer diye diye yaşamayı&#160;unutması mı?</span></p>

  <p><span class="font3">Hayatının ilk 15 yılı çöptür. Zaten bir şey hatırlamazsın. Hatırladıkların da iş hayatında ya da kariyerinde çok işe yaramaz. Demek ki en iyi ihtimal ile 16 yaşında çalışmaya, kariyerini oluşturmaya başlarsın ki aslında bu bile erken de, neyse. Meslek liseleri ve üniversiteye hazırlık dönemini de kariyeri şekillendiren&#160;aşamalardan sayarsak adil olur. 35 yaşına geldiğinde ise, artık bir&#160;şekilde düzene oturmuş bir hayatının olması gerekir. Demek ki&#160;kendini geliştirmek ve gerçek sen olmak için topu topu 15-20 sene&#160;imkânın var.</span></p>

  <p><span class="font3">Maalesef bu hikâye öyle yazılmıyor. Bu süre içinde sınavlara hazırlık, dil öğrenme, askerlik, evlenme, sağlık sorunları, ailevi kısıtlamalar vs. derken sana kalan genelde 25 ile 30 yaş arası olan&#160;dönemdir. Yani kariyerin aslında bu beş yılda yön değiştirebilir.&#160;Bu beş yıl öyle garip bir dönemdir ki, mühendis olup müziğe gönül&#160;veren mi dersin, doktor olup kariyerini yakan mı dersin, ilkokuldayken çiçek çocuk olup sonra para diye sapıtan mı dersin; hepsi&#160;görülür. Kimisi bu beş yılı kaçırır, sonrasında ağır bedeller ile kariyerini değiştirmeye çalışır. O zaman çok ağır bedeller ile manevra&#160;yapılır.</span></p>

  <p><span class="font3">Demek ki neymiş; biz bu beş yıla hazırlanacakmışız. 20 ile 25 yaş arasındaki yıllarım, tecrübe biriktireceğin zıplama tahtası denilen firmalarda geçireceksin. Ha oldu ki çok mutlusun, çıkma, öl&#160;o firmada. Ama %70 ihtimal ile hâlâ o firmada isen:</span></p>

  <p><span class="font3">1. &#160;&#160;&#160;Çok iyi maaş vcriyorlardır ve çok mutlusundur.</span></p>

  <p><span class="font3">2. &#160;&#160;&#160;Eh işte maaş vcriyorlardır ve sen çok rahatsındır (ayrıca&#160;ödlek).</span></p>

  <p><span class="font3">3. &#160;&#160;&#160;Firmaya sapkın bir şekilde kendini bağlı ya da borçlu hisse-diyorsundur.</span></p>

  <p><span class="font3">4. &#160;&#160;&#160;Gözün yan şerittedir ama değiştirmekten çekiniyorsundur.&#160;Ama yan şerit ilerledikçe de mızmızlanırsın.</span></p>

  <p><span class="font3">O zaman iş nereye gelir? Sen 25 yaşına geldiğinde CV denilen meret 3 sayfadır. Artık yazılacak bir hayatın vardır. Ve işte o firmaya geçiyorsun. Kariyerinin seni müdürlüğe, terfilere, başarılara!...&#160;Niye durduk? Çünkü eski firman, cimri firman sana “Aman aynl-ma, sana %50 zam!” dedi. Şimdi sen, hakkın olanı geç de olsa verdiler diye mutlusun. Yok hayır, onu da ittin elinle ve işte o zaman&#160;kariyerine yatay-dikey geçiş verdin.</span></p>

  <p><span class="font3">Peki bitti mi? 30 yaşındasın ve game over? Hayır. İngilizce öğrenmen yetmedi sana. Yeni nesil teknolojiler, fuarlar, kişisel gelişimler, yaz tatilinin ikinci döneminde gideceğin yurtdışı eğitimlerden alacağın sertifikalar derken... işte nihayet: AHMET 2020 SLX</span></p>

  <p><span class="font3">Ya da ihtiyaçlarına yeten x lira maaş... Araban var ve evini de almana umut var. E yeter! Yaşa, gez, gör. Sırası ile hepimiz öleceğiz.</span></p>

  <p><span class="font3">işte bütün mesele bu. Doğru seçimi yapmak, zıplamak ve sonra da duracağın yeri bilmek. Sadede gelirsek, 5 yılınıza hazır olun gençler ve 5 yılı ıskalayanlar; risk + bilgi = tecrübe + pişmanlık&#160;(ve/veya) = yeni yaşam + mutluluk + para. Ama limit, para sonsuza giderken, türevini alacağın şey kalp ve mide sorunları olmasın.</span></p>

  <h2 id="sigil_toc_id_6"><span class="font3" style="font-weight:bold;">Güçlü Olmak</span></h2>

  <p><span class="font3">Aslında güçlü olmak yaş ile alakalı olarak değişir. Çünkü paranın değil de okuldaki notların önemli olduğu yıllarda bir çocuk için güçlü olmak; ailenin maddi olanaklarına, boyunun uzunluğu&#160;veya fiziki özelliklerine, arkadaş ortamında kendini dinletebilme&#160;becerisine, derslerdeki başarısına, karşı cins ile kurabildiği iletişime bağlı olabilir.</span></p>

  <p><span class="font3">Zamanla kapıya dayanan ergenlik sebebiyle güçlü olmak, yerini okul ortalamasından ve karizmadan daha öte bir şeye bırakır: Kendi ayakları üzerinde durmak ve bu dünyayı özgürce yaşamak...</span></p>

  <p><span class="font3">Anne baba bu noktada güvenli bir ulaşım aracı olmaktan ziyade, itici roket gibidir artık.</span></p>

  <p><span class="font3">Ergenlik sonrasında okul notları bir güç cetveli olmaktan çıktığında; kadınlarda güç, güzel görünme ve beğenilme ile özdeşleşirken, erkeklerde ise beğenilmenin yanı sıra alfalık-betalık ölçümü görünmeye başlar.</span></p>

  <p><span class="font3">Üniversite başlayınca ya da o yıllardaki hayat deneyiminde öğreniyoruz ki mutlak güç aslında tek değil. Artık rapor vermeden istediğin yerde ve istediğin zamanda olabiliyorsun. Yalnız şu var&#160;ki, çevrendeki insanları seçme özgürlüğü, güçtür ve sana sağlam&#160;bir sorumluluk yükler.</span></p>

  <p><span class="font3">Unutma ki hayat, adil değildir. Ne zaman okul biter, hayata atılırsın; işte o zaman </span><span class="font3">hayat</span><span class="font3"> seninle savaşmaya başlar. Eğer hazırlığın var ise, çok zorlamaz. Mesela yarızamanlı bir yerde çalışırsan öğrenirsin&#160;ki, gurur asıl insanlara hizmet ile ortaya çıkıyor. Seni üzen insanlara&#160;sesini çıkaramamak seni güçsüz yapar mı, ayrı mesele tabii...</span></p>

  <p><span class="font3">Bu durum iş hayatında da böyle devam edecektir. Güce yakın durmayı başarabilenler ile güce yalnızca çekirdek yiyerek uyum&#160;sağlayanlar, bir denge kurar.</span></p>

  <p><span class="font3">Güçlü olmak için özgüven, bilgi ve sağlık gerekir, unutma. Burada iki küçük tavsiye vermem gerekirse; ilki, başkasının gücüne güvenme. İkincisi, güçlü görünmek ile güçlü olmayı sakın&#160;karıştırma.</span></p>

  <p><span class="font3">Ihor, Hulk, Iron Man, Superman karakterlerinden hangisinin daha güçlü olduğu hâlâ çizgi roman dünyasında bir tartışma konusudur. Sence hangisi daha güçlü? Ya da süper güç nedir? Sana ait&#160;bir süper güç olsaydı, ne olurdu, ne olmalıydı?</span></p>

  <p><span class="font3">Güç daha da genişlerse ülkeler arasında da konuşulabilir ama yeterince süper güç konuştuk değil mi?</span></p>

  <p><span class="font3">Peki, ikili ilişkilerde zaman ilerledikçe gücün el değiştirmesine ne demeli:) Âşık olduğu güçlü kadını ya da erkeği domine ettikçe&#160;ondan sıkılan insan, ironik değil mi?</span></p>

  <p><span class="font3">Güç para mıdır? Öyle ise ne kadar para güçtür? Güç ilişkiler midir? O kadar ilişkiyi yönetebilmek midir?</span></p>

  <p><span class="font3">Güç imkân mıdır? Yalanlar ile güçlü olmak güç müdür? İkili ilişkilerde bile o yalanlar sizi bir yere kadar taşır.</span></p>

  <h2 id="sigil_toc_id_7"><span class="font3" style="font-weight:bold;">“Hayır”ın Gücü</span></h2>

  <p><span class="font3">Çok iyilik yapacaksın, sonra o iyilikler görevin olacak. Bir gün birini arabanla evine bırakacaksın. Sonra bakacaksın ki seni bekliyor “E hadi çıkmıyor muyuz?" diye. İşte o insana göre yaşama.&#160;Sana teşekkür etmeyi bilmiyorsa, senin hayatında olmasın.</span></p>

  <p><span class="font3">“Hayır!” de. </span><span class="font3">Hayır</span><span class="font3"> ve </span><span class="font3">istemiyorum,</span><span class="font3"> iki mükemmel hayat kurtarıcıdır. Bu arada sakın ola ki ikisinden sonra da açıklama yapma.</span></p>

  <p><span class="font3">“Akşam karşıda şuraya gidelim mi?”</span></p>

  <p><span class="font3">Bunu duyunca köprü trafiğini, akşam çalan komalan ve trafik içinde sıkış tepiş halini hayal etmene hiç gerek yok. Ne giyeceğini&#160;ya da parayı düşünmene, hatta gitmemek için bahane üretmene de&#160;ihtiyacın yok. Çünkü ihtiyacın olan cevap çok basit: “Hayır, teşekkür ederim.” Ama sakın ola ki açıklamak için acizleşme. Kimse sana&#160;hesap soramaz. Kaldı ki zaten harika bir sebebin var: İstemiyorsun.</span></p>

  <p><span class="font3">Sana soruyor karşındaki: “Şunu yapalım mı?”</span></p>

  <p><span class="font3">Sadece isteyip istemediğini düşün. Evet ise, sorun yok. Ama hayır ise, ağzından basit ve kısa bir “Hayır” çıksın. Sebep mi?&#160;Sorarlarsa: “İstemiyorum!” “İstemiyorum”dan daha mantıklı bir&#160;sebep mi var? Ne istediğini de açıklamak zorunda değilsin. “Bu&#160;akşam da kanepede öylece uzanıp belgesel izlemek istiyorum” demene gerek yok. Hayır! Kırılmaz kimse, merak etme. Sen onlara&#160;dürüst olursan kırılmazlar.</span></p>

  <p><span class="font3">“Hayır” diyemezsen önümüzdeki yirmi yıl içinde ne olacağını söyleyeyim. İstemediğin bir yerde ve zaman diliminde, istemediğin sohbetlerde mutlu rolü yapacaksın. Evini hayal edeceksin. Ya&#160;da daha güzeli, asıl yanında olmak istediğin insanı ve içinde olmak&#160;istediğin zamanı...</span></p>

  <p><span class="font3">Kendin için yaşa. Bu dünyaya başkalarını mutlu etmeye gelmedin.</span></p>
</body>
</html>