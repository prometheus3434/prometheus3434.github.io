<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Hayal Kurabilmek</span></h2>

  <p><span class="font3">Lütfen, benimle on dakika hayal kurar mısın?</span></p>

  <p><span class="font3">Düşün, bir sabah bir döşekte uyanıyorsun. Ege’de bir köyde</span></p>

  <p><span class="font3">Eski tip, yün bir döşekte. Üzerinde bir pike, camdan gelen hafif bir esinti. Yabancı gelmiyor ilk başta sana, her ne kadar başka bir yer-de olsan da. Hani uyanmak ile tekrar dalıp gitmek arasında kalırsın ya, işte o evredesin. Etraf çok net değil, senin de çok umurunda&#160;değil. “Rüyadayım herhalde...” diyorsun. Kulağında çok uzaktan&#160;gelen çocuk sesleri, tavukların dırdırına karışan horoz bağırtısı&#160;ama hepsi sana hem çok tanıdık, hem çok müziksel geliyor. Camdan giren güneş yalandan ısıtıyor ama zaten çok da üşümeyeceğin bir mayıs sabahı bu. Ha bir de koku... Burnuna sacda pişirilen&#160;yufkanın kokusu, ateşin kokusuna karışarak geliyor. Erik ağacı mı,&#160;limon ağacı mı olduğunu çok anlayamadığın hafif bir koku daha&#160;var aralardan kaçıp gelen. Eh bunlara bir de temiz yastık, çarşaf&#160;kokusu eklenince yatak, gitme diye sarılıyor sana.</span></p>

  <p><span class="font3">Yarım saat daha şuursuz ve mutlu bir miskinlikten sonra açıyorsun gözlerini. Rüya değil. Gerçekten bilmediğin bir yerdesin. 1+1 bir köy evindesin. Her yer gayet temiz görünüyor ve bu görüntü ruhunu okşuyor. Hani bazen hiç ait olmadığın bir yerde,&#160;kendini oraya ait hissedersin ya. Tam da öyle işte. Beynin, gerçekliği anlamak ile mutluluk sarhoşluğu arası gidip gelirken, bir teyze&#160;giriyor odaya. Tanımazsın aslında ama standart bir teyze. Elinden&#160;her şey yenir tarzı ve her işi bilir tarzı bir teyze.</span></p>

  <p><span class="font3">“Hadi kalk bak sofra hazır.”</span></p>

  <p><span class="font3">Dünyada duyduğun en sevgi dolu, şefkat saçan sözler kulağına girip midene tokat atıyor. Sahi sen açmışsın ya. “İyi de ben neredeyim? Bunlar kim? Rüya mı? E çok gerçek ama.” Burada bu kadar&#160;huzuru bulmuşken bunlar hiç umurunda olmuyor. Adını atıyorsun.&#160;Küçük ve acelesi olmayan, bir yere varmak zorunda olmayan bir&#160;adım. Tek amacı, kahvaltı sofrasının yerini bulmak olan bir adım...&#160;Üstelik hiçbir sorumluluğu da olmayan bir adım. Beyaz boyalı ve&#160;mor pencereli bir evden çıkarken, kokular burnuna saldırıyor. Önce&#160;camın kenarındaki limon ağacı, evet limonmuş, duvara sarılmış ya-semenler ile birlikte seni kandırmaya çalışıyorlar. İddiaları onların&#160;kokusu daha güzelmiş güya. Sonra, az önce kümesten gelen ve her&#160;günkü randevusuna domatesten beş dakika sonra yetişen yumurta..&#160;Gözün menemene doğru gidiyor ama çilek reçeli ve yufka ekmek&#160;seni yavaşlatıyor. Zaten o da menemen değil, bir başyapıt Leonardo&#160;için </span><span class="font3">Mona Lisa</span><span class="font3"> ne ise, bu sofranın köşesinde şimdi fark ettiğin bir&#160;çanak dolusu pişi de o değerde artık senin için.</span></p>

  <p><span class="font3">Deniz mi o? Bir yerlerden dalga sesi geldiğine eminsin ama şu an acelesi yok. Yalnız çok yakın olduğu belli, çünkü yosun kokulan da&#160;okşuyor ruhunu. “Acele etme...” diyor sana. "Nasılsa öğle güneşinden önce koynuma girersin.” Sofrada tanımadığın ama tamsan içlerinde erimek isteyeceğin bir aile... Küçük kızın saçlan atkuyruğu ve&#160;kıyafetinden kestirmeye çalıştığın kadarı ile öğrenci. Yanında başını&#160;okşayan ve gurur ile ona bakan babası... Bu kızın babası senin neyin&#160;ki? Peki sana kocaman demlikten, tertemiz bardağa çay dolduran&#160;annesi? Çayın da rengi tam sevdiğin gibi ama be. Çekirdek aile bu-dur. Bu aile senin ailen arlık. Sana bir isimle sesleniyorlar. Sen misin,&#160;değil misin umurunda değil, önemli olan senin ruhunu saran sevgi.&#160;Kahvaltı sofrasındasm şimdi. En huzurlu anlarını yaşıyorsun.</span></p>

  <p><span class="font3">Hatırlamaya çalışsan da ne işin geliyor aklına, ne zorunlulukların, ne faturalar, ne ekstreler. Kocaman bir boşluk. Yaşın bile belli değil.&#160;Sadece sen cn güzel hissettiğin, hissedeceğin yaştasın. Herkes dağılıyor. Sahne değişiyor, şimdi sen evi arkanda bırakarak sahile doğru&#160;yürüyorsun, öyle uzun bir yürüyüş de değil haberin olsun. Zaten&#160;gözün kesiyordu sudan gelen ışıltıları, şimdi ayağın kumlarda ve&#160;deniz suyu sağdan sağdan öpüyor ayaklarını. Gözünü az ilerdeki&#160;köy merkezine dikiyorsun. Uzak demeye utanır insan ama yine de&#160;bağırsan kimse duymaz. Az sonra, sabah balıktan dönen iki kayığın yanından geçiyorsun. Sana saygı ile sevgi saçıyorlar. “Gel otur,&#160;çay iç” tekliflerine cevabın onları tebessüm ettiriyor. Olup olma-yacağını bilmediğin başka bir zamana atıyorsun davetlerini. Artık&#160;ayakkabılarını giyin, çünkü arnavutkaldırımı köy meydanına yaklaşıyoruz. Ya sahi biz buraya neden köy diyoruz? Burası sahil kasabası işte. Meydandasın, çeşmeye ver sırtını, bak sol tarafta kahvede&#160;sabah kahvesini içen hacı amca, az ileride köyün ticaret merkezi&#160;bakkal (korkma onun market olmasına daha çok var, o umut dolu bir bakkal) ve az daha yürüyünce görünen tek katlı cami...</span></p>

  <p><span class="font3">Eee şimdi ne yapsak? Gidecek bir yerin var mı ki? Uyansan mı?</span></p>

  <p><span class="font3">Sahi rüyada mısın ki? Dur düşünme, bak kim geliyor... O. O kim?</span></p>

  <p><span class="font3">O işte ya. Sana sebepsizce, tamamen açık olan kişi. Senin çıkarsız sevdiğin kişi... Sana herkesten kaçak sofra kuran, ekmeğini seninle&#160;paylaşan, her başarında yanında olan, her umutsuzluğunda seninle kendi umutlarını paylaşan o kişi... Sen onu ne kadar üzsen de&#160;seni satmayacak, yalnız bırakmayacak kişi... Bırak en zoru, ilk zorlukta bile sırtını değil yüzünü dönecek, sen git desen de kalbindeki&#160;yalvarışı duyacak kişi... Bir insan bu kadar mı hoş olur? Evet, dünyanın en mükemmeli o değil, ama senin son durağın o. Arayışının&#160;sonu be işte. Kalbin ısındı mı? Ayakların üşümüştü sahilde sabah suları ile, onlar bile hayatı onunla yürümeye hazır. Senin yanına geliyor, gülümsüyor. Şimdi görüntü daha mı net? Daha mı canlı&#160;renkler? Elini tuttu. Of of of, işte şimdi hissettin yaşamı. Parmak&#160;aralarında olan her bir parmak sana sevgi ile karışık huzur ve yarınların umudunu veriyor. Mutluluk değil bu, daha ötesi. Mutluluk sadece bir aşama ise sen şu an sondasın. Tamamsın. Artık siz&#160;1+1 değilsiniz, kocaman kalın bir “bir”siniz.</span></p>

  <p><span class="font3">Bu akşam o sofrada ailen altı kişi. Ama 4+2 değil bak, altı kişi. Altısı da bir can. Sen hayalinde misin, yoksa bunlar gerçeğin midir&#160;bilmem ama umarım bu senin olur. Bu hayali kur. Olmayacak ama&#160;yakınlaş. Şartlatın nedir bilmem ama buna yakın bir şey yap. Elini&#160;tut sevdiğinin ya da okşa başını seni sevenin.</span></p>

  <p><span class="font3">İçinde sen olan hayaller kur. O hayallerin her bir sahnesinin gerçekleşmesi için çabala.</span></p>
</body>
</html>