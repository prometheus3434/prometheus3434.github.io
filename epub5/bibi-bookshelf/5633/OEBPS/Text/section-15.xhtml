<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">ilgi Açlığı</span></h2>

  <p><span class="font3">Ergenlik döneminin en güzel yanlarından birisi beğenilmektir. Kim istemez ki beğenilmeyi? Önce aileden beklersin. Baban “Aferin!” desin, annen seninle gurur duysun. Sonra sınıftaki o kız,&#160;o çocuk sana baksın. Arkadaşların bile kıyafetlerine, sana, sözlerine bayılsın. Çok doğal olarak istersin ki gözler sana bakarken&#160;ışıldasın.</span></p>

  <p><span class="font3">14-18 yaş arası ilgi için aslında duygusal açlığın çok ağır şekillendiği dönemlerdir. Üniversite öncesi ilgi görebileceğin insan çevresi maalesef limitlidir. Aile, akrabalar ilk ihtimallerin iken,&#160;sonrasında arkadaşların gelir. Ailen için sevimlisindir. Arkadaşlarının gözünde ise bir yaştan sonra güzel/yakışıklı ya da bu kadar&#160;hoş olmayan sıfatlara sahipsindir. Ben de çocukken çok karizma-tik değildim maalesef. Lise dönemi bile tatsızdı. İnsanlar çok ba-yılmazdı karizmama. Neyse beni geçelim, konu sensin.</span></p>

  <p><span class="font3">20 yaşlar sonrası özgürlük başlar. Sen dünyaya ulaşırsın ve maalesef dünya da tüm çirkinliği ile sana ulaşır. Artık daha fazla insan görüyorsundur. Daha fazla insan seni beğeniyordur ve daha fazla insanla iletişim halindesindir. Daha fazla insan ile iletişimin&#160;kötü tarafı ise, daha fazla kırıcı yorumlardır. Kimisi senin imajını&#160;yorumlar, kimisi kıyafetlerini, ses tonunu, konuşma şeklini, genel&#160;kültürünü. İçlerinde seni sevenler ve iyi hissettirenler olacaktır,&#160;pervasızca hırpalayanlar da olacağı gibi...</span></p>

  <p><span class="font3">Öncelikli tavsiyem, lütfen umursama! Biliyorum beni dinlemeyeceksin ama sana sıfat ile hitap eden kimseyi umursama. Aşırı güzel konuşan da, aşırı kötü konuşan da sahtedir. Seni kıskanıyordun Sen iyi olsan bile seni yıpratmak ister. Özetle, itler istedi diye&#160;atlar ölmemeli.</span></p>

  <p><span class="font3">Başkalarının yorumlarını o kadar umursarız ki, bazen başkalarına göre şekilleniriz. Kıyafetimiz, konuşma şeklimiz, saçımız, makyajımız anladın işte.</span></p>

  <p><span class="font3">Bu da seni bir dönem Aslı ya da Ahmet yaparken, bir dönem Merve ya da Burak olursun. Önce ailen tepki verir. “Çok değiştin&#160;sen!”</span></p>

  <p><span class="font3">İnsanlar yeniye, yeni gelene karşı her zaman çok sevgi dolu olmayabilir. Çok değerli kardeşim Serkan Karaismailoğlu’nun ağzından duymuştum ilk “Juvenoia” kavramını. Hemen açıklayayım. Kişinin, kendinden daha genç bireylerin ürettiklerinden ve ilgilendikleri kültürel faaliyetlerden korkma durumu. Çünkü kendi kuşağı&#160;öyle değildi. Çünkü şimdiki gördükleri onun için yeni. Tam da bu&#160;sebeple, “Bizim zamanımızda...” onların en sık kullandıkları kalıptır.</span></p>

  <p><span class="font3">Yani sen ne yaparsan yap, senden önce dünyaya gelenlerin yaptığın şeyi beğenmesi çok da mümkün olmayabiliyor. Buraya kadar iyi polistim ve seni korudum. Ama gelelim kötü haberlere. Senin&#160;de bir sorunun olabilir. Hem de ruhuna sinen ve acilen çözmemiz&#160;gereken bir sorun: İlgi açlığın!</span></p>

  <p><span class="font3">Bazen sevilmek kesmez seni. Beyinde dopamin salgılanması için mutluluk verecek bir olay ya da bir başarı olması gerekir. İşte&#160;bu başarıdan keyif almanı sağlayacak dopamin ve serotonin seni&#160;ilk doz ile mutlu hissettirir. Ama maalesef tolerans gelişmesi diye&#160;bir şey vardır. Çok tıbbi terimlere ve nörobilime girmeden açıklamam gerekirse, senin bir olayı ilk başardığında keyif alman ama&#160;sonrasında artık keyif almamanın sebebi bu toleranstır.</span></p>

  <p><span class="font3">Keyif veren maddeler kullanan insanlar bu sebeple hep daha güçlü maddeler kullanmak ya da en azından dozu artırmak isterler. Çünkü beyin muazzam bir yapıya sahip ve zamanla kötü olan&#160;şeylere de iyi olan şeylere de alışıyor. Senin çok eğlendiğin bir şeyi&#160;yaparken bir süre sonra sıkılmanın sebebi de bu, doyma hissi. Serotonin senin haz almanın ve doymanın sorumlusu. Birisine çok&#160;âşıkken bir süre sonra onun, artık senin dünyanın merkezi olmaktan çıkması gibi de diyebiliriz.</span></p>

  <p><span class="font3">Aynı arkadaşlar, aynı başarılar, aynı yaşam günleri, kopyala-yapıştır gün ve haftalar hatta yıllar seni bir süre sonra bu yüzden depresyona sürüklüyor.</span></p>

  <p><span class="font3">Burada duruyoruz. Çünkü bazen ama sadece bazen ilgiye do-yamama huyun gelişebilir. Bu toplumdan gelen ilgiye de olabilir, özellikle bir kişinin ilgisine olan açlığın da doyamayabilir. Toplumdan gelen ilgi ise meselemiz, o zaman sosyal medya ile tatmin&#160;olabilirsin. Kaldı ki, bu da kötüdür. Sosyal medya için yaşamak,&#160;sadece onların onayını almak için bir yerlere gitmek ve bazı mutlu anları yaşamak ve hatta başkalarının mutlu göründüğü pozları&#160;hayatına kopyalamak. Ama bireysel ilgi odaklanması çok kötüdür.&#160;Çünkü o senin dünyanın merkezi olur. Ona bağlanırsın, bağımlı&#160;olursun, kıskanırsın ve sonunda onun senden olmanı istediği kişi&#160;olursun. Sende sen kalmaz artık.</span></p>

  <p><span class="font3">İlgi açlığını bastırmanın çözümü vardır, için rahat olsun. Öncelikle ruhunu besleyen sevgi kaynaklarını, sorumluluk ve sevgi sağlayan şeyler ile tatmin edeceğiz. Yani demem o ki, evcil hayvan&#160;sahiplen sokaktan. O da olmadı hobiler edin. Hadi ona da tembelsin, o zaman yeni insanlar tanı. Bunları hayatına dahil et ki yükün&#160;dağılsın. Tek bir şey senin yaşam amacına dönmesin. Lütfen ilgi&#160;odağı olmak için kendinden azalma.</span></p>
</body>
</html>