<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Başarısızlık</span></h2>

  <p><span class="font3">Al sana bir cetvel meselesi daha. Kime göre, neye göre? Başarı ölçen insanları gruplamalıyız önce.</span></p>

  <p><span class="font3" style="font-weight:bold;">Kısa cetvelli gıcıklar: </span><span class="font3">Bunlara göre her şey eksiktir, herkes başarısızdır, o iş olmamıştır. Sadece çamurlamayı bilirler. “I ıh, olmamış abi işte” der o kadar. Bakarsın suratına, “Ne olmamış?” dersin. Suratında aynı ifade, “Ya olmamış işte” der tekrar. Bak, zaten bunun bildiği tek fiil “olmamak”. Sadece bunun zamanlarını çekimler. “Olmadı ki, olmaz, olmayacak, olmamış... Yani bence olmaz&#160;ama sen bilirsin.”</span></p>

  <p><span class="font3" style="font-weight:bold;">Uzun cömert cetveller: </span><span class="font3">Bunlar da gereksiz özgüven saçarlar herkese. Aldığın en gereksiz kıyafetlerin katili bunlardır. “Al kuzum çok yakıştı sana.” Ve mutlaka her konuda fikirleri pozitiftir.&#160;Aslında fikirleri yoktur. Ama pozitiftir. Dersin ki: “Kredi kartı&#160;9000 ekside, maaş 2500.” Sana bakar ve “Dur be karartma hemen,&#160;bak yarın yeni bir gün” dediğinde umut akar içine yalandan üç beş&#160;saniye. Sonra devamını beklersin: “E?” Öyle bakar, o da hiçbir fikri&#160;olmadan. Senden daha mutludur, diz boyu cehaleti ile. İlk başta&#160;cahil olduğunu anlarsın ama gittikçe alışırsın ona. Dünyada başarısızlık diye bir şey yoktur ona göre. Her zaman bir yolu bulunur.&#160;Ama yolu o bulamaz. Sen bulursun. Yine de kısa cetvelgillerden&#160;daha iyidir.</span></p>

  <p><span class="font3" style="font-weight:bold;">Yamuk cetveller: </span><span class="font3">Aha da yaşam hataları. Bunların her sözü haybeyedir. Başarı kavramını ömürlerinde görmemişlerdir. Dersin&#160;ki: “Sıfır çekmişim finalde.” Suratına bakar, elini omzuna koyar:&#160;"I ladi be... Kokoreç yemeye gidelim mi, kafamız dağılır.” Bak bu&#160;ı iiınleyi öğelerine ayıralım mı?</span></p>

  <p><span class="font3">Hadi be: Aman zaten seni dinlemiyordum.</span></p>

  <p><span class="font3">Kokoreç: Zaten sen konuşmaya başladığından beri aklımda bağırsaklar var.</span></p>

  <p><span class="font3">Yemeye: Bunun nesnesi önemli değil. Seni bile yerim ama ağzıma bir şey girmeli.</span></p>

  <p><span class="font3">Gidelim mi: Soru gibi gelse de kulağına, ben zaten gideceğim.</span></p>

  <p><span class="font3">Kafamız dağılır: Seni dinlemedim ve dinlemeye niyetim yok. Konuyu değiştir.</span></p>

  <p><span class="font3">Umurunda değildir ki hayat. Sadece seninki değil, hiçbir hayat.</span></p>

  <p><span class="font3" style="font-weight:bold;">Taş cetveller: </span><span class="font3">Normalde cetvel, çizgi çizer ve sonra başka bir düzlemde başka bir çizgi çizer. Taş cetveller (ki genelde babalar)&#160;tek çizgi çizer. “Benim oğlum doktor olacak.” “Benim kızım mimar&#160;olacak.” O kadar! Onun kızı düşünmeyecek. Sadece taş cetvelin&#160;çizdiği çizgide ilerleyecek. Onların taş cetvelleri, taştan raylar çizer&#160;senin hayatına. O taştan raylardan sapamazsın. Sadece ileri gitmek&#160;vardır. Durmak da yoktur. Yavaşlar ya da hızlanırsın.</span></p>

  <p><span class="font3">Sen başarını bunlara göre ölçme lütfen. “He he” de, geç. Onlar öyle sansın. Sen kendi cetvelinle ölç hayatını. Başarıların hep bir&#160;sonraki için yeni cetveller olsun. Kimse ile yarışa girme. Onu geçmen demek, zamanında bitiş çizgisine varman demek değil. Ya o&#160;başaramazsa? Onu geçeceğim diye yoldan gözünü ayırma lütfen.&#160;Sen kendi kulvarında koş.</span></p>

  <p><span class="font3">Oldu da başaramadın, olsun başarama. Hiç düşmeyen; ya hiç koşmamıştır, ya hiç uçmamıştır.</span></p>
</body>
</html>