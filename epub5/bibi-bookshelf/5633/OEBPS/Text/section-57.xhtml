<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Aşk Acısı</span></h2>

  <p><span class="font3">Aslında en uzun süren acı bu sanacaksın ama değil. Onu uma rım yaşamazsın. Neyse biz şimdi senin derdin olmasını ummadığım bu aşk acısı konusuna gelelim. Yaşadıysan ya da henüz yeni&#160;yaşamaktaysan öncelikle şunu bil, bu acıyı hemen geçiren bir şey&#160;yok. Sana "Çivi çiviyi söker” diyecekler ama eh yani. Yeni birisi ile&#160;tanışmak kafanı oyalar evet ama nereye kadar? Hemen söyleyeyim. Yeni sevgilinin yüzündeki bir gülümseme, giden sevgilinin&#160;yüzündekine bir saniyeliğine benzediğinde büyü bozulur. Belki bir&#160;süre ağrıkesiciler ile idare edersin. Üç ay, belki altı ay sürecek ama&#160;için rahat olsun, maksimum bir yıl sonra eğer sosyalleşirsen tamamen olmasa bile biraz iz bırakarak kaybolacak. Ama ilk başlarda...</span></p>

  <p><span class="font3">İlk iki üç gün “Bir hata olmalı” diyeceksin. “Her şey güzelken nasıl batırdım?” diyeceksin. Ya da “Saçmalık!” diyeceksin. Buna&#160;inkâr süresi diyoruz. Bu kâbustan uyanmak ve kurtulmak isteyeceksin. Maalesef olmuyor. Olmayacak. Üzgünüm, kötü haber ama&#160;bitti... Ha bazen bu aşamada kalp masajı ile bir süreliğine hayata&#160;döndürülen ilişkiler olur. Yeminler, sözler, “Ben değişeceğim bak&#160;göreceksin” yalanları... Ama ne yazık ki bu sürecin sonunda da&#160;zombiye dönmüş ilişkiniz bir süre sonra elinde kalacak.</span></p>

  <p><span class="font3">Onsuz bir hafta geçti... Artık onsuzluğun ve nefes darlığının nasıl bir şey olduğunu biliyorsun. Daha kötüsü onunla gittiğin yerler, onunla olan anılar can kırıkları olarak batıyor. Hareket etmek&#160;bile can yakıyor. Fotoğraflara bakıp aptal gülümsemeler saçıyorsun. Anıların ve umudun hâlâ ölmedi içinde. Durum kötü çünkü&#160;hâlâ hazır değilsin tedavi edilmeye. Çözüm mü? Ameliyat. Maalesef, kalp nakli lazım sana.</span></p>

  <p><span class="font3">Onsuz ay dönümün... Onsuzluğun ay dönümü... Onunla beraberken unutmakta sorun yaşamadığın ay dönümleri, artık daha sayılır hale geldi sanırını değil mi? Ama güzel haber. Bir ay geçti ve hâlâ yaşıyorsun ya, kurtulma umudu var. Artık “Sesimi duyan var&#160;mı?!” diye bağırabilirsin. Çık dışarı, yürü. İhtimallere yürü. Belki&#160;bir umut, yeni bir “o” bulacaksın. Bir saniye, ricam bu olmasın,&#160;Ondan bir kopya arama. Sana en büyük sırrımı veriyorum. (Aslında ben, sen olduğuma göre, senin sırrını sana satıyorum.) Sen&#160;artık onun kopyası ile mutlu olamazsın. Sana ondan daha farklı&#160;gülecek, farklı el sıcaklığında, farklı kızacak birisi lazım. Patlamış&#160;mısırı paylaşmaktan, aynı bardaktan su içmekten çekinmeyeceğin&#160;yeni bir insan... Hazır mısın? Güzel. O zaman başlayalım mı?</span></p>

  <p><span class="font3">öncelikle inkâr ve kızgınlık dönemin bittiğine göre, seni azıcık yenileyelim. Değişmen şart değil ama en azından kişisel bakını ve&#160;giyim konusunda bir tazeleme iyi gelir. Hemen kurslara bak. Yeni&#160;bir şey öğrenen insanlar, yeni ilişkiler kurmaya daha açıktır. Yeni&#160;insanlar üretmeliyiz. Seni eskiden tanımayan ve yanlarındayken&#160;islediğin kişi olabileceğin yeni insanlar... Bu insanlar seni sevmeye açık olacak. Eski ölen ilişkimizin en büyük faydası ne biliyor&#160;musun? Hataların. Kabul et sende de çok hata vardı. Şimdi daha&#160;hijyenik, adil ve modern bir ilişkin olmalı. Sana değer verecek birini bulup, </span><span class="font3">değer</span><span class="font3"> vermelisin. Sahip çıkmak yerine, onunla ortak&#160;olmalısın. Mümkünse bu sefer kalıcı olacak bir ilişkiye başlayalım&#160;lütfen. Hadi... E hadi.., Kalk, dışarı çıkıyoruz. Saatin önemi yok.&#160;Oralarda bir yerlerde hayatına dahil olabilecek kişi duruyor. Kalk,&#160;kalk, kalk!</span></p>
</body>
</html>