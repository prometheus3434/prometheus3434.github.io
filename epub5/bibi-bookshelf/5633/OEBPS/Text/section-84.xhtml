<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Yapılacaklar listesi</span></h2>

  <p><span class="font3">Bu listeyi seninle yapacağız. Ben başlayayım müsaadenle. Sen altına eklersin. Geçmişte yapamadıklarımızı, yapmak istediklerimizi getir bu listeye lütfen. O ne der, bu ayıplar, ya bizimkiler bana yakıştırmazlar dediğin ne varsa onları da getir. “Artık bu yaştan sonra..."&#160;Sakın! Bu lafı getirme. Yasaklıyorum sana. “Artık yapamam" demek&#160;yasak! Bak benim maddelerime nasıl detaylı. Sana doğa yürüyüşüne git demiyorum. Serindere’ye git diyorum. Sen de adını koy.</span></p>

  <p><span class="font3">• Türkiye’de daha önce görmediğin ve şu an yaşadığın yere en az 500 km uzakta 5 şehir görmelisin. Hafta sonu turu için tavsiyemdir.</span></p>

  <p><span class="font3">• &#160;&#160;&#160;Hiç denemediğin 5 farklı yemeğe bir şans vermelisin. İster&#160;sevmediğin bir sebze yemeği olsun, ister dünya mutfaklarından&#160;farklı bir tat...</span></p>

  <p><span class="font3">• &#160;&#160;&#160;Bu kitabı aldıktan sonraki 365 gün içinde daha önce görmediğin bir ülkeye gideceğiz. Hatta oradan bana Instagram üzerinden&#160;özel mesaj atacaksın. Nasıl geziyorsun, göreceğim. Hiç yurtdışına çıkmadıysan, hedef önce İtalya. Zaten önümüzdeki 3 yıl içinde&#160;İtalya, Almanya, İspanya görülecek.</span></p>

  <p><span class="font3">• &#160;&#160;&#160;Önümüzdeki 365 gün içinde plajda yattığın gün kadar gezeceksin. Sadece şezlong tatili yapma lütfen.</span></p>

  <p><span class="font3">• &#160;&#160;&#160;Bir yabancı dil öğrenilecek. Diğer kişisel gelişim kitaplann-dan farklı olarak, ben gaza getirmek ve hedef koymaktan öteye&#160;geçiyorum. Bak Youtube kanalımda İngilizce, Almanca, Rusça,&#160;Arapça ve İspanyolca eğitimleri ücretsiz. Yani akıl verip kaçmıyorum. Bir yerden başla hemen.</span></p>

  <p><span class="font3">• &#160;&#160;&#160;Tarih ve ekonomi öğrenilecek. Ama öyle savaşların yıllan vs.&#160;değil, dünya tarihi. Lütfen kısaca dünya tarihi anlatan bir kitap bul</span></p>

  <p><span class="font3">• &#160;&#160;&#160;Kendine günde fazladan bir saat üretmeyi başar. Duvar takvimi al ve yılını planla. Sosyal medyadan zaman çal kendine lütfen. Whatsapp yerine ara, konuş insanlar ile. Çok vakit çöpe gidiyor. 10 dakika süren bir yazışmanın 6 dakikasında “Yazıyor...”&#160;diye bekliyorsun.</span></p>

  <p><span class="font3">• &#160;&#160;&#160;Hobi bul. Hayır eskiden başladığın ve yarım bıraktığın şeyi&#160;demiyorum. Yeni ve pırıl pırıl bir hobi lütfen.</span></p>

  <p><span class="font3">• &#160;&#160;&#160;Fastfood çöplüklerini, ambalajlı gıdaları yeme, gazlı ve glikoz&#160;şuruplu içecekler içme. Lütfen yeme ve içme. Şekeri de azalt.</span></p>

  <p><span class="font3">• &#160;&#160;&#160;Seni sömüren 3 kişiden kurtul ve önümüzdeki 12 ay boyunca 12 tane sürekli görüştüğün insan bul. Her 5 insandan sadece&#160;1 tanesini sevdiğini düşünürsek, en az 60 kişilik yeni bir ortama&#160;girmen lazım.</span></p>

  <p><span class="font3">• &#160;&#160;&#160;Parazit ilişkilerden kurtul. Enerji vampirlerinden de... “Yapamazsın, olmaz ki, ne gerek var?” diyen gelecek hırsızlarından da...&#160;Her ay 1 tanesini atıyoruz hayatımızdan.</span></p>

  <p><span class="font3">• Her ay bir siyah beyaz filme şans ver. Renkler olmadan nasıl mutlu olacaksın ve beynin o renkleri tamamlamaktan nasıl keyif&#160;alacak göreceksin.</span></p>

  <p><span class="font3">• &#160;&#160;&#160;1 saatten uzun süren hiçbir diziyi izleme.</span></p>

  <p><span class="font3">• Bencil olmayı öğren. Sencil olmayı yani. Sen merkezli olacak dünya artık. Yaptığın iyilikler görevin olmayacak. Sana faydası olmayan insanları uyar. Yardım iste. Sömürüye hayır de. İyi bir insan&#160;ol ama kötülükleri de yutma.</span></p>

  <p><span class="font3">• &#160;&#160;&#160;Tüm geçmiş aptallıkların ve hataların için kendini affet. Evet&#160;bugün senin arındığın ve yeni bir deftere başladığın gün. Bak temiz bir sayfa demiyorum. Yeni bir </span><span class="font3">sen.</span><span class="font3"> Sen Versiyon 2.0!</span></p>

  <p><span class="font3">• &#160;&#160;&#160;Benden sana son bir görev, rica, ödev artık ne dersen... Bu&#160;kitabı gittiğin yerlere götür lütfen. Pasaport gibi. Gittiğin her yerde&#160;kapağa 1 cümle ekle, tarihi ile. Bırak seninle geleyim. Tek şartım&#160;var. O gittiğin yer, evinden uçak ile gidilmesi mümkün olan bir yer&#160;olacak. Sonra AVM’den not yazma...</span></p>
</body>
</html>