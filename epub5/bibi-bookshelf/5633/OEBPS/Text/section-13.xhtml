<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Kıskanmak</span></h2>

  <p><span class="font3">Sevgilini kıskanıyorsan, kusura bakma ama güvenmediğin kişi, o değil.</span></p>

  <p><span class="font3">Güvenmediğin sensin! Sevginin ona yeterli olmaması yani. Kendine güvenin sıfır paşam. Sorun da bu zaten. Şendeki sorunu&#160;fark etmesinden korkuyorsun değil mi? Bu kadar şanslı olamazsın.&#160;Şansına, bir şeyler seni buraya kadar getirdi ama buraya kadar. Talih bir gün dönecek.</span></p>

  <p><span class="font3">Aklında gereksiz sorular... Aslında sorun ne biliyor musun? Garip düşüncelerin. Bu sevdiğin kişi senden önce de yaşıyordu&#160;biliyorsun değil mi? Yani o kendisi bu yaşa getirdi kendini. Ona&#160;kurallar koyarak ya da onu takip ederek daha fazla sahip çıkmıyorsun. Sıkıyorsun, boğuyorsun, ne kadar sıkıcı olabileceğini gösteriyorsun. Konum atsın, ispatlasın, yemin etsin...</span></p>

  <p><span class="font3">Peki sen? Sana niye güvensin? Kim sana niye güvensin? Bak ne bulduk! Sahi insanların sana güvenme sorunu olduğu için bu&#160;kadar kıskanç olabilir misin?</span></p>

  <p><span class="font3">Kıskanan birinin sebebi asla “Seni seviyorum” değildir. Sen kıskanıyorsun da, bir baksana kendine neyi kıskanıyorsun? Onun&#160;varlığını mı, yoksa yokluk ihtimalini mi? Mesele, onu kaybedecek&#160;olman mı, ona yeteri kadar güçlü bir ilgi ve sevgi ile bağlı olmaman mı? Yoksa onun sana olan sevgisinin devamının gelmemesi&#160;ve hatta senden daha iyi birini bulma ihtimali mi?</span></p>

  <p><span class="font3">Cevabın her ne olursa olsun, lütfen kendine bir parça güven. Her şekilde, avucunda bir serçe tutuyorsun. Sıkarsan yine avuçların dolu olur ama bir ceset ile...</span></p>

  <p><span class="font3">Ha bir de sevdiği insana yönelttiği kıskançlıktan ziyade, başkasına ait olanı; başkasının başarısını, parasını, olduğu yeri kıskanmak vardır. Bizim toplumda maalesef çok yaygındır bu. Sosyal medya bunu çok güzel ispatlar. Kıskanan içindeki nefreti sunmaktan çekinmez. Başarını kıskanan, en tehlikelisidir.</span></p>

  <p><span class="font3">Peki, kıskanç insanlara karşı ne yapmalısın? Öncelikle tespit etmelisin ve en önemlisi kabul etmelisin. Çünkü bazen sen seversin, Stockholm sendromu gibi. Seni esir alana âşık olursun. Sana&#160;kıskançlığı ile sınırlar koyanın, seni sahiplendiğini düşünüyorsan&#160;maalesef yanılıyorsun. Bu, bir buz küpünün üzerine çıkıp, sürekli&#160;aynı seviyede kalmayı ummak gibidir. Hayır, o küp eriyecek ve sen&#160;ineceksin. Sevgin de inecek, sevdiğinin sana verdiği değer de...</span></p>

  <p><span class="font3">Kıskanmak asla sahiplenmek değildir.</span></p>

  <p><span class="font3">Günümüzde aile içi kıskanmalar da artıyor. Eskiden çekirdek aile kavramı rekabet demek değildi. Sekiz çocuğu olan aileler, yokluğu paylaşmayı bilirdi. Ama ne acı ki şimdilerde iki çocuğuna&#160;paylaşmayı öğretemeyen anne babalar var. Bu çocuklar kıskançlık&#160;ile büyüyor. Kendilerinde eksik kalan sevgiyi de dünyadan karşılamak istiyorlar. Büyüdükçe daha aç bireyler haline geliyorlar. Fast-food ilişkiler kimseyi doyurmuyor.</span></p>
</body>
</html>