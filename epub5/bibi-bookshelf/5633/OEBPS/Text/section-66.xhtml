<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Gülmek, Gülebilmek, Gülmeyi Bilmek</span></h2>

  <p><span class="font3">Mutluluk hormonu, aslında en güzel hormondur, Endorfın ve serotonin kardeşler bizim ömrümüzü uzatır. En azından mutlu&#160;olan kısmını... Öte yandan, zaman göreceli bir kavramdır. Yani&#160;dişçi koltuğundaki 15 dakika ile sevgiliyle ilk buluşmadaki 15 dakika aynı değildir. Bunu söylemeye gerek yok zaten. Ama daha&#160;güzeli, zamanı senin yönetebilmen. Karşı cinsten birisi ya da bir&#160;arkadaş grubu ile ya da iş arkadaşların ile öğle yemeği... Artık her&#160;ne olursa olsun, sana mizah gücü lazım. Gülümsetebilmelisin. Bir&#160;bebeği, bir çocuğu, bir sevdiğini, bir yaşlıyı... Bunun sırrı şu: Onların sana değil, seninle gülmelerini sağlamak. Ne demek şimdi bu?</span></p>

  <p><span class="font3">Ben üniversite ikinci sınıfa kadar sanırdım ki, bana gülünmesi güzel bir şey. Çünkü konuşacak çok malzemem yoktu ve ancak&#160;soytarılık ile insanları güldürürdüm. En azından güldürdüğümü&#160;düşünürdüm, malzeme olurdum. Üzerimden eğlenenler için eğlenceliydim. Ama hepsi o kadar işte. Ben 2.0 oluşturulurken en çok&#160;buna önem verdim. “İnsanları gülümsetmeliyim.” Çünkü insanların aradığı şey bu. Koca ticaret dünyası bunun üzerinde dönüyor.&#160;Hoşuna giden bir kıyafeti ya da elektronik aleti rafta gördüğün an&#160;kendi yüzünü bir görsen... Gülümsüyorsun, dertlerini unutuyorsun. Peki ya âşık olunca? Biraz salaklaşıyorsun ama eğlenceli işte.</span></p>

  <p><span class="font3">Benim 40 yıl boyunca gördüğüm en güzel gülümseme Zeynep'e aitti. En azından kızım Ece doğana kadar... Şimdilik Zeynep’e dönelim. Konu şu, bir gün arabayla bir iş yemeğinden dönerken,&#160;yerde üç tane meyve kasasını ters çevirmiş ve tezgâh yapmış küçük çocuklar ile karşılaştım. Kızlar, oyuncakların ve kitapların satışından umutsuzlar ama sokaktan yaklaşan bir beyefendi parlayan gözler ile müşteri olma umudu vaat ediyor. Kasanın üzerinde&#160;oyuncak arabalar, iki tane estetik mucizesi oyuncak bebek, birkaç yırtık kitap ve ansiklopedi var. Ben de çocukken sokak satışı y<sub>a</sub>. pardım. O yüzden yanlarına gittim. Kaldırıma oturdum. Aslında&#160;dürüst olayım, gözüm oyuncak polis arabalarındaydı. Ekip lideri&#160;olduğunu sandığım erkek çocuğuna </span><span class="font3">Tommiks'erin</span><span class="font3"> ne kadar olduğunu sordum. O konuşamadı. Daha doğrusu Zeynep ona dublaj&#160;yaptı. Çünkü adını hatırlamadığım erkek çocuğunun dudaklan&#160;açılıp kapandı ama ses Zeynep’indi. Pazarlık başladı. Hatırlamıyorum rakamları ama 10 dediklerine 9 dedim meraktan. Zeynep tam&#160;inattı. Muhtemelen bir haftadır oradalardı ve umutsuzlardı ama</span></p>

  <p><span class="font3">Zeynep yine de savaşıyordu.</span></p>

  <p><span class="font3">Çocukluk ruhum hâlâ ölmedi çok şükür. İçimde hâlâ 8-10 yaşlarında bir Haluk var. O da şaşırıyor dünyanın ne zaman bu kadar büyüdüğüne... Haluk ne zaman baba oldu? Haluk ne zaman amca&#160;oldu? Haluk ne zaman kel, göbekli oldu? Artık mahalle arasında&#160;top oynanacak arsa kalmadı diye ağlamayacağım, çünkü o arsada&#160;koşacak Haluk kalmadı. Bunun yaş ile alakası yok galiba. “Zaman&#160;yok” sadece bir yalandır. Zaman değil, arkadaş yok artık. Seninle saçma şeyler yapacak arkadaş yoktur. Olgunluk, aslında senin&#160;mutlu olacağın şeyleri yapmaya utanmandır. Yakışmaz güya sana.&#160;Ama Zeynep’in yaşında utanmazsın. Gelecek çok uzaktır. Geçmiş&#160;ise sadece dündür. Zeynep utanmadı ve öyle güzel pazarlık yapıyordu ki. Uzatmayayım. En son dedim ki:</span></p>

  <p><span class="font3">“Buradaki her şeyi kasalara doldurup bana verin, ne derseniz o fiyatta anlaşalım.”</span></p>

  <p><span class="font3">Işıldadı gözleri. Bak ışıldamasındaki sebep, para değildi. İnan bana değildi. Gözleri gülüyordu ve o gülücükleri yanındakilere&#160;bulaştırıyordu, çünkü başarmıştı. Belki benden beş dakika önce&#160;umutlan azdı ama şimdi hem umutları, hem başarıları vardı. Para&#160;hiçbir şeydi. Ne dedi bilir misin? Neye dayanarak umutlarının olduğunu biliyordum.</span></p>

  <p><span class="font3">“Hepsini al ama kasalar bize lazım.”</span></p>

  <p><span class="font3">Çünkü o kasalarda yeni bir şeyler satacaktı, Zeynep muhtemelen şimdi 20’li yaşlarda. Ve muhtemelen hayatın pek sıkça çiçek uzatmadığını da öğrendi. Ama o gözlerdeki mutluluğu ben gördüm ve unutmadım ya, o da bana yeter.</span></p>

  <p><span class="font3">Evet sana dönersek, gülmeyi öğrenmen lazım. Depresif danalar gibi her sorunda odana tıkılmak olmaz. Birisi canını mı sıktı, komik bir şeyler izle. Tavsiyem “Full House" gibi eski 20 dakikalık&#160;sit-com denilen komediler. Amerikalılar birkaç şeyi iyi yapıyorsa,&#160;bunlardan birisi de insanları güldürmek.</span></p>

  <p><span class="font3">Nasıl ki akü bitince arabayı itelemek lazım ise, senin de gülmen azaldı ise maalesef seni ittirmemiz lazım. Senin gülmeyi öğrenmen lazım. Tadını bilmediğin yemeği nasıl yapacaksın? Sonrası&#160;kolay. İnsanları güldürmek inan çok kolay. Senin güldüğüne gülmeyen ile aynı yolda yürüme zaten.</span></p>

  <p><span class="font3">Eğlen, bir parça pozitif ol sadece ya.</span></p>

  <p><span class="font3">Sana gülmesinler, yeter!</span></p>

  <h2 id="sigil_toc_id_1"><span class="font3" style="font-weight:bold;">inanç</span></h2>

  <p><span class="font3">Birine, bir dine, bir ihtimale, bir görebildiğine, bir sana, sen 2.0’a inanmalısın. Yapamayacağına, başkalarının fikirlerine, “Yapamazsın kuzum sen’lere, “Bu sana yakışmazlara inanmayacaksın. O günlerin geri geleceğine inanmayacaksın. Gelmeyecek.&#160;Kötüsü de, iyisi de geri gelmeyecek. Birinin çıkıp senin kıçını kurtaracağına da inanma. Hayat kopya çekip dayanıştığın okul yıllarından daha gerçek.</span></p>

  <p><span class="font3">İnançlarını iki gruba ayıralım mı? Olabilecekler ve olması muhtemeller...</span></p>

  <p><span class="font3">İnanacakların hakkında en önemli kriter bilgi sahibi olman. Eğer bilmediklerine inanacaksan, senden sadece koca bir cahil&#160;çıkartabiliriz. Cehalet ile aptallık yan yana dururlar rafta. Birini&#160;alana, diğeri promosyondur. Ve emin ol, pembe bir don ile sokağa&#160;çıkman ile aynı şeydir bu ikisi. Bu inanç konusunda uzak durmamız gerekenler var. Üç temel maddeyle bakalım:</span></p>

  <p><span class="font4">1. &#160;&#160;&#160;Bilmediğin bir şey hakkında tam olarak emin olma ve kendi içinden fikir yürütme. Aldatıldığını söylüyorlarsa bile kendin&#160;emin olmak için gerçeği öğren.</span></p>

  <p><span class="font3">2. &#160;&#160;&#160;Bilmediğin bir şeyi anlatma, paylaşma. Söyleyecek bir şeyin&#160;yok ise, arkasından tükürme.</span></p>

  <p><span class="font4">3. &#160;&#160;&#160;Biri sana bir bilgi verdiğinde onu hemen beynine yazma,&#160;önce gerçek olup olmadığını anlayalım.</span></p>

  <p><span class="font3">İnançlar ile ilgili bilmen gereken en önemli nokta, değişken olduklarıdır. Bazı ülkelerde kediler yemek mönüsündedir, bazı ülkelerde kutsaldır. Bazı ülkelerde inançlar internetten güncellenir,</span></p>

  <p><span class="font3">bazı insanların inançları satılıktır. Aslında kiralık desek daha doğru olur. Her insanın inandığı şeyi değiştirmek mümkündür. Yeter ki, doğru insan ikna etsin, inançlarımızın çoğu anne babadan gelir. Onları söküp yenisi ile değiştirmek sadece biraz zaman alır.</span></p>

  <p><span class="font3">Ama her şey değişir. İstediği kadar pas tutsun.</span></p>

  <p><span class="font3">inançların sana yük ya da sorumluluk olmasını değil, senin için itici bir güç olmasını sağlamalıyız, önce neden sorusunu sorabilmelisin. Neden?</span></p>

  <p><span class="font3">Neden kendime inanayım? Ben yola çıkmak için yeterli miyim?</span></p>

  <p><span class="font3">Neden ona inanayım, bana mutlu bir ilişki mi verecek? O kim?</span></p>

  <p><span class="font3">Neden bu işi, bu kariyeri seçmeliyim? Seçtiysem de neden vazgeçip kendi işimi kurmuyorum? Sadece para mı sebep? Yoksa başkasının bana inançları mı? Onlar ne der korkusu mu?</span></p>
</body>
</html>