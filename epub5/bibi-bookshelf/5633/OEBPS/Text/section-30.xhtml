<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Güvensizliğin</span></h2>

  <p><span class="font3">Güvenmek... Güvenmemek... Aslında bu ikisi çok da uzak kav-ı .unlar değildir. Çünkü insan bu ikisine de tam yaklaştığı anda, onlardan ne kadar uzaklaştığını görür. Kafan karışmasın açıklayayım hemen. İnsanları sona bırakalım. Önce kime ya da neye&#160;güvenirsin?</span></p>

  <p><span class="font3">Mevcut duruma güvenirsin. Eh, mevcut durum değişiyor. Tecrübelerine ve insanlar hakkındaki fikirlerine güvenirsin. Ama maalesef onlar da gelişiyor ve değişiyor. Yani birine on beş yaşındayken “İyi insan” diyorsun, yirmi beş yaşında ruh katili oluyor. Ama oluz yaşında, “Bu insan ile yan yana yürünür” diyorsun, köşeyi&#160;döndüğünde kafana tavayla vuruyor. Peki sen? Sana bakalım. Sana&#160;güvenilir mi? Ben bu işi yaparım, bu sınavı geçerim, bu insanı severim, bu bedene iyi bakarım dediğin şeylerin kaç tanesinde sana&#160;güvendik de sen kendine yalan söylemedin?</span></p>

  <p><span class="font3">Demek ki, güvenmek o kadar kolay değil. Ama zor da değil. İşte bu yüzden dedim ya, güvenmeye ya da güvenmemeye tam&#160;yaklaştığında, aslında o senden uzaklaşır. Kendi maddi durumuna&#160;güvenirsin, o bile birden yetersizlik durumuna geçer.</span></p>

  <p><span class="font3">Şimdi geldik işin garip tarafına. Gü-ve-ne-çek-sin. Mecburuz. Birilerine yaslanacaksın. Ne her şeyi yapacak kadar vaktin var, ne&#160;de her yerde olacak kadar. Ben çok akılsız görürüm ki, başkası bir&#160;işi kendisi gibi yapamaz diye ondan geri alıp yine kendi yapar. İşi&#160;asıl yapması gereken kişi, cumartesi bile gezer. Bu pazar günü bile&#160;çalışır garibim. Güveneceksin. Ama başına bir çarpan koyacaksın.&#160;Yani mesela Özge “Bu işi on günde yaparım” mı dedi, inanma. Tecrübelerine bak ve Özgenin sözünü 1,5 ile çarp, sen ona on beş gün&#160;de. Hem on beş günde olunca sen hedefinden şaşmamış olursun,&#160;hem de beklentilerini boşa çıkartmaz.</span></p>

  <p><span class="font3">Bu güven çarpanı süper bir şeydir. Mahmut sana “Abi akşam 21.00’de sinemanın kapısında buluşuruz” mu dedi? Daha önce&#160;Mahmut sana 30 dakika taktı mı? O zaman 21.45 seansına al bileti&#160;ve 21.30’da o kapıda ol. Bak, hayat artık ne güzel.</span></p>

  <p><span class="font3">Hadi hadi iyisin, bir örnek daha vereyim.</span></p>

  <p><span class="font3">Birisi senden borç aldı ve vermiyor mu? İstemeye de utanırsın sen şimdi. O zaman sen de ondan borç iste. Ama senden 100 TL&#160;aldıysa 150 TL iste. “Acil” de, “Sıkıştım” de. Vermezse, hem borcu&#160;hem de onu sil gitsin. Böylece aklın parada kalmaz. Ama verirse de&#160;uzun süre geri ödeme ve bir daha da borç verme.</span></p>

  <p><span class="font3">Güvendiklerinin, her zaman sana güveneceği yanılgısına düşmemeni dilerim. Hep öyle olmuyor maalesef. Güven, bazen köprüyü geçene kadardır.</span></p>
</body>
</html>