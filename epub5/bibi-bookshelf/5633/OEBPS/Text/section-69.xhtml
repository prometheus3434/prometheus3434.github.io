<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Aşk</span></h2>

  <p><span class="font3">E lazım tabii. Her canlı ölümü tadacaktır. Bazen de yaşarken ölümü... Hadi tamam, bu kez pozitif olacağım. Karamsarlık yok.&#160;Sadece aşkın güzel yönlerini konuşalım seninle. Söz konuyu iş&#160;aşkı, inanç aşkı, kitap okuma aşkı diye de dağıtmayacağım.</span></p>

  <p><span class="font3">Aşk. Güzel kelime. Başına gelirse... Tabii eğer ki, doğru zamanda, doğru kişiyle ve doğru ortamda başına gelirse... Çünkü aşkın en büyük tatsızlığı, kavuşamamaktır. Karamsarlık yok dedim. Hemen güzel aşka dönelim.</span></p>

  <p><span class="font3">Birini seversin. Aslında önce hoşlanırsın. İçin ısınır. Bu evrede diğer keyif aldığın şeyler biraz silikleşir. Yıllardır veremediğin 3-4&#160;kilo fazlalığın gider. Meraklanırsın. Acaba o da mı böyle hissediyor? Sahi o nasıl hissediyor? Bunu uzun süre bilemeyeceksin, İlk&#160;tenine dokunuş, ilk elini tutuş, ilk öpüşme derken, aha da siz. Evet.&#160;Sız. Yani sen artı o, sonuçta siz oluyorsunuz. Kulağa nasıl hoş geliyor, değil mi?</span></p>

  <p><span class="font3">Araştırmalara göre aşkın en güzel anı bu dönemmiş. Yani sen aşkı bulduğuna emin olmadan hemen öncesi. Şüpheleniyorsun&#160;ama yüzde doksa dokuz eminsin ya. İşveler, cilveler kısmı. Sevgiliyiz ama değiliz. Sana dışarıdan bakan herkes “İyice salaklaştı bizimki” diyor. Sebepsiz mutlusun. Sebepsiz enerji patlamaların var,&#160;Korkma, hepsi üreme çağrısından. Yani niyetin kötü değil.</span></p>

  <p><span class="font3">Paranoyalar başlar. “Ya başkasını severse? Ya başkası onu severse? Eee bu kadar mükemmel insanı ben keşfettim ama ya başkası da keşfederse?” Kadınlar erkeğin kapılmasından korkarken, erkekler ise düne kadar etek giymeyi başarabilen kızın, “Kesin&#160;başına bir iş gelir” kısmını dert ederler. Çünkü erkekten önce tamamen şansa yaşadı o kız. O yaşa kadar Allah korudu, artık ekstra&#160;korunmalı. Çok komik kıskançlıklar görülür bu evrede.</span></p>

  <p><span class="font3">Ha bir de çocuklaşmalar:</span></p>

  <p><span class="font3">“Sen kapat.”</span></p>

  <p><span class="font3">“Ya hayır önce sen kapat.”</span></p>

  <p><span class="font3">Bunu yapmayanı döverler. Genelde erkek 4-6 yaşlarına geri dönerken, kızlar yine iyidir. 12-14 yaşlarına çekilirler. Erkekte sebepsiz gaza gelmeler gözlemleriz.</span></p>

  <p><span class="font3">“Aşkım, bak ben var ya, seni tüm sahil kucağımda taşıyacağım.” Amele modu açık...</span></p>

  <p><span class="font3">“Aşkım, bugün restoranı bize kapadım.” Kokoreççide zaten iki masa vardır.</span></p>

  <p><span class="font3">“Meleğim, ben bunlara dalarım bak. Sana mı baktı o?" Genelde dayak yer bu patates.</span></p>

  <p><span class="font3">Kadınların bu'ilk dönemler ise, sınırların keşfi, işaretlenmesi ve bombayı etkisiz hale getirme dönemidir. Vallahi artık bombanın ne olduğunu sen anlarsın. Tamam hadi ben aklındaki şüpheyi&#160;kıvırarak çözeyim. Mesela erkeğin Instagram takipleri ve takipçilerinin temizlenmesi. O güzel kankasından tatlı tatlı kurtuluş...</span></p>

  <p><span class="font3">Aşk güzeldir. Evre evre güzelleşir. Kimi aşk 15 gündür, kimi aşk 15 ay, 15 yıl. Mesele senin ne anladığındır. Yurdumuz sahte aşk&#160;üretmeyi sever. Çünkü cinsel kimlik eğitimi verilmediği ve cinsel&#160;açlığın Afrika’sı olduğumuz için erkeklerimiz hemen âşık olmaya&#160;bayılır. Hoş artık kadınlarımız da bu aşamada çok dertli değil.</span></p>

  <p><span class="font3">öyle ya da böyle gülsün yüzün. Seviyorsan güzel. Ama bir de seviliyorsan, of enfes!</span></p>

  <p><span class="font3">Peki aşk nedir?</span></p>

  <p><span class="font3">Aşk onun mutlu olması için sınırını zorlayıp, ötesine geçip ondan alkış beklememektir. Hatta onu mutlu edip onun sana borçlu hissetmemesini sağlanıandır. Aşk fatura çıkartmaz. Aşk vurmaz&#160;insanın yüzüne bedelini. Aşk deftere yazmaz. Bir sonraki ay eks-tresi gelmez aşk için yapılanların. Aşk ona okulunda yemek sofrası&#160;hazırlamaktır bir kap çorba ile. Aynı cüzdanı kullanmaktır, içinde&#160;para kalmasa da. O cüzdana umut doldurmaktır. Sırf yan yana olmak için bitirmektir yapılacak her şeyi, konuşulacak her şeyi ama yine de sıkılmamaktır. Sıkılnıanıaktır onun yüzünden, sesinden, aynı sözleri bin kez söylemesinden. En aptal o iken, en güzel anı-ları o inşa ederken orada olmaktır. Paylaşırsın ya simidi ve bitmez&#160;ya simit hiç...</span></p>

  <p><span class="font3">Yazar ya simitçinin camekânında...</span></p>

  <p><span class="font3">Since 1999...</span></p>

  <p><span class="font3">Anlamadın mı? Boş ver, hadi git âşık ol. Ama dikkat et lütfen üçboyutlu olsun:)</span></p>

  <h2 id="sigil_toc_id_19"><span class="font3" style="font-weight:bold;">Kırmızı Çizgiler</span></h2>

  <p><span class="font3">Uluslararası politikalarda kırmızı çizgiler...</span></p>

  <p><span class="font3">Ulusal konularda kırmızı çizgiler...</span></p>

  <p><span class="font3">İlişkilerde kırmızı çizgiler.,.</span></p>

  <p><span class="font3">Kendine ait prensipler ve kırmızı çizgiler...</span></p>

  <p><span class="font3">Peki bu kırmızı çizgiler ne kadar önemli ve ne zaman esnemeli?</span></p>

  <p><span class="font3">Bazen kırmızı çizgilerin başkalarına değil, sana sınır olur. Çünkü güya insanlara sınır koyarken, bir süre sonra yalnızlık sınırlann olur. O yüzden kalın kırmızı çizgiler çizmeden önce, bir zahmet&#160;çizginin hangi tarafında kimlerin kaldığına bak.</span></p>

  <p><span class="font3">Bazen o kırmızı çizgiler itibarsızlaşır. Bir çizgi çizersin sonra üzerinden otoyol olur, ayak izlerinden dolayı görünmez hale gelir.&#160;Sen bir adım geriye bir tane daha çizersin. Bir adım geriye bir tane&#160;daha. Sonra? O, kırmızı bir yaya geçidine dönüşür.</span></p>

  <p><span class="font3">Sözde kırmızı çizgilerin, sen henüz yeterince hak etmemişken çiziliyorsa, işte o zaman insanların seni ciddiye almaması ve esnek&#160;bir imajının olması da işin acı tarafıdır.</span></p>

  <p><span class="font3">Sen, elinde sprey boya ile kırmızı çizgini çizdiğini sanırken, aslında işaretli yerleri boyuyor olmayasın. Ne demek bu? Bazen biri ya da bir durum seni o kırmızı çizgilere mahkûm eder.</span></p>

  <p><span class="font3">Aslında o kırmızı çizgilerin gerisinde özgürsündür. Hatta o çizgilere hiç yaklaşmadığın için onların varlıklarını bile unutursun. Çünkü kırmızı çizgiler zamanla seni terbiye eder. Hep bir güvenlik&#160;mesafesi bırakırsın ve konfor alanın daralır. Sonra bir gün unutup&#160;güle oynaya geçmeye çalışırsın ama bazı marketlerde olduğu gibi&#160;çizgiye gelince zınk diye takılır kalırsın.</span></p>

  <p><span class="font3">Biz ilk kırmızı çizgileri defterde gördük. Oradan başlamalıydık. Defterin bu tarafı ve o tarafı vardı. Sonra büyüdükçe, bazı vatan haini insanlar ve Türk toplumu kendi içine çizdi o çizgileri.</span></p>

  <p><span class="font3">Komşu, komşuya etiket vurmaya başladı. Canım Türkiye Cumhu-riyeti haritası kırmızı görünmez çizgiler ile ayrıldı. İçimize sebep, siz nefret tohumları ektiler. Şimdi yarım asırlık nefret ağaçlarının&#160;gölgesinde tadını çıkartıyorlar. Hoş iyi dayanıyoruz vatan olarak,&#160;son 50-60 yılda Rusya dahil tüm komşulara bakınca. Onlann sınır çizgileri nasıl değişti, malum...</span></p>

  <p><span class="font3">Irkçılık, dine göre ayrımcılık, mezhepçilik, tarikatçılık, cinsi-yetçilik... Bunlar toplumsal ayrımların kırmızı çizgileridir. Cahil toplumlar bu konuları aşamaz ve çözemez.</span></p>

  <p><span class="font3">Tabii bir de ilişkilerdeki kırmızı çizgiler var. Bunlar ikiye ayrılır: İlişkinin başında çizilenler ve zaman ile ortaya çıkanlar. Ayrılığa sebep olanlar da genelde bu zaman ile ortaya çıkanlardır.</span></p>

  <p><span class="font3">Şimdi gelelim senin kırmızı çizgilerine:</span></p>

  <p><span class="font3">• &#160;&#160;&#160;Zaman ilk çizgin olacak. Zaman senin en değerlin. Onu senden öylesine çalan her şeye kırmızı çizgini göstereceksin.</span></p>

  <p><span class="font3">• &#160;&#160;&#160;Geleceğin kırmızı çizgin olacak. Kırmızı çizgini aşıp gelecekteki sana zarar verecek olan her şeye “Hayır!” diyeceksin. Diyeceksin çünkü bağımlılıklar ve müstakbel seni zedeleyecek her olay&#160;geleceğinden çalar.</span></p>

  <p><span class="font3">• &#160;&#160;&#160;Çizgin kalın olacak. Sen de aşmayacaksın, o da, öteki de.&#160;Sigarayı mı bıraktın? O zaman bitmiştir. Sen bile kendine güve-nemeyeceksen, ya sigarayı bırakma ya da kendini maskara etme&#160;kendine. En lazım olduğunda özgüveninle el ele gelmezsen kendi&#160;yardımına, kendini çağırmaya inancın kalmaz.</span></p>

  <h2 id="sigil_toc_id_20"><span class="font3" style="font-weight:bold;">Senin Hikâyen</span></h2>

  <p><span class="font3">Dünyanın herhangi bir yerinde, herhangi bir saatte başlamışsın bu hayata. Bugün burada kesişmiş seninle yollarımız. Bir sebeple,&#160;bir vesileyle bugün bu sayfadaysan, bil ki benden sana uzanacak,&#160;sana dokunacak bir şey var. Bil ki benden bir alacağın var. Hayatın&#160;matematiği biraz da böyle işler... Kimseye sebepsiz yere gelmez,&#160;kimseden sebepsiz yere gitmezsin. Ya alacaklısındır ya vereceklisindir. İnsanların, senin hayatında bir süresi vardır. O süre içinde alışveriş tamamlandığında bir taraf kalkıp yoluna devam eder.&#160;Mümkünse, masada kalan taraf olma. Vadesini doldurmuş her&#160;şeyin içinden kendini çıkarmayı öğren. Devam etmeyi ve akışta&#160;kalmayı öğren.</span></p>

  <p><span class="font3">Mesele insanlar değil de, hayatın ta kendisiyse... İşte o zaman hem alacaklı, hem vereceklisindir. Bu yaşına kadar birtakım şeyler sundu bu hayat sana. Belki mükemmel bir aile, belki iyi okullar, belki gerçek dostlar, belki maddi rahatlık... Hadi hadi, vardır&#160;mutlaka bir şeyler. Peki bundan sonra? Bundan sonra bilmeni&#160;istiyorum ki senin bu hayatla görülecek bir hesabın var. Senin gidecek yolların, gezecek şehirlerin, okuyacak kitapların, izleyecek&#160;filmlerin, batıracak güneşlerin, sevecek insanların var. Senin daha&#160;uzun kış gecelerin, çiçekli bahar günlerin var. Senin bu hayattan&#160;alacağın var.</span></p>

  <p><span class="font3">Bir sır vereyim mi sana? Bu hayatla hesabını görmenin tek yolu, onu yaşamaktır. Yaşa sana verilen hayatı. Yaşa, içinde olduğun&#160;şartlan... En kötü hayat, hiç yaşanmamış olmaktan iyidir, inan.</span></p>

  <p><span class="font3">Kimi zaman kanatların açılır, uçarak gidersin; kimi zaman adım atmaya halin kalmaz. Olsun, hayat bu... Senin de açık yaraların olsun, izi kalsın. Senin de gemilerin alabora olsun, sen de&#160;düş aynı yerden dizinin üstüne. Ben, hayata kefilim. Düştün diye güçsüz saymaz seni. Ama düşüp de kalkmazsan... “Sen git, ben geliyorum” deyip geç kalırsan... O vakit, ellerinin arasında tuttuğunu sandığın bir avuç kum gibi, parmaklarının arasından öylece kayıp&#160;gider ince ince... Yaşayarak alacağını alırsın bu hayattan. Geç aynanın karşısına, gözlerine bak. Bir gün olsun kendi ellerinden tut&#160;Kendini iyileştirmeyi, kendine yetmeyi öğren. Öğren ki hikâyen&#160;başlasın.</span></p>

  <p><span class="font3">Bir de verecekli olduğun bir kısım var. îşte burası, üretmek. Bir şey üret; bir hizmet, bir fikir, bir gerçeklik, bir güzellik... Bir şey&#160;ver hayata, bir şey sun. Çam sakızı çoban armağanı, bir ürün koy&#160;ortaya. Ürün koyamıyorsan, kendini sun. Yağmurda ıslanmış olduklarında da sev sokak köpeklerini. Bir gün “Nasılsın?” diye sor&#160;her sabah simit aldığın ağabeye. Karış hayata, dahil ol insanlara.&#160;İşte o zaman bu hayata biraz sevgi, biraz insanlık sunmuş olursun.</span></p>

  <p><span class="font3">Unutma ki kendimizden ve onurumuzdan başka pek bir şeyimiz yok bu hayatta. Bu ikisini koru, girdiğin bütün savaşlarda.</span></p>
</body>
</html>