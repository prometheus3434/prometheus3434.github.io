<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Kaybetmek</span></h2>

  <p><span class="font3">Geldik en zor derslerden birine. Kaybetmek. Nasıl bir olay olduğunu anlaman için, doğuştan görmeyen birinin renklere ilgisini bilmen lazım. Kaybetmek, karda yokuş aşağı kaymaktır. Kaybettiğinin farkına varmaktır mesele.</span></p>

  <p><span class="font3">Bazen birini kaybedersin, bazen parayı ya da değerli bir şeyi, bazen kendini kaybedersin. Ama en aptalcası, zaman kaybedersin.&#160;Bu kaybettiklerini geri alabileceğin zamanı... </span><span class="font3">Click</span><span class="font3"> diye orta karar&#160;bir film var. Ama tam da bu konuyu anlatıyor, zamanı ve insanları&#160;aptalca kaybetmeyi...</span></p>

  <p><span class="font3">Birini kaybetmek kolaydır. Bazıları kaybetmek için insan biriktirir. Umursamazlar ki. Binlerce insan var tanışıp harcanacak. Birini kaybetmek için yapman gerekeni söyleyeyim. Aptal yerine&#160;koy. Senin ondan çok daha zeki olduğunu düşün. Eşit olmadığınızı&#160;düşün. Onun dünyaya seni mutlu etmek için gönderildiğine inan.&#160;İşte bu kadar. Artık an meselesi rahat ol. Bir gün hayatından çekip&#160;gidecek. İşin güzel tarafı buna (ama sadece buna) o karar verecek.&#160;Hadi canım şaşırdın mı? Evet, gitmek onun kararı olacak. Sonra ne olacak biliyor musun? Yoksunluk sendromu. Yani o gidince&#160;ondan boşalan alanların garip hissettirecek. E o otomatik olarak&#160;birçok şeyi yapardı. Şimdi kim senin kölen olacak? Of hadi yeni&#160;birini bul, onu sömürge yap. Efendim? Pardon. Sen yapmaz mısın&#160;asla böyle bir şey? Annen? En kötü ihtimal onu sömürür insan&#160;canım. Sana tek sözüm var. Umarım yokluğu ile sınanmazsm, seni&#160;</span><span class="font3">seven</span><span class="font3"> birinin. Senin sevmen demiyorum bak. Onların kıymetini&#160;biliyorsun nedense.</span></p>

  <p><span class="font3">Bir şeyi kaybetmek... İşte buna üzülme. Canı olmayan, ruhu olmayan hiçbir şeye üzülme. Hayat öyle ya da böyle daha farklısını&#160;verir sana. Bazen anlayamazsın, kaybetme duygusuna asla ulaşamayacak insanların halini.</span></p>

  <p><span class="font3">Umarım anlamazsın senin kaybettiğin parayı, arabayı, lüksü ya da ekmeği hiç bulamayan insanları.</span></p>

  <p><span class="font3">Kaybetmeye bağımlı olan vardır. Kaybettikçe daha da riske giren. Büyük oynayıp, bir önceki zararını kapatmak isteyen. Kumar bağımlısı gibi bağımlı olanlar. İşte sen aman ha, sakın ha kaybettiğini anladığında masada oturma. Birine kötü bir laf mı çıktı ağzından, devamını getirme. Birinin canını mı yaktın, dur. Dur ve daha&#160;da öldürme onu. Bir hatan, diğerine sebep olmasın.</span></p>

  <p><span class="font3">Kaybettiğin o şey, “sen” olmasın. Boşlukta süzülürsen, bu kitabı oku lütfen. İkinci kez, üçüncü kez. Amaçsızlık ise hissettiğin, hemen en yakın amaca sarıl. Birine git, bir kursa başla, bir iyilik&#160;yap. Bir şey yap. Duvara bakarak oturma. Son tik taka kadar boş&#160;oturamaz ki insan.</span></p>

  <p><span class="font3">Kaybettiğin ne ise, aynısını arama artık. Aktı gitti nehir. Sana kaybedecek yeni bir şey lazım.</span></p>
</body>
</html>