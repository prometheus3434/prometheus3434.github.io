<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Bilişsel Çelişki</span></h2>

  <p><span class="font3">2012 yılında Maya takvimine göre kıyamet kopuyordu. Bu kitabı yazabildiğime göre çok da iyi bir tahmin değildi. Aslında Maya takvimi bitiyordu diyelim. Birçok kıyamet meraklısı, bunu dünyanın sonu olarak yorumlamayı istedi. Dünyada sadece iki yerin&#160;kıyametten kurtulacağına inanıyorlardı, (Neden böyle olduğunu&#160;sorma.) Fransa’da Bugarach köyü ve Türkiye’de Şirince köyü. Rivayete göre Hz. İsa Maden Dağına dev bir gemi ile inip inananları&#160;kurtaracaktı. Şirince köyü günler öncesinden doldu. İnanılmaz bir&#160;ilgi gören köyde, turizm patlaması yaşadık. İlginç şekilde köyün&#160;imamı da ortadan kayboldu. Ama bıı ilk değildi. Bahsedilen gemi&#160;de gelmedi.</span></p>

  <p><span class="font3">ABD’li “Seekers" (Arayanlar) tarikatı, 21 Aralık 1954 sabahı büyük bir selin, dünyanın sonunu getireceğine inanıyordu. “Arayanlar’ın şarlatan lideri Marian Keech'in uydurduğu kehanete&#160;inanan tarikat üyeleri “kıyamet öncesi" 20 Aralık 1954’te Keech’in&#160;evinde topladı. Böylesine bir saçmalığa inananlar, sabaha karşı sel&#160;dünyayı yok ederken, inananları kurtarmaya gelecek olan uzay aracına yalnızca kendilerinin binip gideceklerine ve tüm dünyanın, bir&#160;sel ile yok olacağına eminlerdi. Bu üyelerin nasıl bu kadar derin şekilde ikna edildiklerini merak eden ve gizlice tarikata katılmış olan&#160;psikolog Leon Festinger da bu gruba araştırmaları için katılmıştır.</span></p>

  <p><span class="font3">20 Aralık 1954’te vakit gece yarısını geçer, tabii ki ortada ne sel felaketi vardır nc de onları kurtarmaya gelecek olan uzay gemisi. Geleceği görebilen muhteşem tarikat liderleri Marian Keech’in&#160;kehaneti doğru çıkmamıştır. Kıyamete hazırlanırken her şeylerini&#160;satmış olan tarikat üyeleri ortada kalmışlardır. Şimdi sen sanacaksın ki tarikat dağıldı. Aksine, daha da güçlendi. Nasıl mı? Keech’e o&#160;gün sabaha karşı kutsal bir güncelleme mesajı gelir. Allah, tarikat üyelerinin iyi niyeti sonucunda dünyayı yok etmekten vazgeçmiştir. Kimse de demez ki: “Madem iptal olabiliyordu, biz neden uzay gemisi bekledik?" Festinger ve meslektaşları Arayanlar tarikatı&#160;üzerine "Kehanet Yanlış Çıktığında” (1956) isimli detaylı bir inceleme yaptı.</span></p>

  <p><span class="font3">Sanma ki bu cehalet sadece 1960’lı yıllarda kaldı. Günümüzde kıyamet sığınakları satılıyor. Yeraltına gömülü bu sığınaklar nükleer saldırı, zombiler, depremler, seller ve diğer tüm tehlikelere&#160;dayanacak kalitede, tabii eğer inanırsan, içinde 3 yıllık erzak da&#160;ücretsiz geliyor. Peki dünyanın sonu gelmişken, 3 yıl fazla yaşasan&#160;ne olacak?</span></p>

  <p><span class="font3">ABD'li sosyal psikolog I.eoıı Festiııger bu araştırmaları sonucunda, dünyayı yeni bir kavram ile tanıştırdı: “Bilişsel çelişki."</span></p>

  <p><span class="font3">Şimdi bilişsel çelişkiyi daha anlaşılır olarak örneklendirmek gerekirse, diyelim ki sen Aslıyı seviyorsun. Ama öğrendin ki Aslının küçük şeyleri çalma huyu var. Bu bir psikolojik bozukluk. Şimdi&#160;buradaki bilişsel çelişki nedir? Senin hırsızlıktan hoşlanmaman&#160;ama Aslıdan hoşlanman. Hayat sana ikisini bir arada sunuyor,&#160;Şimdi ne yapacaksın? Sevmediğin bir huyu yüzünden sevdiğin kişiden uzak duracak mısın? Çünkü Aslı değişmiyor.</span></p>

  <p><span class="font3">insan, birçok değere sahip olabilir, Futbol takımı taraftarlığı, bir dine dahil olma, siyasi bir partiyi tutma gibi genel toplumsal&#160;bir konu olabileceği gibi; daha özel birtakım konular da olabilir,&#160;örneğin, komşusu haklımdaki düşünceleri, sevdiği bir yemek&#160;hakkındaki önyargıları vs...</span></p>

  <p><span class="font3">Eğer bir konuya tamamen inanıyorsak, onun yanlış olmasını istemeyiz. Bilişsel çelişki kuramına göre, insanlar veya toplumlar&#160;İnandıkları şeylere karşı gelen konulara saldırma eğilimindedir.&#160;Bu siyasi, politik, dini konularda da böyledir. Hatla herhangi bir&#160;somut temele sahip olmayan konularda bile bu durum böyledir.&#160;Spor fanatizmi de bir anlamda bilişsel çelişkidir. Sporun amacı takım olmak ve birliktelik kurmak İken, insanların ayrışması hatla&#160;birbirini öldürmesi çelişki değil mi?</span></p>

  <p><span class="font3">Sana karşı söylenen olumsuz şeylerde de, eğer değiştirilmesi zor ise ya nefret edersin ya da o görüş saçmaymış gibi davranırsın. Aileden öğretilen bilgilerin bazıları yanlış olabilir. Sonuçta&#160;dünyadaki tüm anne vc babalar, çocuklarına doğru ve akılcı bilgi&#160;aktarıyor diyemeyiz. Bazı Müslümanlara göre, Hristiyanlar cehenneme gidecektir. Bazı Hristiyanlara göre ise çoğu Müslüman&#160;teröristtir. İnsanlar genellemeleri severler. Genelleme yapmak kolaydır. Saçı şu renk olanların tümü şöyledir, şu tür kıyafet giyenlerin tümü böyledir gibi saçma ve mantıksız genellemeler vardır.&#160;Bilişsel çelişki tam olarak budur. Çünkü bir gün o genellediği kesimden birisine âşık olduğunda büyük bir </span><span class="font3">çelişki</span><span class="font3"> içinde yaşamaya mecbur kalır.</span></p>

  <p><span class="font3">Fastfood yiyen bir diyetisyen ya da doktor da bir bilişsel çelişki örneğidir. Zararını bilir ama mutlu olmak için yemeye devam eder. Seni üzen birine âşık olmak da buna bir örnektir. İki durumda da insan zamanla zararların çok da önemli olmadığını savunur,</span></p>

  <p><span class="font3">Arjantin’de olmuş bir olayı anlatacağım. İktidar hatası ile ekonomik krizde sürünen Arjantin hani... Halka soruyorlar “İktidardan memnun musunuz?” diye. İktidar yanlısı diyor ki: “Çalıyor ama çalışıyor da... Hem zaten kim gelse çalacak, bunlar daha iyi.”&#160;Bak görüyor musun, kendisinden çalınmasını nasıl umursamıyor?&#160;Çünkü kör inancı, yanlış bildiklerinin üzerine çıkıyor. Her yeni&#160;çıkan yolsuzlukta “Sorun değil” diyor. Ya da iftira olduğunu düşünüp inanmıyor.</span></p>

  <p><span class="font3">Peki sana bir başka bilişsel çelişki. Minibüse bindin ve oturdun. Sonra şoför her durakta durup yolcu aldı ve içerisi iyice havasız&#160;oldu. Ne yaparsın? Söylenirsin. Hâlâ yolcu alıyor. Ne yaparsın?&#160;“Yeter ama biz de insanız” diyorsun değil mi? Peki ertesi gün hep&#160;dolu geçiyor minibüsler ve bir tanesi tıklım tıklımken kapıyı açtı.&#160;Şimdi ne yaparsın? İçeride adamın biri söyleniyor “Yeter ama biz&#160;de insanız” diye.</span></p>

  <p><span class="font3">Sıraya kaynayanlara laf eden ama acelesi var ise emniyet şeridinden gitmekten de çekinmeyen insanlar vardır.</span></p>

  <p><span class="font3">Bazı, insanlarda Android ya da Apple cihazları çılgınca savunma huyu varılır. Aslında aldığına pişmandır. Bu sadece pahalı üründe değildir aslında dandik bir tost makinesini bile kusurlarını&#160; görmesine rağmen sanki uzay üssü almış gibi sahiplenen deli vardır. 'Abi bu makine ekmeği yakıyor" diyorum. "E tadı öyle güzel"&#160;diyor. Ekmek arası kanser yiyor adam inadından.</span></p>

  <p><span class="font3">Buna en güzel cevabı Mevlana vermiş "Ya olduğun gibi görün  ya da göründüğün gibi ol” diye.</span></p>

  <p><span class="font3">Daha komik bir örneği ise işe girene kadar "Ne iş olsa yapanın!’ diyen adam, işe girdikten bir süre sonra şikiyet eder "Böyle iş mi olur, eziliyorum, basarım istifayı" diye ama kriz, falan olunca&#160;p da çevresinden birileri kovulunca işine aşkı yine zirve yapar.</span></p>

  <h2 id="sigil_toc_id_40"><span class="font3" style="font-weight:bold;">Bilişsel Cimrilik</span></h2>

  <p><span class="font3">Bilişsel cimrilik çok ilginç bir kavramdır. Aslında bir konuda önyargıyla oluşturduğun bir fikrinin olması ve yeni bir bilgiyi&#160;kabul etmemen bilişsel cimriliktir. Kabul etmek şöyle dursun,&#160;dinlemek bile saçma gelir, özellikle ülkemizde bolca örneğini&#160;görebilirsiniz. Daha genel bir tanım ile bilişsel cimrilik, bir konuda az ve yetersiz bilginin olması ve daha fazla bilgiye ulaşmayı&#160;reddetmendir.</span></p>

  <p><span class="font3">Genelde cahil insanlarda görülür. Cahil insan demek üniversite okumamış olmak ya da çok şey bildiğini gösteren insanlar gibi olmamak demek değildir. Ailelerinden ve düşük kültürlü çevrelerinden edindikleri bilgi onlara yeter. Kendimi iyi açıklamam lazım,&#160;Düşük kültürlü çevre demek, fakir olmak ya da şehirli olmamak&#160;değil. Çünkü cehalet hangi çevrede bulunduğuna göre değişir.&#160;İlber Ortaylı tarih konusunda mükemmel bir kaynak iken, belki&#160;arabası yolda kalsa, araba konusunda cahil olmayan tamirci veya&#160;servis gelmedikçe, asla kendisi tamir edemez. Dolayısı ile ihtiyacın&#160;ne ise, ona göre cahilsindir ya da değilsindir.</span></p>

  <p><span class="font3">Bilişsel cimrilerin bazıları, durumlarını daha kötü hale getirerek kendilerini toplumda ifşa ederler. Yani bilgileri olmayan konularda fikirlerini sunarlar. Bazen yanlış bilginin doğru olduğu üzerine yüzde yüz emindirler. İşin kötüsü kendisi gibi cahil&#160;insanlar ile aynı ortama geldiklerinde, o yanlış bilgi gerçeklik ve&#160;doğruluk kazanır. O ortamda gerçek bilgiyi savunana düşman&#160;olurlar. Sorgulamak ve daha fazla öğrenmek istemezler. Aslında&#160;böyle kalsa bir sorun yok. Çünkü kendi cehaletlerini de yaşayıp&#160;ölecekler. Ama başkalarının hayatına da müdahale etmeye başlarlar. Kendi yanlışlarını başkalarının hayatına da taşımak isterler. Daha kendileri bile düzgün değilken başkalarını düzeltmek isterler. Ellerindeki yamuk yumuk cetvelle başka bir doğruyu yanıltmaya çalışırlar. Cehaletlerinin temeli yanlış inançtandır.&#160;Bundan 100 yıl önce tarım toplumu iken doğru ve faydalı bilgi&#160;olarak kabul edilenler, günümüz şehir insanları için önemsizdir.&#160;Ama o dönemler bilgi bu kadar hızlı güncellenmiyorken, atalarımızdan, anne babalarımızdan aldığımız bilgi yeterliydi. Toprak&#160;hakkında köy yaşantısından, dededen öğrenilen bilgi, torun için&#160;de aynen faydalı ve doğru idi. Ama maalesef bugün bilgi çok çabuk eskiyor. Her gün daha fazla soru cevap buluyor ama aynı&#160;zamanda daha önce hiç düşünmeyi akıl etmediğimiz sorular ortaya çıkıyor.</span></p>

  <p><span class="font3">Maalesef ne acı ki, bilişsel cimriler tüm bu yeniliklerin gelişmesindeki beyin fırtınası, fikir geliştirme, inovatif düşünce gibi kavramlara hiç destek olmuyorlar. Bir bilişsel cimri tıpkı koyun&#160;gibi çok rahat yönlendirilebiliyor. Tek yapman gereken sürünün&#160;duyması gereken kaval sesini çıkartmaktır. Onlar yıllarca aynı melodiyi dinleyerek yaşayabilirler. Çünkü onlar cehaletleri ile mutlulardır. İşin ilginci sen onları kurtarmaya çalışsan da, onlar kendi&#160;cehalet havuzlarında yüzmekten kurtulmak istemezler. Hatta seni&#160;de kendi havuzlarına davet ederler.</span></p>

  <p><span class="font3">önyargı insanın sahip olabileceği en kötü arkadaştır.</span></p>

  <p><span class="font3">Sana tavsiyem, lütfen herhangi bir konuda sosyal medyadan, yarı cahil birisinden, her konuda fikri olduğuna inanan sözde bir&#160;arkadaştan edindiğin fikirle yetinme. Maalesef toplumumuzda&#160;özellikle sosyal medyanın gelişmesi ile cahil insan artık çok daha&#160;cesur. İnternet daha çok cahili bir araya getiriyor. Sen lütfen her&#160;konuyu en az üç kaynaktan araştır. Herhangi bir konuda fikrini&#160;söylemeden önce mutlaka emin ol. Çünkü mutlaka kirli bilgi sana&#160;da ulaşacaktır. Negatif ya da pozitif olmasının bir önemi yok. Yeter&#160;ki doğru bilgiyi al ve insanlara dağıt.</span></p>

  <h2 id="sigil_toc_id_41"><span class="font3" style="font-weight:bold;">Beynin Ödül Merkezi</span></h2>

  <p><span class="font3">Mutlu olduğun anların aslında bir matematiği vardır. Beynin, bir ödül mekanizmasıyla çalışır. Peki bu ödül mekanizması nasıl&#160;çalışır?</span></p>

  <p><span class="font3">Sevdiğin insan seni ilk öptüğünde, bir oyunda başarılı olduğunda, bir maçta gol attığında, uzun süredir almak istediğin kazak indirime girdiğinde mutlu olursun. Çünkü bu anlarda, beynin bir&#160;ödülü hak ettiğine onay verir. Bu ödül sistemindeki iki ana karakter, dopamin ve serotonindir. Kitabın farklı bölümlerinde de değindiğim bu iki kahramanın işlevlerine bakalım.</span></p>

  <p><span class="font3">Dopamin aslında hayatımızın merkezinde ama birçoğumuz farkında değiliz. Nedir dopamin? Dopamin, sinir hücreleri arasında iletişimi sağlayan bir nörotransmitterdir. Bedenimiz için; kan&#160;basıncını ayarlamak, hareket etmemizi sağlamak, tansiyonumuzu&#160;yönetmek gibi hayati fonksiyonlara sahip bir maddedir. Yani do-paminin olmadığı durumlarda Parkinson hastalarında olduğu gibi&#160;kaskatı kesilebiliriz. Öte yandan dopamin yalnızca bedenimizin&#160;değil, hayatımızın da tansiyonunu ayarlar. Örneğin hafızayı güçlü&#160;tutan madde de dopamindir. Bir şeyleri öğrenmenin yolu dopaminden geçer, onun azaldığı durumlarda dikkat eksikliği yaşamamız da bundandır. Doping maddelerinin bu konuda sağladığı&#160;etkilerden biri, dopamini artırarak dikkatimizi söz konusu konuya&#160;yöneltmeyi sağlamasıdır.</span></p>

  <p><span class="font3">Dopaminin mutlulukla ilgisine dönecek olursak, mutlu olduğunda ve hazzı hissettiğin anda beynin dopamin isimli nörotrans-mitterleri salgılar. Orta beyindeki ön tavan bölgesinden salgılanır. Birkaç adımda dopamine biraz daha yakından bakalım mı?</span></p>

  <p><span class="font3">1. Dopamin, beyinde birkaç farklı noktaya iletilir. Bu farklı bölgelerden bir tanesi amigdaladır. Amigdala, beyninde duyguların ile ilgili olan bölümdür. Duygusal hafızanın ve duygusal tepkilerinin oluşmasında önemli bir role sahip olan bölgedir.</span></p>

  <p><span class="font3">2. &#160;&#160;&#160;Dopaminin iletildiği başka bir yer ise, beynin ödül merkezidir. Bu bölge, vücuttaki motor fonksiyonların kontrol edildiği&#160;bölgedir. Çok mutlu olduğunda yaptığın komik ve garip birçok&#160;hareketin de sebebi budur aslında.</span></p>

  <p><span class="font3">3. &#160;&#160;&#160;Daha sonra dopamin, prefrontal kortekse ilerler. Bu da&#160;odaklanma ve planlama gibi işlerden sorumlu bölgedir. Örneğin;&#160;görünce çok beğendiğin, âşık olduğun, görmekten mutlu olduğun&#160;kişiye odaklanmanı ve sadece onu görmeni sağlar. Zaman algın&#160;dahi gider. Dünya bulanıklaşır ve hedefine odaklanırsın.</span></p>

  <p><span class="font3">4. &#160;&#160;&#160;Son olarak, hipokampüse gider. Hipokampüsün farkı, tem-poral lobda olmasıdır. Hipokampüs, anıların düzenlenmesinden&#160;sorumludur. Beynin amigdala bölgesi mutlu olduğunda hipokampüs bunu anılara kaydeder. O anın, o ortamın içine dahil olan ve&#160;senin o esnada bilinçli olarak farkında olmadığın pek çok ayrıntıyı kayda geçirir. Kokular, ışıklar, renkler, müzikler... Unutmaman&#160;için detaylı bir şekilde not alır ve mutlulukla o detayları eşleştirir.&#160;Bu sebeple aradan üç ay geçtikten sonra bile eski sevgilinin parfümünü herhangi bir yerde duyduğunda mutlu olursun.</span></p>

  <p><span class="font3">Seni mutlu edecek herhangi bir şey olduğunda dopamin, bütün bu bölgelerden geçer ve beynin dopamine tepki olarak, tekrarını&#160;ister. Sosyal başarılar, seks veya yemek yemek gibi beyninin dopamin salgılamasına sebep olan durumlardan sonra beynin hep&#160;devamının gelmesini, tekrar edilmesini bekler. Örneğin bir paket&#160;çekirdek çitlemek, hiç sıkılmadan bir paket antepfıstığı yemek&#160;bunlara örnek olabilir. Tadını sevdiğin bir şeyi yemeye devam&#160;edersin. Aynı sebeple de güzel bulduğun bir insana sürekli bakma&#160;ihtiyacı hissedersin. Bir kere görüp, beğenip kafanı çevirmezsin.&#160;Yani beyin çevreden gelen uyaranlara bağlı olarak seni dopaminle&#160;ödüllendirir ve sen bunun tekrar etmesini istersin.</span></p>

  <p><span class="font3">Kimi insanlarda başkasının başarısı ile tatmin olma ve dopamin salgılama söz konusudur. Futbol ve porno bu sebeple izlenir Bir başkasının elde ettiği bir hazdan keyif alan insanlar vardır&#160;Futbolun bir noktaya kadar daha masum olduğunu söyleyebiliriz&#160;ancak pornografi beyindeki ödül merkezini ve ölçme sistemini&#160;yanlış beklentilere yönlendirir. Bu tür içeriklerde çoğunlukla gerçeklikten uzak, aşırı mükemmel karakterler vardır. İzleyici kendi&#160;bedenini oradaki başarı ile ve fiziksel özellikler ile kıyaslar. Bu da&#160;mutsuzluğa sebep olur. Ya da yeni tanıştığı insanlarda o filmlerde ki özellikleri arar. Bulamadığı durumda da daima karşısındakini yetersiz bulacağı için, kaçınılmaz olarak başarısız ilişkilerin kahramanı olur.</span></p>

  <p><span class="font3">Beynimize geri dönelim. Serotonini tanıyalım şimdi de. Serotonin, aslında bizim doyma hissimizden sorumludur. Bu serotoni-nin salgılanmasında başrol bağırsaklardadır, yaklaşık %80’i bağırsaklarda salgılanır. Serotonin düştüğü takdirde ise, doyma hissini yok eder. Yani mutlu oluyorsun ama doyamıyorsun. Bu psikolojik&#160;bir sorundur. Yaptığın bir işten hiçbir keyif almamak gibi düşünebilirsin bunu. Yapay tatlandırıcılar, koruyucu maddeler, mono-sodyum glutamat gibi maddeler bağırsak yapısını bozup faydalı&#160;bakterilerin azalmasına sebep olunca, serotonin salgılanması zarar&#160;görür. Aslında bağırsaklarında sebep olduğun başlıca bir beslenme&#160;problemi, nihayetinde seni depresyona götürür.</span></p>

  <p><span class="font3">Bazen ise kokain ve amfetamin gibi yapay yollarla mutluluk arayışına giren insanlar olur. Kokain, esrar gibi uyuşturucu maddeler kullandığın zaman bir süre içinde beynin tolerans geliştirir.&#160;Yani ilk seferde beyninde salgılanan dopamin miktarına tekrar&#160;ulaşabilmen için, bir sonraki seferlerde aynı işi daha fazla yapman&#160;gerektiğinde beynin artık tolerans oluşturmuş demektir. Uyuşturucu bağımlıları bu yüzden zaman içinde kullandıkları dozları artırmak isterler.</span></p>

  <p><span class="font3">Maymun ve fareler üzerinde bu konuyla ilgili olarak ilginç bir deney yapılmıştır. Hayvan, bir butona bastıkça kokain benzeri bir maddeye ulaşır. Mutlu olan hayvanın, yemek-içmek gibi yaşamsal faaliyetleri unutup ölene kadar mutlu olmaya çabaladığı görülmüştür.</span></p>

  <p><span class="font3">Kokain gibi uyuşturucu maddelerin sonucunda beynin, fayda-zarar analizi yapamaz hale gelir. Zararlı olduğunu bilse bile ödülü almak için aynı şekeri yer, aynı eroini kullanır, aynı sigarayı içer&#160;maalesef.</span></p>

  <p><span class="font3">İşte buna, bağımlılık diyoruz. Beyin, eğer bağımlılık var ise en kolay ve en güçlü haz kaynağını ister. Çikolata, sevdiğinin sarılması falan yeterli dopamin yaratmaz. Daha güçlü haz için sadece kokain istersin. İlginç olan noktalardan biri, zamanla alışıp tolerans&#160;gösteren beyin, bir süre sonra o maddenin yokluğuna da alışır.</span></p>

  <p><span class="font3">Mutlu olmak için iki açlık vardır:</span></p>

  <p><span class="font3">1. &#160;&#160;&#160;Psikolojik açlık ki belli bir mutluluğu yaşama arzusudur. Örneğin sevgilinle buluşmayı istemen...</span></p>

  <p><span class="font3">2. &#160;&#160;&#160;Fiziksel açlık ki buluşma olmayınca ortaya çıkan saldırganlık&#160;ve depresyon gibi...</span></p>

  <p><span class="font3">Kimilerinin kokaini çalışmaktır, kimilerinin futbol, kimilerinin alışveriş ya da sekstir. İşte bağımlılık ve takıntı böyle ortaya çıkar.&#160;İşin ilginci bu tip aşırı odaklı mutluluklarda başka şeyler yüzünden dopamin üretemeyiz. Bu durum da, neden başka şeylerden&#160;mutlu olmadığımızın açıklamasıdır. Ve yoksunluk depresyonu&#160;getirir. Bu depresyon iki ana maddeden oluşur: Kaygı ve üzüntü.&#160;İkisi de derinlemesine ve abartılı olarak gözlemlenir. Eskiden seni&#160;mutlu eden şeyler, artık yalnızca gülümsetir ya da normal seviyede&#160;birisi olmanı sağlar.</span></p>

  <p><span class="font3">Hoşumuza giden besin maddelerini yahut deneyimleri tabiatta bulunmayacak derecede yoğunlaştırabilme ve doğal olmayan bir&#160;şekilde ulaşılabilir durumda tutabilme yeteneğine sahibiz, örneğin, alkol adlı maddeyi içeceklere karıştırıp tüketebiliyoruz. Tabiatta bolca ama dağınık bir halde bulunan şekeri yahut et tadı</span></p>

  <p><span class="font3">veren glutamat adlı aminoasidi, çok yoğun bir şekilde gıda ürünlerini daha cazip hale getirmek için kullanabiliyoruz. Bir bitkinin yaprağını rulolar halinde sarıp yakarak dumanını soluyabiliyor ve&#160;böylece içindeki nikotin gibi aktif maddelerle zihinsel ve bedensel durumumuzu değiştirebiliyoruz. Yahut, pornografik içerikleri,&#160;özellikle bu dönemde dijital ortamlarda engelsiz bir şekilde depolayıp onlara istediğimiz an ulaşabiliyoruz. Bu “yoğunlaştırma’&#160;özelliğimiz, tabiatta rastlanmayan bir şekilde ödül sistemimizi zorlamakta ve böylece aslında sıradan olan birçok kimyasal madde ve&#160;uyarana karşı hızla bağımlı hale gelebilmekteyiz.</span></p>

  <p><span class="font3">öte yandan kimi durumlarda kimyasal olarak fazladan dopamin alınması, insanlarda gerçeklik algılarının değişmesine sebep olur. Parkinson hastalığının tedavisinde kullanılan dopamin hormonunun normalin üstünde olması, hastayı gerçekdışı hayallere&#160;ya da kumar, bilgisayar oyunu gibi oyunlara yöneltebiliyor. Tedavi için stratejik öneme sahip olan dopaminin doz ayarlamasında&#160;dikkatli olunması gerekiyor. Kumar dediğim zaman bunu sadece&#160;kâğıt oyunlarından ibaret sanma. Hız yapmak da kumardır aslında. Üstelik riski yalnızca paran değil, hayatındır.</span></p>

  <h2 id="sigil_toc_id_42"><span class="font3" style="font-weight:bold;">Marka Bağımlılığı</span></h2>

  <p><span class="font3">Neden bazı markaları çok severiz? Neden belli bir ürüne değilse bile o logoya, o markaya bağımlı hale geliriz? Çünkü marka bağımlılığı diye bir şey vardır.</span></p>

  <p><span class="font3">Markalar üç türdür: Global, lokal ve glokal markalar.</span></p>

  <p><span class="font3">Global markalar, bundan 10 yıl öncesinde aslında çok tanınmazdı. Ama hem internetin satın alma işini kolaylaştırması ile hem de fiyatların daha ulaşılır olması ile Türkiye’nin tanımadığı marka&#160;kalmadı. Eskiden assolistler valizler doldurmak için Avrupa’ya giderdi. Şimdi tüm o markalar ülkemizde de var. Ne büyük nimet&#160;değil mi? Bazı global markaların ürünlerine sahip olmak, tüketiciye kendisini özel hissettirir. Güya o ürünlere sahip olan insanlar,&#160;global bir elitlik kazanır.</span></p>

  <p><span class="font3">Lokal markalar, eskiden çok sağlam markalar olarak görülürdü. “Türk malı” kalite sembolüydü. Ama nasıl ki domatesin iyisi yurtdışına gidiyorsa, bazı sektörlerdeki ürünlerinde kalitelisi yur-tiçinden ziyade dışarıya sunuluyor. Bugün kaliteli tarım ürünlerinde bile öncelik yurtdışı pazarınındır. Peki iç talep nasıl karşılanıyor? Çin’den gelen ancak “Yerli malı” ya da “İtalyan babacığım&#160;bu” denilen ürünler ile karşılanıyor. Diyeceksiniz ki: “Hocam olur&#160;mu öyle? Uzakdoğu’dan gelen ürünü yerli malı diye satan mı var?”&#160;E yüzde yüz yerli üretim elektronikler var ya:)</span></p>

  <p><span class="font3">Ha bir de glokal markalar. Bunlar ise kendine hep yabana isimler üreten ve dünyaya açılmasa bile yabancı havası vermeye çalışan markalardır. Simit Sarayı, Nusret, Kahve Dünyası gibi markalar&#160;da dünyaya açıldılar, üstelik Türkçe isimler ile. Demek ki Türkçe&#160;isimler ile marka yaratabiliyoruz. Peki “Honeyci” nedir ya? Bal bu!&#160;Dünyanın en iyi bal üreten 2. ülkesiyiz. Bingöl balı, dünya birinciliği aldı. Biz hâlâ ezik ruhumuz ile “Honeyci” diye bal markası&#160;üretiyoruz. Ç harfini “ch” yapanlar var bir de. Oktay Sinanoğlu bizi uyarmıştı aslında da, neyse, örneğin Madame Coco, English Home gibi markalar da Türk markasıdır. Peki neden isimleri yabancı? Çünkü yabancı markalar güven yarattı.</span></p>

  <p><span class="font3">Eskiden markalar, bağımlılığı kaliteli ürün üreterek sağlardı. Sonra baktılar ki kaliteli mal satınca müşteri bir kere alıyor ve en&#160;az 5 sene daha gelmiyor. Üretimin ve tüketimin devamlılığını sağlamak için garanti süresi bitince bozulacak ürünler üretilmeye başlandı. ARGE’lerde buzdolabı kapağı testi yapan robotlar vardır. Aynı&#160;şekilde Ford markası koltukları test eden bir robot popo üretmişti.&#160;Demek ki ürünlerin ömrü ayarlanabiliyor. E o zaman garanti bitince&#160;bozulsunlar! Apple daha yeni itiraf etti; her yeni güncelleme ile pilleriniz çabuk bitiyor diye üzüldük ve biraz yavaşlattık diye.</span></p>

  <p><span class="font3">Markalar artık insanlar için prestij kaynağı oldu. Nasıl ki Starbucks kahve bardağı veya termosu, içinde ıhlamur olsa bile bir imaj sağlıyorsa, aynı durum birçok farklı marka için de geçerli durumda.</span></p>

  <p><span class="font3">Marka bağımlılığı garanti değildir. Çünkü seçenekler hızla artıyor. Telefon piyasasında Nokia’nın başına gelen kaybolup gitme, herkesin başına gelebilir. İşte bu sebeple şimdi tüm markalar ürünlerini kiralıyor. 2,5 yıllık kontratlar imzalatıyorlar. BMW, Volvo ve&#160;Mercedes arabayı sana direkt kiralıyor ve istersen her yıl, istersen&#160;2 yılda bir üst versiyona geçiyorsun. Yazılımlar, photoshop vs. de&#160;kiralanıyor. Yani artık markalar müşteri kaybetmemeyi garantiye&#160;alıyorlar. Eskiden çok ödeyerek sahip oluyordun, şimdi az az ödeyerek hiç sahip olamıyorsun.</span></p>

  <p><span class="font3">Peki biz neden bağımlıyız markalara?.</span></p>

  <p><span class="font3">Marka çeşitliliği mi? O zaman neden Apple az seçenek sunuyor, Samsung çok seçenek sunuyor?</span></p>

  <p><span class="font3">Prestij kattığı için mi? Evet bazı insanlar bazı markalar ile kendilerini daha havalı hissediyor. Bu kişilik ile alakalı bir şey.</span></p>

  <p><span class="font3">Mutluluk hissi mi? Erotik bir şey izlersen beyin bir doz dopamin salgılar. Ama sonrasında o etkilemez. Maç izlerken 1-1’lik skoru 2-1&#160;yapan gol yüksek keyif ve haz verirken, 5- 1’lik gol seni tatmin etmemeye başlar. Bırakıp en önemli anda tuvalete gidersin belki de.</span></p>

  <p><span class="font3">Eşitlenme ve sosyal statü mü? “Başkasında var, bende niye yok? Bu büyük ailenin parçası olmalıyım...” hissi güzeldir. Kimileri için&#160; falanca marka giyinen kadınlar daha kaliteli ve elit kabul edilirler.</span></p>

  <p><span class="font3">Satıcı ile ilişki mi? Hayır, artık satıcıları görmeden internetten alışveriş yapıyoruz. Sadece alışveriş siteleri değil kastım. Yemeği&#160;bile köşedeki, hiç görmediğin 10 metrekare dönerciden söylüyorsun. Belki adamın dükkânı çok kötü. Ama yemek sepeti puanı&#160;yüksek.</span></p>

  <p><span class="font3">Ha demek ki biraz da başkalarının fikirleri yüzünden bağlıyız markalara. Onlar beğendikçe, satın aldığımız ürün ile onların beğenisini de satın alıyoruz.</span></p>

  <p><span class="font3">Çünkü markalar size sevgi puanı bonusu getiriyor. Burada aslında markaların değerlendirildiği platformlar çıkıyor ortaya.&#160;Zomato gibi siteler mekânları puanlar, Booking.com gibi yerler tatilleri puanlar. Ama Instagram insanları puanlıyor. Üstelik her giydiğini... Bu aslında kadınlarda daha fazla görülüyor. Yani erkekler&#160;araba ile hava atıp tatmin olmaya çabalarken, maalesef marka ile&#160;güçlü insan olma durumu kadınları daha çok yoruyor.</span></p>

  <p><span class="font3">Markalar da bu sebeple Instagrama reklam için binlerce liralık bütçe ayırıyor. Hiçbir işi olmayan ama sadece takipçisi var diye&#160;reklam panosu gibi yaşayan insanlar var. Bu şahıslar sadece Instag-ram için var. Markaların reklam alanı artık bu tip insanlar. E tabii&#160;markalar da bu ucuz reklamı sevdi. Çünkü televizyonda hedefine&#160;ulaşan reklam yapmak zor ve pahalıydı.</span></p>

  <p><span class="font3">Markalara bağımlıyız çünkü bunlar satın alınabilen mutluluklardır. Youtube’da bu konuda bir video hazırlamıştım. Ama dopamin, kolay satın alınan bir şeydir. Sevdiğin ürünü al, hop gelsin dopamin.</span></p>

  <p><span class="font3">Aslında bir ürün satın alırken en büyük desteğimiz olan marka severler ailesinin yani başkalarının yorumları bazen aldatıcı oluyor. Çünkü ekşi sözlükte ya da alışveriş sitelerinde bazı yorumlar&#160;asbnda sahte ve satın alınmış yorumlar olabiliyor. Çünkü o da bir&#160;tür reklam...</span></p>

  <p><span class="font3">Eskiden marka üretmek, hele ki güvenilir marka üretmek çok zordu ama artık iki ayda, üç tane fenomen ile istediğin markayı ulaşılmaz ve imaj yaratan bir ürün haline getirebiliyorsun. Cololokko marka&#160;taytlar artık ihtiyaç duyulan bir şey oluyor. O olmadan uyuyamıyor-lar. Adam işyerinde terfi alıyor, ofis hediyesi tayt. Şaşırmıyor üstelik...</span></p>

  <p><span class="font3">Eskiden maddi şartlar marka bağımlılığını engellerdi. Çünkü pahalı markalardan bir ürün almak ya da aldıysan daha da fazlasını almak çok mümkün değildi. Maaş sınırlardı. Şimdi kredi kartı&#160;mucizesi var. İlk taksiti sen, sonrasını devlet ödüyor nasılsa. Çek gitsin! Ne yeni model mi? Böl böl böl!</span></p>

  <p><span class="font3">Tabii bir de işin “algı yönetimi” kısmı var. Bu konuda da video hazırlamıştım. Burada sana güzel bir genel kültür bilgisi vereceğim. Türkiye’de 82 milyona yaklaşan ülke nüfusunun 54,3 milyonu internet kullanmaktadır.</span></p>

  <p><span class="font3">Aktif sosyal medya kullanıcı sayısı 51 milyona ulaşmıştır.</span></p>

  <p><span class="font3">Cep telefonu kullanıcı sayısı toplam 59 milyon ile nüfusun</span></p>

  <p><span class="font3">%73'üne ulaşmıştır.</span></p>

  <p><span class="font3">Sosyal medyayı mobilden kullanan kişi sayısı 44 milyona ulaşmıştır.</span></p>

  <p><span class="font3">Türkiye’de herhangi bir cihazla internette geçirilen toplam süre</span></p>

  <p><span class="font3">7 saat, sosyal medyada geçirilen süre ise 2,5 saattir.</span></p>

  <p><span class="font3">İnternetten alışveriş yapan kişi sayısı ise 31,7 milyon olmuştur. Hal böyleyken interneti yöneten Google ve Facebook’un -ki</span></p>

  <p><span class="font3">Instagram ve Whatsapp da Facebook’un kurucusuna aittir- reklamları ile seni ve algılarını yönlendirmesi kaçınılmaz oluyor. Hangi üründen bahsedersen, kendi anlaşmalı olduğu firmayı sana&#160;sunuyor. Facebook geçen yıl Trump’ı nasıl başkan yaptığına dair&#160;mahkemede ifade verdi. Amerika’nın başkanını seçen adam, senin&#160;alacağın akıllı telefonu ya da çantayı mı değiştiremeyecek?</span></p>

  <p><span class="font3">Burada komik olan şey, aslında yurtdışında hiç trend olmayan şeylerin Türkiye’de çılgınlık olması. Ölüyorlar o bir çift plastik çarık için. Köylü adam zorunluluktan giyince “Aaa ne kadar banal!”&#160;Kendi giyince karizma!</span></p>

  <p><span class="font3">Markaların bir de zamana ve mekâna göre değerlenmesi var. Mesela falanca ucuz marketten aldığın ayran, muhteşem kola karşısında gariban kalıyor. Ama Sütaş çıkıp “Artık ayrandan utanmayın!” deyince sorun çözülüyor.</span></p>

  <p><span class="font3">öbürü çıkar “Dönerimiz ile hamburgeri adam etmeye geldik!” der televizyonda, reklamlarda. Bir tanesi “Lahmacundan utanmayın" der. Zaten lahmacundan nasıl utanayım?! 2015 yılında 50 TL&#160;olan lahmacun bu yaz 75 TL olmuş. Bir tanesi bak. Ha burada aslında marka, lahmacun. Bir tatil yöresinin ücretli plajındaki lahmacun 75 lira. Neden? Aslında 5 lira lahmacun ama kalan 70 TL&#160;sen ben içeri girmeyelim diye...</span></p>

  <p><span class="font3">Kimi zaman marka bağımlılığını markanın kendisi dayatır. Masum sayılabilecek versiyonu sana sürekli indirim kuponları&#160;vermeleridir. 100 TL değerinde bir şey alırsın, hop bir sonraki alışveriş için 30 TL indirim. “E tamam, yaptığım harcamadan düşün&#160;indirimimi” dersin. Yok olmaz, bir daha gel. Gidip 30 liralık bir şey&#160;alacak olursun, ı ıh, 200 TL üzeri alışveriş yapmanı isterler. Neyse&#160;bir gün olur 200 TL’lik bir alışveriş yaparsın, 30 TL düşer ama bu&#160;sefer de 40 TL indirim kuponu verir. E böyle böyle hep eline yapışır. Falanca yerde sinemaya gidersin ya da kahve içersin. “10 kez&#160;bize gelin, 1 kez bedava” der. Aslında senin 7 kez alacağın varsa 10&#160;kez hedefe odaklanıp 1 bedavanı alıp mutlu olursun.</span></p>

  <p><span class="font3">Bağımlılık yaratmak için indirim kuponları kadar masum olmayan başka bir yol daha vardır. Gıda ürünlerindeki katkı maddeleri, uyuşturucu gibi seni o tada bağımlı hale getirir. Güya dondurma imajı ile tüm plajlara sahip çıkan marka, aslında ürünlerinde “dondurma” ibaresini geçirmiyor! “Çocuk dostuyuz, bebeklere&#160;faydalıyız!” diyen marka, aslında çocuklar için zararlı olan glikoz&#160;şuruplu, katkı maddesi içeren ürünler satıyor.</span></p>

  <p><span class="font3">Son olarak, taciz ile marka sadakati oluşturmak. Bunu spor salonları çok sık kullanır. Bir defa gidersin ve bir daha peşini bırakmazlar. Sürekli ararlar. Bu da bir çeşit reklamdır ve kimi insanlarda bir sadakat duygusu yaratır.</span></p>

  <h2 id="sigil_toc_id_43"><span class="font3" style="font-weight:bold;">Aptal Çita Sendromu</span></h2>

  <p><span class="font3">İnsanoğlu şimdiye dek en yüksek hızı Usain Bolt ile 44,72 km/s hızla gördü. Ama Usain Bolt bu hızını sadece 20 metre, yani 1,6&#160;saniye boyunca koruyabildi.</span></p>

  <p><span class="font3">Bir çita ise, 120 km/s hızla kısa koşu yapabilir. 70 km/s ile 5,5 km boyunca koşabilir.</span></p>

  <p><span class="font3">Aslan maksimum 80 km/s, kaplan maksimum 60 km/s hıza çıkarken, çita hız konusunda rekora sahiptir. Çitanın zaafı ise gece görüşünün çok iyi olmamasıdır. Bu sebeple gündüzleri avlanmak&#160;zorunda kalır. Bir çita, avlanmadan önce avını uzunca bir süre&#160;gözler. Enerjisinin %42’sini 3 saatlik bir yürüyüş ile avını bulmaya&#160;ve onu incelemeye harcar. Bunun içerisinde avının yani hedefin&#160;değişmesi payı da vardır. Çünkü avı, başka avcılardan kaçırılabilir&#160;ya da avlanabilir. Avını belirledikten sonra bir kalori hesabı yapar,&#160;harcayacağı enerjiye değip değmeyeceğine karar verir. Avını seçtikten sonra rüzgârı arkasına alacak şekilde, avına göre yüksekte&#160;kalan bir konum belirler. Kısa koşularda daha fazla hız yapabildiği&#160;için olabildiğince avına yaklaşır. Gizlenir ve bekler. Avlarının günlük rutinlerini, ne zaman savunmalarının düştüğünü, ne zaman su&#160;içmeye indiğini bilir. Çita her avlanmada %10’luk bir başarı şansı&#160;olduğunu bilir ve bunu iyi hesaplamaya çalışır.</span></p>

  <p><span class="font3">Ne kadar enerjim var?</span></p>

  <p><span class="font3">Gördüğüm av ne kadar mesafede ve beni fark edince ne kadar uzağa kaçabilir?</span></p>

  <p><span class="font3">Ben onu yakalamak için ne kadar enerji harcarım?</span></p>

  <p><span class="font3">Eğer yakalayamazsam bir sonraki sefer ya da seferler için ne kadar enerjim kalmalı?</span></p>

  <p><span class="font3">Yani yakalamak için ne yapmalıyım ve ne zaman kovalamaktan vazgeçmeliyim?</span></p>

  <p><span class="font3">Özetle; bir çita tüm bunlan bilerek, kendini bilerek her gün ve her an hesaplama yapar. Bunu yapmayan aptal çitalar ne yazık ki&#160;doğada hayatta kalamazlar.</span></p>

  <p><span class="font3">Bizler de kimi zaman aptal çita sendromuna tutuluyoruz. Evet, kimi zaman biz de aptal çitalarız. Onlardan farkımız, ölmeyi bedenen değil, psikolojik olarak yapıyoruz.</span></p>

  <p><span class="font3">Çünkü bu bir yaşam koşusudur. Yani Curriculum Vitae... Yani CV. Latince bir kelimedir ve “yaşam koşusu” anlamına gelir.</span></p>

  <p><span class="font3">Bizler de aptal çita olduğumuz kimi zamanlarda iş hayatında hiç başarılı olma ihtimalimiz olmayan işlere heves ediyoruz. Avımızı takip etmeden koşmaya başlıyoruz. Sonra av kaçıyor. Aradaki&#160;fark açılmaya başlıyor. Hani uzaktaki araba ile yan yana gelinin&#160;ve artık iki araç da duruyor gibidir ya 1-2 saniye için. Ama sonra&#160;diğer araç gazı kökler ve onu tekrar yakalayamayacağını bilirsin.&#160;İşte onun gibi... Başarısızlık kötüdür ama daha kötüsü, senin başarısızlığı kovalamaya devam etmendir.</span></p>

  <p><span class="font3">Çitalar gibi avımızı takip etmiyoruz. Tanımıyoruz. SWOT analizi yapmıyoruz. Fizibilite nedir, bilmiyoruz. Bunu sadece iş olarak da düşünme lütfen. İlişkilerde de aynı durum sıklıkla ortaya çıkar.&#160;Kafayı takıyorsun onu seveceğim diye. Sonra o şendeki kusuru görüp seni terk ediyor. Sen kovalamaya başlıyorsun. Olmayacağını&#160;fark etmeden arkasından koşuyorsun. Sonra? Çitanın vücut ısısı&#160;46 derecenin üzerine çıkınca kendine zarar vermesi gibi sen de&#160;yakıyorsun sinir sistemini. Arkasından da gelsin depresyon...</span></p>

  <p><span class="font3">Okul hayatında da yapıyorsun bazen bunu. Açıkçası ben kötü bir öğrenciydim ama bu eğitim sisteminin suçuydu, öğrenciliğimde kendimce bir sistem geliştirmiştim (ki tavsiye etmeni). Bakıyordum ki bazı derslerden kalacağım garanti. Vizelerde işi yakmışım, son atış olarak finaller kalmış. O derse çalışmayıp kalan&#160;derslere bölerdim enerjimi. Geçebilme ihtimalimin daha yüksek&#160;olduğu derslere yönelirdim. O derse son akşam yalandan bakardım. Sonra finale girerdim. Artık imece usulü geçebilirsem diye&#160;şansımı denerdim.</span></p>

  <p><span class="font3">Bizlerin en büyük kusuru, hata yapabileceğimizi düşünmüyoruz. Çita düşünüyor. Her on avı için koşmaya başladığında, sadece bir tanesinde avını yakalayacağını biliyor ve kalorileri boş yere harcamıyor. Olmama ihtimalini de hesaba katıyor. İşte bu başan&#160;getirir. Olacağına inanacaksın ama “olmazsa ve olmadı” kavramlarını da fark edebileceksin.</span></p>

  <p><span class="font3">Senden bağımsız şeyleri de kontrol edeceksin. Rüzgârı, mesafeyi, yüksekliği... Büyük resmi yeterince görmeden hedefine saldırmayacaksın. Hayatta her hedef, her amaç aslında çitanın&#160;avı gibidir. Sen atıldığın anda, o da senden kaçmaya başlar. Kazanacağın üniversitenin puanı o yıl yükselir, alacağın telefona zam&#160;gelir, sevdiğin kişiyi başka biri daha sever. Gerektiği yerde pes etmeyi bileceksin ki bir sonraki şans için kendi ayakların üzerinde&#160;durabilesin.</span></p>

  <p><span class="font3">Hayat sana başka amaçlar, başka koşular ve hedefler verecektir. Hedefini değiştir ve yeniden koş! Boşa çıkan çabalarına üzülme.&#160;Çünkü onlar sayesinde 10 koşudan bir tanesi başarılı oluyor. Geriye kaldı 9 koşu. Koş, çünkü bir tanesinde avını yakalayacaksın.</span></p>

  <h2 id="sigil_toc_id_44"><span class="font3" style="font-weight:bold;">Fomofobi</span></h2>

  <p><span class="font3">“Fomo” yani “fear of missing out”. Türkçe meali, bir şeyleri kaçırma korkusu.</span></p>

  <p><span class="font3">Fomo, bir çeşit kaygı bozukluğu ve “gelişmeleri kaçırma korkusuyla gereksiz yere pişmanlık duyma” davranışı olarak tanımlanır.</span></p>

  <p><span class="font3">Eskiden mahallelerde cam önüne yastık atan, bütün gün sokağı, insanları izleyip haberleri toplamaya çalışan teyzeler vardı. Onlar bütün sokağa hâkimlerdi, her şeyi bilirlerdi. Başkalarının&#160;yaşamlarının dışında kalmak onlarda da kaygıya sebep olurdu. İşte&#160;bu teyzelerin devamı, günümüzde ikiye ayrılmış durumda: Fiziksel fomolar ve sanal fomolar.</span></p>

  <p><span class="font3">Fiziksel fomofobikler, belirli ortamların, çok gidilen mekânların dışında kalamazlar. Kaldıkları zaman çok şey kaçırdıklarını hissedip kaygılanırlar. Bu yüzden hem her yerde olmak isterler, hem de&#160;bunu mümkün olan bütün sosyal ağlarda yüksek sesle paylaşmak&#160;isterler.</span></p>

  <p><span class="font3">Bir de sanal fomofobikler vardır. Onlar genelde tam bir asosyallik örneğidir. Sanal ortamın dışında kalamazlar. Üstelik dışında kalamadıkları o sanal ortamlarda çok fazla arkadaşları vardır. Ancak gerçek hayattaki ilişkilerini yönetmeyi bilemezler. Belki ilişki&#160;başlatmak konusunda bir nebze daha başarılı olabilirler ancak devamı hiçbir zaman gelmez. Onlar daha çok sanal ortamda sürekli&#160;yorum yapma, konum bildirme, fotoğraf-bilgi paylaşarak başkalarından onay alma telaşındadırlar. Dahası, bu insanlar bir tarikat&#160;çemberi gibi birbirlerine karşı bir muhtaçlıkla yaşarlar. İçinde oldukları tarikatın kurallarına uymadıklarında da psikolojik şiddet&#160;ile cezalandırılırlar. Birbirlerinin hesaplarını kontrol edip beğeniler saçmak, takibe takip ile yanıt vermek, ortak trend üretmek ve uymak, gruplar kurup yarı samimi yarı sahte konuşmalar ile iletişimi sürdürmek, ortak konularda nefret ve saldırı halinde olmak gibi anlamsızca yazısız kuralları vardır.</span></p>

  <p><span class="font3">Bir fomofobik mutlaka Avrupa’daki şehir sembolleri ile poz verir. Borç harç bu ülkelere gider.</span></p>

  <p><span class="font3">Çevresindekilerin beğendiği konserlere kendisi istemese bile gider ve eğleniyor gibi yapar. Çünkü bütünün parçası olma açlığı&#160;vardır.</span></p>

  <p><span class="font3">Bir de kültürel fomofobi vardır. Yeni çıkan kitaplar ile kahve fincanı pozları şarttır onlar için.</span></p>

  <p><span class="font3">Bir sinema filmi hakkında yorum yapması, hele ki mümkünse o filmin galasına yalvar yakar bilet bulup gitmesi şarttır.</span></p>

  <p><span class="font3">Mutlaka Mevlana ve İlber Ortaylı konulu saçma sapan capsler paylaşması ve anti cahil olduğunu ispatlaması da şarttır. Özlü söze&#160;bayılır zaten.</span></p>

  <p><span class="font3">Fomofobi biraz da, birileri bir yere giderken onların peşlerine takılmak, olmazsa orada olup bir şekilde onlar ile aynı ortamda&#160;bulunma açlığıdır. Bunun bir de resim karesine girme açlığı versiyonu vardır. Fomofobik olduğu için illa ki mutlu ya da mutsuz&#160;bütün pozlara girecek. Yoksa dünyanın sonu gelir.</span></p>

  <p><span class="font3">Forumlarda ve sözlük ortamlarında fomofobinin yansımaları çok daha büyüktür. Psikolojik rahatsızlığa kadar ulaştığı olur. O&#160;insanlar da her konuda yorum yapmak ister. Küfür etmek ister.&#160;Nefretini sunmak ister. Güzel bir olaysa onun da başına gelmiş&#160;olmasını ister ya da yalan söyler. İlgi çekmek, ortamda ve gündemde yer edinmek için başkasının başına geleni kendi yaşamış&#160;gibi anlatır.</span></p>

  <p><span class="font3">Fomofobi günümüzde anlamsız üzüntü, stres ve depresyonlar üretiyor ne yazık ki. Bu insanlar başkalarının tatil fotoğraflarına,&#160;eğlence anılarına, yemek ve gezi paylaşımlarına bakıp kendini yıpratırlar. “Ben neden fakirim, eziğim vs...”</span></p>

  <p><span class="font3">Fomofobikler, günlük hayatta göremedikleri ilgiyi sanal ortamda görmek için yoğun çaba harcar. Çoğunlukla sosyalleşme ve iletişim güçlüğü de yaşarlar. İş hayatı, özel hayatı ya da okul hayatları hiçbir zaman yeterince doyurucu değildir. Reddedilmeye duyarlıdırlar, dışlanma ve başarısızlık korkuları da oldukça&#160;fazladır. Diğerlerinin neler yaptığını, kimlerle nerelere gittiğini,&#160;neler giydiğini bilme arzusu bir tür takıntı haline gelmiştir böyle insanlarda. Küçük yaşlarda yaşıtlarıyla oynadıkları oyunlarda&#160;dışlanan, özgüven eksikliği çeken çocuklar yetişkin olduklarında&#160;maalesef başka bir grubun parçası olarak kendilerine yön bulmayı severler.</span></p>

  <h2 id="sigil_toc_id_45"><span class="font3" style="font-weight:bold;">Saçmalama Korkusu</span></h2>

  <p><span class="font3">Kimi insanlar, ciddi ortamlarda uygunsuz veya saçma bir şey yapacak olmaktan korkarlar. Aslında fark etmesek de birçoğumuz&#160;aynı fobiyi bilinçaltımızda taşıyoruz.</span></p>

  <p><span class="font3">öncelikle seninle minik bir test yapalım. Sana birkaç soru soracağım:</span></p>

  <p><span class="font3">1. &#160;&#160;&#160;Metro ya da tren beklerken rayların yakınına gidip “Ya atlasam ne korkunç olur ama!” diye kendini yokladığın oluyor mu?</span></p>

  <p><span class="font3">2. &#160;&#160;&#160;Peki sebepsizce kendini balkondan aşağı bırakma arzusunu&#160;hissedip sonra demirlerden uzaklaştığın oluyor mu? “Ya birisi iterse?” demiyorum, “Ya atlarsam?” hissi geliyor mu?</span></p>

  <p><span class="font3">3. &#160;&#160;&#160;Peki öğretmenin, patronun, ailenden bir büyük konuşurken&#160;“Yeter!” diye bağırıp susturasın geliyor mu?</span></p>

  <p><span class="font3">4. &#160;&#160;&#160;Bir adım daha öteye götüreyim, toplu taşımada birden bağırarak sövmek ya da birilerini dövmek istediğini hissediyor musun?</span></p>

  <p><span class="font3">5. &#160;&#160;&#160;Birisi seni kızdıracak bir şey yaptığında ona çeşitli şiddet&#160;yöntemleri uyguladığını bütün gerçekliğiyle hayal etmeye başlıyor&#160;musun istemsizce?</span></p>

  <p><span class="font3">6. &#160;&#160;&#160;Hoşlandığın kişiye çok yakın duruyorken kendi içinde ona&#160;dokunma arzun ile savaştığın oluyor mu?</span></p>

  <p><span class="font3">7. &#160;&#160;&#160;Birisi kucağına bir bebek verecek olduğunda içinden “Kesin&#160;düşürürüm, bir salaklık yaparım” diye düşünüyor musun?</span></p>

  <p><span class="font3">8. &#160;&#160;&#160;Araba sürerken birden direksiyonu 90 derece kırma arzusu?</span></p>

  <p><span class="font3">9. &#160;&#160;&#160;Hiç olmayacak bir yerde herhangi bir şekilde gaz kaçırma&#160;fobin var mı?</span></p>

  <p><span class="font3">10. &#160;&#160;&#160;Hadi çok kolaylaştırayım. Ameliyat olmaktan değil belki&#160;ama narkoz ile zırvalamaktan korkuyor musun?</span></p>

  <p><span class="font3">işte tüm bunlar beynindeki limbik ile prefrontal savaşından kaynaklanıyor. Limbik sistem heyecandan, etrafı analiz etmekten, senin görmediklerini görmekten hoşlanır. Prefrontal korteks&#160;ise mantıklı olmam sağlayan sistemdir. Aslında “Balkondan aşağı&#160;kendini bıraksan ne eğleniriz be!” diye hayal kuran ve o hissi sana&#160;yaşatan da kendi beynin, “Saçmalama, yaşamamız lazım!” diyen&#160;de kendi beynin.</span></p>

  <p><span class="font3">Saçmalama korkusu, her zaman bu kadar korkulası değildir. Kimi zamanlarda bu korku, paraşüt ya da el freni gibi çalışır. Hoşlandığın kişiyle dört yıl aynı okuldaşındır, sen açılamadan üniver</span><span class="font1">site </span><span class="font3">biter. Yabancı dilin iyidir ama sen konuşamazsın. Çünkü tam&#160;“Coııld you bring me a glass of tea?” diyecekken ağzından “Bana&#160;12-13 kısa iki ağız anahtar lazım ciğerim” çıkacakmış gibi hissedersin. Yani yabancı dilde bile saçmalamak korkunçtur.</span></p>

  <p><span class="font3">Saçma konuşmak ile boş konuşmak arasındaki farkı çözemeyen bir toplumuz maalesef. Beyin fırtınası saatleri vardır bazı eğitim sistemlerinde. Orada “What if” yani “Şöyle olsa” diye serbest fikir geliştirme amaçlı beyin fırtınaları yapılır. Orada mümkün olduğunca saçmalaman, en uç noktaya çıkman beklenir.</span></p>

  <p><span class="font3">Tarihte de saçmalayan önemli karakterler olmuştur, örneğin 1. Dünya Savaşı sırasında Fransız orduları başkomutanı Mareşal Ferdinand Foch’un “Uçaklar hoş oyuncaklar ama askeri bir değerleri&#160;yok.” sözü, daha sonraları sıklıkla hatırlanmıştır.</span></p>

  <p><span class="font3">Buna benzer bir örnek olarak, 1944’te Twentieth Century Fox'unbaşkanı Darryl F. Zanuck’un “Kim bütün akşam oturup bir&#160;kutuya bakmak ister ki? Televizyon 6 ay içinde silinip gidecektir”&#160;sözü vardır ki televizyon, aradan geçen bunca senede bile silinip&#160;gitmiş değil.</span></p>

  <p><span class="font3">Bir de tabii sosyal saçmalama korkusu var. Aslında davranışsal saçmalama. Bu noktada korku artık özgüveni baltalamaya başlar. ilk başlarda çözülmesi daha kolaydır. Zamanla kemikleşir ve sen&#160;onunla yaşamaya alışırsın, örneğin topluluk önünde konuşmaktan ölesiye korkan insanlar vardır.</span></p>

  <p><span class="font3">Ya da bir ortamda dans etmekten, farklı bir kültüre ait yeni b<sup>:</sup>r ortamda bulunmaktan, restorana girmekten korkan insanlar vardır. Dersin ki: “Gel farklı bir şey deneyelim, suşi yiyelim.” Gelemez,&#160;ödü kopar. Lüks restoranlarda sipariş veremez. Hep her zamankinden yer o. Arkadaş ortamında eğlenceli bir oyun, tabu, sessiz&#160;sinema oynamak istersin. O arkadaş hemen kaçar çünkü saçmalama vc rezil olma fobisi vardır.</span></p>

  <p><span class="font3">Dolayısı ile bu insanlar risk almayı sevmez. Risk aldıkça hep bir saçmalık gelip onu bulur. Zaten onun da hiç suçu yoktur.</span></p>

  <p><span class="font3">Saçmalamak aslında çocukken sevimli bir olayken, belli bir yaşlan sonra bir özgürlük olmaktan çıkar ve halta bazen kişinin&#160;toplumsal itibarının azalmasına sebep olur.</span></p>

  <p><span class="font3">Bazıları bu konuda çok esnektir. Gönlünce saçmalar. Toplum ona “Utanmaz!” diyebilir, “Eğlenceli...” diyebilir, “Farklı..." diyebilir. Ama bazılarına göre saçmalık olan giyim tarzı, bazılarına göre&#160;karizmadır.</span></p>

  <p><span class="font3">Peki bir fikrin saçma olduğuna kim karar veriyor? Yani senin saçmaladığını kim söylüyor? Toplum! Hangi ülkedeysen, hangi&#160;ilde, ilçedeysen ve hatta hangi 3-5 kişi seni yorunıluyorsa orada&#160;toplum onlardır. Sen de aynı insanların yargıları ve önyargıları&#160;içinde yüzüyorsun ve onların sana sunduğu kısıtlı atmosferi dünya&#160;sanıyorsun. Lütfen seni saçma bulan insanlardan arın.</span></p>

  <p><span class="font3">Saçmalamak, eğer başkalarına ve senin itibarına kalıcı zararlar vermiyorsa, kötü bir şey değildir. Beynin kendini dışarı boşaltmasıdır. Yeter ki kimseye negatif bir etkin olmasın.</span></p>

  <p><span class="font3">Çünkü bazılarına göre saçmalık olan şeyler, bazıları için 300 milyon dolarlık bir sanat eseri oluyor.</span></p>

  <p><span class="font3">Gönlünce ve seni mutlu edecek saçmalıklar dilerim. Bırak biraz da toplum sana katlansın.</span></p>
</body>
</html>