<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">iyi Bir Yol Arkadaşı</span></h2>

  <p><span class="font3">Geldik hayatta sana en lazım olan insana. Buna ister dost de, ister eşin olsun, istersen kardeşin. Ama öyle ya da böyle yalnız yû-rümemelisin. Kaç adım yürürsün ya da sürünürsün bilmem ama&#160;yürürken mutlaka başarıların ve başarısızlıkların olacak. Başladığın şeyler olacak ve hepsi bir şekilde bitecek. Kötü biterse, birisi&#160;sana “Canın sağ olsun” ve “Bak bu bize ders olsun, bir dahaki sefere şöyle yaparız” diyebilmeli.</span></p>

  <p><span class="font3">İyi biterse o birisi sana “Aferin, başardık be, oldu be... Seninle gurur diyorum” diyebilmeli. Yani birisi ömrüne tanık olmalı. Çünkü başarmanın en güzel yanı, birinin ona şahit olmasıdır. En güzel&#160;başarını düşün. Peki onu kimse bilmese ne anlamı olurdu? Havada&#160;durabilsen ama kimse görmese mesela?</span></p>

  <p><span class="font3">Şimdi, o yol arkadaşının kredisine gelelim. Yol arkadaşı zaman ile değerlenir. Bazen çok değerlenir. O değerini sana akıl vermekte,&#160;yoluna yön vermekte kullanır. Daha önce “Canın sağ olsun” dediği&#160;her şeyi sana hatırlatır. O senin tarihini bilir ve sana tavsiyede bulunur. Çoğu zaman güzeldir bu tavsiyeler, senin de hoşuna gider.&#160;Ama eğer istediğin ile çelişiyorsa, işte o zaman özgürlük ister ruhun. Sana değer verene isyan eder. Şansını denemek ister.</span></p>

  <p><span class="font3">Tavsiyem mi? Yol arkadaşını satma, onu aptal yerine koyma, üzme, kırma. O yol arkadaşın sana yemek hazırlar. O yol arkadaşın senin hiçbir şeyin yokken bir simidi paylaşır. Yoksa da yüzüne&#160;vurmaz yokluğu ve yoksulluğu. En kötü kazançta da yanındadır.&#160;En umutsuz anında “Dur bakalım, buluruz bir yolunu” der ve sen&#160;bir umut olduğuna bütün kalbinle inanırsın. Üzme işte onu be. Yol&#160;arkadaşını çok sev.</span></p>
</body>
</html>