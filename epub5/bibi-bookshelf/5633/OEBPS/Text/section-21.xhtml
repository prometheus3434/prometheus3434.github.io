<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Aptallığın ince Çizgisi</span></h2>

  <p><span class="font3">Bazen o kadar kolay ağzından çıkar ki, “Ben de varım” ya da “Ben yaparım” cümleleri...</span></p>

  <p><span class="font3">Of of... Sonrası yoktur. O ihale sana yıkılır. Her ne ise, artık senin sorumluluğundur. Yapma lütfen. Bazı zaman olacak ve sen&#160;diyeceksin ki: “Bu kadar battık bari tam olsun.” Hayır ve hayır. Lütfen daha da kaybetmeden kalk o masadan.</span></p>

  <p><span class="font3">Birisi gelecek diyecek ki: “Bende para olsa, ben tek gireceğim ama yok. Gel seninle girelim şu işe.” Girme! Lütfen paranı, zamanını, sevgini, itibarını asla zar atmak için ortaya koyma.</span></p>

  <p><span class="font3">Gel, sana ihtimalleri anlatayım. Bazı insanlar için zar atıldığında 6 gelme ihtimali 1/6’dır. Ama kimi insan iyimserdir, hem de aşırı iyimser. Der ki: “Ya 6 gelecek ya da gelmeyecek.” yani ona&#160;göre 1/2’dir, yarı yarıyadır. îşte budur ahmaklık. İşte derin aptallık&#160;budur, ihtimallere “Ya olur ya olmaz” diye bakmaktır.</span></p>

  <p><span class="font3">Seni sevme ihtimali yüzde altmış olan kişiye yanlış zamanda teklif ederek, sıfır çekmektir. Aptallık, etrafı incelemeden hayata&#160;tek dalmaktır (ki onu doğarken yaptın).</span></p>

  <p><span class="font3">Lütfen, önce düşün! Ağzından kötü söz çıktı, kırdın. Karşı-dakinin hiç duymaması gereken bir şey çıktı ağzından. Devam etme, sesini yükseltme, daha öteye gitme. Yakma kendi canını da,&#160;onunkine ilave olarak. Hayat, senin kırıp dökeceğini tahmin etmez. Sonra bu kadar can kırığını toplamaya vakit yetmez. Pişman&#160;olursun da, “Ben aptalım” veya “Özür dilerim” İkilisinden başka&#160;söz bulamazsın.</span></p>

  <p><span class="font3">Sana son tavsiyem; ikinizden başkasını kapsamıyorsa, sakın başkasının aptallığına ortak olma.</span></p>
</body>
</html>