<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">insan Etiketlemek</span></h2>

  <p><span class="font3">İnsanlar ile sohbet ederken aslında onlar size önyargı ile gelirler. İnsan beyni, gördüğü her şeyi tanımlamak ister. Hareket eden şeyler için daha acele davranır. Yani bir odaya girdiğinde, önce&#160;etrafında bir tehlike olup olmadığına bakar. Sonra, ilginç ve sıra&#160;dışı olan şeyleri inceler ve tanımlar. Ama odaya bir insan girerse ve kendi bulunduğu ortama yaklaşıyorsa, işte o zaman beyin&#160;yüz tanıma sistemini çalıştırır. Güzel, güvenilir, kendi inançlarından olan, sevimli, yakışıklı, dost bir yüz mü? Kızgın bir yüz mü?&#160;Aynı zamanda ellerin pozisyonu ve silah benzeri bir cisim var mı?&#160;Muhteşem beynin bunların hepsini bir iki saniye içinde yapar ve&#160;etiketler. “Bu güvenilir, bu yakışıklı ve sevilir, bu çok güzel be. Bu!&#160;Bu? Bunu tanımlayamadım. Uzak dur. Ya da âşık ol.” Etiketleme&#160;sistemin, gördüğü insanı mevcut klasörlerin içine atamazsa ya çok&#160;korkar ve uzak durur ya da âşık olur.</span></p>

  <p><span class="font3">Başka alanlarda da maalesef görürüz bu etiketleme olayını. Bazen seminer sonrasında ya da Youtube videolarının yorum bölümünde birisi fikir sunar. “Hocam sizi çözdüm, sizin görüşünüz&#160;şu... Solcusunuz, sağcısınız, falanca partiyi seviyorsunuz, şu tip insanları sevmiyorsunuz...” Bu uzar gider. Çünkü izlediği videomda&#160;ya da seminerimde bir ya da birkaç fikrim ona güzel veya yanlış&#160;gelmiştir. Önceki öğrendikleri ile örtüşüyorumdur. Belki de ters&#160;düşüyorumdur. O yüzden beni sınıflandırmak ister. Ben sorarım&#160;ona: “Neden illa ki başka bir görüşü takip edeyim? Kendi fikrim&#160;olamaz mı? Bu etiketi hak edecek bir cehaletim yok ki.”</span></p>

  <p><span class="font3">Toplumdaki en geniş etiketleme kıyafetinle olur. Markasına, renklerin uyumuna, fiyatına, uzunluğuna, kısalığına, bir siyasi&#160;görüşü yansıtmasına bakarlar. Bunların hepsi zırvalık. Bunlara&#160;bakanların sana vereceği puanı ciddiye alacak isen, vaktine yazık.</span></p>

  <p><span class="font3">Sana yazık. Bak haklı olacakları bir şey var ki, kıyafetinin bakımı. Üzerinde, ayağında ne bileyim işte seni giyim, aksesuvar olarak&#160;tanımlayacak her ne varsa, onun bakımı ve temizliği... Geçen ay&#160;yeni bir ayakkabı almamış olabilirsin ama en azından temiz olsun.</span></p>

  <p><span class="font3">Rozetler gibi şeylere lütfen dikkat et. İlla ki A tarafı olduğunu belli edersen “Neden B, C, D beni sevmiyor?” diye düşünme.</span></p>

  <p><span class="font3">Aptalların genellemelerini boş ver. Bu ülke maalesef biraz genelleme seven ahmak da içermektedir. Örnek olarak, bir kadına bakarlar ve “Tüm türbanlılar, tüm mini etekliler, tüm şunlar...” diye&#160;başlayan cümlelerle bir yargıya varırlar. Mesele, onların ahmaklığı&#160;değildir. Senin onların bu fikirlerini duyabilecek kadar yakınlarında olman ve hatta onların bu fikirlerini ciddiye almandır. Çözmen&#160;gereken de bu zaten.</span></p>

  <p><span class="font3">Bazı insanlar var ki sürekli etiketliyor. Çünkü babası da etiketlemiş. Annesi altın günlerinde dedikodu ile etiketlemiş. Onları da aileleri etiketlemiş. Hiç “Bana ne, beni ne ilgilendirir?!” dememiş.&#160;Kendine bakmamış. Başkalarını düzeltmek daha kolay gelmiş. İşte&#160;ikili ilişkilerde de böyle bu. Örneğin en yaygın yanlış fikirlerden&#160;biri; bir kız sana hayır diyemediğinde o evettir. Halbuki bu tecavüzdür. Birini etiketlemek, onun sınırlarına psikolojik ya da fiziksel tecavüz için bahane açar basit insana.</span></p>

  <p><span class="font3">Aynısını ülkeler de yapar, etiketler. “Bunda nükleer silah var... Bunda özgürlük yok...” Sonra tecavüz eder. Türkiye yıllardır etiketleyerek bölündü. Böldüler. 80 ihtilali öncesi sağ-sol, şimdi şu bu.&#160;Açık, kapalı, yeşil, kırmızı, aydın, yobaz.</span></p>

  <p><span class="font3">Falanca sanatçıyı görse iki kelime konuşamayacak adam, ilgi manyaklığı olsun diye “O gey ya!” diye yazar sosyal medyada.&#160;Çıksa karşına, hadi de “Ben, sizin gey olduğunuzu düşünüyorum”&#160;diye. Değil. Ama sen onun senden daha mutlu olmasını istemiyorsun. Neden? Etiket ve nefret kusma. Ben yukarı çıkamıyorsam&#160;onlar altıma insin!</span></p>
</body>
</html>