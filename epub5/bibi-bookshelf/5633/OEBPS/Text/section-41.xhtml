<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Alışveriş Bağımlılığı</span></h2>

  <p><span class="font3">2 al, 3 öde. Ne oldu? Hoşuna gitmedi mi? Tamam 3 al, 2 öde. Çünkü aslında arada pek fark yok. Tabii eğer aldığın şey, her zaman kullandığın kahve, deterjan, tuvalet kâğıdı vs. değil ise... Her&#160;ne olursa olsun, ihtiyacın bir tane ise ve sistem sana İkinciyi aldırı-yorsa, bu senin avantajın değildir. “Ama bir tane kot pantolon 100&#160;TL ve üç tanesini 200 TL’ye alabileceksem, harika değil mi? Tanesi&#160;65,7 TL’ye geliyor.” Hayır. Sen aslında yine 100 TL’ye bir kot alıyorsun. Sonra 100 TL ile bir kot daha alıyorsun. Sonra sana aslında almana gerek olmayan üçüncü bir kotu da bedava veriyorlar. Çünkü&#160;o kotun maliyeti 30 TL, hepsi bu. Sen bir tane alıp gidince 70 TL&#160;kazandırıyorsun. Üç tane aldığında ise, 110 TL kazandırıyorsun.&#160;Sen kot başına ne kadar kâr ettiğini hesaplarken, sana satış yapan&#160;yer müşteri başına cebine girene bakıyor.</span></p>

  <p><span class="font3">Tabii diyeceksin ki: “Bana ne, ben ucuza almama bakarım.” İyi de, üç tane kota ihtiyacın var mı? Ya da şöyle bakalım mı? Normalde 3 kotu zaten 200 TL’ye satıyorlar. Yani bir kotun maliyeti 30 TL,&#160;maliyetin üzerine % 100 kâr koyulup 60-65,7 TL’ye satılıyordu. Sen&#160;illa ki bir tane alacağım dediğinde fiyat 100 TL oldu.</span></p>

  <p><span class="font3">Karıştı mı? Biraz daha basitleştireyim. Diyelim ki, bir parfüm aldın. Kasada soruluyor: “Nakit mi, kredi kartı mı?” Sen kredi kartı dediğinde 100 TL’lik parfüm, kartından da 100 TL olarak çekiliyor. Ama nakit öderim dediğinde %5 indirim alıyorsun. Demek ki&#160;aslında o parfüm 95 TL.</span></p>

  <p><span class="font3">Peki, para konusunu geçelim. Şimdi alışverişi neden sevdiğine gelelim. Burada birkaç sebep var:</span></p>

  <p><span class="font3">• &#160;&#160;&#160;Dopamin mutluluğu</span></p>

  <p><span class="font3">• &#160;&#160;&#160;İndirimlerin seni özel hissettirmesi</span></p>

  <p><span class="font3">• &#160;&#160;&#160;Devamlı müşteri hissi</span></p>

  <p><span class="font3">• &#160;&#160;&#160;Sezonda ve güncel kalma arzusu</span></p>

  <p><span class="font3">• &#160;&#160;&#160;Yoksunluk sendromu</span></p>

  <p><span class="font3">• &#160;&#160;&#160;Başka sevecek bir şeyinin olmaması</span></p>

  <p><span class="font3">Dopamin konusunu hemen açıklayayım. Diğer bölümlerde de açıklandığı için özet geçeceğim. Dopamin bir şeyi başarınca&#160;beyinden salgılanan bir nörotransmitter. Yani hormon diyelim.&#160;Dopamin salgılanınca mutlu oluyorsun. Basit. Peki, ne zaman salgılanıyor? Başarınca. Başarı nedir? Bir oyunda kazanmak mesela.&#160;Ama oyunda risk ne kadar büyürse, kazanmak ne kadar zorlaşırsa&#160;o kadar güzeldir. Kumarbazlar aslında para kazanmaya bağımlı&#160;değildir. Bağımlı oldukları şey, az çaba ile başarıya ulaştıklarında&#160;salgılanan dopamindir. Aynı mantık ile makas atarak araba süren&#160;ruh hastası, canını riske atıp ölmedikçe başarılı hissediyor. Oh, bir&#160;yandan da heyecan hormonu adrenalin salgılanıyor. Mis. Alışverişte de olay aynıdır. Bir kazak örmek günler, aylar sürer. Yani uzun&#160;süreli bir emek ister. Ama moda olan tarzda ve renkte bir kazağı&#160;satın almak çok güzel bir histir. Ya da son çıkan akıllı telefonu...&#160;Çünkü başarıyı para ile alıyorsun. Kaç kişi üniversite sınavında&#160;kendi yerine başkası girse ve yüksek puan alsa, itiraz eder? Başarı&#160;kolaylaşıyorsa, bu mutluluktur.</span></p>

  <p><span class="font3">Kendimizi özel hissetmek... Nasıl mümkün? Birisi yaparsa mümkün. Seni seven, sana güzel sözler söyleyen, herkese atılan&#160;bayram mesajları yerine her gün sana özel mesajlar atan biri, sana&#160;kendini özel hissettirir. Peki ya yoksa? Ya da varsa ama artık eskisi kadar değilse sevgisi ve ilgisi? O zaman iş değişir. Hoş, aşkın&#160;zirvede olsa bile, alışveriş bazen her şeyi geçer. Firmalar sana özel&#160;ama bak sadece sana özel indirimler yaparlar. Yersen... %50+%50&#160;indirim yazar internet sitesinde ya da vitrinde. Aklına bu bedava gibi gelir. Aslında sana sunulan şey, güya 100 liralık ürünü 25&#160;liraya almandır. Ama o da yalandır. Peki, sana özel bu indirimler, seni neden tahrik eder? Çünkü özel hissetmeni sağlar. Hayal edelim. Çok beğendiğin kazağı aldın ve kasadasın. Xe kadar? 250 TL. Aha hemen sana özel teklif: İkincisi yarı fiyatına! L'uuuu, 125&#160;TL’ye indi o kazak şimdi. Kapış. Şimdi 375 TL ile 2 kazak almak&#160;için kasadasın. 3 al 2 öde var. Uuuuu, 3 kazak 500 TL Yok artık, ne&#160;iyi insanlar. Kazak indi mi sana 165 TL’ye. Dur bir saniye ama. E&#160;az önce İkinciye 125 TL ile sahip oldun sadece. I ıh akıllım orada&#160;da öyle değildi ki, 250+125=375 bunu böl 2 kazağa, tanesi 185 TL&#160;idi yaklaşık. Uuuuu, insan öpüyorlar. Karıştı mı? Karışmasın. Tam&#160;kasadasın 3 kazak ve 500 TL ile işte sana özel bir yeni teklif daha:&#160;“Kazak alana %20 indirim çeki.” Allah daha ne isteyebilirsin ki?&#160;Kazak alan sensin ve sana özel işte. Uuuuu, 500 TL’nin %20'si 100&#160;TL bedava! Yani aslında 400 TL’ye kadar düştü.</span></p>

  <p><span class="font3">He düştü he. O 100 TL indirim çeki bir sonraki alışverişte ve bir sonraki ay geçerli. Özelsin sen merak etme. Zaten devamlı&#160;müşteri olma hissi de buradan geliyor işte. Sen bir daha gel, ben&#160;sana yine satarım. Bugünlük doyuma ulaştın ve zaten kredi kartı&#160;limitin doldu. Özetle, sistem seni hep özel seviyor.</span></p>

  <p><span class="font3">Sezonu takip etmek, moda olanı giymek diye garip bir his var. özellikle kadınlarda. Sanki geçen seneki yeşil eteği giyse, içini gösterecek. Olmaz o artık çöp. Yeni sezon çıktı. Ona uygun çanta ve&#160;ayakkabı kombinlemek şart. Zaten bir önceki alışverişten kazanılan 100 TL indirim çeki de, ne tesadüf ise, yeni sezonda geçerli.&#160;Sen tekrar gel, yine 500 TL öde, biz onu 100 TL aşağı çekeriz. Burada beyin iki şekilde aldanıyor:</span></p>

  <p><span class="font3">1. &#160;&#160;&#160;“Benim indirim hakkım var, 100 TL çöpe mi gitsin?" Gitsin,&#160;çünkü aslında bir 400 TL daha harcayacaksın.</span></p>

  <p><span class="font3">2. &#160;&#160;&#160;“Ben zamanında gidip almazsam o rengin o bedenini başkası kapacak.” Kapsın üzülme, sen çıplak mısın?</span></p>

  <p><span class="font3">Kadınlarda bu bazen öyle bir noktaya geliyor ki, o marka çantayı ya da elbiseyi önce almak şeref meselesi. Çünkü önce Melis, sonrasında Pelin alırsa; Pelin kopyacı damgası yiyor. “Pişti olmak’</span></p>

  <p><span class="font3">diye bir kavram çıkıyor. Pelin, artık Melis’in kötü bir kopyası ve adi insan. Bu yüzden önce sen almalısın. Satın aldığın gün hop,&#160;Instagram’a koymalısın. Yani patent tescil...</span></p>

  <p><span class="font3">Alışveriş bağımlısı isen, kurtulmak için lütfen şunlara önem ver:</span></p>

  <p><span class="font3">• &#160;&#160;&#160;Aylık bütçenin sadece küçük bir kısmını alışverişe ayır.</span></p>

  <p><span class="font3">• &#160;&#160;&#160;Kredi kartı yerine banka kartı kullan. Bunu asla sallamayacağını biliyorum.</span></p>

  <p><span class="font3">• &#160;&#160;&#160;Evdekileri satabileceğini unutma.</span></p>

  <p><span class="font3">• &#160;&#160;&#160;Mümkünse kendin için alışveriş yap, bir başkasını mutlu etmek için değil.</span></p>

  <p><span class="font3">• &#160;&#160;&#160;Bir şeyi gerçekten alman gerektiğinden emin olmak için, lütfen o şeyi üçüncü kez gördüğünde satın al. Çünkü özellikle ilk seferde ekstra sevgi ve ilgi duyuyorsun.</span></p>
</body>
</html>