<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Nefret Etmek</span></h2>

  <p><span class="font3">Nefret, sana sadece itici güç veren bir duygu ise güzel ama kararlarını etkilemesin. Nefreti gerçekten yaşayan insanlar ne yapsın? Gerçek nefret nedir bilir misin? Empati yapalım mı? Binlerinin bedenine sızalım mı? Ensest mağduru 12 yaşında bir kızın bedenine sokalım mı ruhumuzu? Gerçek çaresizlik. Nefret etmek&#160;ama gidememek. Her gece korkuyla, tiksintiyle yarı uyanık, paranoyak uyumak.</span></p>

  <p><span class="font3">Nasıl, gerçek nefret ve adrenalin damarlarında mı şimdi? Peki, gel bakalım başka beden seçelim.</span></p>

  <p><span class="font3">Hastaneye gidiyorsun ve doktor diyor ki, dört aylık ömrün var. Şimdi? Şimdi nefretin kime? Aslında seni yaratana ve onun adaletine yönelebilir ama bu da (varsa) dini inançlarına ters. Kendini&#160;akciğer kanseri ettiysen, alkışlar sana. Peki ya sebep sen değilken&#160;mağdur sen isen? Kimden nefret edeceğiz?</span></p>

  <p><span class="font3">Diğer yandan da korkularından değil, cehaleti sebebi ile her şeyden nefret eden vardır. Önce ailesinin yanlış bilgiler yüklemesi&#160;ile kendi ailesi gibi olmayanlardan nefret eder. Açık giyinenlerden,&#160;kapalı giyinenlerden, dindarlardan, ateistlerden, mavilerden, yeşillerden... Sonra? Sonra hayat başlar ve ailesinin öğrettiklerinin&#160;doğru ya da yanlış olduğunu tecrübe eder. Ve şimdi iki seçenek&#160;var. Kendisini yanlış yetiştiren aileden nefret etmek ya da kendinden nefret etmek.</span></p>

  <p><span class="font3">En acısı da sevgiden nefret etmektir. Bu insanlar, toplumun önemli bir oranını oluştururlar. Sevgiden nefret ederler. Başkalarının birbirini sevmesinden, birinin kedileri sevip beslemesinden, bir amacı sevip bir şeylere inanan insanlardan </span><span class="font3">büyük harflerle&#160;</span><span class="font3">NEFRET ederler. Çünkü kendileri sevilmez, sevilecek bir şey yapmayı da bilmezler.</span></p>

  <p><span class="font3">Peki biz? Biz kimden nefret etmeliyiz? Aslında biraz karışık bir durum. Çünkü nefret sağlık için zararlı. Cidden bak. Kalp ve beyin&#160;güzel duygulara âşıklar. Ama nefret ve stres kalbe de, beyne de iyi&#160;gelmiyor. O zaman illa ki nefret edeceksen, öldüreceksin. Nefret&#160;ettiğin insanlar ve durumlar sadece bir kez nefret ettirecek seni&#160;ondan, onlardan. Ne demek öldüreceksin? Kişisel gelişim kitabı&#160;diye aldın, cinayete giriş 101 oldu kitap. Yok, yok korkma. Aslında&#160;kastettiğim öldürmek, hayatından yok etmek. Yani nefret et ama&#160;beyninden ve anılarından at.</span></p>

  <p><span class="font3">Birisi sana bir kötülük mü yaptı? Burada bir hesap yapacaksın. Ondan intikam almak için vakit harcamak mı senin için daha kârlı, yoksa yoluna devam edip ondan uzaklaşmak mı? Çoğu zaman nefret edip savaşarak harcadığın süre israftır. Bırak yalnızlığında ve sensizliğinde tükensin. Ömür çok kısa.</span></p>

  <p><span class="font3">Tamam mıdır? Şimdi geri dönüp yaşamaya devam edelim mi? Nefretini sakla, lazım olacak. Ama önce umutları tüketelim. Çünkü hayat sana nefret edilecek şeyler vermeden önce onlara umut&#160;bağlamayı öğretir.</span></p>
</body>
</html>