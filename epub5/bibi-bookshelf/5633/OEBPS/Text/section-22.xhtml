<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">inadın</span></h2>

  <p><span class="font3">Bu sayfa ne kadar gereksiz değil mi? Aslında sen hiç inat değilsin. Hayır inatsın. E bak işte inatsın. Peki, niye inat eder insan? Kötü müdür? Kurtuluş var mıdır?</span></p>

  <p><span class="font3">Şimdi inat etmek dediğimiz şeyin alt çeşitleri var.</span></p>

  <p><span class="font3">• &#160;&#160;&#160;Pes etmemek</span></p>

  <p><span class="font3">• &#160;&#160;&#160;Israrcı olmak</span></p>

  <p><span class="font3">• &#160;&#160;&#160;Kararlı olmak</span></p>

  <p><span class="font3">• &#160;&#160;&#160;Körü körüne bağlı kalmak (bir fikre, birine, bir inanca)</span></p>

  <p><span class="font3">• &#160;&#160;&#160;Takıntı (Obsesyon)</span></p>

  <p><span class="font3">Pes etmemek</span><span class="font3"> güzeldir. İnadın en saf halidir. İşe yarar, seni motive eder. Kendine inancın vardır ve bilirsin ki biraz daha denersen olacak. İlk hatada arkanı dönüp, “Mönüde başka ne var?” diye çekip gitmezsin.</span></p>

  <p><span class="font3">Israrcı olmak</span><span class="font3"> denge ister, kontrol ister, güçlü irade ister. O sana ilk teklifte hayır dediyse, kendini geliştirip, hatalarını anlayıp, geri&#160;dönmen demektir. Israr edersin ama sadece bir kez. Tek jokerdir&#160;ısrar. İnsanlara karşı ısrarcı olacak isen, sebebin olmalı. Bir şeyler değişmeli. Yeni bir şey sunmalısın. Sadece onların değişmesini&#160;bekleme.</span></p>

  <p><span class="font3">Kararlı olmak</span><span class="font3"> işin ciddileşmesidir. Kararlı olacak isen, bu bir insana karşı olması için hassastır. “Kararlıyım, onunla evleneceğim.” Bak mesela güzel karar, peki onun haberi var mı? Cevabı&#160;neydi? Kararlılığın dünyanın değişmesi ise, işte bu yanlış. Enerjini boşa harcarsın. Kararlı olman ne zaman güzeldir? Kaybetmeyeceğine emin olduğunda... Aksi durumda gel seni bir alt satıra&#160;alalım.</span></p>

  <p><span class="font3">Körü körüne inat...</span><span class="font3"> îşte kötü haber! Bu aşamada olan insan, kumar masasında elindekini kaybetmiş ama hâlâ ortaya atacak&#160;bir şeyler arayan insandır. Birine körü körüne inanır. O ne derse&#160;yapar, köleleşir. İradesini çıkartıp atar ortaya. Şerefi için son bir&#160;el oynar, o da masada kalır. Otopsisini yaparlar ertesi gün; ölüm&#160;sebebi, yüksek dozda ahmaklık çıkar. Bir fikre inanarak binlerce&#160;lira batırır. İnanır ki çok tutacak fikri. Sonra son umudu da bitince,&#160;oturup düşünür. “İnsanlar nerede hata yaptı?” Sorunu asla kendinde aramaz. Hep başkaları ters şerittedir.</span></p>

  <p><span class="font3">Geldik </span><span class="font3">takıntı</span><span class="font3"> olayına. En kötüsü bu. Bilir ki sigara zararlı ama mazoşist şekilde keyifle içer. Nikotini daha derine çeker. Bilir ki&#160;karşısındaki sevmiyor ama yine de yalanlarına daha derinden sarılır. Halbuki bilir. Bilir ki, yalanlarından yapmıştır bu umudunu.&#160;Bir şeyin hammaddesi umut ise, sahibi sen değilsindir. Takıntısı&#160;onu günden güne mahveder.</span></p>

  <p><span class="font3">Şimdi bunların hepsinin iyi ve kötü yönleri var. Ama sen dozunu doğru alanda ayarlarsan ve kullanırsan, güzel şeyler olabilir. Motivasyon için ise, çaban takdir edilesi. Ama bir insanın hayatına&#160;çökecek isen, işte biz ona yanlış diyoruz.</span></p>
</body>
</html>