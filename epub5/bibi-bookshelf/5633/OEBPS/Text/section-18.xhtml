<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Bireysel Hapishane-Konfor Alanında ölmek</span></h2>

  <p><span class="font3">Konfor alanı ne demek?</span></p>

  <p><span class="font3">“İnsanın kendini halihazırda aşina hissettiği bir ortamda, her şeyi kontrol edebildiği yanılgısına düştüğü ve kendini rahat hissettiği psikolojik evre.”</span></p>

  <p><span class="font3">Konfor alanı yüzmek değil, su üzerinde kalmayı başarmaktır. Yani konfor alanında yaşadığın hayata, yaşamak denmez. Sığınmak denir. Kaçmak ve sığınmak.</span></p>

  <p><span class="font3">Güne ve düne razı olmak...</span></p>

  <p><span class="font3">Senin mutlu olduğun, kendini huzurlu hissettiğin ve kendi elinle sınırlarını çizdiğin, duvarlarını örüp kendini içeri hapsettiğin alan.</span></p>

  <p><span class="font3">Yaşam tarzın. “Ben böyle mutluyum ki...” alanın. Kimse seni zorlamadan; kendi kendini içine koyduğun, yaşamdan kaçış odan.</span></p>

  <p><span class="font3">Genelde aynı, rutin bir yirmi dört saat içinde kopyala-yapıştır yaşamaktan keyif alman.</span></p>

  <p><span class="font3">Her hafta aynı hafta... Sadece yıllar, seni daha çok bilen ama daha az yapabilen bir insan haline getirir. Sadece alışkanlıkları dahilinde yaşayan bir insan olup çıkarsın. Öyle ki, dışarıda tuvalete&#160;bile gitmek istemeyen insanlar var.</span></p>

  <p><span class="font3">Bazen konfor alanın, sadece aynı insanlardır. Yeni insan tanımak istemezsin. Onlar sana yeter sanırsın. Aslında daralan bir gölette kuraklığı bekleyen balıklardan bir farkın yoktur. Elindeki&#160;insanlar hayatından çıktıkça, sen üç beş anıyla birlikte kendinle&#160;baş başa kalırsın. Onları da başa sarıp sarıp yeniden yaşarsın.</span></p>

  <p><span class="font3">İnsanoğlu yalnızlık sevmez. Çünkü yaptıklarına, başarılarına ve hatta kötülüklerine bile birileri tanık olsun ister. Seri katillerin&#160;şovu sevmesi bile bu yüzdendir. Başardığında birileri alkışlıyorsa,&#160;beğeniyorsa ve takdir ediyorsa işte o başarıdır. Aslında kastettiğim, sosyal medya beğenisine muhtaç olan insanlardan daha öte.&#160;Çünkü bazı insanlar herkesin beğenisini istemez. O kadar insana&#160;açılmayı, görünmeyi de istemez. Aslına bakarsanız çoğunun sosyal medya ilişkileri de çok aktif değildir. O sadece futbolu sever.&#160;Her sah halı sahası vardır, beş altı kişi onun bütün dünyasıdır. Ha&#160;bazen daha da farklıdır. Örneğin resim yapmayı sever ama kursa gitmez. Çünkü insanlar ile ilişkiye girmek için vakit ayırması,&#160;evinden yani ininden ayrılması, huzurlu ortamından uzaklaşması&#160;gerekir. I ıh! İstemez. Bunlar kulağa güzel gelmez. O sadece başarılı olduğu üç beş ağaç çizimi ile yıllar içerisinde monotonluktan&#160;sıkılarak resim yapmayı da bırakır.</span></p>

  <p><span class="font3">Maalesef konfor alanındaki bu süreç, gelişimden uzaktır. Hatta bazen, kendisini konfor alanı dışına çıkartmak isteyenler ile savaşır.</span></p>

  <p><span class="font3">İş hayatında ise kariyerinin bir zaman dilimine ya da unvanına sığınıp yapışır. Onun için zirve üçüncü basamaktır ve yeterlidir.&#160;Ne daha fazla para, ne daha fazla terfi ister. Yani aslında kariyersel&#160;konfor alanı da vardır. Bir gün kendisinden yaşça çok küçükler&#160;ile çalışmaya başlayınca, akıp giden zaman içinde ne kadar sabit&#160;durduğunu anlar.</span></p>

  <p><span class="font3">İlişkisel konfor alanı... İlk başta güzel olsun çabasında iken, bir süre sonra ilişkide bir sakinlik yakalanır. Sevgiye alışmışlık, ayrılmaktan çekinmek. Ama daha da ileri gitmemek. İşte oralarda bir&#160;yerde öylece yaşlanmayı ummak.</span></p>

  <p><span class="font3">Ama öyle olmaz.</span></p>

  <p><span class="font3">Kültürel konfor alanı... Yenilikler denememek, hep aynı konularda gelişmek ve aynı konulardan konuşmak... Sıkıcı hale gelmek... O hep sudoku çözmek ister. Hep futbol konuşmak ister. Çünkü 1992’deki maçın skorunu bile hatırlıyordur.</span></p>

  <p><span class="font3">Anılarda konfor alanı oluşturan vardır. 2008deki tatile çok para harcamıştır. O yıl âşık olmuştur. Yamaç paraşütü yapmıştır.&#160;2008 hayatında zirvedir ve o yılda kalır hep sohbeti.</span></p>

  <p><span class="font3">Yaşlanma açısından konfor alanı olabileceğini sanan vardır. Psikolojisi hep yirmi beş yaşında kalır. Çevresi büyür, olgunlaşır,&#160;yaşlanır ama o hep yirmi beş yaşında gibi davranır. Bir gün sağlam&#160;bir dalga, kıyısına vurana kadar...</span></p>

  <p><span class="font3">Konfor alanın her ne olursa olsun unutma ki, hayat ilerlemeye, zaman akmaya ve dolar yükselmeye devam ediyor. Yani sen 100.000&#160;TL yaptım artık çalışmasam da olur dersen ve hatta 100.000 TL’ni&#160;çok az yemeyi başarsan bile o para değer kaybedecek. Sen yüzmek&#160;için ileri doğru kulaç atmasan da akıntı seni geriye götürecek. Yani&#160;aynı noktada kalmak için harcadığın çaba ile övünme.</span></p>

  <p><span class="font3">Konfor alanı, akvaryum hissi verir. Her şey yolundadır ama sen bir şeyleri donuk, tatsız, yanlış hissedersin işte.</span></p>

  <p><span class="font3">Unutma tüm ilerleme ve gelişmeler konfor alanının dışında gerçekleşir.</span></p>

  <p><span class="font3">Bazıları konfor alanını yalnızlıkta bulur ki büyük yalandır. “Aman be çıkarttığımı koyduğum yerde buluyorum, kimse düzenimi bozmuyor.” Ya evinde yine yalnız ol ama bir kursa git, insan&#160;tanı, yaşama katıl. Ben daha ne yapayım? Hiçbir şey yapamıyorsan&#160;çık dışarı, yabancı gördüğün birileriyle konuş, ama mutlaka bir&#160;şeyler yap.</span></p>

  <p><span class="font3">Bu arada bireysel değil, kurumsal olarak da konfor alanı vardır. Çoğu Türk firmasının dünyaya açılamama sebebi de budur. Ona&#160;Türkiye piyasası yeterlidir.</span></p>

  <p><span class="font3">Sonra Nusret New York’ta restoran açınca, “Aslında biz de iyiyiz be” derler.</span></p>

  <p><span class="font3">Peki, nasıl çıkacaksın?</span></p>

  <p><span class="font3" style="font-weight:bold;">1. &#160;&#160;&#160;</span><span class="font3">Yeni ilişkiler aramalısın. Yeni insanların uzattığı ellere vurma, tut ve çek o elleri.</span></p>

  <p><span class="font3">2. &#160;&#160;&#160;Haftada bir günü çemberinin dışında geçir, eve gitme.</span></p>

  <p><span class="font3" style="font-weight:bold;">3. &#160;&#160;&#160;</span><span class="font3">Sözde meşguliyet ve yorgunluk morfinini artık alma. Senin&#160;düşmanın sensin. “Ben olmazsam yapamıyorlar” yalanını bırak.&#160;Çocukları gelmiş 17-20 yaşma, hâlâ...</span></p>

  <p><span class="font3" style="font-weight:bold;">4. &#160;&#160;&#160;</span><span class="font3">Bir kursa git. Öğren, geliş, tanış. ÖGT çemberini keşfet.</span></p>

  <p><span class="font3">5. &#160;&#160;&#160;Çeneni kapat ve yeni anılar yarat. 2008’deki muhteşem başarını herkes on kez dinledi, artık yeter!</span></p>

  <p><span class="font3">6. &#160;&#160;&#160;“Ya para yok!” bahanesini kendine sakla. Yürümek bedava!&#160;En azından şimdilik... Bak güzel fikir aslında vergi alınır bundan.</span></p>

  <p><span class="font3">7. &#160;&#160;&#160;Kaygı ve korkularının adını koy. Hadi bilelim senin rengini,&#160;adını. Neden korkuyorsun? İtiraf et de yüzleşelim be kardeşim!</span></p>

  <p><span class="font3">8. &#160;&#160;&#160;Senin rahatlık sandığın aslında kolundaki morfin serumu.&#160;Koltuğundan kalk ve soğumadan oturma!</span></p>

  <p><span class="font3" style="font-weight:bold;">9. &#160;&#160;&#160;</span><span class="font3">Büyük adımlar bahanesine sığınma. Ara adımlara böl ve&#160;</span><span class="font3">başlal</span></p>
</body>
</html>