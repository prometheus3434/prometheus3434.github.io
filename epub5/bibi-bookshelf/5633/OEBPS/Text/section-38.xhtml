<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Suçluluk Duygusu</span></h2>

  <p><span class="font3">Suçluluk duygusu, ortada bir suç varmış da ondan dolayı üzgün olman gerekiyormuş gibi gelir kulağa ancak her zaman öyle değildir. Henüz yapmadığın, eyleme dökmediğin şeylerden bile&#160;suçluluk duyabilirsin. Hatta senin dışında yaşanan olaylardan da...</span></p>

  <p><span class="font3">Hemen örnek vereyim. İzlediğin bir kadın cinayeti seni mutsuz hissettirir. Ya da ülkemizde hayvana eziyet haberleri çokça izlenir. Amacım aynı kefeye koymak değil tabii ki ama bunlar da seni&#160;biraz olsun suçlu hissettirir. Peki sorum şu olsun: Kapın çaldı ve&#160;hiç tanımadığın komşun “Eşim beni öldürecek, açın kapıyı!” diye&#160;bağırıyor. Ne yaparsın? Herkes ne yaparsa onu yaparsın, değil mi?</span></p>

  <p><span class="font3">Aslında utanç ve vicdan kelimeleri çok yakın kullanılır ama bir-birine çok uzak kavramlardır. Başkası adına utanabilirsin. 60 yaşında bir profesör çıkıp “Dünyayı illuminati yönetiyor” dediğinde ben utanıyorum mesela. Ama başkası adına vicdan yapamazsın. Bazı insanini suçluluk duygusundan muaftır. Her ne yaparsa yapsın utanmaz&#160; da, üzülmez de. Hatta daha yapmadan, yapacaklarından arınmaya&#160;hazırdır. Bir yerden sonra yüzsüzlük seviyesine çıkıp ruhuna işler.</span></p>

  <p><span class="font3">Suçluluk duygusu, cezalandırılma korkusundan geliyorsa bu gerçek değildir. Vicdandan geliyorsa o zaman gerçektir.</span></p>

  <p><span class="font3">Keşke dedirtiyorsa ve düzeltme imkânın varsa bunu uygulamak seni bir yıl uzun yaşatır, emin ol. Keşkenin bedeli zaman ile ödenir ve en pahalı kelimedir. Neden suçlu hissediyorsun? Suçluluğun, birine karşı mı? Kendine karşı ise durum kötü değil. Ama&#160;"keşke” kullandığın anda hesaplaşma başlar. Üstelik bir kez değil,&#160;yüzlerce kez dersin o keşkeyi. Hep hayal edersin; o an öyle değil de&#160; farklı davransaydın şimdi ne olurdu?</span></p>

  <p><span class="font3">Suçluluk duygusu insanın sahip olması gereken bir duygu mudur? Sonradan mı edinilir yoksa doğuştan mı gelir? Bunlar, davranış</span></p>

  <p><span class="font3">bilimini inceleyen bilim adamlarının ve filozofların yıllardır kendilerine sordukları ve belki de hiçbir zaman nesnel bir cevaba ulaşılamayacak sorulardır. Suçluluk duygusunun gerekli olup olmadığı, yıllardır tartışılan konuların başında gelir. İnsan neden yapmadığı&#160;bir şeyden suçluluk duyar? Mesela neden bacakları kesilen köpek&#160;için biz pişmanlık duyarız veya sokakta vurularak öldürülen bir&#160;kadının haberini izlerken utanırız? Birçok psikologa göre bu durumun sebebi empati duygusudur. Ortada toplumun ahlakına ters&#160;düşen bir durum vardır ve kişi kendini mağdurun yerine koyarak&#160;süper egosunu devreye sokar.</span></p>

  <p><span class="font3">Peki, ya ortada gerçek bir suç yokken kişi kendisini suçlu hissediyorsa? Bilime göre depresyon, anksiyete, hatta B12 eksikliği ortada suçlunun olmadığı bir durumda bile kişinin kendisini suçlu hissetmesine sebebiyet verecek durumlardan bazılarıdır. Psikologlara göre aşırı mükemmeliyetçi, özgüvensiz ve kaygılı insanlar&#160;kendilerini suçlamaya daha yatkınlar.</span></p>

  <p><span class="font3">Peki ya kişi hiç suçluluk duygusu hissetmiyorsa? Yeryüzüne ayak basmış en acımasız seri katillerden biri olan Cari Panzram 21&#160;cinayet ve 1000'i aşkın erkeğe tecavüz etmek suçundan yakalandığında yaptığı hiçbir şeyden pişman olmadığını söylemişti. Bir başka seri katil Jane Toppan, kendisine işlediği cinayetler sorulunca&#160;“Beni değil, tabiatımı suçlayın” diye cevap vermişti. Bu insanların&#160;suçluluk duygusuna sahip olmamalarının altında yatan sebep nedir? Albert Fish, Aileen Wuornos, Pedro Alonso Lopez gibi dünya&#160;tarihindeki en acımasız seri katillerin çoğunun ortak noktası çocukluklarında uğradıkları tecavüz, taciz, şiddet veya sahip oldukları kötü aile düzenidir. Çoğunun beslendiği duygu, yaşadıklarını&#160;başka insanlara da yaşatmak isteğiyle oluşan intikam duygusudur.&#160;Birçok psikologa göre çoğu seri katilin ilk cinayetlerini hayvanlar,&#160;bebekler veya çocuklar üstünde işlemesinin sebebi ise, yaşadıkları&#160;travma yüzünden kaybettiklerini düşündükleri gücü geri kazanma isteğidir. Birçok seri katilin ifadesine bakıldığında çoğunun&#160;kurban karşısında elde ettiği güçten bahsettiğini görebiliriz. Katil ve tecavüzcülerin birçoğunda suçunu kabul etmeme ve hatta asıl mağdurun kendisi olduğunu düşünme eğilimi vardır.</span></p>

  <p><span class="font3">Suç ve Cezayı</span><span class="font3"> ilk okuduğumda görmüştüm suçluluk duygusunun edebiyata ne derece yakıştığını. Bazı kitapları okumasan bile en azından özetlerini oku. Sonra arkadaş ortamında isimleri geçince suçluluk duygusu yaşarsın.</span></p>

  <p><span class="font3">Ha bir de suçluluk duygusunun mağduru olanlar vardır. Örneğin, ensest mağduru çocuk gelinler var. Ben “Türkiye Ensest Atlası” isimli çalışmayı gördüğümde anlamıştım ki bu ülkede sapkın derecede aile içi tecavüz hikâyeleri yaşanıyor. İşin çirkin tarafi da&#160;şu ki o kızcağız mutlaka bir akraba ile evlendirilip örtbas ediliyor.&#160;Burada suçluluk duygusunun ailede olduğunu sanmayın. Onlar&#160;şeref kavramından uzak oldukları için vicdanlan rahat. Suçluluk&#160;duyan ne acı ki, mağdurun kendisi. Çocuk diyeceğimiz laz utanıyor. Ona yapılanlar, onun suçluluk duygusu oluyor.</span></p>

  <p><span class="font3">Suçluluk duygusundan kaçmak istediği için sevgililiği bitiremeyenler var bir de. İlişki bitmiş, ölmüş. Rigor mortis (öldükten sonra bedenin taşlaşması) haline gelmiş. Hâlâ bitiremezler. İki taraf da&#160;“Bitsin!” demez. Çünkü her iki taraf da hissedeceği suçluluk duygusunu, diğerinin bitirmesi ile üzerinden atmak ister. Öyle olmaz.&#160;Sırf birinin seni sevmesini sevdin diye, seviyormuş gibi yapılmaz.</span></p>

  <p><span class="font3">Bu duyguyu sana yaşatan ve şantaj yapan bazen ailen olur. Üniversitede seçeceğin bölümü bile değiştirirler. Annelik hakkını helal etmek için, evleneceğin insanı değiştirir. Yoktur öyle bir annelik hakkı, hiç yorma kendini. Senin anne ve babana olan borcundan&#160;daha da fazlası, doğacak çocuğunadır. Sevmediğin birisi ile evlenip, boşanıp çocuğunu bu halde büyüteceğine, helal etmesin, yerim öyle hakkı! Şantaj yapan anne mi olur?!</span></p>

  <p><span class="font3">Şimdi bir konuda hakkını yemeyelim, suçluluk duygusunun faydası da vardır. Örneğin ders çalışmaktan çok oyun oynayınca,&#160;pozitif suçluluk duygusu sana motivasyon sağlar. Ders çalışmaya ya da başka herhangi bir işe genelde saat başında çalışmaya&#160;başlanır. İşte her erteleme, daha bir vicdan yaptırır. Artık sen de kızarsın kendine. Sonunda suçluluk duygusu “Eğlenmeyi kes, çalışmaya başla!” der sana.</span></p>

  <p><span class="font3">Suçluluk duygusu kimi zaman sana almayacağın şeyi aldırır ve bu bir satış tekniğidir. Mağazaya girdiğinde seni kapıda karşılayan anlar&#160;ki müşterisin. Seni içeride birisi takip eder. Aslında onu gördükçe farklı yöne dönersin. En sonunda koyun gibi ite kaka bir reyona gelirsin.&#160;Sonra? Sonrasında satış görevlisi nazikçe yanma gelir ve ne aradığını&#160;sorar. Sen “Öylesine bakmaya geldim” demek isterken “Şunun 38 bedeni...” diye ağzından saçma bir söz çıkar. Niye? Çünkü utanma duygusu. Neyse o muhteşem ve süper iyilik meraklısı satış görevlisi hemen&#160;depodan bakmaya gider. Halbuki aradığın şey hemen iki metre ötede&#160;vardır. Depo diye gittiği yerde dört beş dakika oyalanır ve eli kolu dolu&#160;olarak gelir. Sende başlar mı bir vicdan azabı... “Ya ben ne öküzüm ki,</span></p>

  <p><span class="font3">bu kadar zahmet verdim.” Sonra o suçluluk duygusu ile en kötü ihtimal don alır çıkarsın. Hadi dürüst ol işte. Mutlaka bu şekilde bir şeyler oldu. “Ben bunu niye aldım ki?” diye çıkmadın mı mağazadan?</span></p>

  <p><span class="font3">Kimi zaman ise, suçluluk duygusu, aldığın şeyden tatmin olmam engeller. Ayda yılda bir kendine bir şey alırsın, o da mutlu etmez. “Acaba almasa mıydım?” dersin. "Ne gerek vardı?...” dersin.&#160;Taksitini kendin ödediğin şeyin keyfini yaşayamazsın.</span></p>

  <p><span class="font3">Bazen ise, bu duyguyu size karşı kullananlar hatta bu yolla sizi köleleştirenler olur. Suçluluk hissi ile en ufak hatalarda bile kendini&#160;suçlarsın, istemediğin şeylere hayır demekte zorlanırsın. Bunu bilen art niyetli kısanlar da bu zaafım her şeyde gayet güzel kullanır.</span></p>

  <p><span class="font3">Suçluluk, depresyona kadar gidebilir. İntihar eden katiller vardır. Özellikle ailelerin suçluluk duygusunu çocuğuna fazlaca yaşatması sebebi ile sınav sonucunu gördükten sonra intihar eden öğrenciler var ülkemizde. Atanamayan öğretmen ailesinin yüzüne&#160;bakamaz diye yaşamını sonlandırıyor. Yetişkinlerin yanı sıra çocuklarda da çok dikkat etmek lazım, çünkü gereksiz suçluluk duygusu çocukta depresyon yaratır.</span></p>

  <p><span class="font3">Aynı konuda ikinci kez suçluluk duygusu yaşıyorsan artık bil ki sen ona alışmışsın ve üçüncüye hazır ol...</span></p>
</body>
</html>