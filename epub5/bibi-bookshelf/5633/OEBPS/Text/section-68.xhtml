<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Aşık Olmak</span></h2>

  <p><span class="font3">Bir arabanın direksiyonunda, uzun bir yolda gidiyorsun. Bomboş bir yol. İstediğin zaman duruyorsun, mola veriyorsun. İstediğin müziği dinliyorsun. İstediğin yerlere uğruyorsun ve yola devam ediyorsun. Sonra çok uzakta yol kenarında bir karaltı görüyorsun. Yaklaştıkça bu karşı cinsten birisi olarak şekilleniyor.&#160;Otostop yapıyor. Duruyorsun. Konuşuyor seninle, anlattıktan ilginç geliyor. Zaten uzun zamandır tek başına yol gitmekten sıkılmışsın. Gelsin istiyorsun. O da yolu seninle izlesin, senin başarılı ilerlemene tanık olsun istiyorsun. Biniyor arabaya. İkiniz de halinizden memnunsunuz. Bir süre yeni birini tanımak harikadır.&#160;Hele ki ilk dönemler herkes sadece güzel özelliklerini sergilerken...</span></p>

  <p><span class="font3">Sonra yoruluyorsun ya da bir sebep ile direksiyonu ona veriyorsun. Harika, araba artık sizin arabanız. Artık arabanız ikinizin de istediği yerlerde duruyor. Sadece ikinizin ortak sevdiği müzikler&#160;çalıyor arabanın içinde. Bazen sen istediğinde, bazen o istediğinde&#160;duruyorsunuz. Yolunuz ortak bir rotadan geçiyor.</span></p>

  <p><span class="font3">Aslında olan şudur. Sen özgürlüğünden feragat ediyorsun. Daha önce sana tamamen yabancı olan o, artık senin karar verme&#160;mekanizmanda yan yarıya oy hakkına sahip. Şanslıysan tabii. Bazı&#160;ilişkilerde aşk, teslimiyet getirir. Aşkın evreleri vardır:</span></p>

  <p><span class="font3" style="font-weight:bold;">Sen + </span><span class="font3" style="font-weight:bold;">Ben - Biz Evresi:</span></p>

  <p><span class="font3">Merak ve karşı tarafı öğrenme İlginç ve güzel şeyleri tanıma&#160;Ortak güzellikler üretme ve eğlenme</span></p>

  <p><span class="font3" style="font-weight:bold;">Biz 1+1=1 Evresi:</span></p>

  <p><span class="font3">Karşı tarafa olan duyguların büyümesi ve kalıcı bağ kurma<sub> </sub>umudu</span></p>

  <p><span class="font3">Karşı tarafın geriye kalan </span><span class="font3">gerçek</span><span class="font3"> özelliklerini sansürsüzce görmeye başlama</span></p>

  <p><span class="font3">Kabullenme ya da alerji oluşturma</span></p>

  <p><span class="font3">Minik sürtüşme ve tartışmalar</span></p>

  <p><span class="font3">Ortak mutsuzluklar ile mutlu olma çabasının çatışmaları</span></p>

  <p><span class="font3">Sinemaya gidip konuşmadan günü tamamlamak istemeler</span></p>

  <p><span class="font3">Cinsellik ile takviyeler ya da gezi ile avunmalar</span></p>

  <p><span class="font3">Arkadaş ortamları ile konuşacak yeni konular üretmek ama yalnız kalmamaya çalışmak</span></p>

  <p><span class="font3" style="font-weight:bold;">Biz = Senli Zamanlar + Bana Özel Zamanlar +</span></p>

  <p><span class="font3" style="font-weight:bold;">Özgürlük:</span></p>

  <p><span class="font3">Bu evrede ilişki, şekerini yitiren sakıza döner. Ağzında çevirmek artık bir iş gibidir.</span></p>

  <p><span class="font3">İlişki, kendi kurallarını üretmeye, anayasa geliştirmeye başlar. Sıra ile yapılan fedakârlıklar ve alttan almalar görülür.</span></p>

  <p><span class="font3">Onsuz ortamlar ve zamanlar artık nefes alma alanlarıdır.</span></p>

  <p><span class="font3" style="font-weight:bold;">Ve sona doğru...</span></p>

  <p><span class="font3">Bu kısım karışık. Bazı ilişkilerde iki taraf da şuurludur. Bittiğini kabul eder. Ama Türk tipi ilişkide genelde en az bir taraf ilişki bitince ne yapacağını bilmediği için süründürür. Gerekirse komada&#160;kalsın ama yine de yaşananlar ölmesin ister. Çünkü artık sevdiğine değil, sevilmesine âşıktır. Sevgi görmenin alışmışlığı vardır.&#160;Şikâyet etse bile tanıdığı insan ile olsun ister.</span></p>

  <p><span class="font3">Kadınlarda “İlişkiye emek verdim" gibi cahilce bir laf vardır. Evet verdin ve sen bunu diyorsan, maalesef birileri senden gitmiştir. Erkeklerde ise "Başkasını sevemem ki abi ben” yalanı vardır.&#160;Testosteron kanda %1 artsın, bak kimlere âşık olursun.</span></p>

  <p><span class="font3">Özet:</span></p>

  <p><span class="font3">Âşık olunca panikleme, geçecek. Ha olur da kalıcı ise, eh şanslısın. Peki kalıcı aşk ne demek? Onunla tanıştığın yaşını unutma. İşte o sayının yarısından fazla bir arada olun, yeter. Sen hâlâ onu&#160;görünce akrep ve yelkovan yavaşlasın istiyorsan, işte bu aşktır.</span></p>

  <h2 id="sigil_toc_id_8"><span class="font3" style="font-weight:bold;">Kafaya Takmamak</span></h2>

  <p><span class="font3">Kafaya takmamak üzerine yazılmış kitaplar, söylenmiş tonla tavsiye vardır, bilirsin. Şimdi hazırsan seninle kafaya takmamak&#160;konusuna gerçekçi bir bakış açısıyla yaklaşmak istiyorum.</span></p>

  <p><span class="font3">Kafaya taktığın şey, herhangi bir insan ya da herhangi bir konu olabilir. Şayet birileri ise; ailen, sevgilin veya hoşlandığın kişi, arkadaşların, iş hayatından birileri olabilir. Eğer bir konuyu kafaya&#160;takıyorsan, o konu sağlığın, kariyerin, okul hayatın, hayallerin&#160;veya planların, mevcut durumun ya da geleceğin olabilir.</span></p>

  <p><span class="font3">Bir insanı kafaya takıyorsan, genelde onun sana verdiği ya da vermediği değerden dolayı onu kendine dert ediniyorsundur. Sana&#160;değer verdiğini düşünüyorsan, verdiği değerin miktarı senin için&#160;kafaya takılacak bir şey olabilir. Sana değer vermediğini düşünüyorsan da, zaten vermemesi senin için yeterince kafaya takılacak&#160;bir konudur. “Neden beni görmüyor, fark etmiyor? Neden beni&#160;sevmiyor? Diğerinde bulup bende bulamadığı ne var?” Aile ilişkilerinde, iş çevresinde veya gönül ilişkilerinde de benzeri sorular&#160;kafanı meşgul ettikçe, sen zamanla daha fazla kafaya takan bir insana dönüşürsün. Bu konunun temelinde genellikle senin kendini&#160;fazla önemsemen yatar. Kendini önemsemen, sevmen yanlıştır demiyorum. Ama kendine değer verirken, aynı şeyi başka insanların&#160;da kendileri için yaptığını unutmaman gerekir. Sen kendini olduğundan fazla önemsersen; bu, çevrendeki diğer insanların kendilerine verdikleri değere zarar vermene sebep olabilir. Yani, senin&#160;herkesten daha fazla değer ve ilgi beklemen, aslında ortadaki dengeyi bozan ana faktördür. Kaldı ki o beklediğin değeri görmediğin zamanlarda da ortada bir haksızlık varmış gibi hissederek daha fazla kafaya takıyorsun. Bu noktada sana tavsiyem, kendine ve çevrendekilere verdiğin değerin hesabını iyi tut. Ne kendini fazla önemse ne de hep gördüğün değerden daha fazlasını iste. Dengeyi kurduğunda, ortada kafaya takacak fazla bir şeyin kalmadığını&#160;göreceksin.</span></p>

  <p><span class="font3">Bir konuyu, içinde olduğun mevcut durumu ya da geleceğini kafaya takıyorsan, “Acaba ben ne olacağım, neden benden hiçbir&#160;şey olmuyor?” diye düşünüyorsan, kafaya taktığın o konuyu kendince daha fazla çıkmaza sokarsın. Bu noktada neye göre ve kime&#160;göre ölçüm yaptığın çok önemlidir. Kendine ve diğer olgulara iki-boyutlu yaklaşırsan göreceğin şeylerden her zaman çok memnun&#160;kalmayabilir hatta karşılaşacağın şeyleri biraz da korkutucu bulabilirsin. Hayatta bazı şeyler, ikiboyutlu baktığında seni derin bir&#160;kaosta hissettirirken, üçboyutlu baktığında sana gerçek yerini ve&#160;hatta belki o yerde ne derece güvende olduğunu gösterir. Tam da bu sebeple bir şeyi ölçerken onu en az üç ayrı noktadan, üç ayrı görüşten incelemek zorundasın. Seni kaygıya sürükleyen o büyük&#160;kararlarını üzerinde en az üç gün düşünmeden alma.</span></p>

  <p><span class="font3">öte yandan, hayatta bazı şeyleri sadece oturduğun yerden beklemek de seni kaçınılmaz olarak kafaya takma sorunuyla baş&#160;başa bırakır, üzgünüm. Bir şeyin olmamasından şikâyetçiysen,&#160;olması için yeterince uğraştığından emin olup olmadığına bakmak zorundasın. Sen kendini hayata dahil etmedikçe kimse seni&#160;kolundan tutup dansa kaldırmayacak, hayat düşündüğün gibi&#160;ilerlemiyor.</span></p>

  <p><span class="font3">Sorunları çok fazla kafaya takmak seni toplumdan uzaklaştırdığı kadar, toplumu da senden uzaklaştırır. Hiç kimse, gittiği her yemekte sürekli şartlardan, olmazlardan ve olmayacaklardan&#160;şikâyet eden insanlara bayılmaz. Yani bazen kendi içinde çözüm&#160;aradığını sanırken, geminin başka yerini de sen deliyor olabilirsin.&#160;Karaya varmadan o delikten dolacak olan sular seni de, gerideki mürettebatını da zora sokar. Gerçekçi ol ve yapabileceklerine&#160;odaklan. Kaygılarını virüs gibi herkese bulaştırarak onlardan kaçamazsın ne yazık ki.</span></p>

  <p><span class="font3">Nasıl çözeceksin? Sorunlarını, kaygılarını parçalayacaksın. Ne den kaçıyorsun, neyi bekliyorsun, neyi istiyorsun? Erteleyip halının altına süpürerek sadece besliyorsun onları.</span></p>

  <p><span class="font3">En yanlış noktalardan bir tanesi de o sorunlardan kaçmak için<sub> </sub>alkole başvurmak. Birkaç saat beynini uyuşturarak yok ettiğini&#160;sandığın o sorunlar, beynin normale döndüğünde maalesef ki&#160;daha da büyümüş ve ciddileşmiş olacaklar.</span></p>

  <p><span class="font3">Varsayalım ki sen sorunlarının farkındasın, gerçekçi yaklaşıyor ve kafanda netleştiriyorsun. Peki bak bakalım, elinden gelen bir&#160;şey var mı? Varsa yaptın mı, yapıyor musun? Sonuç alabildin mi?&#160;Daha fazla emek verebilir miydin, tembellik edip kaçtın mı yoksa&#160;elinden gelen bu muydu? Bu soruların sonuna geldiğinde kaygı-larının çözümsüz olduğuna karar verdiysen, o zaman mecburen&#160;hedefi de, rotayı da değiştireceğiz.</span></p>

  <p><span class="font3">Örneğin kafaya taktığın şey para sorunu olabilir. Bir şey alman gerekiyorsa ya da herhangi bir şeye ciddi bir harcama yapman gerekiyorsa (tabii bu şey, yeni bir akıllı telefon gibi bir lüks değilse), buna yönelik bir kaynağı nasıl bulabileceğimizi düşünelim. Ya&#160;elinde olanları satarsın ya da emeğini. Aslında genele baktığımızda bütün sorunlarının çözümü emekten geçer.</span></p>

  <p><span class="font3">Sorun para değil, bir insanla ilgili de olabilir, örneğin babanın seni yeterince sevmediğini düşünüyorsundur veya hoşlandığın&#160;kişinin seni fark etmediğini düşünüyorsundur. Böyle durumlarda&#160;durum gerçekten sandığın kadar kötü mü, iyi düşün. O kişinin boş&#160;vaktini, sana ayrılan vakte böldüğünde ortaya çıkan oran %10 ve&#160;üzeriyse, sakin ol. Kimileri ister ki hep beni sevsin, hep benimle&#160;ilgilensin. Tuvalete bile birlikte gidelim...</span></p>

  <p><span class="font3">Üzgünüm ama onun da dertleri, kaygıları var. Evet, şaşıracaksın ama onun da sadece 24 saati var. 8 saat uyusun, 8 saat çalışsın, 1 saat&#160;yolda geçsin, 2 saat yemek-duş-tuvalet ihtiyaçları derken geriye zaten 5 saati kaldı. 2 saatini dinlenmeye ve kişisel gelişimine ayırsın&#160;ki delirmesin bu insan da. Yalnızlık, sistemin kendisini yeniden&#160;başlatmasını sağlar. Sen de kendine tanı bu lüksü. Kaygılarını tak koluna, haftada iki saat açık havada zaman geçir onlarla. Mümkünse yanında güvendiğin, mantıklı biri olsun, anlat ona. Neyse, senin kafaya taktığın insana dönelim. Sen o insanın üç saatlik boş&#160;vaktinin ne kadarını istiyorsun? Tamamını istiyorsan işte sorun&#160;orada başlar. Üzgünüm ama hayat senin duygularından ibaret değil. îmkânlar ve matematik de, hayatta en az duygular kadar yer&#160;kaplar.</span></p>

  <p><span class="font3">Bir diğer yöntem ise yeni bir odak bulmak. Hiç yoksa kedi köpek sahiplen, yeni bir kursa git, sen 2.0 için ne yapabileceğine&#160;odaklan lütfen.</span></p>

  <p><span class="font3">Beynini soyut bir tüp gibi, bir boru gibi düşün. Sen bir uçtan ne kadar çok şey akıtmaya çalışırsan, içeride kalan kaygıların da diğer&#160;uçtan o kadar akıp gidecektir.</span></p>

  <p><span class="font3">Sen ne kadar kafaya takarsan tak, hayat sana her zaman daha kötüsünü de, daha iyisini de yaşatacak, emin ol.</span></p>

  <p><span class="font3">Bir gün bir öğrencim ders sonrası yanıma geldi ve âşık olduğu insanın kıymetini bilmediği için terk edildiğini anlattı. İçinde yarım kalan bir sevilme duygusu vardı. Tabii o sevme duygusunun eksik kaldığını düşünüyordu. “Ölüyorum!” dedi, ölmedi.&#160;Temmuzda düğününe gittim. Mutluydu. Dedim ki: “Ne oldu ölüyordun?” Duraksadı, aklına geldi. Bir can parçası sızladı içinde,&#160;hissettim. Ama samimi bir şekilde gülümsedi. “Hocam o da geçti&#160;be...” dedi. Bu adam ölmedi, sen de ölmezsin.</span></p>

  <p><span class="font3">Kaygılardan konuşurken söylemeden geçilmeyecek noktalardan biri de B planıdır. Her zaman kendini “Ya olmazsa?” diye hazırla. Sadece tek bir çizgisel senaryo üzerinde tüm gücünü harcarsan, bir gün raylarda ilerlemeye başlarsın ve raylarda ilerlerken her hatan bir vagon olur. Geri dönemezsin öyle kolayca.</span></p>

  <p><span class="font3">Diğer bir kontrol yolu da kendi içinde pozitif çoklu kişilik yaratmaktır. Sen A, Sen B, Sen C... Kendi içinde farklı kişilikler yarat ve müsaade et bunlar dertleri birbirine bıraksın. Sen A, dengeli&#160;ve keyifli bir şekilde arkadaşlarınla eğlensin, Sen B, sorunlar ile&#160;yüzleşsin. Sen C, planlar yapsın hiçbir şey yokmuş gibi. Harita okusun. Umutlansın, Tabii her seferinde eğlenceli karakterde çivilcnip kalma. Sorumluluklarını unutup yok saymaya çalışma. Bu bir çözüm yolu değildir, üzgünüm.</span></p>

  <p><span class="font3">Kafaya taktığın problemler, evinin etrafındaki ayrıkotlarıdır. Onları söküp, uzaklara atmalısın. Yoksa bir gün mutlaka bahçene&#160;geri döneceklerdir. Halbuki o sorunları kökünden söküp tamamen&#160;onlardan kurtulmak varken sen antideprcsanlarla kendine sığınacak kimyasal limanlar yaratırsan, açık denizlere açıldığında eski sinden daha beter alabora olursun.</span></p>

  <p><span class="font3">“En pahalı kelime keşkedir" demiştim sana, hatırlar mısın?</span></p>

  <p><span class="font3">İçinde kalan, boğazına takılan ne kadar keşken varsa, ne kadarına imkânın varsa gidip gerçekleştir. Birine söylemek istediğin bir şey&#160;mi kaldı, git söyle. Yapmak istediğin bir şey vardı da içinde ukde&#160;mi kaldı, git imkânlar ne kadar elveriyorsa yap. Dünya durmaz,&#160;merak etme. Madem sindiremedim madem unutamadın... Kus&#160;bütün o keşkeleri bari, miden rahatlasın.</span></p>

  <p><span class="font3">Son olarak, ihtimalleri kafaya takıp dert edinenler vardır. “Ya beni aldatırsa, ya beni yalnız bırakırsa, ya beni satarsa, ya arkamdan iş çevirirse?” Seni satacak kişi sen o ihtimali düşünmesen de&#160;satar zaten. Henüz gerçekleşmemiş senaryoları yüzlerce kez zihninde başa sarıp oynatmak neden?</span></p>

  <p><span class="font3">Tarih boyunca çok önemli isimler geldi geçti. Hepsi kendi dönemleri içinde en etkili zamanlarını yaşadılar ve nihayetinde hepsi göçüp gittiler. Senin hikâyen de sen hayatta olduğun kadar ilerleyecek, devam edecek. Bu hayatı kaygılarla, çözülmez sandığın&#160;sorunlarla, içinden çıkılmaz sandığın dipsiz kuyularla harcama.&#160;Kendi hikâyeni yaz. Unutma ki kaygı uçucu bir şeydir. Sen onu&#160;serbest bırakmayı bildiğin sürece izi kalmaz.</span></p>

  <h2 id="sigil_toc_id_9"><span class="font3" style="font-weight:bold;">Utangaçlık</span></h2>

  <p><span class="font3">Utangaç mısın? Bak işte bu konu can sıkıcı. Değilsin belki ya da değildin. Utangaçlık garip bir durum. Çocuklukta gelişebiliyor.&#160;Kimi aile, çocuğu halıya kakasını yapsa umursamaz. Kimi aile ise&#160;baskı, baskı, baskı... Nihayetinde ezik, pısırık ve utangaç bir çocuk yetiştirir. O çocuk bedeninden utanır. Kız olsa da, erkek olsa&#160;da utanır. Ergenlik döneminde boyundan utananlar var, saçlarından utananlar, ailesinden ve maddi durumundan utananlar, cinsel&#160;kimlik belirtisi olan organlarından utananlar var. Kız çocuklan&#160;için göğüsler dert olurken, erkeklerde lallanma ve bir yerden sonra lallanmama dert oluyor, özetle 12.-7 yaş arası utandığın şeyler&#160;çoğu zaman hayatın geri kalanında çok da utanılası şeyler olmuyor. Çoğu zaman tabii...</span></p>

  <p><span class="font3">Gel gelelim ki 25 yaş sihirlidir. 25 öyle bir yaştır ki, sen artık bir kimlik kazanırsın. Üniversiteyi yeniden okumak için çoğu kişinin kendini yaşlı saydığı (ki doğruluğu tartışılır) ama öte yandan da yetişkin olduğu için maceralara atılabildiği bir yaştır. 25&#160;yaşında insanın parası olur. Yani hadi, para diyelim ona Çünkü&#160;harcayabildiğin kadarı yetiyorsa, para işte. Ama sorun şu ki, bu&#160;yaş ömür boyu kalıcı utangaçlıkların ve haddini öğrenmen için de&#160;ilginç bir yaştır. Utangaçlıklarının kemikleşmesi bu yaşlarda olur.&#160;Âşık olmaya utanırsın, terfi istemeye utanırsın, hakkını istemeye&#160;utanırsın, aileden ayrılıp yaşamaya bile utanırsın. Utandıklann ruhuna siner. Sen o olursun. Utandıkların sınırların, duvarların olur.&#160;Her biri bir tuğladır ve sen tek tek örersin sınırlarını. Adına konfor&#160;alanı dersin ki bu konu için de bölüm var kitapta. Konfor alanının&#160;dışındaki tüm ilginç şeyler ya utanmazlıktır, ya cesarettir. Yaşın&#160;ilerledikçe utandıkların, keşkelere dönüşür.</span></p>

  <p><span class="font3">Şimdi sana bir iki sorum var, lütfen düşün, utanmalı mısın?</span></p>

  <p><span class="font3">Utandığın şeyler ne? Onları sana hayat mı öğretti, yoksa aileden vs. birileri mi telkin etti? Denedin mi, utanılacak bir şey miymiş?</span></p>

  <p><span class="font3">Utandığın şeyi biliyor musun? Karşı cinsten, hani o ilgini çeken insanla gidip konuşmak aslında nasıl bir şey biliyor musun?</span></p>

  <p><span class="font3">Utanmak ile cehalet arasında karışmış olmayasın? Bilmediğin şeyden uzak durmak olmasın o sakın? Dans etmekten utanıyorsun&#160;ama aslında dans edenlere bayılıyorsun belki de. İngilizce konuş-maktan utanıyorsun ama dünyayı gezmek istersin belki de.</span></p>

  <p><span class="font3">Utan ama sadece seni toplumdan uzak tutacak şeylerden utan örneğin utanmaz olma, başkasının hakkını yedikten sonra. Yal-nız, seni yaşama katacak hiçbir şeyden de utanma. Sen ol, kendin&#160;ol. Sen sen ol ve utanmamaya başla.</span></p>

  <h2 id="sigil_toc_id_10"><span class="font3" style="font-weight:bold;">insanlar Neden Senden Uzaklaşır?</span></h2>

  <p><span class="font3">Kalabalıkta yalnız mısın? Saygıyı geçtim sevgi dahi yok mu sana? Senin katıldığın ortamların tadı kaçar mı? İyilik yaptığın kişi&#160;bile bunu senin görevin mi sanıyor? Güzel muhabbetlerin katili&#160;olduğun olur mu?</span></p>

  <p><span class="font3">Tüm insanlar sana soğuk mu davranıyor? İnsanlar senden yavaş yavaş ya da bariz bir şekilde uzaklaşıyor mu?</span></p>

  <p><span class="font3">Gel bakalım, az otur, soluklan konuşalım:</span></p>

  <p><span class="font3">1. Acaba rahatsızlık veren görsel bir tarafın mı var? Ya da ağız kokusu? İtici bir renk seçimin mi var, marjinal olacağım diye komik&#160;mi oluyorsun ve seninle görünmek o insanlan utandırıyor mu?</span></p>

  <p><span class="font3">2. &#160;&#160;&#160;Hep kendinden mi konuşuyorsun?</span></p>

  <p><span class="font3">3. &#160;&#160;&#160;Çok mu siyaset-spor-cinsellik konuşuyorsun?</span></p>

  <p><span class="font3">4. Çok mu vampirsin? Üzgünüm ama hep başka insanların paralarını emiyorsan artık o kadar saf insan yok</span></p>

  <p><span class="font3">5. &#160;&#160;&#160;Sıkça dokunma, el şakası gibi şeyler mi yapıyorsun?</span></p>

  <p><span class="font3">6. &#160;&#160;&#160;Çok mu küfür ediyorsun?</span></p>

  <p><span class="font3">7. &#160;&#160;&#160;Sana kişilik veren şey para mı? Paracı mısın?</span></p>

  <p><span class="font3">8. &#160;&#160;&#160;Dedikodu yapmayı, insanlan harcamayı çok mu seviyorsun?</span></p>

  <p><span class="font3">9. Dünyadaki bütün kötü hikâyeler seni mi bulur? Sürekli hayattan şikâyetçi misin? Ya da her şeyin en güzeli hep sana mı olur? En iyi sen misindir?</span></p>

  <p><span class="font3">10. Herkesle iddialaşır mısın? Hep savaşa, rekabete mi girersin? Sürekli birinci olma çabasında mısın? İnsanlar, senin bu psikolojik tatminlerini izlemeyi sevmezler.</span></p>

  <p><span class="font3">11. &#160;&#160;&#160; Sürekli akıl vermen, öğüt vermen insanları bıktırır mı?</span></p>

  <p><span class="font3">12. Sürekli insanları şekillendirmeye mi çalışırsın? Herkes sana göre mi olsun? Sadece kendi cetvelinle mi ölçersin insanları?</span></p>

  <p><span class="font3">13. İnsanları aptal yerine koyup onlara sıkça yalan mı söylersin?</span></p>

  <p><span class="font3">Lütfen bütün bunları önce kendine, sonra da çevrenden binlerine sor. Dürüst olan insanlara da küsme lütfen.</span></p>

  <h2 id="sigil_toc_id_11"><span class="font3" style="font-weight:bold;">Asla Yalnız Yürüme</span></h2>

  <p><span class="font3">İlkokul ve lisede hiç ayrılmayan bizlere ne oldu? Niye üniversite arkadaşların ile daha kopuksun? Niye işyerinden ayrılan biriyle görüşmek ya da ayrıldığın işyerinden birileri ile görüşmek bu kadar zor? Çünkü vakit yok. Yok mu peki?</span></p>

  <p><span class="font3">Aslında hem yok hem var. İnsan kazanmak zordur, önemli olan niye kazanmak istiyorsunuz? İnsan 3 amaç ile kazanılır:</span></p>

  <p><span class="font3">• &#160;&#160;&#160;Kiralamak</span></p>

  <p><span class="font3">• &#160;&#160;&#160;Satın almak</span></p>

  <p><span class="font3">• &#160;&#160;&#160;Birlikte yürümek</span></p>

  <p><span class="font3">Kiralamak, çıkar ilişkisidir. Kursa yazılırsın ya da okula başlarsın, çevre lazımdır. İşte o süreçte sadece yalnız kalmamak için konuşup sarıldığın insanlar kiralanır. Bedeli sohbet, küçük ilgiler,&#160;kısa zaman geçirmeler ve gereksiz hediyeler ile ödenir. Şimdi bu&#160;insanlar da seninle aynı stratejide ise sorun yok. Araç kiralar gibi&#160;birbirinizi bir arada tutarsınız. Hepsi bu. Sonra hayatınız ayrılır.&#160;Herkes yoluna gider. Bir gün lazım olursa, o zaman belki utanmadan arar ya da aranırsın.</span></p>

  <p><span class="font3">Satın almak, tek taraflı insan kazanmadır. Burada o insanı istila edersin. Paranla, sevginle, aşırı ilginle, sana muhtaç olmasıyla, sana veya sende olan herhangi bir şeye ihtiyaç duymasıyla... Karşı&#160;taraf da memnun ise (ki geçici süre ile memnundur) sorun yok.&#160;Yeni mezun birini işe almak, birini dost edinmek, âşık olmak da&#160;buna benzer ama kısa süreli ve sahte bir şekilde. En az bir tarafın duyguları sahtedir. Demek ki her iki tarafın duygulan da sahte&#160;olabilir ki bu tam tiyatro olur. Günümüzde bunu kurumsal olarak&#160;şirketler arasında bile yapabilmek mümkündür.</span></p>

  <p><span class="font3">Gelelim günümüzün en önemli konusuna: Birlikte yürümek yani gerçekten insan kazanmak. Bunu ister iş hayatında elemanların ile ilgili olarak düşün, ister dostların ile, ister sevdiğin insan ile.&#160;Şu andan itibaren okuyacakların üçü için de geçerlidir.</span></p>

  <p><span class="font3">Öncelikle uzun uzun hatta uzun vadeli düşün. Henüz ilk günde bile olsan, böyle düşün. Beş yıl, on yıl sonra bu insan ile çalışmak,&#160;yaşamak, yürümek nasıl olur? Ona kazık atmak, onu kandırmak,&#160;yanıltmak sana ne kaybettirir? Bunu aklından çıkarmadan onunla&#160;yaşa ya da çalış. Hayatta en az bir tane sabitin olmalı ki, bu kadar&#160;değişkeni olan yaşam denklemini kısa süreli de olsa çözebilesin.&#160;En azından x ve y senin için sabit olsun ki z’yi onunla ya da onlarla dert edin. Diyelim ki, bir tane çok güvendiğin bir insan var ve&#160;sen ona göre plan yapıyorsun. İşte onu kazanmak için harcadığın&#160;zaman gerçek yatırımdır. Yatırımlar meyvesini bir günde vermez.&#160;İki, beş, on yıl sonra yatırımının karşılığını alırsın. Bu konuya materyalist bakmak pek yakışmasa da her gün primini ödemelisin.&#160;İlgi ile, sevgi ile, saygı ile, zamanın ile, dikkatin ile ve paylaşımın&#160;ile... Sen ne verirsen, onu alırsın.</span></p>

  <p><span class="font3">Bir gün dersin ki: “Bak geçen yıl şuna üzülmüştük, şimdi o şöyle çözüldü.” Ya da diyebilirsin ki: "Hatırlıyor musun X firmada biz şu sorunu nasıl çözmüştük?” Zaman geçer, beş yıl olur dersin ki:&#160;“Şunu başardık, en değerli çalışanım/arkadaşım/sevdiceğim bana&#160;zamanında inandığın, güvendiğin için teşekkür ederim. Gel bunu&#160;beraber kutlayalım.”</span></p>

  <p><span class="font3">İşte bu insan kazanmaktır. Şimdi kazanacak kaç kişi var? ömrün kaç kişiyi yanında yürütmeye ya da onların yanında haftanı, saatlerini paylaşmaya yeterli? Kim “Gel!” dese, “Koş, derdim var!”&#160;dese yetişirsin? Kaç kişiye? Kaça bölünürsün?</span></p>

  <p><span class="font3">Gelelim son aşamaya. İnsan kazanmak zordur, tamam. Ama daha zoru, tıpkı müşteri kazanmak-kaybetmek-yeniden kazanmak gibidir. İnsan kaybetme. Çalışanının güvenini kaybetme.&#160;Sevdiğini kaybetme. Yeniden kazanması mümkün olmayabilir.&#160;Zor kazandığını, kolay harcama.</span></p>

  <p><span class="font3">Unutma, herkesi kovamazsın işinden/hayatından. Kendini herkesten yalıtıp başarılı olamazsın. Kaybettiğinde de, kazandığında da biri buna şahit olmalı. Kimse şahit değilse, kimse görmediyse,&#160;kimse duymadıysa ne anlamı var attığın golün, çaldığın notanın,&#160;yedinci katını çıktığın kâğıttan kulenin, kazandığın paranın ve&#160;düştüğün en derin yerden çıkmanın?</span></p>

  <p><span class="font3">Asla yalnız yürüme!</span></p>

  <h2 id="sigil_toc_id_12"><span class="font3" style="font-weight:bold;">Hikâye Anlatıcılığı</span></h2>

  <p><span class="font3">Bazı insanların sohbeti niye o kadar güzeldir bilir misin? Neden onların olduğu ortam hep kahkaha doludur? Neden o kalkınca masanın tadı tuzu kalmaz? Çünkü o iyi hikâye anlatır.</span></p>

  <p><span class="font3">Bu kitabı okumaktan keyif alıyorsan sebebi ne senden daha zeki olmam ne de senden farklı olmam. Evet, okumayı severim ve&#160;40 yaşındayım, yani bir şeyler birikmiştir. “Çok bilgiliyim” demedim ama iyi olduğum bir şey var ise, iyi hikâye anlatırım.</span></p>

  <p><span class="font3">Hikâye anlatıcı şu iki maddeyi sağlayabilmeli:</span></p>

  <p><span class="font3">1. Dinleyenler anlatılanları hayal edebilmeli ve rahatlamak (eğer elinde somut bir veri, kanıt yok ise).</span></p>

  <p><span class="font3">2. &#160;&#160;&#160;Dinleyenler sadece anlatılanları düşünmeli.</span></p>

  <p><span class="font3">İnsanlar hayal etmeyi ve bir bütünün boşluklarını hayal ile tamamlamayı severler. Bir akıllı telefon görür ve kendinde hayal&#160;eder. Bir insan görür, beğenir ve kendini onunla hayal eder. Hep&#160;tamamlamak ister.</span></p>

  <p><span class="font3">Bu yüzden iyi hikâye karşı tarafın tamamlaması ile olur. Tüm boşlukları sen boyamayacaksın. Minik sorular soracaksın. O da&#160;fırçayı alıp girişecek palete. Dersler bu yüzden sıkıcıdır. Tüm renkler bellidir. PowerPoint sunumları da sıkıcıdır çoğu zaman çünkü&#160;çok katıdır. Sınırlar bellidir ve hayale izin vermez. Ne kadar az yazı&#160;var ise o slaytta, o kadar güzeldir o sunum.</span></p>

  <p><span class="font3">Senin ne kadar başarılı hikâye anlattığını 10 üzerinden değerlendirirsek bunu bir de x ile çarpanz. X çok şeye bağlıdır. Zamanlama ve atmosfer en önemli iki elemandır. Zamanı yönetmek eğer tek kişi karşısında ise kolaydır. Onun en mutlu olduğu anlarda başlarsın ve fethedersin beynini, kalbini. Ama kalabalık ortamlarda sana olan önyargı önemlidir. Örneğin kimi insan stand-up izlemeye gider ve gülmeye hazırdır. Kimisi birini izleyecektir ve mecburen&#160;alkışlamaya hazırdır.</span></p>

  <p><span class="font3">Diğer faktör, atmosfer, örneğin; az ışıklı, aşın sıcak, gürültülü, arka planda senin dışında ses kaynaklarının bilgi aktardığı yerde&#160;hikâye anlatmasan iyi olur. Hikâye anlatmak bazen gizem gerektirir. Beni Youtube üzerinden izliyorsan daha önce 41235 tekniğini&#160;anlatmıştım. Kısaca hatırlayalım.</span></p>

  <p><span class="font3">Normalde makale yazarken bize ne öğretildi? Giriş-Gelişme-Sonuç bölümleri var, değil mi? İşte sinema çekiminde de benzer yapı var. Serim-Düğüm-Çözüm. Serim, adı üzerinde sana hikâyeyi&#160;seriyor. Kim kimdir, tanırsın. Roller arası ilişkiler, kimin başlangıç&#160;durumu nedir vs... Sonra düğüm. Yani hikâye karmaşıklaşır ve seyircinin çözülmesini bekleyeceği bir durum oluşur. Sonra çözüm&#160;ki filmin en önemli yeridir. Bir film, alkışı buradan alır. Tabii eğer&#160;seyirci sinema tekniğinden çok fazla anlamıyorsa... Kaliteli seyirci görüntü yönetmenine bile âşık olur. Dönelim konumuza. Ben&#160;bunu hikâye anlatımında beş bölüme ayırdım.</span></p>

  <p><span class="font3">1. &#160;&#160;&#160;Atmosferi yaşatma ve canlandırma: Önce ortamını anlatacaksın. “2008 Alanya’dayız. Nasıl sıcak bir yaz günü... Nefes alamıyorsun sokakta. Gölgeye kaçsan bile burun deliklerinde sıcak hava.&#160;Bir bardak soğuk su bile daha midene inmeden ter basıyor. 100&#160;metre ötendeki denize girmek için adım atmaya korkarsın, zaten&#160;sahil taşları kor gibi yanıyor. Çiçeklerin bile boynu bükük, koku&#160;alamıyorsun zaten. Kalkmaya üşeniyorum gölgedeki masadan.”&#160;Bak sadece beş cümle ama bu kadarla bile deniz kenarında sıcak&#160;bir günü yaşattın karşındakinin kafasındaki sinema perdesinde.</span></p>

  <p><span class="font3">2. &#160;&#160;&#160;Kişileri tanıştırma: Bak burası mühim. Kişileri, yani&#160;hikâyendeki karakterleri derinlikle vermelisin. Kötü adam demeyeceksin. Neden kötü, onu sunacaksın ki dinleyen de nefret etsin&#160;ondan. “Ben Erdinç ile çalışma ya da arkadaşlık etme demem. O</span></p>

  <p><span class="font3">sana kalmış. Benim başıma geleni anlattım sana. Hem benim yaptığım işi kendi sahiplendi, prim alıp teşekkür bile etmedi. Hem de iki gün önce sır olarak öğrendiklerini şimdi terfi için, zam için<sub>&#160;</sub>gidip müdüre anlatıyor. Sırf doğum günü pastasına para harcamamak için erken çıktı dün ya sen düşün!” Bak işte kısa konuşup&#160;böyle anlatacaksın, Erdinç nasıl sefil birisi.</span></p>

  <p><span class="font3">3. Olayları başlatma: Şimdi olayları merak doğuracak şekilde, daha önce hiç konuşulmamış gibi özet şeklinde en baştan alıp,&#160;güncellemeleri eriterek anlatman lazım. İlginç çevre detayları ve&#160;her yeni katılan kişinin diğerleri ile ilişkilerini açıklaman lazım.&#160;Hiç kimse “Ahmet tamam da Ebru kim şimdi?” dememeli. Ya da&#160;“Niye bu olayı anlatıyorsun, bir önce anlattığın ile ilgisi ne?” dememeli. Birden fazla hikâye başlatıp hepsini bir noktada buluştu-rursan enfes bir giriş yapmış olursun. Böylece tüm karakterler ve&#160;olaylar tek bir anlatım için buluşurlar.</span></p>

  <p><span class="font3">4. &#160;&#160;&#160;Aksiyon bölümü: Evet kim kimdir, hangi olay niye bu halde&#160;diye anlattığımız kısımlar bitti. Şimdi ilginç, merak uyandıran karmaşayı ve gizemi oluşturacağız. Burası çok hassas, sakin ve sürekli&#160;değişken tempolu olacak. Ses tonu yükselecek, düşecek, yavaşlayacak, hızlanacak. Olayları herkesin anlayacağı basit bir Türkçe ile&#160;yavaşça karıştıracağız. Sonunda büyük bir soruya taşıyacağız her&#160;şeyi. Minik sorular ile büyük ve merak uyandıran bir soruya doğru&#160;ilerleyeceğiz.</span></p>

  <p><span class="font3">5. &#160;&#160;&#160;Ani, hızlı ve güçlü bir final: Hikâyenin finali, sürprizler ve&#160;ters köşeye yatırmalar ile dolu olursa herkes sevinir. Başından beri&#160;pasif olan bir karakter ya da durum finalde patlamalı. Kimsenin&#160;beklemediği kadar güçlü bir yükseliş ve/veya gizem ile finali pat-latmalıyız.</span></p>

  <p><span class="font3">Bazı filmlerde ve dizilerde çok güzel bir teknik vardır. İlk sahnede karmaşık bir olay atılır önüne. “Bu ne?!” dersin. Aksiyon boldur. Hele ki filmin içinde aksiyon az ise, izleyen sıkılmasın diye bu teknikle en başa alınır ve beklenti yaratılır. Daha başta, filmin&#160;sonundan hemen önceki sahneyi görürsün. Yani 4. bölümü görürsün önce filmde. Ana karakterler zor bir durumdadır. O olay oraya nasıl gelmiştir vs... Bilinmez. Heyecanı satarsın. İşte iyi hikâye&#160;anlatmak bu tekniği gerektirir bazen. Düz hikâye anlatmaya göre&#160;daha güçlü ve etkili bir tekniktir. 4. bölümü anlatırsın, insanlar&#160;meraklanır. Sonra tıpkı filmdeki gibi başa sarmalısın. Hani filmde&#160;“72 saat öncesi” diye flashback yaparlar ya. 4.1.2.3 diye sıralarsın.&#160;Artık 4. bölümü atlayabilirsin. Direkt finale, yani 5. bölüme geçersin. işte buna 41235 diyorum ben. Aslında daha karmaşıktı ama&#160;çok basit hale getirdim ve emin ol birini kendine hayran bırakmak&#160;için enfes bir yöntemdir.</span></p>

  <p><span class="font3">Hikâyeleştirmek aslında bir fermuarı çekmeye benzer, iyi hikâye anlatıcısı seninle birleşir yavaş yavaş. Ve artık sen, o olarak&#160;hissedersin. Markayı ya da insanı sahiplenirsin.</span></p>

  <p><span class="font3">Formül: Empati + Etkili iletişim + Etkili beden dili ve mimik kullanımı + Akıcı konuşma + Sorular ile dinleyiciyi de dahil etme&#160;+ Hayal kurdurma</span></p>

  <p><span class="font3">Sonuç mu? Senkronizasyon.</span></p>

  <p><span class="font3">Yani izleyicin ya da dinleyicin seninle kızıp, seninle sevinip, seninle coşmalıdır.</span></p>

  <p><span class="font3">Burada devreye zihin teorisi giriyor. Ama biz şimdilik zihin teorisini pas geçip içinden sadece “ayna nöronları" çekeceğiz.</span></p>

  <p><span class="font3">Esnemek neden bulaşıcıdır? Neden birisi kusunca bizde de istek oluşur? Neden kan gördük mü bayılırız? Neden reklamlar bizi tahrik edip canımızın bazı şeyler çekmesine sebep olur?</span></p>

  <p><span class="font3">Empati ile sürü psikolojisi arasında bir boşluk var, Orayı yakalarsan insanların seni dinlemesini, sana uyum sağlamasını sağlayabilirsin. Bu, korku filminden sonra güvenli evinde olmana rağmen yaşamsal korkularının artmasına da benzer.</span></p>

  <p><span class="font3">Ayna nöronlar, başta işitme ve görme olmak üzere bütün duyu lar vasıtasıyla, dış dünyadan gelen sinyalleri alıp adeta onların fotokopisini saklayan hücrelerdir. Bu nöronlar, taklit etmeye bayılır<sub>&#160;</sub>Bunları doğru kullanan ve davranışları okuyanlar vardır. Kimilerine beden dili uzmanı, dudak okuyucu ya da medyum bile denir.</span></p>

  <p><span class="font3">Peki iyi hikâye anlatmak için ne lazım?</span></p>

  <p><span class="font3">1. Hedefi gözlemle. Gözlem gerekli. Kime bir şeyler anlatacaksan onu gözlemle. Ondan birkaç doku örneği almalıyız. Neye güler? Güler mi? Suratı taştan mı? Sen konuşurken kaşlarının duruşu&#160;ve yüzündeki mikro ifadeler nasıl? Mikro mimik okumayı öğrenmen lazım. Bu konuyla ilgili olarak Allan Pease’nin Beden Dili ve&#160;Joe Navarro’nun yine Beden Dili ismindeki kitaplarını öneririm.</span></p>

  <p><span class="font3">2. Hayatı gözlemle. Etrafın birçok ilginç hikâyeyle doludur.&#160;Onları topla. Yurtdışında aldığım bir eğitimde bizi bir kahve&#160;dükkânına oturttular ve önümüzden geçenler hakkında hikâyeler&#160;uydurmamızı istediler. Bunu bir gün dene çünkü beynin durumlardan hikâye çıkarmayı öğrenmeli.</span></p>

  <p><span class="font3">3. &#160;&#160;&#160;Tıpkı sanatçılar gibi ses çalışması yap. Hem dilini hem diyaframını eğitmelisin. Akıcı bir ses çıkışı önemlidir. Harfleri doğru&#160;vurgulamaksın.</span></p>

  <p><span class="font3">4. &#160;&#160;&#160;Kısa bölümler ile anlat, sakın ola ki uzun tek bir hikâye ile&#160;insanları kendinden koparma.</span></p>

  <p><span class="font3">5. &#160;&#160;&#160;Hikâye etkisi yaratacak bu kalıpları kullan:</span></p>

  <p><span class="font3">Görselleştirmeye yönlendirici ifadeler: “Hayal edin..." “Düşünün...” gibi.</span></p>

  <p><span class="font3">Tasvir: “Güneşin altın ışıkları, çam ağaçlarının sık, koyu yeşil yaprakları arasından tatlı tatlı ve neşe ile süzülüyordu.”</span></p>

  <p><span class="font3">Sihirli 3 sözcük: “Geldim, gördüm, yendim” vb.</span></p>

  <p><span class="font3">Metafor: “Karınca gibi çalışkan” vb.</span></p>

  <p><span class="font3">İkileme: “Harıl harıl, birer birer, sessiz sedasız” vb.</span></p>

  <p><span class="font3">6. &#160;&#160;&#160;Bir bahane ile onları hareket ettir.</span></p>

  <p><span class="font3">7. &#160;&#160;&#160;Seri halde önce gülümsetip sonra duygusallaştır. Çeşitli duygu geçişleri sağlamalısın. Korku, başkası adına endişe gibi... Böyle-ce dinleyenlerin beyinleri sürekli farklı hormonlar salgılayacaktır.</span></p>

  <p><span class="font3">8. &#160;&#160;&#160;Sakın onları dış dünyaya teneffüse çıkartma. Telefonuna dokunman, onların seninle olan tüm bağını resetler.</span></p>

  <p><span class="font3">9. &#160;&#160;&#160;Pastel veya tek renkte ve tonda kıyafetler giymelisin. Bu çok&#160;önemli. iyi bir hikâye anlatıcısı tüm bedenine güvenir. Ama olmuyorsa belden yukarını kullanmayı bilmelisin. Eller çok çok önemli.&#160;Ellerin sürekli orkestrayı yönetmeli.</span></p>

  <p><span class="font3">10. &#160;&#160;&#160;Her hikâyen bir sonrakinin hazırlığı olursa işte bu, mükemmel hikâyedir. İllüzyonistin seni seri numaralar ile şok etmesine&#160;benzer ve dinleyicilerin üzerinde olumlu yönde bir etki bırakır.</span></p>

  <h2 id="sigil_toc_id_13"><span class="font3" style="font-weight:bold;">Multitasking</span></h2>

  <p><span class="font3">Multitasking ile aslında çoktandır tanışıyorsun. Yani aynı anda birden fazla işi yapmak veya yapabilmek. Annelerimiz "Eli işte,&#160;gözü oynaşta” da derler ya, işte o. Aslında bir sorun da olabilir, beceri de. Doğru kullanılması çok önemli. Yemek yerken televizyon&#160;izlemek en hoşuna gidecek örnek olabilir.</span></p>

  <p><span class="font3">Bundan on ya da yirmi yıl önce insanların bu kadar acelesi yoktu. Ama iletişim senin gittiğin her yere gelmeye başlayınca, sözde özgürlüğün sana işlerini ve sorumluluklarını da getirdi. Hepsi&#160;sana yapışık geziyor. Evde oturup “0h, artık işte değilim” dediğin&#160;anda patronun ya da iş arkadaşın “E-mail attım, baksana” diyor. Ya&#160;da belki tatilde tabletten çalışmaya devam ediyorsun.</span></p>

  <p><span class="font3">Hayal etsene, internet yok, cep telefonu yok. Gerçekten 1980 yılında yoktu, çoklu görev derdi de yoktu. Peki şimdi niye zaman&#160;bu kadar az? Neden herkesin acelesi var? Neden 24 saat hiçbirimize yetmiyor? Çünkü zaman emici vampirler çok. Zaman demişken&#160;bu kitaptaki “Zaman Yönetimi” bölümü, senin için iyi bir rehber&#160;olacaktır.</span></p>

  <p><span class="font3">Çoklu işlemci kullanmak veya çoklu görev yapmak birbiriyle çok fazla karıştırılır. Aslında multiprocessing ile multitasking farklı kavramlardır. Bilişim açısından baktığımızda, multitasking tek&#160;bir işlemcinin birden fazla işi yürütmesi iken multiprocessing’de&#160;birden fazla işlemci birden fazla işi yürütmektedir.</span></p>

  <p><span class="font3">Yani aslında multitasking senin, bütün işlerini hiç yorulmadan ve sıkılmadan sırayla yapabilmendir. Multiprocessing ise gerçek&#160;anlamda birden fazla işi aynı anda yapabilmendir. Doğru kullanabilirsen, ikisi de süper güç.</span></p>

  <p><span class="font3">Şimdi burada “aynı anda” kavramını ve “birden fazla işi” doğru tanımlamalıyız.</span></p>

  <p><span class="font3">Yürürken sakız çiğnemek mi?</span></p>

  <p><span class="font3">Yürürken gazete okumak mı?</span></p>

  <p><span class="font3">Araba sürerken sigara içip, Whatsapp’tan </span><span class="font3">trip</span><span class="font3"> atıp, Yandex’ten trafik ve yol takibi yapıp, </span><span class="font3">selektör ile yol</span><span class="font3"> isterken ne yesem </span><span class="font3">diye&#160;</span><span class="font3">düşünmek mi?</span></p>

  <p><span class="font3">Bir diğer soru ise gerekli ve faydalı mı?</span></p>

  <p><span class="font3">Yani seri ve art arda üç işin yapılması ile aynı anda yapılması zamandan kazandırır mı? Zaman kazandırırsa verim düşer mi?</span></p>

  <p><span class="font3">Beynin nasıl çalıştığını hatırlayalım. Sen ne zaman ki bir işi başardın, beyin dopamin salgılar ve sen mutlu olursun. Eğer 3 işi 10 dakika süreler ile bitirirsen, beynin her 10 dakikada bir dopamin&#160;salgılar ve sık mutlu olursun. Ama 3 tane işi aynı anda ilerletirsen&#160;işte o zaman dopaminlerin hepsi 30 dakika sonraya erteleniyor ve&#160;beyin mutlu olamıyor, sıkılıyor. İşte bu dopamin, senin elindeki işi&#160;bitirince mutlu olman demek.</span></p>

  <p><span class="font3">Bizim beyinde de bazı işler aynı anda yapılır, bazı işler ise sürekli hazırda bekler. Bu da strese sebep olur. Çünkü sırada bekleyen iş demek, askıda olan dopamin demek.</span></p>

  <p><span class="font3">Erkekler konuşurken fazla bir şey yapmayı sevmezler. Kadınlar ise aynı anda birden fazla iletişim kanalı kullanırken bir yandan da&#160;çalışabilir. Aslında bunu yapabilmek için çok işlemcili beyin gerekiyor. Yani beyniniz de eğitilmeli.</span></p>

  <p><span class="font3">Biz buna okul yıllarında başlarız, örneğin, kulaklıkla müzik dinleyerek ders çalışmak. Şimdi şunu unutmamalıyız. Sözlü müzik ile ders çalışılmaz. Meditasyon müzikleri gibi çok sakin&#160;müzikler de uykunu getirebilir. Bize orta karar ve kafanı meşgul&#160;etmeyecek bir melodi lazım. Zaten bir süre sonra beşin müziği&#160;dinlemeyi bırakacaktır. Kolunun uyuşması gibi, kulağından gelen&#160;veri de işlenmeyecektir.</span></p>

  <p><span class="font3">Şunu unutma lütfen, beyin yeniyi sever. Her zaman yeniye öncelik verir. Bir odada öncelikle yeni ve değişen şeyleri görür. Diğerlerine alışıktır. Bir ortamdaki yeni kişiler ile ilgilenir. Merak eder, onlar dost mu, düşman mı?</span></p>

  <p><span class="font3">Dolayısıyla sen yeni ve alışmadığın bir melodi dinlersen, jşte o zaman beyin ona odaklanacaktır. Alman gereken yeni bilgi ise&#160;ikinci sıraya girecektir. Çünkü müzik, psikolojin için daha önce-liklidir. Hangisi daha kolay? Bir şarkının sözlerini öğrenmek mi&#160;yoksa kimyasal bağları mı? Hangisi ilgi çekici? Bravo! Beynin de&#160;tam olarak böyle düşünüyor.</span></p>

  <p><span class="font3">Burada faktör şu. Beyne gelen uyaranları, yani her türlü data-yı azaltmalıyız. Mesela diğer odadan gelen sesler, gün teyzelerinin çatal sesleri (ki meydan muharebesi gibidir), azalan oksijen, sokaktan gelen kornalar... İşte bunları azaltmak için müzik faydalıdır.</span></p>

  <p><span class="font3">Geri dönelim beynin içine. Aslında bazı insanlar çoklu iş yaptığını sanır. İşyerinde aynı anda iki dosya açıktır ve bir ona bir ona hızlıca gidip gelerek çalışmasını eşzamanlı yaptığına inanır. Yanlış. Sadece çok hızlı kanal değiştirerek, iki diziyi birden izliyorsun.&#160;Sence bu ne kadar mantıklı?</span></p>

  <p><span class="font3">Burada duralım. 3 işin olduğunu düşün.</span></p>

  <p><span class="font3">1. &#160;&#160;&#160;Elektrikli süpürgenin toz torbasını temizlemek</span></p>

  <p><span class="font3">2. &#160;&#160;&#160;Evdeki beş tane halıyı süpürmek</span></p>

  <p><span class="font3">3. &#160;&#160;&#160;Duş almak</span></p>

  <p><span class="font3">Üçünü aynı anda yaparsan zaten bravo. Seni duşta beş halı ile hayal edemiyorum. Gerçi seni niye duşta hayal ediyorum, o da ayrı.</span></p>

  <p><span class="font3">Şimdi bu üç işi ben sıralı söylemesem bile beynin sıraya diziyor değil mi? Önce hangisi ve neden?</span></p>

  <p><span class="font3">Tüm bu işlere birkaç iş daha ekleyelim. Örneğin; sevgilini ve anneni aramak, yemek siparişi vermek, dolar kuru ile ilgili bilgi&#160;almak, cüzdanında yeterince para var mı onu öğrenmek, gelecek&#160;misafirin nerede olduğunu öğrenmek ve ne kadar zamanın kaldığını hesaplamak gibi... Buna kaos diyoruz. Genelde beyin, kaos&#160;karşısında ya panikler ya da çözüm üretmek ister. Ama aynı zamanda her şeyi bütün olarak görmeyi, hepsini planlayacağı ve değerlendireceği süreyi de ister.</span></p>

  <p><span class="font3">Bir de çoklu görev yapabilmenin kadın-erkek açısından fark lılaşması var. Kadın bir şekilde, geçirdiği evrim sayesinde birden&#160;fazla konuya odaklanabiliyor. Ama erkek tek işlem seviyor çift olduğu anlarda. Ya yemek yiyecek, ya maç izleyecek ya da sohbet&#160;edecek Erkekler sohbet etmeyi bir ihtiyaç olarak görmez. Ancak&#160;dertleşecek ya da yeni bir ilişki başlatacak ise sohbet etmeyi tercih&#160;eder. Kadınlarda ise konuşmak, bir iletişim biçimidir ve gereklidir.</span></p>

  <p><span class="font3">Erkek maç izlerken ve tek işlevi bu iken, onu gözlemleyen kadın isyan eder: “Artık benimle ilgilenmiyor!”</span></p>

  <p><span class="font3">Bilimsel araştırmalar, erkeklerde bu durumun Playstation oynarken, arabasına internetten parça bakarken, belgesel izlerken de aynı sonuçlandığını doğruluyor.</span></p>

  <p><span class="font3">“Erkek insan yavrusu benimle ilgilenmiyor!”</span></p>

  <p><span class="font3">E evet, çünkü ilgilenemiyor. Yani araba sürerken seninle tartı-şamamasının sebebi, tartışacak beyni olmaması değil, aynı anda ikisini birden yapamaması. Ya araba duracak ve konuşacaksınız ya&#160;da sen süreceksin.</span></p>

  <p><span class="font3">Yapmıyor değil. Ya-pa-mı-yor. Kodu bozuk.</span></p>

  <p><span class="font3">O sebep ile başı derde girdiğinde şaşırıyor erkek “Ya ne oldu ki şimdi?”</span></p>

  <p><span class="font3">Çoklu görev yapabilmekten önce, çoklu düşünebilmek ve iletişim kurabilmek önemlidir. Yolda yürürken yanınızdaki hanımefendi bir başka kadını gösterip “Sence ben onunla aynı beden miyim?” gibi bir soru sorduğu zaman, elinizdeki koliyi yere bırakıp bir yandan diğer kadını, bir yandan mevcut durumu inceliyorsan,&#160;hiç üzülme sen tek işlemci öleceksin:) Yani bazen işlemciye de ihtiyaç olmamalı. Otomatik pilot olmalı.</span></p>

  <h2 id="sigil_toc_id_14"><span class="font3" style="font-weight:bold;">Mizah Yeteneği</span></h2>

  <p><span class="font3">İnsanların seni çekici bulmasını, ilginç görmesini sağlayan şeylerden biri mizah yeteneğindir. Korkma, çünkü doğuştan değil,&#160;Hem öğrenilebilir, hem geliştirilebilir. İyi konuşmanın üzerine eklendiği zaman, herkesi sana hayran bırakacak bir güç haline gelir.&#160;Şunu iyi anlamak lazım. İyi konuşabilmek makarna ise, mizah yeteneği onun sosudur.</span></p>

  <p><span class="font3">öncelikle neden gerekli olduğunu görelim:</span></p>

  <p><span class="font3">• &#160;&#160;&#160;İkili ilişkileri başlatmada ve canlı tutmada çok gereklidir. Sıkıcı ilişkileri engeller.</span></p>

  <p><span class="font3">• &#160;&#160;&#160;İş hayatında seni ilgi odağı yapar. Mülakat ve iş anlaşmalarını&#160;daha kolay hale getirir.</span></p>

  <p><span class="font3">• &#160;&#160;&#160;Arkadaş ortamında sohbetin merkezi sen olursun. Kimse&#160;sensiz bir aktivite düşünmez.</span></p>

  <p><span class="font3">• &#160;&#160;&#160;özgüvenin çok artar.</span></p>

  <p><span class="font3">Peki kaliteli mizah yapabilmek için neler lazım? Neleri kullanmalıyız?</span></p>

  <p><span class="font3">• &#160;&#160;&#160;Hazırcevap ve zeki olmak gerekli. Bu, beynin eğitilmesi ile&#160;mümkün. Gri hücrelerini beslemelisin. Yalnızca sudoku çözmek&#160;değil. Satranç oyna, zekâ oyunları oyna.</span></p>

  <p><span class="font3">• &#160;&#160;&#160;İyi bir kütüphanen olmalı. Sadece Cem Yılmaz şakaları ile&#160;olmaz. Yabancı diziler izlemelisin, özellikle 20 dakikalık sit-com&#160;tarzı diziler sana pas açmayı ve gol atmayı öğretir.</span></p>

  <p><span class="font3">• &#160;&#160;&#160;Mizah yeteneği için hoşgörülü olmalısın. Biri sana kırıcı bir&#160;söz söylediğinde ona kızmak yerine zekân ile onu utandırabilirsin.&#160;O yüzden aniden patlamayacaksın.</span></p>

  <p><span class="font3">, Geniş bir kelime bilgin olmalı. Bu da kitap okuyarak olur.</span></p>

  <p><span class="font3">. Dinlemeyi bilmelisin. Çünkü çevrede sana uygun çok malzeme vardır. Yeter ki sen görüp kullan. Bu yüzden insanlan gözlemle.</span></p>

  <p><span class="font3">Ha bir de uzak durman gerekenler var. Bunlara çok dikkat etmelisin. Neler yapmamalısın?</span></p>

  <p><span class="font3">• &#160;&#160;&#160;Fıkra anlatma. Sana göre yeni ve mükemmelse bile anlatma.</span></p>

  <p><span class="font3">• &#160;&#160;&#160;Son bir ay içerisinde televizyondan gördüğün bir şakayı,&#160;olayı satma.</span></p>

  <p><span class="font3">• Din, dil, ırk, insanların değiştiremeyecekleri fiziksel özellikler ile ilgili şaka yapma. Örneğin kiloları hemen değişemez</span></p>

  <p><span class="font3">• Uzatma. Sözü uzatma. İyi mizah ve espri kısa ve şok edici şekilde olur. İki cümlede bitireceksin.</span></p>

  <p><span class="font3">• &#160;&#160;&#160;Önce sen gülme lütfen. Gülmelerini de bekleme. Bırak onlar&#160;gülsünler. Sen sadece sesini kıs, gülmeleri rahatlayınca devam et</span></p>

  <p><span class="font3">• Başkaları anlamayacaksa mesleki şakalar yapma.</span></p>

  <p><span class="font3">• &#160;&#160;&#160;Palyaço olma. Kendine güldürme. Seninle gülsünler, sana&#160;değil.</span></p>

  <p><span class="font3">• &#160;&#160;&#160;Güldürmek için Recep İvedik kabalıkları yapma. Belki bir kez&#160;gülerler ama sonrasında ayı etiketi ile gezersin ve o karizmayı bir&#160;daha asla toplayamazsın.</span></p>

  <p><span class="font3">• &#160;&#160;&#160;Şaka yaparken insanlara dokunma lütfen. Topluluk içinde&#160;asla el şakası yapma.</span></p>

  <p><span class="font3">• &#160;&#160;&#160;Sen şakaya girmeden önce saçma sapan gülme. Krize girip&#160;gidemeyen insan var.</span></p>

  <p><span class="font3">• &#160;&#160;&#160;Beklenti yaratma ve yükseltme. “Bak bir şey anlatacağım ama&#160;acayip komik...” gibi bir giriş yapma.</span></p>

  <p><span class="font3">• &#160;&#160;&#160;Argo ve küfür koyma. Sadece bununla mizah yaratmak tehlikelidir. Kalıcı imaj kaybına sebep olur.</span></p>

  <p><span class="font3">• &#160;&#160;&#160;Aşırı sık şaka yapma. Özellikle beklenmeyen anlarda mizahı&#160;kullanmak etkili olur.</span></p>

  <p><span class="font3">Tüm bunlara dikkat edersen, emin ol insanlar sendeki farkı görecektir. Yeter ki sen de keyifli bir insan ol. Mizah, sadece senin yapman gereken bir şey değildir. Mizah; etrafındaki zeki ve<sub>&#160;</sub>sana pas açan insanlarla, senin de pas verdiğin bir takım oyunudur&#160;çoğu zaman. Kaliteli insanlar ile takıl lütfen.</span></p>

  <h2 id="sigil_toc_id_15"><span class="font3" style="font-weight:bold;">Aile Baskısı</span></h2>

  <p><span class="font3">Aile baskısını yaşamayan maalesef asla bilemez, </span><span class="font3">yoktan</span><span class="font3"> seç-nıeliliğin ne olduğunu. Sana hep tek bir şık verilir ama özgürsün gibi davranılır. Tren raylarında gidersin. Şerit değiştirme hakkın&#160;yoktur. Hep ileri gitmek zorundasındır. Ailenin döşediği çelik ve&#160;esnemez rayların seni direkt götüreceği garantili sonuçlara doğru,&#160;hep ileri... O sonucun ne olduğunu da aslında asla bilmezsin. Çünkü ailen onu otuz sene önce tecrübe etmiştir. Otuz sene önce senin&#160;yaşındaydı, maalesef. Dünya otuz senede çok değişti ama onun&#160;için hiçbir şey değişmedi. Tek bir şansın var trenden inmek için.&#160;İşte o nasıl olacak, gel görelim.</span></p>

  <p><span class="font3">Bu konu iki ayrı hedefe yönelik: Ailelere ve baskı görenlere.</span></p>

  <p><span class="font3">Yani önce seni anlıyor muyum ve sorununu doğru ifade edebilecek miyim, onu görelim. Sonra da işe yarama ihtimali olan birkaç önerim var. Garanti veremem tabii ki. Çünkü ailenin sana nasıl baskı uyguladığını bilmiyorum. Ama elimden geleni yaparım, söz. Peki hangi alanlarda yaşıyorsun aile baskısını?</span></p>

  <p><span class="font3">• &#160;&#160;&#160;Aile baskısı ile bölüm ve kariyer seçme</span></p>

  <p><span class="font3">• &#160;&#160;&#160;Aile baskısı ile kapanma</span></p>

  <p><span class="font3">• &#160;&#160;&#160;Ailenin çocuk üzerinde hak iddia etmesi</span></p>

  <p><span class="font3">• &#160;&#160;&#160;Aile baskısı ile eş seçme ve evlenme</span></p>

  <p><span class="font3">• Ailenin senin hayatına yön verecek kararlar alması</span></p>

  <p><span class="font3">Tabii ki birey ne dilerse olmamalı. Anne ve babalarının fikirleri ve öğrendikleri muhakkak önemlidir. Lâkin güncellenmemiş tüm&#160;bilgiler zararlıdır. Tecrübe doğru aktarılmalı ama tehdit, şantaj ile&#160;bir yere varılmaz. Senin kontrolünde iken istediğin gibi olur, sonra&#160;kendi dilediğini yapar.</span></p>

  <p><span class="font3">Eş veya sevgili seçiminde karışmak bir yere kadar doğru. İkili ilişkilerde, konuya tamamen dışarıdan bakabilen bir bakış açısı fayda sağlayacaktır. Bu noktada anne babanın tecrübeleri de belli&#160;bir noktaya kadar yol gösterici olabilir.</span></p>

  <p><span class="font3">Öte yandan, çocuğun derslerinde neden zayıf olduğunu bulmak da mesele. Çocuk okulda eksik ise bu, öğretmenin ve ailenin başarısızlığıdır. Her başarısızlığın arkasında psikolojik eksiklik&#160;vardır. Aile baskısının bir kötü tarafı da şudur ki maruz kalan çocuk büyüyünce de aynısını kendi çocuklarına uygular. Güvenilmeyen çocuk aslında ailenin yetiştirme başarısızlığıdır. Bu çocuk&#160;dünyaya kötü insan olmak için gelmedi neticede.</span></p>

  <p><span class="font3">Baskı sonucu kaçış evlilikleri yapanlar var. Baskı ile kız çocuğunu çocuk yaşta pedofili hastası sapıklar ile evlendirenler var. Aileye inat ya da aile mutlu olsun diye nişanlanıp evlilik öncesinde kurtulma yolu arayan var. Lütfen evlenmeyin. Ailenizi mutlu etmek için bir ömür boyu mutsuz olmayın. Biliyorum demesi kolay ama&#160;bazen aile içi şiddet mağduru olanlar için bu dediklerim çözüm değil. Lütfen bulunduğunuz ilçe dışında emniyet kuvvetine başvurun, </span></p>

  <p><span class="font3">Baskı, bazen öğrenilmiş çaresizliğe dönüşüyor. Çocuk artık yetişkin oluyor ama yine de karar almaktan korkuyor. Ailesi ölünce de sürüklenmeye başlıyor.</span></p>

  <p><span class="font3">Çok hafif olanı (güya) ama yine de taciz olanı var. Anneler “Hakkımı helal etmem!” deyip duruyor. Şimdi şu hak konusunu bir konuşalım. Kimin kimde hakkı var? Öncelikle bil ki ben de&#160;çocuk sahibiyim. Bir insanın elbette ki anne ve babasına karşı görevleri ve sorumlulukları var ama asıl düşünmesi gereken kendi&#160;potansiyel ailesi ve çocuklarıdır. 40 yaşına gelmiş ve özgüveni sıfır&#160;bireyler var.</span></p>

  <p><span class="font3">Ya da çocuk kendi dilediği gibi davranmayınca şiddete başvuran ruh hastası aileler var. Dünyada bunun için çözüm var. Aile şiddet uygular ise, çocuk aileden alınıyor. Mutlaka birileri diyecek&#160;ki: “Hocam daha mı iyi olur?” Aile içi şiddet ile yetişmeyi reddeden&#160;çocuklara ne oluyor görelim mi? Gel, biraz Türkiye turu yapalım.</span></p>

  <p><span class="font3">Türkiye’de son 16 yılda 18 yaşın altında 440 bin çocuk doğum yaptı.</span></p>

  <p><span class="font3">Cinsel suçların yüzde 46’sının çocuklara karşı işlendiği, çocuğa yönelik cinsel istismarda Türkiye’nin dünya listesinde 3. sırada olduğu belirtildi.</span></p>

  <p><span class="font3">TÜİK verilerine göre, son 10 yılda 482 bin 908 kızçocuğu devletin izniyle evlendirildi.</span></p>

  <p><span class="font3">Son 6 yılda 142 bin 298 çocuk anne oldu.</span></p>

  <p><span class="font3">15 yaşın altında cinsel istismara uğrayarak doğum yapan çocuk sayısı ise 15 bin 937 olarak kayıtlara geçti.</span></p>

  <p><span class="font3">Bunları bilmeyince hayat güzel, değil mi? Bize ne ki?</span></p>

  <p><span class="font3">Aile baskısı çocuğu yalancı da yapar. Çünkü çocuk, fikrini her söylediğinde ceza alır. Bağırılır. Bağıran anne baba, kendileri de&#160;öyle yetiştikleri için bağırır. Bir insan bağırarak iletişim kuruyorsa,&#160;onun fikrinin hayvandan farkı yoktur. Bir süre sonra ne böğürdü-ğünün önemi olmayacak. Sadece “Hööö!” diye bağırsan da şartlı&#160;öğrenme ile çocuk zaten pes edecek. Sen anne baba değilsin. Sen&#160;Hitler’sin. Sen diktatörsün. Sen çocuk ruhu katilisin. Senden daha&#160;kötü bir aile olamazdı zaten. Çünkü sen çocuk eğitmeyi sadece&#160;“Halıya sıçmasın, açlıktan ölmesin, sorun çıkartmasın yeter" diye&#160;düşünüyorsun. Ruh sağlığı, kişisel gelişimi, bir sanatı benimsemesi, müzik aleti çalması, istediği kariyeri yapması senin için çocuk&#160;gelişimine dahil değil.</span></p>

  <p><span class="font3">Bana diyeceksin ki, para. Hocam para! Ben sana “Çocuğunu Viyana Devlet Opera Balesine yazdır ya da özel üniversitede okut”&#160;demiyorum ki. Ben sana “Çocuğunu dinle” diyorum.</span></p>

  <p><span class="font3">“Hocam kendi haline bırakalım, serseri mi olsun!” Ben bunu da demiyorum. Çocuk eğitmek demek, sadece arada bir kulaklarına yem torbası takmak değil. Ödül olarak çikolata vermek, ceza&#160;olarak dövmek, sövmek değil. Sen ölüp gittikten sonra geriye kalan&#160;tek eserin o olacak. Sen ona sarılmadıkça, sen onu dinlemedikçe,&#160;sen onun fikrini bilmedikçe aile olamazsın. Sen şu anda yalnızca&#160;mal sahibisin. Senin çobandan farkın yok!</span></p>

  <p><span class="font3">Bugün iki yaşındaki çocuğun bile fikri var. Artık kimse, senin benim çocukluğum gibi ablak değil. Televizyon ve internet beyinlerini fikirler ile dolduruyor. Hangisi doğru ya da yanlış, senden&#160;öğrenmeli. Ama sen başından atarsan, 'Odasında dursun yeter'&#160;diye düşünürsen ve ölene kadar rahatça “Survivor” izleyebilmek&#160;için çabalarsan o çocuk senin olmaz. O çocuk kimi izlerse onun&#160;çocuğu olur.</span><br/></p>

  <p><span class="font3">Aile istediği kadar baskılasın, çocuk bir gün büyüyecek veya özgür kalacak. Kaçacak, özgürlük için evlenmeyi kabul edecek ve&#160;sonra boşanacak ya da intihar edecek.</span></p>

  <p><span class="font3">Bir çocuk neden intihar eder? Yaşamı ne kadar gördü ki, neyinden memnun kalmasın? Cevaplayayım. Sen ne verdiysen ondan memnun kalmadı. Sen kötü bir aile oldun. Senin ona sunduğun&#160;hayatın fragman kısmı bezdirdi çocuğu. Bu noktada hiç kimse&#160;suçu arkadaş çevresine atıp kaçmamalı.</span></p>

  <p><span class="font3">Şimdi gelelim siz gençlere ve çocuklara. Bakın ben psikolog değilim. Ama öğretmenlik yaptım. Bugüne kadar seminerler verdim. Kendi öğrencilerimden neler dinledim, bir bilseniz. Dört intihar&#160;girişimine tanık oldum ve bir tanesi maalesef ki, kötü sonuç ile&#160;bitti.</span></p>

  <p><span class="font3">Ben bir insanım. Senin için “Aile baskısı nedir biliyorum, anlıyorum” dersem yalan söylemiş olurum. Ama yapabileceklerini gözden geçirelim mi?</span></p>

  <p><span class="font3">1. &#160;&#160;&#160;Ailen ile çatıştığın konulara bakalım. Mutlaka ve lütfen bir&#160;başka aile büyüğüne durumu anlat. Ailenin sana baskı uyguladığı&#160;konuyu dinleyecek az taraflı ya da mümkünse tarafsız bir teyze,&#160;amca, aile dostu olsun.</span></p>

  <p><span class="font3">2. &#160;&#160;&#160;Ailen ile (eğer ki konuşmak mümkün ise) yemek sonrası ciddi bir toplantı yapın. Karşılarına geç ve sakince anlat lütfen&#160;derdini. Her ses yükseldiğinde susup bekle. Ağlama ya da karşılık&#160;vermek için bağırma.</span></p>

  <p><span class="font3">3. Aile içi baskı seni üniversitede bir </span><span class="font3">bölüme</span><span class="font3"> zorla soktu ise, o&#160;bölümü okumak zorunda değilsin. 3. sınıfa </span><span class="font3">gelip yeniden</span><span class="font3"> sınan&#160;giren öğrencilerim var. 17 yaşında sana yapılan baskı yüzünden&#160;artık 20-21 yaşında aynı kişi olmana gerek yok.</span></p>

  <p><span class="font3">4. Lütfen iş bul. Yarızamanlı bir iş. Ailene para yükünü kaldırabileceğini, daha önemlisi senin de dış dünyada hayatta kalabileceğini göster. Bu tavsiyem kesinlikle üniversiteye kayıt yaptırdıktan&#160;sonra ya da üniversite ile hiç ilgin yok ise geçerli. Sınava hazırlanırken bir yandan çalışmak değil kastım.</span></p>

  <p><span class="font3">5. &#160;&#160;&#160;Eğer çok çirkin şeylere maruz kalıyorsan lütfen çekinmeyip&#160;183’ü ara.</span></p>

  <p><span class="font3">6. &#160;&#160;&#160;Ailenin sana kötü davranmasını unutmanı sağlayacak maddelerden lütfen uzak dur. En tehlikeli yaş aralığı 10-19 yaş arasıdır.&#160;Lütfen bu yaşlar arasındaysan olabildiğince okulunu bitirip farklı&#160;şehirde üniversite okumaya ve başarılı olmaya çabala. Lütfen az&#160;daha sabredip istediğin mesleği kazan.</span></p>

  <h2 id="sigil_toc_id_16"><span class="font3">Cimrilik</span></h2>

  <p><span class="font3">Baştan söyleyeyim ki tutumluluk ile cimriliği karıştırmayalım. Tutumluluk iyidir. Sana ya da başkasına zararı yoktur. Ama cimrilik, hem seni yaşamdan eksik bırakır hem de seni sevenleri (yada sevme ihtimali olanları) senden soğutur. Bazı sıfatlar insanların&#160;üzerine yapışınca, vebalı gibi davranılır onlara. Cimrilik böyle bir&#160;unvandır. “Adam doktor ama cimri.” Veya: “Cimri Haluk.”</span></p>

  <p><span class="font3">Bittin! Bu damgayı yedin ya, insanlar seninle bir şey paylaşmaz. Bilirler ki onları aptal yerine koyacaksın. Seninle yaşanılmaz, gezilmez, yemek yenilmez hatta çay bile içilmez. İnsanlara küfür et&#160;ama aptal yerine koyma. Asla affedilmeyecek bir şeydir bu.</span></p>

  <p><span class="font3">Peki kim bu cimriler? Kaç çeşitler? Neden cimriler?</span></p>

  <p><span class="font3">Sigmund Freud diyor ki: “Çocukluk döneminde ailesi kakasını yapmayı sıkı terbiye ettiyse ve ferah ferah yapamadıysa, cimri oluyor insan.” Ben demiyorum vallahi, o diyor. Başka bir görüş diyor&#160;ki: “Yokluk ile büyüyen ya da ailenin bir şeyler esirgediği insanlar&#160;ömrü boyunca hep biriktirme ve bir gün kötü duruma düşme korkusu ile yaşarlar. Bu yüzden de cimri olurlar.” Cimrilik çeşit çeşittir. Kendine cimriler vardır, herkese cimriler vardır. Dönendik&#160;cimriler vardır, bir ömür cimriler vardır. Gel çeşitlerine bakalım.</span></p>

  <p><span class="font3">Sözde tasarrufçu cimriler. Bunlar her açık kalan ışık, su, bilumum tasarruf edilebilir şeylere takılırlar. Aslında kötü değil gibi. Ama seninle konuşurken gözü lokantadaki kürdanlardadır. Hemen avuçlayıp cüzdana doldurur. Sen daha odadan çıkmadan ışığı&#160;kapatır. Ne gerek vardır aslında yaz tatiline, mutlaka bir akrabanın&#160;yazlığına yancı olunur. Tasarruf tedbirleri adı altında yaşamdan&#160;kısarlar. Yaşamdan sıfır keyif alırlar. Ücretsiz kablosuz internet&#160;olan yerler onlar için cennettir.</span></p>

  <p><span class="font3">Pazarlıkçı cimriler. Bunlar elini tuttu mu, kolunu alıp götürür. Fiyatı sabit yerde bile pazarlık yapar. Yanında isen rezil olursun.</span></p>

  <p><span class="font3">Taksiye taksimetre açtırmaz. Zaten taksi dc onu almaz. El sıkıma olayında 10 kuruş için tecavüz eder. Pazaryerleri cennet, alışveriş&#160;merkezleri cehennemdir. Anneleri onları l4 yaşına kadar minibüste kucağında götürmüştür, ekstra koltuk parası ödememek için.</span></p>

  <p><span class="font3">İkili ilişki cimrileri. Hesabı ödemeye alerjisi vardır. Kızın yediğini içtiğini sayar. Bunlar için karşı cins demek, masraf demektir. Hesap yapar hep. İki pide yedik ama üç kez de sarıldım. Eh kötü&#160;değil. Sinemaya gidersin ama sabah 06.00 seansına ve mümkünse&#160;vizyondan kalkmış filme... En güzel etkinlik onun için el ele sahilde yürümektir. İlişkiniz sağda deniz, solda deniz olarak geçer.&#160;Çünkü hep aynı rotalarda geçer. Ayrıl! Ayrıl çünkü o insanla bir&#160;gün tek top dondurmayı dilleyeceksiniz.</span></p>

  <p><span class="font3">Borç isteyince yüreğine inenler. Çay ısmarlayınca hesabını tutanlar. Bir sonraki sefer buluşmak ve helalleşmek için can atar. Asla sende parası kalmaz. Hesap yapar sürekli, kimin kimde hakkı&#160;var. Ne girdi, ne çıktı? Yaşanmaz bunlar ile. Her zaman yoktur onlarda. Ne istersen yoktur bak. Sadece para değil. Sor, fazla kalemi&#160;yoktur, evde fazla kahvesi yoktur, fazla konuşası bile yoktur.</span></p>

  <p><span class="font3">Ben yedim geldim ya da ben çok aç değilim cimrileri. Mönüyü en uzun inceleyenler onlardır. Tek dertleri en ucuz ne içecek var.&#160;Yemek zorunda kalmamak için gerçekten evden çıkarken yerler.&#160;Ama bir düğüne vs. gideceklerse de, akşam yemeği haklarını ziyan&#160;etmezler. Aç gider ki, iki kat yiyebilsin. Hesap ödeme sırası onda&#160;ise, kendine bir şey söylemez ama senin önüne ne geliyorsa mutlaka otlanır. Klasik repliği “Ya aslında ben pek aç değilim sadece&#160;şöyle köşesinden alayım bak, o da sana eşlik etmek için" repliğidir&#160;ama mutlaka en az üçte birini yer. Bunların bir diğer klasik lafı&#160;“Abi bende bozuk kalmamış" lafıdır. Elinden gelse arabaya benzin&#160;aldırır. Bazıları o kadar öteye gider ki valeye parayı eşi verince sevinir, en azından benden çıkmadı diye.</span></p>

  <p><span class="font3">Akıl veren kıl cimriler. “Abi Koç ailesi nasıl zengin oldu?" ve bunun benzeri fikirleri vardır. Tek bildikleri sana akıl vermek. Ama asıl demek istediği: “Benden bir şey isteme sakın.” Tatile gitmek istersen: “Ne gerek var ta oraya, evde dinleniriz. Öğleden sonra da sahilde piknik, oh mis!” En sevdiği akıl verme taktiği ise “Ya&#160;bunlar işte hep para tuzağı” demektir. Her yeni masraftan böyle&#160;kaçmaya çalışır. Elinden gelse komada yaşar.</span></p>

  <p><span class="font3">Buzdolabı soyucuları. Bunları arkadaş sanırsın ama faredirler. Eve girer, sen paltosunu alıp asarken “Eee ne yiyeceğiz, açım ya&#160;ben...” derler. “Ulan bir kere de yolda gelirken zıkkımlan” diyemezsin. Açar dolabı, dalar. Senin kendine sakladığın sodayı içer. Cips,&#160;çikolata... Bulduğunu yağmalar. Cengiz Han ordusu gibidirler. Hele&#160;ki karıkoca gelirlerse, geriye çöp kalır. Ha öyle yarısı yenmiş, ambalajı önceden açılmışı da yemez. İlla ki sana tam tecavüz edecek</span></p>

  <p><span class="font3">Tatil fobisi olan cimriler. Açık büfe delileri. Tatil yapamazlar, yaptırmazlar. Hep otele verilen parayı çıkartma hesabındadır. Mini&#160;bardan korkar. İlacı susuz yutar. Sen kazara paralı su iç, idrarını&#160;damıtır onu dolaba koyar. Ben 6 kilometre ötedeki marketten aynı&#160;marka suyu bulup dolaba geri koyan deli gördüm. Ya arkadaşım&#160;tamam 4 liraya su pahalı da, gitme o zaman tatile. Hep stres. Market market dolaşıp aynı marka su aramak nedir? Bunlardaki bir&#160;fobi çok ilginçtir. Bahşiş verme fobisi. Otelde eşya taşıyana kıldır,&#160;otopark valelerine kıldır. Arabayı 10 dakika uzağa park eder, yine&#160;de vermez valeye. Ya tabii ki mecbur değilsen verme. Ama çaren&#160;yoksa da o valeden tiksinme. O da insan ya. O da kazansın, evine&#160;para götürsün. Zaten bunun alışveriş sitelerinde de, tatil sitelerinde&#160;de baktığı tek şey fiyattır. “Ucuz olsun, gerekirse havuzda yatanz.”&#160;Plaj-fobiktir bunlar. Aslında burada hak veriyorum çünkü plajlarda şemsiye sokuşturmaya çalışanlara hayır'. Ama bu insan, plaja da&#160;gitmez. Gitse masraf çıkabilir çünkü. Ama halk plajı candır.</span></p>

  <p><span class="font3">Para fetişi cimriler. Hep paradan bahseder. Sürekli para konuşmasına rağmen, garip şekilde paranın ne kadar önemsiz olduğunu vurgular. Ayda yılda bir aldığı telefonu, araba anahtarını gözünüze&#160;sokar. Her ortamda masanın üzerinde o nesneler vardır. İçi ve eli&#160;titrer hesap ödenirken. Hele ki, bunu bahşiş verirken görmelisin.&#160;Bozuk paraları tartar 1 lira 25 kuruş olarak.</span></p>

  <p><span class="font3">Ağlayan cimriler.</span><span class="font3"> Sürekli hayatın ne kadar pahalı olduğunu anlatır. Sanki hayat bir tek ona pahalıdır. Ne, nerede ucuz konusundan başka sohbeti yoktur. En ucuz tatili anlatır sana. Ailece&#160;sürünürler çadırda. Çadır tatili yapana inan lafım yok. Ama bu&#160;ötesinde bir şey. Asla güzel anısı yoktur. Tüm güzel anılan indirimler üzerinedir. Bu kadar ağlamasının sebebi de ya borç isteyecek olmasıdır ya da hesabı sana ödetmek istemesidir. Minik aklı&#160;sıra bilinçaltı mesaj verir. Her şeyin en güzeli evindedir. Dışarıda&#160;yemek yemek onun için mucizedir. Ancak helva yer birisi ölürse.</span></p>

  <p><span class="font3">Bir de kendine cimriler vardır.</span><span class="font3"> Anneler ve babalar... Onlar yemez de yedirir ya, için burkulur. Bunu anlatmam lazım müsaadenle. Biliyorum biraz uzun oldu bu konu ama 2012’den beri yeri var içimde ve sana anlatırsam rahatlarım. İstanbul-Ankara yolculuğunu genelde uçak ile yaparım. Bir seferinde seminer vermek için&#160;uygun saat denk getiremedim ve arabam ile gitmek zorunda kaldım. Bolu’yu geçince geniş bir mola yeri vardır. Orada tesise girdim ve yiyecek bir şeyler bakınırken döner almaya çalışan bir aile&#160;gördüm. Baktım orası kalabalık, arkalarına sıraya girdim. Anne ile&#160;baba konuşurken, üç çocuklarına bakıp hesap yapıyorlardı. Çocukları tombik dönere ikna etmeye çalışıyorlar ki bütçeleri yetsin. Cimrilik yapmadıkları ve paralarının kısıtlı olduğu belli. Bir&#160;küçük suyu çocuklara paylaştıracaklar ve kendileri de bir ekmek&#160;arası paylaşacaklar karıkoca. Tam sıra kendilerine geldi, en küçük&#160;çocuk (ki sanırım 6 yaşında falandı) masada oturanlardan görüp&#160;İskender istedi. Öyle bir istedi ki sıfır şımarıklık ve tam bir iştah&#160;üe. “Çocuğunuz olunca anlarsınız” derler ya, bu öyle bir duygudur.&#160;Kızım Ece bir şey istediğinde içim yanar. Üşenmem kalkarım. Bu&#160;çiftin de siparişi değişti. İki tombik ve bir İskender alındı. Yanma&#160;1 litrelik su yalvar yakar. Ben siparişimden vazgeçip uzaklaşırken,&#160;anne baba çocuğun İskender’ine aynca rica ettikleri pideleri banıyorlardı. Benim ailem de beni büyütürken çok fedakârlık yapmıştır. Elazığ’dan İstanbul’a gelme süreci bizim için de zordu. Kimsenin mecburi tutumluluk ile tanışmamasını dilerim.</span></p>

  <h2 id="sigil_toc_id_17"><span class="font3" style="font-weight:bold;">Hedefini Bilmek</span></h2>

  <p><span class="font3">Bir hedef bulmak, bir yön seçmek... Zordur be. Senin “Ben şu olayım...” demen var ya, işte o zar atmaktır. Ya o olunca mutlu olmazsan? Ben Elazığ’da doğdum. Babam Harput’ta bir köyden, annem ise Elazığ merkezdendi. Çocukluğumun bir kısmı 1+0,5 bir&#160;köy evinde, yarısı ise şehirde geçti. Sanıyorum ki ben 6 yaşında&#160;iken falan, İstanbul’a geldik. Hani artık “Yeter, gelmesinler” deni-lenler var ya, onlar bizdik. Gerçi 40 sene geçti, hâlâ deniyor. Üstelik o dönemlerde gelenler diyor, o daha da ikiyüzlüce. İstanbul’a&#160;adapte olmak hikâyesi başka kitaba kalsın. Bunu sana anlatma sebebim, hedef bulmak. Babam Elazığ’da bir köyden beş çocuklu bir&#160;köylünün oğlu olmaktan yola çıkıp, İstanbul’a gelip tutunmuşta&#160;Başardı da. Ben Haluk Tatar, ne hedef koymalıydım? Yurtdışına&#160;gitsem bile emin ol Elazığ’dan İstanbul’a gelip tutunma başarısına&#160;eşit sayılmazdı. Yaptım işte kendimce bir şeyler. O yüzden bu kadar eğitime açım ve eğitmeye müptelayım.</span></p>

  <p><span class="font3">Gelelim sana. Hedefin ne? Para, elbet önceliğin. Sağlıklı ol ve zengin ol yeterlidir. Amaç bulmak bölümünde konuştuklarımızı&#160;geçersem, hayattaki hedefin (tabii bence) kazandığı paraya saygısı&#160;olan insanları tanımak olsun. Bak bu mühim. İstersen mafya ol&#160;(tabii olma) ama sana saygı duyulsun. Doktor mu olacaksın, sonuna kadar yürü. Aşçı olacaksan, en saygı duyulan mutfağa sahip ol.&#160;Çerçeven dünya olsun. Dünyayı gör, bil.</span></p>

  <p><span class="font3">Son tavsiyem; hedefin, ailenin seni fırlatabildiği yerden daha uzağa düşmek olsun. Tavuk değilsin, kanat çırp biraz. Kanatların&#160;kopana kadar çırp. Bir kere havalan ve inme. İndiğin yer, düştüğün&#160;yer olsun ve orada kal, yerleş. Varacağın yeri hak etmiş ol. Ha bir&#160;de hedefini paylaşacak bir yaşam ortağı bulursan, sana helal olsun.</span></p>

  <h2 id="sigil_toc_id_18"><span class="font3" style="font-weight:bold;">Akıcı Konuşabilmek ve Hoşsohbet Bir insan Olmak</span></h2>

  <p><span class="font3">Bak bu bölümdeki en mühim konu. Bu sadece kendini ifade etmek değil, daha da ötesi. Kendini ifade etmek demek, mağara&#160;adamından hallice olmak ve konuşabilmek demektir. Akıcı ve hoşsohbet olmak, güzel konuşmak ya da diksiyon bilmek de değildir,&#160;ötesidir. Çünkü bir flüte bakıp “Bu flüt” demek ile onu çalmak&#160;arasında fark vardır. Akıcı ve hoşsohbet insan öyle çalar, öyle üfler&#160;ki kimse dinlememezlik edemez.</span></p>

  <p><span class="font3">Tamam sadede geliyorum:) Akıcı konuşmak önemlidir. O yüzden ikiye ayıracağım. Hoşsohbet olmak biraz aşağıda dursun.&#160;Akıcı konuşabilmek için birkaç şeye ihtiyacımız var. Önce özetleyeyim, sonra açalım:</span></p>

  <p><span class="font3">• &#160;&#160;&#160;İyi bir diyafram yönetimi ve nefes kontrolü</span></p>

  <p><span class="font3">• &#160;&#160;&#160;Zengin Türkçe kelime bilgisi</span></p>

  <p><span class="font3">• &#160;&#160;&#160;Kısmi cehalet</span></p>

  <p><span class="font3">• &#160;&#160;&#160;Farkındalık ve kabul</span></p>

  <p><span class="font3">• &#160;&#160;&#160;Kesintisiz aktarabilme yeteneği ve odaklanma</span></p>

  <p><span class="font3">• &#160;&#160;&#160;Hazırcevaplık</span></p>

  <p><span class="font3">Hemen açıklayayım nedir bunlar. Öncelikle konuşurken nefesinin sıkışmaması lazım. Yani bazı insanlarda görürsün, nefesi kesilir. Flüt çalmayı dene, nefesi burnundan alıp veremiyorsan aynı mantık. Diyaframını da doğru yönetebilirsen o zaman işimiz kolay. İnternette kolayca 2-3 video ile temel seviyede öğrenebilirsin.&#160;Konuşurken tıslamanı istemeyiz,</span></p>

  <p><span class="font3">Bu ikinci kısım, zengin kelime bilgisi çok önemli. Çünkü yabancı dili de bu yüzden konuşamazsın. İngilizce eğitimini ücretsiz okula gidecek, aynı” düşüncesi var. 4-6 yaş arası çocuklar diğerleri ile bir araya gelince kendi özgür iradesi ile davranamaz. 20 çocuğu&#160;bir araya getirin ve o sınıfa 20 öğretmen koyun yine olmaz. Çünkü&#160;çocuk bu. Gitmek isteyince gitmek ister. Yorulunca uyumak, sıkılınca farklı şeyler yapmak ister. Çocuklar ortak bir şeyleri istemek&#160;zorunda kalmayı öğrendikçe, zorunlu odaklanmayı öğreniyorlar.&#160;Bu da kimi insanda ters tepiyor. Bazı ülkeler aşırı zeki çocukları&#160;çok erken yaşta tespit edip özel eğitime alıyor. Bizde nice dehalar vardır ki, yaramaz çocuk diye etiketlenir. Çünkü çocuk Lego&#160;küplerini üst üste koymak istemiyordun Çocuk müzik üretmek&#160;istiyordur.</span></p>

  <p><span class="font3">Jordan Romero, 15 yaşına kadar 7 kıtada en yüksek 7 dağa tırmandı. Türkiye’de olsa arkadaşına kalmaya gidemezdi 7 kez.&#160;Eliana Smith 7 yaşında ve radyo programcısı. Hem de büyüklerin aile dertlerini dinleyip onlara akıl veriyor. Türkiye’de 7 yaşında bir çocuk, anne babasının dertlerini dinlemek istese “Çocuklar öyle her şeye karışmaz” lafını duyardı. Bobby Fischer 13&#160;yaşında “dünyanın en genç satranç şampiyonu” unvanını aldı.&#160;Sahi satranç biliyor musun? Aaron Kripke, lisedeyken Harvard&#160;Üniversitesinden öğretmenlik teklifi aldı. Çünkü geometri, felsefe ve kalkülüs alanında dehaydı. Şu an yaşayan en büyük filozof kabul ediliyor. Türk filozof ismi söyler misin, rica etsem?&#160;Kim Ung-Yong 4 yaşında üniversiteye gitti, 15 yaşında doktora&#160;yaptı. 6 yaşında Japonca, Korece, Almanca ve İngilizceyi konuşuyordu. Bu kadar şeyi niye anlattım? “Ama onlar özel çocuklar”</span></p>

  <p><span class="font3">diyebilirsin. Belki sen de özeldin? Peki ya çocuğun özel ise? Kim anlayacak? Devletin bunu tespit etmesini ya da ticari amaçlı bir&#160;okulun sana böyle bir iyilik yapmasını bekleme. Sen bileceksin.&#160;Nasıl mı? Odaklanmayı bilerek. Çünkü hangi konu olursa olsun&#160;odaklanmayı öğrenmen lazım. Bu, hayattaki en önemli 7 ihtiyacından biridir. Odaklandığın konuları çok iyi öğreneceksin, gözlemleyeceksin. O konu senin için son damlasına kadar öğrenilecek. Bunu ancak birisine anlatarak yapabilirsin. Çünkü en güzel öğrenme, anlatarak olur. Belgesel izleyip kitabı sonuna getirmek ile olmaz. Lütfen öğrendikçe birilerine anlat. Anlat ki beyninde&#160;kalıcı bilgiler oluşsun. Bir gün bilgiye aç çocuğun sorduğu zaman&#160;ona cevap verebilesin.</span></p>

  <p><span class="font3">Geldik hazırcevaplık konusuna. Burası önemli çünkü beynin dışarıdan gelen her şeye tepki verir. Gördüğü sürece, duyduğu sürece tepki verir. Bir kalem masadan yuvarlanırken kalemi gözlemler, eğer düşecek gibiyse kasların, kolunu muhtemel düşme yönüne gönderir. Ama bir bardak masadan düşüyorsa, beyin önceden&#160;öğrendiği bilgi ile çok daha hızlı hareket eder. “Düşen cam nesne&#160;kırılır.” Bu bilgi statik yani sabit bir bilgidir. Değişmez. O yüzden&#160;cam kırıkları oluşmaması için kolun hemen bardağa yönelir. Bu&#160;bir reflekstir ve refleksler senin en iyi dostundur. İlk çağlardan beri&#160;refleksler sayesinde hayatta kaldık. Sen de günde 1-2 kez refleksler sayesinde hiç farkında olmadan ve hiç teşekkür etmeden kendini kurtarıyorsun. Kaç cep telefonu ile mesajlaşan duyarsız araç&#160;sürücüsü seni ıskaladı bilir misin? Seni kurtaran o. Beyin. Senin&#160;beynin. Başkasının beyni için sadece objesin. Ama senin beynin&#160;bu refleksleri sadece kol ve bacak kaslarında uygulamıyor. Ses çıkartırken de aynı durum. Birisi senin için tehdit oluşturunca, korkunca, şaşırınca hatta aşırı mutlu olunca hayvansal seslere yakın&#160;sesler çıkıyor ağzmdan. Ben gülmeye çalışıp kontrolsüzce kişneyen insanlar gördüm.</span></p>

  <p><span class="font3">Bu olay aslında kaliteli bir sohbette de aynen geçerli. Yani birileri ile konuşurken akıcı konuşmanı engelleyen dış etkiler olacaktır. Birisi sözünü kesecektir, ses yükselecektir, hatta sana hakaret edilebilir. Tüm bu durumlar için biraz mizahtan da destek alarak,&#160;dış etkenlerden sıyrılman lazım. Üstün zekân sana yardımcı olacak. Ama onu daha önceden bu durumlara hazırlaman gerekli.&#160;Bir hakaret duyduğunda kanma akacak olan adrenalini bastırman&#160;çok önemli. Seni rahatsız eden her şeye sakin yaklaşmalısın. “O ses&#160;yok, o söz söylenmedi, öyle bir insan yok.” Bunu başarabilirsen, o&#160;zaman akıcı konuşursun.</span></p>

  <p><span class="font3">Şimdi gelelim hoşsohbet olmaya. Hoşsohbet olmak nedense bizim toplumda “karşı tarafın duymak istediklerini” söyleme ola-rak anlaşılır. Sen de aynı şekilde, fikirlerini desteklemeyenlere çok&#160;bayılmazsım Onlar ile konuşmak zaman kaybı gibi gelebilir. Peki&#160;nasıl hoşsohbet olabiliriz? Şunlara dikkat ederek:</span></p>

  <p><span class="font3">• &#160;&#160;&#160;İnsanları yargılama, etiketleme ve onlarla değiştiremeyeceği&#160;şeyler hakkında boşuna konuşma. Örnek olarak, birisi bana saç&#160;ektirmem gerektiğini söylediğinde benim için dünyanın en sıkıcı&#160;insanı olarak görünüyor çünkü böyle bir isteğim yok ve onu da&#160;aslında hiç ilgilendirmiyor.</span></p>

  <p><span class="font3">• &#160;&#160;&#160;Emin olmadığın bilgileri verme. Şehir efsanelerini sanki ilk&#160;kez senden duyacakmış gibi anlatma. Sosyal medyadaki, ucuz ve&#160;kaynağı olmayan bilgileri “Kesin bilgi yayalım” havası ile sunma&#160;lütfen.</span></p>

  <p><span class="font3">• Basit şakalar ile gülücük hasat etmeye çalışma. Başkalarının internette zaten görmüş olabileceği şeyleri ısıtıp ısıtıp satma.</span></p>

  <p><span class="font3">• &#160;&#160;&#160;Dedikodu yapma. Fikir söyleme bahanesi altında bile bunu&#160;yapma.</span></p>

  <p><span class="font3">• “Emin değilim ama...” diye cümleye başlama. Değilsen zaten konuşma.</span></p>

  <p><span class="font3">• &#160;&#160;&#160;İnsanların gözlerine bak ve onlarla teması aralıklar ile koru.&#160;Gülümsemeye çabala. Çünkü beyindeki ayna nöronlar seni kopyalamak ister. Biri esneyince, esnemenin sebebi budur.</span></p>

  <p><span class="font3">• &#160;&#160;&#160;Hızlı değil, akıcı konuş. Tane tane konuş. Pilav gibi ol. Yapışkan, lapa gibi bir şeyi ağzına atmak ister misin? Peki aşırı sert&#160;ve yutması, hazmetmesi zor bir pilavı? İşte o taş gibi, pişmemiş&#160;pilav da, senin arkasını düşünmediğin ve öylesine konuştuğun boş&#160;sözlerdir.</span></p>

  <p><span class="font3">• &#160;&#160;&#160;Karşındakine soru sor. Fikrini söylemesine izin ver. Sonra&#160;sözünü kesmek istediğinde “Kesinlikle sana katılıyorum, aynen&#160;dediğin gibi...” benzeri kalıplar ile sözü geri al. Bunu birkaç kez&#160;yaptığında konuşma süresini öğrenerek terbiye olacaktır. Bilinçaltı</span></p>

  <p><span class="font3">diyecek ki, “Hıı demek ki beş cümle konuşunca güzel konuşuyorum, uzatmadan devam edelim sohbete."</span></p>

  <p><span class="font3">• Sakın telefon gibi bir dış uyarana dokunma. İnsanların zamanı anlamaları, senin sıkıldığını düşünmeleri büyük hata olur. Ben önemli konuşmalarda telefonu sessize ya da uçak moduna alınm.&#160;Çünkü titrediğinde o mesajın kimden geldiği aklına takılır.</span></p>

  <p><span class="font3">• &#160;&#160;&#160;Cümlelerini kesin bir ses tonu ile, belirgin konuşarak ve gülümseyerek bitir. Sırıtma lütfen, gülümsemek daha basittir.</span></p>

  <p><span class="font3">• &#160;&#160;&#160;O konuşurken onu dinle ya da dinliyormuş gibi yap. Gözlerinde kal lütfen.</span></p>

  <p><span class="font3">• &#160;&#160;&#160;Umutsuz, karamsar, nefret dolu konuşma. Motivasyon ile gaz&#160;vermeyi ve sahte vaatleri karıştırma.</span></p>

  <p><span class="font3">• &#160;&#160;&#160;Bir daha göreceğin bir insana sahte vaatte bulunma. İleriye&#160;atmak seni kurtarmaz.</span></p>

  <p><span class="font3">• &#160;&#160;&#160;Son tavsiyem, mümkün olduğunca kendin ol Yalan kötü bir&#160;sostur.</span></p>
</body>
</html>