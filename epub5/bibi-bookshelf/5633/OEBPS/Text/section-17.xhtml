<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Dipteyim Sondayım Depresyondayım</span></h2>

  <p><span class="font3">En dipte olduğunu sanıyorsan merak etme daha kötüsü de var. Daha kötüsünü yaşayanlar da var. Gerçi doğal olarak, bu seni teselli etmeyecek. Öncelikle durumunu bilmek lazım. Depresyondasın ve durumun hangisi?</span></p>

  <p><span class="font3">“Yaşıyorum ama sadece rutin bir yaşantı ve sıkılıyorum. Artık her şey aynı geliyor. İnsanlar aynı, sohbetler aynı, sahte gülümsemeler aynı, her şey aynı işte. Bana ilginç gelen şeyler, öte yandan toplumun çok da doğru bulmadığı şeyler...” diyorsan korkma, durumun kötü değil. Bu aslında günümüzde fastfood tarzı&#160;yaşamanın sonucu. Üzülme, neyse ki çözümü var... Toplumun&#160;yarısından fazlası senin ile aynı durumda. Yürüyen bir zombi&#160;toplumuz artık.</span></p>

  <p><span class="font3">Bu durumdaki çoğu insan için hafta, sadece üç günden oluşuyor. Hafta içi, cumartesi ve pazar. Bir yıl ise yaklaşık on altı gün. Tatil yaptığın on beş gün ve tatil yapabilmek için çalıştığın üç yüz&#160;elli günden ibaret. Gerçi ülkece bol bol tatil günü üretiyoruz, sanki&#160;çok yorulmuşuz gibi ama senin halin depresyon değil. Ruhunda&#160;tortu birikmiş. Çünkü ruhun hareket etmemiş. Ruhunun damarları tıkanık. Çare mi? Çok zor değil. Dört yeni insan ve dört yeni&#160;ortam... Hem de koca bir yılda sadece dört yeni insan bulman yeterli. Bu kadar. Tabii kalıcı insanlardan bahsediyoruz. Yani dört&#160;yeni dost edineceksin. Koca bir yılda, dört yeni insanı kalıcı olarak&#160;hayatına sokmak kulağa kolay gelse de, tanıştığın her on insandan&#160;sadece bir tanesi arkadaş ve bu on arkadaştan sadece bir tanesi&#160;dost olabiliyor. İşte burası işin zor tarafı. Hafif ve sözde depresyonundan kurtulmak istiyorsan, bir yılda dört yüz insan tanımalısın.&#160;Yani aslında günde bir yeni insan diyeyim.</span></p>

  <p><span class="font3">İnsanda küsurat biraz kanlı olur. İş açmayalım başına. Peki, günde bir insan tanımak için ne yapmalısın? Doğal yaşam ortamının dışına çıkacaksın. Hemen bir sonraki bölüm konfor alanı&#160;konusu. İşte onu oku ve lütfen konfor alanının dışına çık. Yeni insanları ancak yeni ortamlarda bulabiliriz.</span></p>

  <p><span class="font3">Ama durum yukarıdaki kadar basit olmayabilir de. Yemek, içmek, insan görmek, yaşamak... Hiçbiri senin için önemli değil&#160;ise, işte buna depresyon diyebiliriz. Ömründe böyle dönemler&#160;olacaktır. Bu dönemler on beş günü aşıyorsa, psikolog desteği&#160;almalısın. Daha uzun süren ağır sıkıntı ve yaşamdan soğuma&#160;durumu çok tehlikelidir. Bunu ani üzüntü ve yıkılma ile karıştırmamaksın.</span></p>

  <p><span class="font3">Çünkü en kötü durumda bile şöyle bir süreç işler. Yani kötü bir olay veya haber ile ilk karşılaştığındaki evreler şunlardır:</span></p>

  <p><span class="font3" style="font-weight:bold;">İlk 1 saat: </span><span class="font3">Ömründeki tüm sorumluluk, görev ve istekler askıya alınır. Panik durumu ortaya çıkar. Ruhun, ıslatılmış ama bir damla bile su çıkmayacak bir havlu kadar burulmuş ve sıkılmış&#160;bir hale gelir. İnsanları duymak, dinlemek, onlardan destek almak&#160;önemsizdir. Kendine kapanmak ve karantinaya girmek istersin.</span></p>

  <p><span class="font3">Bu evre, olayı ya da olanı inkâr sürecidir. İnkâr süreci 10 dakika ile 1 saat arası sürebilir.</span></p>

  <p><span class="font3" style="font-weight:bold;">İlk 1 gün: </span><span class="font3">İlk şoku ve inkâr evresini atlattıktan sonra öfke ve kızgınlık başlar. Artık yalnızlık ve karantina kalkar. Öfkenin,&#160;üzüntünün, nefretin bir şeye yansıması istenir. Birilerinin de buna&#160;tanık ya da kurban olması rahatlatıcı bir etki yaratır. Aslında bu&#160;evre depresyon öncesi son fazdır. Çünkü çaresiz olduğunu, çözüm&#160;olmadığını kabullenmeden önce (ki durum öyle değildir, çözüm&#160;vardır ama senin için yoktur) son bir savaş başlatırsın. Yakarsın,&#160;yıkarsın; önce çevrene, sonra kendine karşı özür dilemeni gerektirecek şeyler yaparsın.</span></p>

  <p><span class="font3" style="font-weight:bold;">Uykudan sonra: </span><span class="font3">Yani ertesi gün diyelim. Artık çevrende darbeyi emecek kişiler yoktur. Sorunun her ne ise, onunla baş başa-smdır. Tabii böyle olmak zorunda değil. Çünkü şiddet ya da taciz mağduru olup tüm bu evreleri kendi başına yaşamak zorunda kalan insanlar da var. Ne acı ki, yıllarca bir depresyonun içinde&#160;yaşadığını gösteren, dışarıya göre canlı ama içinde ölü insanların&#160;hikâyelerini duyuyoruz. îşte bu evre çöküştür. Tüm dış ilişkiler sıfıra iner ve sen kapanırsın.</span></p>

  <p><span class="font3">Tüm bu evrelerin sonunda bir gün, bir zaman sonra (ki bu süre kişiden kişiye çok değişir) bir umut bulacaksın. Ama istersen... Çünkü senin dünyaya karşı yaptığın şey, karanlık olsun diye&#160;perdeleri çekmek değildir, maalesef. Sen camlarına beton duvarlar&#160;örersin. Işık, ses, umut geçemez o duvarlarından. Yardım için uzanan elleri ısırırsın ya da kırarsın.</span></p>

  <p><span class="font3">Peki, sana önerilerim ne? Öncelikle kıçını kaldır lütfen. Çünkü evde yüz kez soluduğun atık oksijenini koklamak sana sadece daha da saçma düşünceler getirir. İnsanoğlu açık havada yürürken&#160;üç kat daha sağlıklı kararlar veriyor. Yani dışarı. Hadi, hadi dışarı.&#160;Kitabı da al dışarıda oku gerekirse. Sonrası mı? Senin hikâyeni bilmeyen birine ihtiyacımız var.</span></p>

  <p><span class="font3">Arkadaşlarını, dostlarını ve aileni yanında istemiyorsan, o zaman sana paralı arkadaş tutalım mı? Psikolog diyelim. Ha aslında filmlerdeki gibi bir barmenle de söyleşsen olur tabii ama Türkiye’de&#160;dayak yeriz. Sen eğer ki, “Psikoloğa gitmeyeyim, gidemem, param&#160;yok” gibi sebeplerden veya daha birçok sebepten kendince çözmek&#160;istiyorsan, o zaman sana önerilerime gelelim:</span></p>

  <p><span class="font3" style="font-weight:bold;">1. </span><span class="font3">Çevre değiştir. İnsanların sana dair birikmiş duygu ve önyargılarından kurtul. Mümkünse ortamını uzun süreli değiştir. Seni&#160;bunca yıldır çeşitli sıfatlar ile tanıyan insanlardan uzaklaş. Bak&#160;sadece seni sevmeyenlerden demiyorum, seni yanlış ve öylesine&#160;sevenlerden de uzaklaş lütfen.</span></p>

  <p><span class="font3">2. &#160;&#160;&#160;Kendine karşılıksız sevgiler bul. İstersen huzurevlerinde gönüllü çalış (ki benim için üç ay bile harika gelmişti), istersen sokaktan hayvan sahiplen, istersen kimsesiz çocuklar ile uğraş ama&#160; emin ol birilerine öylesine ve karşılık beklemeden haftada bir iki&#160;saat bile versen, karşılığı tebessüm ve huzur olacak.</span></p>

  <p><span class="font3">3. &#160;&#160;&#160;Hasar tespit yap ve tüm kırılanları at. Artık üzülmenin ve&#160;kayıplar için ah vah etmenin sana bir faydası yok. Ne yapalım yok&#160;işte. O yok, gitti. O senin eski şartların yok. Evet, keşke hayatta da&#160;bilgisayardaki gibi kaydetmek ve sonra geri yüklemek olsaydı ama&#160;yok!</span></p>

  <p><span class="font3">Ve son adım, son önerim, son diyeceğim. Son, çünkü ne dersem diyeyim sen zamanla alışacaksın kırılıp incinmeye. Ve yıkıldıkça,&#160;düştükçe ayağa kalkmayı öğreneceksin. Bir kez daha düşmeni bekleyecekler. Düşeceksin ve daha kötü günler de olacak. Ama kalk.&#160;Kendinden uzağa git. Olmamış gibi, ölmemiş gibi... Daha ölmedin&#160;ya, hâlâ bir umut var.</span></p>

  <p><span class="font3">Yürümeye başla. Sil gözyaşını ve yürümeye başla. Daha çok ağlarız ama çok da güleriz. Daha yolda neler bekliyor bir bilsen. 70 yıl, 7 dakika olduğunda bunların hiçbirinin anlamı kalmayacak.</span></p>
</body>
</html>