<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Hasar Tespit</span></h2>

  <p><span class="font3">Öncelikle bir ne haldeyiz bakalım. “Nelere sahibiz?” sorusundan çok “Neyimiz eksik?” diye soranlardansak bunu hallederiz dert etme. “Neden iPhone 20 değil de, üç yıl önce aldığım telefonu&#160;kullanıyorum?” diyorsan, onu da çözeriz. Mesele, sende ne eksik?&#160;Ne olmak istedik de olamadık? Sadece meslek olarak düşünme&#160;lütfen. İyi bir arkadaş, iyi bir sevgili, iyi bir eş, iyi bir anne veya&#160;baba... Uzar gider bu liste. Ya da şunu düşünelim. İnsanlar sana&#160;yeterince sevgi ve saygı gösteriyor mu? Evet? Hayır? Belki? Cevap&#160;belki ise hayırımsı bir belkidir zaten. Tırtık tırtık aldığın sevgiyi ya&#160;da saygıyı demiyorum. Ya da not defteri elinde şantaj ile ilgi merkezi olan öğretmen gibi yöneticiliği de... İlişkilerinde yalnız mısın?&#160;Dönüyor mu dünya sensiz de?</span></p>

  <p><span class="font3">Üzülme çaresi var. Ama önce seni öldürmemiz lazım. Hadi başlayalım, işimiz çok daha, seni gömeceğiz. Sonra yeni sen doğacak. Bu kitap bebek büyütme üzerine. Sen, 2.0 olan seni yani.</span></p>

  <p><span class="font3">Önce şu sorulara cevap rica etsem...</span></p>

  <p><span class="font3">Kendine ait ne kadar vaktin var? Bir gün içinde, bir haftada, bir yılda...</span></p>

  <p><span class="font3">Kaç dostun var? Dost ile arkadaş arası keskin bir ayrımın var mı? Dost sayın bir elin parmaklarını geçiyor mu? Cevabın evet ise,&#160;dostların sana bir iş kuracak parayı bir iki yıllığına borç verebilir&#160;mi? Haklısın, her şey para değil. Peki hasta olsan bir ay seninle&#160;aynı dört duvara tıkılırlar mı?</span></p>

  <p><span class="font3">Kendini ne kadar seviyorsun? Kendine saygın ne durumda?</span></p>

  <p><span class="font3">Sence insanlar senin neyini sevsin? Neyini sever?</span></p>

  <p><span class="font3">Ömrünün yarısına tanık olan kaç insan var ve bunlardan kaçı akraban değil?</span></p>

  <p><span class="font3">Unutmak istediğin kaç anı var? Peki kaç başarın var ki tanık olanın hayran olduğu?</span></p>

  <p><span class="font3">Kaç hayalin gerçekleşti? İstediğin bölüm, istediğin iş, istediğin insan... İstediğin zaman?</span></p>
</body>
</html>