<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Kendine Motivasyon</span></h2>

  <p><span class="font3">Aslında benden bunu bekliyorsun değil mi tüm kitap boyunca? Sana gaz verecek ve “Yaparsın, senin neyin eksik?" diyeceğim havalı motivasyon cümleleri bekliyorsun. Çok istiyorsan bir de&#160;müzik aç fona. Ooo tam bir self-motivasyon. özür dilerim yani&#160;psikolojik mastürbasyon. I ıh senin sadece “sen”in var. Motivasyon&#160;için ben elimden geleni anlatayım ama her düşüşte seni ayağa kaldıracak olan yine sen olacaksın.</span></p>

  <p><span class="font3">önce bir bakalım duruma. Başına kötü şeylerin gelmesi, insanların seni üzmesi, hayatın hep sana kötü olması, sevdiğinin seni sevmemesi, okulda veya işte çok çalışmana rağmen başarının sana layık görülmemesi... Evet sırası ile hepsine isyan et, hatta biraz da ağla.</span></p>

  <p><span class="font3">Peki hiç merak ettin mi, bu kitabı okuyabilecek kadar sağlıklı olman nasıl bir şans? Görme engelli olabilirsin ve okuyor da olabilirsin; onu kastetmiyorum. Ben bu kitabı okuyacak imkânın&#160;olmasından bahsediyorum. Çoğu insanın kitap umurunda değil&#160;ve cahiller, onu da demiyorum. Demek istediğim, nefes alıyorsun.&#160;Sence yoğun bakımda yatan o insanlar sana ibretlik hikâye olsun&#160;diye mi yaratıldı? Hani karşıdan gelirken halini görüp tahtaya vurduğun o insanlar var ya, hani gece 04.00’te devlet hastanesinde sürünen o insanlar var ya, hani artık tek umutlan senin çöpe attığın&#160;ekmek olan insanlar var ya... İşte onların hiçbir şeyi yokl Bazılarının inancı bile yok.</span></p>

  <p><span class="font3">Senin? Neyin var? Neyin yok? Neye ihtiyacın var? Senin muhtacım dediklerini, millet lüks olarak hayal ediyor. Öyle insanlar görüyorum ki, otobüste işe gidip geliyor diye ağlıyor. Bunu evinden çıkmak için hayal kurana sorsana. Haberin var mı, o insan&#160;sahilde yürümeye ne kadar zamandır hasret? Hani senin bu yoğunlukta vakit bulamadığın ve gidemediğin sahile. Cezaevlerine gittin mi hiç? Ben gittim. Seminer için ama gittim. Oradaki insanların gözlerindeki umutsuzluğu gördün mü? Hiç bilir misin, orada takvim yıllardan değil, saatlerden oluşur? Hiç bilir misin yürümenin bir duvar ile engellenebildiğini? Hiç bilir misin ki, seni iki üç&#160;ay görmeyen insanlar aslında sana daha dün ziyarete gelmiş gibi&#160;hissediyor. Sen ise insan bekliyorsun ki sana anılarını getirsinler.</span></p>

  <p><span class="font3">Çok kızgınım gençlere, sanki dünyadaki en büyük sorun aşk ve bir şeylere sahip olamamakmış gibi bu ikisi uğruna yıkıldıkları&#160;için. Ama sonra anlıyorum ki, onlara sınavda başarılı olmayı, başarı diye tanıtan cahil aileler ile “Sevgiyi bir gün hak edersin, acele&#160;etme” diye uzak hedefler koyan aileler, aynı cahillikteler. Bu çocuklar ve bu yürekler yarın mutlu olurum diye büyüyor. Ve yarın&#160;olduğunda; yirmi beş, otuz beş yaşlarına geldiklerinde kimisi aşkı&#160;buluyor, kimisi kariyeri ama kimisi de yalanları buluyor. Ailelerinin vaat ettiği o gül bahçeleri, aslında çorak topraklar. Gerçek bir&#160;güzellik görebilmek için daha çok yürümeleri gerekiyor.</span></p>

  <p><span class="font3">İşte bu gençlerden biri olduğun için sana da çok kızgınım. Kimlikte yazan yaşın beni bağlamıyor. 55 yaşındaki sen var ya, sen&#160;bile gençsin. Hep 20 yaşındasın aslında. 20 yaşındayken ruhuna&#160;dolan aşk değil mi hep cetvelin? En güzel anıların 20’li yaşlarda&#160;değil miydi? Tüm ömrünü, ergenliğinin o ilk heyecanları, ilk mutlulukları için yaşamadın mı?</span></p>

  <p><span class="font3">Biz de bugün seninle oturduk ne kadar mutsuz ve umutsuz olduğunu mu konuşacağız? Niye kardeşim, niye? Niye? Terk mi&#160;edildin? Paran mı yok? Hasta mısın? Cevabın her ne ise, çözümü&#160;kendine acıyarak ahmak ahmak oturmak ile bulamayacaksın. Gebereceksen bile git yaşa, öyle öl. Çözümsüzsen, çözüm sen ol. İki&#160;gül, iki güldür. Sadece düşünerek hangi derdini çözdün bugüne&#160;kadar?</span></p>

  <p><span class="font3">İki ihtimal var. Belki dert ettiğin şey her ne ise, çözümü yok. E zaten o zaman kendini üzerek beklesen de alacağın sonuç yine bu.&#160;Ya da çözüm var ama senin gücün yetmiyor. O zaman bekleyeceksin. Bari beklerken müzik dinle.</span></p>

  <p><span class="font3">Ha çözüm olmasına rağmen sen “Gücüm yok" diyorsan, o zaman kapat çeneni, sürünmeye devam et. Ağla. İsyan et Kadere, adalete söv. Sırf sen uçamıyorsun diye kuşlardan nefret et. Gün&#160;sonunda yatağa, ömrünün sonunda pamuğa kavuşacaksın, 4,5&#160;milyar yıl dünyanın yaşı. Bu süre içinde senin 70 senelik sidikli&#160;yaşamını, 70 gün sonra kimse hatırlamaz. Eee kaçı gitti ömrünün?&#160;Kaçı kaldı ve kaçı garanti?</span></p>

  <p><span class="font3">Hadi paşam. Yüzün gülmese de ziyanı yok, tak bir maske, dışarı çıkıyoruz. İnsanlar görsün, nasıl gülünür. Ha diyeceksin ki: "Kimsem yok.” Gel be kardeşim, bulacağız işte. Bir yerde binleri&#160;bir şeyler yapıyor. Her şey bir selam ile başlar. Bulalım işte Hem&#160;eskileri de kurcalarız. Hâlâ ölmeyen birileri vardır. Ha kulaklıldan&#160;al yanına, müzik de dinleriz.</span></p>

  <p><span class="font3">Düne çare yok ama yarına çok var.</span></p>
</body>
</html>