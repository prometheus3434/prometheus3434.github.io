<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <div>
</div>

  <h2><span class="font3" style="font-weight:bold;">En Kötü Günün</span></h2>

  <p><span class="font3">Canın mı sıkkın? Olmadı mı, olmuyor mu? Hangisi, bilemem. Üzüntün yaptığın bir şeye mi, yoksa yapamayacağına mı? Ama bir&#160;iyi, bir de kötü haberim var. Senden seçmeni istesem önce kötüyü&#160;isteyeceksin, insan sever çünkü önce bedel ödemeyi.</span></p>

  <p><span class="font3">Önce kötü haber: Kimse gelmeyecek! Seni toplamaya kimse gelmeyecek. Evet birileri çabalayacak ama neticede bu senin derdin üzgünüm. Gelenler zaten kopyala-yapıştır, faydasız şeyler&#160;söyleyecekler. Ama yalnızsın. İnsanlar acıya dayanıklı olması için&#160;gelişti yüzyıllardır. Fiziki acıya, soğuk havaya, kısmen de kötü davranışlara. Ama tarihin hiçbir döneminde insan, ani kötü gelişmelere karşı güçlü olamadı.</span></p>

  <p><span class="font3">Sen... Et ve kemikten biraz fazlası olan sen... Ruhu üzgün, beyni yorgun, üzülmekten kramp geçirmiş duyguların ile sen... Sana sadece zaman fayda edebilir. Ha dürüst olayım, sihirli bir gelişme olmayacak muhtemelen. Bir mucize hakkım olsa ve onu şimdi&#160;kullansam diyorsun, biliyorum. Ondan bir tane var tüm ömründe&#160;ve hiç istemediğinde olacak sadece.</span></p>

  <p><span class="font3">Gelelim iyi habere. Yeterince karardın zaten. Yoksa yazarım bak daha uzun uzun.</span></p>

  <p><span class="font3">İyi haber şu: Sen varsın. Senin, “sen’in var. Yalnız değilsin, sen varsın. Dur dur, sövme hemen bana. Bu muydu deme içinden.&#160;Evet bu. Şimdi önünde kendine sarılman ve sahip çıkman gereken&#160;48 saat var. İstersen uyu, istersen çık dolaş ama 48 saatte her şey sakinleşecek. Şu anki kötü hissetme düzeyin 10 üzerinden 10 ise, 24&#160;saat sonra 7 olacak, 48 saat sonra ise 2-3. Tamam belki tamamen&#160;geçmeyecek ama en azından beyin ve kalp tekrar çalışacak.</span></p>

  <p><span class="font3">Kimse sana mucize veremez üzgünüm ama en azından sen kendine geldiğinde ve hasar tespit yaptıktan sonra bir şeyleri değiştirmeye, yenilemeye, geliştirmeye, temizlemeye, enkaz kaldır maya, yeniden umutlanmaya başlayabiliriz.</span></p>

  <p><span class="font3">Sakin ol ve usulca o umutsuzluğu yere bırak. Kapat gözlerini re unut şimdilik seni.</span></p>

  <h2 id="sigil_toc_id_59"><span class="font3" style="font-weight:bold;">Gereksiz İnsanlardan ve İlişkilerden Kurtulmak</span></h2>

  <p><span class="font3">Bak baştan söyleyeyim, sana zararı olan insanlardan öyle kolayca kurtulamazsın. Onların senden gitmesi gerekir. Bıktırman bile gerekebilir. Bazılarından ise sifonu çekerek kurtulman lazım.</span></p>

  <p><span class="font3">Çünkü onlar senin enerji ve yaşam isteği vampirlerin. Bazıları kene gibidir. Zaman ile kanını emer ve senin ölmeni istemez. Hep onu besleyecek kadar hayatta kal ister.</span></p>

  <p><span class="font3">İnsanlara sorumluluk yüklersen, keyif aldıkları şeyden bile kaçarlar. Şimdi dilersen şu gereksiz insanları bir sınıflandıralım mı’</span></p>

  <p><span class="font3">Sen de düşün bir yandan bakalım sende kimler var?</span></p>

  <p><span class="font3" style="font-weight:bold;">İstemezükçüler</span><span class="font3">: Osmanlının çökmesine sebep olan tiplerdir bunlar. Ne yenilik çıksa, hemen “İstemezük!” derlermiş. Devletin&#160;yüksek makamlarına çöktükleri için de, maalesef koca imparatorluğu çürütmüşler. Tanıdık geldi mi? “İcat çıkartma, ne gerek var?...”&#160;diyen ve daha sen fikrini söylemeden otomatik itiraz eden kişilere ihtiyacımız yok. Hemen hayatından atamazsın ama yüzlerine “He he” de, sen bildiğini oku lütfen, tamamen kurtulana kadar.</span></p>

  <p><span class="font3" style="font-weight:bold;">Boş tavsiyeciler, sahte rol modeller:</span><span class="font3"> Bunların her konuda fikri vardır. Ailenin işe yaramaz enişteleridir genelde. Kendi başarısı ya hiç yoktur ya da saçma sapan bir alanda başarılıdır. O da 10&#160;sene önce falan... Ama sen ya da aileden birisi bir işe girişsin, hemen karışır. Tecrübe ve anıları ile ziv ziv ziv söylenir. Onda tanıdık da bitmez. Her olayın en ilginci de onun başına gelmiştir. En güzel aksiyonlarda mutlaka o bulunmuştur. Uçan kuşun ona teşekkür&#160;borcu vardır.</span></p>

  <p><span class="font3" style="font-weight:bold;">Kötümserler</span><span class="font3">: Bunlar her cinsten çıkarlar. Aileden çıkar, akrabalardan çıkar, arkadaşlardan çıkar... Bazı türleri, el âlem denilen bir görünmez topluluktan korkar. Her zaman ağızlarında sakız&#160;olan bazı laflar vardır:</span></p>

  <p><span class="font3">"Bizi el âleme rezil etme, maskara etme!”</span></p>

  <p><span class="font3">“Hem sonra el âlem ne der?!”</span></p>

  <p><span class="font3">“E millet aptal mı, onlar yapardı! Bir akıllı sensin!”</span></p>

  <p><span class="font3">“El âlemin ağzı torba değil ki büzesin!”</span></p>

  <p><span class="font3">Sen ne zaman bir şeye cesaret etsen, hevesini onlar kırar. Hep başkalarının küçük başarılarını sana örnek sunarlar:</span></p>

  <p><span class="font3">“Bak Selma teyzenin kızına avukat olacak, kız NASA’yı kazandı"</span></p>

  <p><span class="font3">Böyle gereksiz, yarısı doğru, yarısı sallama bilgiler sunar. İtiraz edemezsin asla, “Anne NASA öyle bir yer değil” diyemezsin. Senin&#160;de illa ki Selma teyzenin çocukları gibi garanti bir hayatın olmalıdır. Selma teyzenin pedagojik başarısını sorgulayan yoktur.</span></p>

  <p><span class="font3" style="font-weight:bold;">Yancılar</span><span class="font3">: Bunlar, sen ne zaman bir fayda üretsen ortaya çıkarlar. Kurtlar avlandığı zaman ortalıkta gezinen çakallar gibilerdir. Sen üretirsin, onlar sebeplenirler. Nerede sorumluluk varsa oradan&#160;kaçarlar. Asla kötü gününde veya bir derdinde onları göremezsin.&#160;Bunlar kopya bile hazırlamaz. Kopyası olandan otlanırlar. Çünkü&#160;hem hazırlamak hem de yakalanma riski onlar için çok fazladır.&#160;Güzel kızın, yakışıklı erkeğin, zengin olanın yanındadırlar. Hep otlanır. Hep kırıntılar ile beslenir. Dikkat çekmeden radann altında&#160;yaşarlar. Onları kedi-köpek besler gibi beslersin farkında olmadan.&#160;Ve bir gün tam ihtiyacın olduğunda uygun fiyata satarlar seni</span></p>

  <p><span class="font3" style="font-weight:bold;">Borçtan yaşayangiller</span><span class="font3">: Her şeyinden borç ister. Zamanından, parandan, arkadaşlarından... Kendisi bir tane insan tanımaz ama&#160;seni kefil edip her belaya bulaşır. İnsanlar seni tanıdığı için onu&#160;insan yerine koyarlar. Yancılardan farkları ise, daha acımasız olmalarıdır. ödemeyecekleri borçlar alırlar. Bir yana senden otlanır.</span></p>

  <p><span class="font3">Ama yetişkin bir “borçtan yaşayan vampiri” seni ölene kadar sömürebilir. Onlar ile ev arkadaşı olmak, ölümün demosudur.</span></p>

  <p><span class="font3" style="font-weight:bold;">Yalan dünya insanları</span><span class="font3">: Doğruyu bilmezler. Sadece yalan söylerler. Üstelik yalanını kapatan yalanı da söylerler. Hastalık gibidirler. Kendi yalanlarına başkalarını da, seni de çekerler. Nadiren doğru söyledikleri için artık bünyeleri alışmıştır. Ağızlarından&#160;çıkanı çok ayırt edemezsin. O kadar geç anlarsın ki onların gerçek yüzünü, maalesef yalanlarına seni de bir yerden katmışlardır&#160;çoktan.</span></p>

  <p><span class="font3" style="font-weight:bold;">Çukurcular</span><span class="font3">: Genelde onları arkadaş sanırsın. Senin gelişmenden nefret ederler. Onlar ile aynı çukurda sürün isterler. Ama bir üst çukura çıkacak olursan, anında planlarını yavaşlatırlar. Yengeç&#160;mantalitesi konusunda değindim bunlara özellikle.</span></p>

  <p><span class="font3">Daha çok benzer zararlılar var. Ama lütfen bunların farkına vardıkça, sök at bahçenden.</span></p>

  <h2 id="sigil_toc_id_60"><span class="font3" style="font-weight:bold;">Bir Hobi Bulmak</span></h2>

  <p><span class="font3">Günümüz dünyasında yediden yetmişe, hepimiz yoğun bir koşuşturma ve durmak bilmeyen bir hareket içerisindeyiz. Sürekli bir yerlere yetişme telaşı, iş rutini, toplantılar, sınav telaşı, ailevi&#160;veya maddi sıkıntılar, ikili ilişkilerimizde yaşadığımız can sıkıcı&#160;durumlar, doğal yaşamdan kopuşlarımız... Dört duvar arasında,&#160;gri bir dünyada var olma çabasındayken hepimiz zaman zaman&#160;durup nefes alma ihtiyacı hissediyoruz.</span></p>

  <p><span class="font3">Çevremizde birçok kişinin hayalidir, vakti geldiğinde şehir hayatından uzaklaşmak, küçük bir kasabaya yerleşmek, sahil kenarında ufak bir evde yaşamak.. Varsa köyüne dönüp toprak, bahçe ve birkaç hayvan ile ilgilenmek... Kısacası insanlardan, sıkıntılardan, savaşmaktan, stresten “kaçmak” istiyoruz.</span></p>

  <p><span class="font3">Bazılarımız bunu başarabilirken, bazılarımız bir ömür bu döngüye maruz kalmaya devam eder, bazılarımız ise bu hayatın&#160;stresini kabullenip çıkış yolu olmadığına, zihnini rahatlatabilecek&#160;herhangi bir çözüm yolunun imkânsızlığına inanır. Evet, bu koşuşturmayı yok edemeyiz; ailemizi, sevdiklerimizi bırakıp uçsuz&#160;bucaksız yerlere bir anda yerleşemeyiz. Çünkü sorumlu olduğumuz kimseler, çalışmak zorunda olduğumuz bir iş ve maddi olanaklara duyduğumuz ihtiyaç söz konusudur.</span></p>

  <p><span class="font3">içinden çıkamadığımız, kaçamadığımız bu monotonluğu, yoğun stresi olduğu gibi kabullenmek mi gerekir yoksa kendimize bizi iyi hissettirecek keyifli anlar mı yaratmak gerekir? Ne yazık ki&#160;çoğumuz sisteme yenik düşüyor, kabulleniyor ve kendimiz ile baş&#160;başa kalmayı unutuyoruz. Birçoğumuz akşam işten eve geldiğinde yemek yiyor ve genellikle televizyonun karşısında uyukluyor.&#160;Ama sabah uyandığımızda içimizdeki o sıkıntıların, çözemediğimiz problemlerin, yaşadığımız çatışmaların etkisini ilk andaki gibi hissediyoruz. Sanki hiç dinlenmemişiz, hiç gece olmamış ve hiç uyuyamamışız gibi... Bu durumda ise "bitmeyen gün sendromu’&#160;yaşıyoruz.</span></p>

  <p><span class="font3">Yoğun stres altında olmak duygusal sağlığımızı olumsuz yönde etkilediği gibi, fiziksel olarak da vücudumuzun tepki vermesine&#160;sebep oluyor. Solunum sıkıntısı, bağışıklık problemleri, obezite,&#160;kas ağrıları, kalp-damar hastalıkları gibi... Kısacası fazla ve kontrol&#160;edilemeyen stresin günlük yaşantımıza etkisi çok büyük.</span></p>

  <p><span class="font3">Rutin düzenimizde stresten uzak duramadığımız bir gerçek. Bu sebeple, o bizi yönetmeden biz onu yönetmeyi öğrenmeliyiz&#160;Yalnız bir parça stresin bizi motive edici, güdüleyici olduğunu da&#160;unutmayalım. Amacımız onu yok etmek değil, kontrol altına alıp&#160;sağlığımızı olumsuz yönde etkilemesine izin vermemek. Peki ne&#160;yapmalıyız?</span></p>

  <p><span class="font3">Eğer kargaşanın tam ortasındaysan ve nefes alacak bir vakit bulamıyorsan, tatil günlerini kanepede elinde telefon veya tablet&#160;ile geçirmeye ayırıyorsan, bunun sonucunda yeni haftaya aynı yorgunluk ve stres ile başlıyorsan hayatında bir şeyleri değiştirmenin,&#160;hayatına renk katmanın vakti gelmiş demektir. Bu rengin adı da&#160;“hobi".</span></p>

  <p><span class="font3">Hobi, boş kalan zamanlarında, zorunlu işlerinin dışında, gönüllü olarak zaman ayırdığın, seni geliştiren, rahatlatan uğraşlardır. İster kendinle baş başayken, istersen sosyal bir ortamın içinde severek yaptığın işlerdir. Kendini en iyi ifade etmenin, gizli yeteneklerini keşfetmenin, varoluşumuzdan gelen üretme ve yaratıcılık güdümüzü besleyebilmenin bir yoludur hobi.</span></p>

  <p><span class="font3">Kendini kimi zaman işyerinde, kimi zaman yakın çevrende yıkıcı tartışmalar, can sıkıcı durumlar içerisinde buluyor; öfkeni&#160;kontrol etmek, sözlerini yutmak zorunda kalıyor, kısacası duygularını ifade edemediğin anlara maruz kalıyorsun. Bir kaçış ve rahatlama noktan olmadığı için duygularını dışarı yansıtamıyor, negatif enerjini boşaltamıyorsun. Bu anlarda hobine sarılmak, içine&#160;atmış olduklarını dışa vurman için harika bir fırsat olabilir. Hobi,</span></p>

  <p><span class="font3">gün içerisinde yaşadığın stresi kısa bir süre de olsa yok edip tek bir şeye odaklanmanı, anı yaşayıp keyif almanı, endişe ve kaygılan&#160;azaltmanı sağlar. Kaygı ve endişelerden uzak kaldıkça soruna eskisi gibi bakmayıp daha ılıman ve yapıcı yaklaşacak, sorun çözme&#160;noktasında daha verimli düşündüğünü göreceksin.</span></p>

  <p><span class="font3">Araştırmalar gösteriyor ki hobileri olan insanlar, iş hayatlarında; hobisi olmayan çalışanlara göre daha tutkulu, problemlere karşı yaratıcı çözümler üreten, daha pozitif ve başarılı oluyorlar.&#160;Bu da kişisel motivasyonunu artırdığı gibi, özgüvenine de olumlu&#160;etkiler katıyor.</span></p>

  <p><span class="font3">Fiziksel olarak aktif yapılan hobiler (örneğin; spor, yürüyüş, dans kursu, paintball vb.) vücudun endorfin salgılamasına sebep olacağı için ruh halinde de olumlu değişimleri hissedecek,&#160;zihinsel yeteneklerinin arttığını göreceksin. Ayrıca sosyal çeneni&#160;genişleterek yeni arkadaşlıklar da edinebilir, iletişim becerilerini&#160;destekleyebilirsin.</span></p>

  <p><span class="font3">Zihinsel yeti ve beceri gerektiren hobiler; yeni bir dil öğrenme, satranç, enstrüman çalmak, çizim yapmak, yeni yemek tarifleri&#160;keşfetmek, örgü-takı ile uğraşmak, bahçe işleri yapmak, ahşap işi&#160;yapmak, kısa film çekmek, rölyef sanatı ile uğraşmak, amatör bir&#160;biçimde astronomi ile ilgilenmek, fotoğrafçılık ve buna benzer onlarca hobi arasından ilgi ve yeteneklerine göre en uygun ve sürdürülebilir olanını keşfetmek sana kalmış.</span></p>

  <p><span class="font3">Türkiye’de hobi kültürü ne yazık ki yeterli düzeyde değil. Bunun en büyük sebebi, Türk insanının boş vaktini en çok televizyon başında geçirmesi. Sanal dünyanın hayatımızdaki büyüleyici etkisini de göz önünde bulundurursak hobilere zaman ayırmak gün&#160;geçtikçe zorlaşıyor. Fakat son zamanlarda ülkemizde dans, spor ve&#160;fotoğrafçılık kurslarının rağbet gördüğünü söyleyebiliriz.</span></p>

  <p><span class="font3">Peki diğer ülkelerde popüler hobiler neler? örneğin İngiltere’de futbol ve aşçılık; Hollanda’da bisiklet, bahçecilik, marangozluk; Fransa’da “petanque” denilen açık alanda oynanan bowling;&#160;İtalya’da motor sporları, şarap yapıntı ve tadımı; Hindistanda takı</span></p>

  <p><span class="font3">tasarımı, “poi” denilen alevli performans sanatı, mum yapımı; Çin’de kaligrafi, origami, tai chi; Japonya’da “shuuji” adı verilen&#160;geleneksel kaligrafi, “ikebana” denilen çiçek aranjmanı; Rusya’da&#160;dantel, kanaviçe, örgü yapımı başta gelen hobiler arasındadır.</span></p>

  <p><span class="font3">Hobi meselesi mühim konudur. Ruhunu dinlendirir. Ama hobiyi illa ki pul biriktirmek, ahşap boyamak sanma lütfen. Müzik aleti çalmak da değildir sadece. Hele ki Playstation oynamak hiç değildir.</span></p>

  <p><span class="font3">Bazı kriterleri vardır öncelikle;</span></p>

  <p><span class="font3">1. Hobin, yalnız yapılan bir şey olmayacak. Üzerine sohbet&#160;edebileceğin, insanlar ile birlikte yapılan bir hobin olmalı. Fotoğrafçılık mesela. Grup halinde gezerek kuş resmi çeken bir ekip ile&#160;tanışmıştım. Hem fotoğraf çekiyorlar, hem sürekli açık havadalar,&#160;hem yürüyorlar, hem farklı illeri görüyorlar, hem genel kültür olarak kuş türlerini öğreniyorlar... Daha ne olsun?</span></p>

  <p><span class="font3">2. &#160;&#160;&#160;Kapalı mekânda olmaması iyidir. Hiç hareket etmeden 2-4&#160;kişi Playstation oynamak bu yüzden hobi değil.</span></p>

  <p><span class="font3">3. &#160;&#160;&#160;Kitap okumak, yürümek, koşmak, yüzmek gibi şeyler hobi&#160;değildir. Yaşam alışkanlığıdır.</span></p>

  <p><span class="font3">4. &#160;&#160;&#160;Düzenli yapabildiğin bir şey olmalıdır. Yılda 3 kez dağa tırmandın diye “Hobim, dağcılık” demek biraz komik olur.</span></p>

  <p><span class="font3">5. &#160;&#160;&#160;Gitar çalmak hobi değildir. Bir grup içinde çalmak veya dışarıda insanlara çalmak hobidir.</span></p>

  <p><span class="font3">6. &#160;&#160;&#160;Hobi başına iş açmamalı. Yani zorunlu olmamalısın. Evcil&#160;hayvan beslemek de hobi değil bu yüzden. Çünkü yapamayacağını&#160;anlayınca resim yapmayı bırakırsın ve boyalarını dolaba kaldırırsın. Evcil hayvan öyle mi? Bir canın sorumluluğunu alıp sonra yapamadın diye sokağa atmak gaddarlıktır.</span></p>

  <p><span class="font3">7. &#160;&#160;&#160;Hobin zamanla tutkuya dönüşsün ama takıntı olmasın. Sonra odalar dolusu gazoz kapağı biriktiren adama dönüşme.</span></p>

  <p><span class="font3">8. &#160;&#160;&#160;Yarım bırakılacak kadar uzun süren şeye de hobi diyemeyiz.&#160;Zaten yabancı dil öğrenmek de hobi değil, genel kültür ve kişisel&#160;gelişimdir.</span></p>

  <p><span class="font3">9. Üretkenlik içerirse enfestir, örneğin numaralı yerleri boyadığın kitaplardansa, kafana göre resim yaptığın bir tuval daha mantıklıdır.</span></p>

  <p><span class="font3">Hobi kültürü küçük yaşlarda kazandırılması gereken en önemli alışkanlıklardan biridir aslında. Tatil geldiğinde kontrolsüz ve bilinçsizce bilgisayar oyunlarına sarılan çocukların, ileride stres&#160;anlarını öfke ve saldırganlık ile dışa vuran, ruhsal sağlığını korumakta zorluk çeken, yoğun baskı altında depresif davranışlar gösteren birer birey olma yolunda gitmeleri muhtemeldir. Bu da iş ve&#160;ikili ilişkilerinde başarısızlık, akabinde ise özgüven eksikliği yaratacaktır. Bir şeyler değişene kadar döngü kendini tekrar edecektir.</span></p>

  <p><span class="font3">Başarılı bir insan olabilmek için akıl, ruh ve beden sağlığımızı dengede tutmamız gerekmektedir. Dünya çapulda başardı insanlann kendilerini rahatlatmak için iş dışında edindiği hobilerden&#160;bazıları: Richard Bransonın satranç tutkusu, Jack Dorsey’in doğa&#160;yürüyüşleri, Bili Gates’in briç ve tenis tutkusu, Warren Buffet’in&#160;ukulele çalması gibi...</span></p>

  <p><span class="font3">Yaşadığımız müddetçe sahip olduğumuz en büyük semtin “kendimiz” olduğunu bilmeli ve varlığımızın değerinin bilincine&#160;varmalıyız. Stresin en büyük düşmanı, kişinin içsel motivasyonu&#160;ve huzurudur.</span></p>

  <p><span class="font3">Kendi kaçış planını hazırlamaya, başardı insanların izinden gitmeye var mısın? Bugün seni sen yapan yeteneklerini bir kâğıda&#160;yaz, neleri yapmaktan keyif aldığını, nelere vakit ayırmaktan hoşlandığını ve neyi sürdürebileceğini bir düşün. Bugün monoton,&#160;stresli ve keyifsiz hissettiren hayatına bir renk katmanın tam sırası.&#160;Kalk ve değişimi başlat!</span></p>
</body>
</html>