<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">ilişkiler</span></h2>

  <p><span class="font3">İlişki nedir? Aslında duygu alışverişidir. Bazen çıkar amaçlıdır, bazen yatırım amaçlıdır, bazen kısa sürelidir, bazen ise hiç yüz yüze görüşmeden başlar ve biter. İlişkilerin merkezleri önemlidir.&#160;Para, ortak fayda, güzellik, mutluluk gibi gerçekçi sebepler varsa&#160;ilişkinin sınırları belirlenebilir. Yani en azından bir kişi mutlu olacaktır. İşte soru tam da bu: O bir kişi kim olacak? Sen mi? İlginçtir&#160;ki birçok ilişkide bir süre sonra çiftler karşı taraf mutlu olsun diye o ilişkiyi sürdürürler ya da süründürürler. Kimisi ise ayrıldıktan sonra yapacak daha iyi bir şeyi yok diye alıştıklarına sarılır. Aynı&#160;yalnızlığın içinde ölümüne devam eden yaşamlar paylaşılır.</span></p>

  <p><span class="font3">Peki ilişkilerde bencillik ya da bizcillik ne kadar olmalı? İlişki içinde bencillik gereklidir. Ama bir saniye, bencillik kötü bir şey&#160;değil miydi? I ıh aslında gereklidir. 3+1 ilişkinizin içinde sana ait&#160;bir oda gibi düşün. Her ilişki 1+0 başlar. Tabii bunu sevgi tabanlı&#160;ya da sevgi amaçlı olanlar için diyorum. Başlangıçta iç içe olmak,&#160;temas etmek, aynı oksijeni almak vermek sorun değildir. Zaman&#160;ile karşılıklı birbirini tanıma arttıkça, farkındalık başlar. Ya “Yok&#160;artık, biz ruh eşiyiz!” moduna geçilir ya da “Ya aslında çok da şey&#160;yapmamak lazım...” denir. Tabii bunun cinsellik ile bir ilişkisi var&#160;mıdır, tartışılır. Ama şurası kalın bir gerçektir ki ilişkiyi başlatmak&#160;değil yaşatmak meseledir. Tabii iki tarafın da amacının bu olduğunu varsayıyoruz. Bir de şu var ki bir ilişkiyi besleyen ve yaşatan şey,&#160;sanıldığı gibi ortak ilgi alanları değildir.</span></p>
</body>
</html>