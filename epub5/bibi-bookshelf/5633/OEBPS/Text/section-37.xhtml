<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Duygusal Körlük</span></h2>

  <p><span class="font3">İlk başta çok içten birisiydin. Çocukluk dönemini diyorum. Hatta duygularını öylece gösterirdin. Kızdın mı anlaşılırdı, ağlamak istediğinde kimse ayıplamazdı. Ama büyüdün. Şimdi&#160;duygularının dışarıya yansıması çok az. Çoğunu içinde yok ediyorsun. Sahi en son ne zaman ağladın? En son kime dürüstçe&#160;onu sevmediğini söyledin? Ya da sevdiğin birine, onu ne kadar&#160;sevdiğini?</span></p>

  <p><span class="font3">Sen körsün. Duygusal kör... Nedir, açıklayayım. Duyguları anlayamama belirtileri ile ortaya çıkan duruma “duygusal körlük” diyoruz. Üzülme hemen, bu belirli bir oranda ve biraz da dönemlere bağlı olarak hepimizde baş gösteren bir durum. Hele ki şehirlerde&#160;yaşıyorsan, garanti. îki şekilde çıkıyor ortaya:</span></p>

  <p><span class="font3">• &#160;&#160;&#160;Kendi duygularının farkında </span><span class="font3">olmama</span></p>

  <p><span class="font3">• &#160;&#160;&#160;Karşındakinin duygularının farkında </span><span class="font3">olmama</span></p>

  <p><span class="font3">Her iki durumda da farkında olup umursamamak da var aslında. Bunun adına istersen asosyalleşme de, istersen duygusuz-laşma, istersen soyutlanma... Bir şekilde “onlar ve sen” olarak, bir ikilik çıkıyor ortaya. Onların sevinmesi bizi ilgilendirmiyor, bizim&#160;acımızı da onlar umursamıyor.</span></p>

  <p><span class="font3">“Aleksi” sözcüğü, Yunancada “okuyamamak” anlamına gelir, “aleksitimi” terimi ise duyguları okuyamamak anlamında kullanılır. Bu aslında büyük bir sorundur. Sevgilin senden sıkılır ama sen&#160;bunu anlayamazsın. Okulda ya da işte senden hoşlananı da, sana&#160;düşman olanı da tüm sinyallere rağmen göremezsin.</span></p>

  <p><span class="font3">Işıklarda cam silen çocuklara üzülmen ya da üzülmemen meselesi değil bu. Ötesindeyiz. Gel bir bakalım mı içinde ne var? Şunları diyor musun arada bir:</span></p>

  <p><span class="font3">• &#160;&#160;&#160;“Ya aslında çok da bilmiyorum ne istediğimi. Yaşıyoruz işte&#160;bir şekilde.”</span></p>

  <p><span class="font3">• &#160;&#160;&#160;“Tam olarak anlatamam ki nasıl bir his.”&#160;&#160;&#160;&#160;</span></p>

  <p><span class="font3">• &#160;&#160;&#160;“Sana olan duygularımı anlatmak için uygun kelimeleri bulamıyorum.”</span></p>

  <p><span class="font3">• &#160;&#160;&#160;“Ben derdimi en yakın arkadaşıma bile anlatmaya uğraşmıyorum.”</span></p>

  <p><span class="font3">• &#160;&#160;&#160;“Konuşsam ne değişecek?”</span></p>

  <p><span class="font3">Bunlar senin duygusal körlük bahanelerin. Bir başka test yapalım. Diyelim ki, bir kafede oturuyorsun. Yan masada bir çift tartışıyor. Kulakların da açılıyor tabii biraz. Kadın diyor ki:</span></p>

  <p><span class="font3">“Ya bak beni sevmeni anlıyorum. Ben de seni çok seviyorum. Ama yeni bir yaşamı görmek istiyorum. Yurtdışında iki yıl çalışmak bana da iyi gelecek.”</span></p>

  <p><span class="font3">Erkek kalabalık içinde utanmadan gözleri dolu dolu cevaplıyor:</span></p>

  <p><span class="font3">“Ben dört yıldır seni dünyamın merkezine koydum. Bilmiyorum ki sensiz yaşamak nedir... Lütfen gitme. Çok seviyorum, âşığım. Ben sana muhtacım.”</span></p>

  <p><span class="font3">Kadının yüzünde hüzün, boşlukta cevap arıyor ki hem sevgilisi kırılmasın hem de İtalya’daki kariyeri yok olmasın. Dudaklarından&#160;sadece şu çıkıyor:</span></p>

  <p><span class="font3">“Üzgünüm hem de çok üzgünüm. Keşke ayrılık sevgimizin bitmesinden olsaydı. Keşke aşkımız tükenseydi. Ama lütfen anla&#160;beni, gitmeliyim ki kendimi bulayım. Hem bakarsın hemen kovarlar, gelirim sana. Aşkım uçağa yetişmeyiyim. Seni çok seviyorum.&#160;Hem biliyorsun, hiç kopmayız ki...”</span></p>

  <p><span class="font3">Bu yalana sen de inanmıyorsun. Çünkü kopacaklar. Sen çayını içerken kadın masaya birkaç kelime daha bırakıp valizini çeke çeke taksiye binip gidiyor. Taksi giderken, kızın son bakışını görüyorsun. Kalbi parçalanan ve aslında çok âşık olan bir kadın gidiyor </span><span class="font1">o </span><span class="font3">takside. Masada dört yıllık bir cinayet ile boşluğa dalmış ağlayan&#160;bir erkek duruyor.</span></p>

  <p><span class="font3">Evet, şimdi sana gelelim. Kime üzüldün? Kimin acısı daha büyük? Birini seçmen gerekseydi, hangisine teselli olmak isterdin?</span></p>

  <p><span class="font3">Duygusal kör isen, “Bana ne?” diyorsundur şimdi. Hayat seni bu tür duygulara karşı taşlaştırmıştır.</span></p>

  <p><span class="font3">Başka bir örnek. Bir adaya gitmen lazım ve sadece bir kayık var. Kayığın tabanında da bir delik var. Ama o delik belli ki, yıllardır&#160;kayığı batırmamış. Bazıları için o delik sorundur. Onaramazsa kayığa binmez.</span></p>

  <p><span class="font3">Duygusal körlükte o delik hiç umurunda olmuyor. Aslında kürek çekmek bile umurunda olmuyor. Risklere, değişimlere, kayıplara ve kazançlara kapanıyorsun. Bazı depresyon durumlarında&#160;bu daha da güçlenir. Birini kaybetmek, ölüm, ayrılık, kariyer hayatında veya okulda büyük bir başarısızlık sizi bu duygusuzluk veya&#160;duyarsızlık durumuna sokabilir.</span></p>

  <p><span class="font3">Hiç acı hissetmeyen insanlar vardır. Fiziksel acıdan bahsediyorum. Hastalığı bu. Elini kessen zerre farkında olmaz. Bu insanlar nasıl ki kırılan kemikleri hissetmiyorsa, duygusal körler de kırılan&#160;ruhlarınızı hissetmiyorlar. Üç ay sonra, belki üç yıl sonra bir gün&#160;aniden o ağrı başka bir uyarı ile hissedilmeye başlıyor. Su üzerine&#160;çıkıyor. İşte bu da çöküş ile sistemin kapanmasını sağlıyor.</span></p>

  <p><span class="font3">Aslında bazen ne acı ki, çok duygusuzlaşıp topluma, birine ya da kendilerine umarsızca zarar verebilen insanlara dönüşebiliyorlar. Suikastçı olsalar acımadan can alabilirler. Gerçi duygusal olarak da ateş ediyorlar maalesef.</span></p>

  <p><span class="font3">Kendi duygusunu ifade edemediğinin farkında olup üzülen de var tabii ki.</span><span class="font1">. </span><span class="font3">Ama başkalarının duygularını hiç anlayamamak da&#160;işin en kötü tarafıdır. Empatiyi geçtim, başkası için üzülmek ya da&#160;sevinmek bile çok zordur onlar için.</span></p>

  <p><span class="font3">Aleksitimi ise bunun çok ileri seviyesidir. Bu, bir kişilik bozukluğudur. Dünya nüfusunun yüzde onunda olduğu düşünülmektedir. Sanılanın aksine duyguları tamamen anlayamama ya da em-pati kuramama durumu değildir. Tamamen anlayamama durumu “psikopati” yani bilinen adıyla psikopatlıktır.</span></p>

  <p><span class="font3">Öyle ya da böyle, seni üzecek şeyleri çok fazla umursamıyorsan, bu güzel bir şey. Ama tüm duyguların öldüyse, işte bu duygusal körlükten de ötesi. Duygusal felçsin ve acil yardıma ihtiyacın var.</span></p>
</body>
</html>