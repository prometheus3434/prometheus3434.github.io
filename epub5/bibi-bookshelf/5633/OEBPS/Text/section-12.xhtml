<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Hata Yapmak</span></h2>

  <p><span class="font3">Aslında hata yapmak değil de aynı hataları tekrar yapmak... Çünkü korktuğun şey hata yapmaktan daha ziyade, daha önce&#160;yapmış olduğun bir hatayı tekrarlamak. Peki, hata nedir? Daha&#160;önce yaptığın yanlış bir şeyin hata olduğunu kim söyledi sana?&#160;Peki, yanlış olduğunu kim söyledi sana?</span></p>

  <p><span class="font3">Hatalarından ders çıkarman gerektiğine katılıyorum. Buna kimsenin itirazı yok. Ama hata yapmayacağım diye tedirgin olarak&#160;hiç hareket etmemen, hiç yeni bir şey denememen, geçmişte takılı&#160;kalman, asıl hatadır.</span></p>

  <p><span class="font3">Hata yapmanın öncesi ve sonrası vardır. Bazı durumlar hatayı affeder. Çünkü öncesinde, hata yapar mıyım diye analiz için harcayacağın zaman yerine deneyip yanılarak doğruyu bulman daha&#160;mantıklıdır. Hayatına kalıcı yön verecek, hayatını kalıcı olarak&#160;şekillendirecek konularda mutlaka doğru analiz yapman lazım.&#160;Çünkü bazı hataları sonradan düzeltmek daha fazla zaman alıyor.&#160;Zaten hatanın değeri/birimi zamandır. Yani düzeltmek yapmaktan&#160;daha çok zaman alıyorsa, biz buna hata diyoruz.</span></p>

  <p><span class="font3">Sıfır hata, muhteşem bir hayal ama mümkün değil. Her insan gibi sen de hatalar yapacaksın. Yapmalısın da. Zaten en büyük sorun hiç hata yapmamak ya da yaptığını anlamamak. Belki de gerçekten hata yapıyorsun ama farkına varmıyorsun.</span></p>

  <p><span class="font3">Şöyle bir yanılgıya düşme lütfen. “Yaptığım hata başkasına zarar vermiyorsa gönlümce hata yapabilirim, önemli değil” deme. Çünkü en değerli şey sensin ve senin zamanın.</span></p>

  <p><span class="font3">Bir başka yanılgı ise, yirmi yaşında yaptığın bir hatanın bedelini kendi içinde otuz, kırk, elli yaşında ödemeye devam etmen. Belki insanlık için çok büyük değildir ama sen kendi içinde onu&#160;büyütürsün. Unutma sen büyüdükçe yaşam şartları değişecek,</span></p>

  <p><span class="font3">çevrendeki insanlar değişecek, yaptıklarının geçmişe etkisi gittikçe azalacak. Bir tek sorun var; geleceğe etkisi... İşte tam olarak bu yüzden herhangi bir şeyi yaparken mutlaka şunları düşünmelisin:</span></p>

  <p><span class="font3" style="font-weight:bold;">1. &#160;&#160;&#160;</span><span class="font3">Benim dışında kimseyi etkiliyor mu?</span></p>

  <p><span class="font3">2. &#160;&#160;&#160;Bedelini sadece ben mi ödeyeceğim?</span></p>

  <p><span class="font3">3. &#160;&#160;&#160;Kazanacağım şey aldığım riske değer mi?</span></p>

  <p><span class="font12" style="font-weight:bold;">4.</span><span class="font3"> &#160;&#160;&#160;Ben daha önce buna benzer ne yanlışlık yaptım?</span></p>

  <p><span class="font3">/</span></p>

  <p><span class="font3">Bazense başkaları seni herhangi bir durumun hata olduğuna dair uyarsa bile, yapmak istersin. Özellikle işin içerisine duygular&#160;girdiği zaman, hata yapmaya daha istekli olabiliyor insan. En azından risk almaya...</span></p>

  <p><span class="font3">Yine de her ne olursa olsun, daha önce bir insanın seni üzmüş olması, başka insanların da seni üzeceği anlamına gelmez. Kendini&#160;dünyadan soyutlamak hiçbir işe yaramayacak. Tamam, insanlara&#160;sonuna kadar güvenme ama en azından kontrollü şekilde yaklaş&#160;hem insanlara, hem hayata.</span></p>

  <p><span class="font3">Aynı şekilde kendini de affetmeyi öğrenmen lazım. Çünkü bu kısacık ömrün boyunca bütün hatalarına sadece sen tanık olacaksın. Ve kendini affedemediğin her konu senin yeni bir adım atmanı engellemeye devam edecek.</span></p>

  <p><span class="font3" style="font-weight:bold;">ÇÖZMEMİZ LAZIM</span></p>
</body>
</html>