<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Kendini Beğenmeme</span></h2>

  <p><span class="font3">İnsan kendini neden beğenmez? Bu soru biraz yanlış aslında. Asıl soru şu olmalı: İnsan, kendini kime göre ve neye göre beğenmez? Hiçbir insan durduk yere kendisinden memnuniyetsiz olmaz. Birisinin bir sözü ya da sonucu mutlu etmeyen bir olay, seni&#160;kendinden uzaklaştırır. Ruhun zaman ile ezilir. Büyürken her kötü&#160;tecrübe ile boynun bükülür.</span></p>

  <p><span class="font3">Peki ne olur da, insan kendinden soğur? Ne olunca aynadaki sen artık en yakının olmaktan çıkar. Ne olunca aynada gördüğünden artık mutlu değilsindir?</span></p>

  <p><span class="font3">Ergenlik yıllarında hayatın sana sunduğu avantaj ve dezavantajları yaşarsın. Güzel haber şu ki, bu dezavantajlar değişecektir.</span></p>

  <p><span class="font3">Zaman her ergene bir şans verecektir. Mesele, senin o şansı nasıl harcayacağın. Kimi insanlar daha ergenlikte yeterli aile desteğini görmediği için kendinden nefret eder. Kimisi de ailesinden&#160;nefret eder, öyle bir noktaya varabilir ki, Allah’a bile sitem eder.&#160;Ve kendini başka farklılıklar ile çekici ya da iddialı hale getirmeye çalışır. Kimisi estetik operasyonlar ile fiziksel değişimler yaşar.&#160;Kimisi piercing ya da dövmeler ile belirli bir çevreye göre değişir.&#160;Kimisi kendini ifade etmek için farklılaşır.</span></p>

  <p><span class="font3">Peki neden kendimizi beğendirmeye çalışırız? Kime beğendirmek önemlidir? Öncelikle ailemize, ilk sevgi ve saygı kazanma çabası, anne ve babadandır. Onlar yeterli beğeniyi sunarsa, o zaman daha tok bir şekilde başlarsın hayata. Ama eğer anne ve baba yeterli desteği sağlamazsa veya sağlayamazsa, işte o zaman büyük bir&#160;açlıkla sevgi aramaya başlarız. Açızdır. Aç insan nasıl ki ne bulsa&#160;yerse, biz de her sevgi kırıntısına layık olmak için, tüm beğenilme yollarına saldırırız. Kendimizi o beğensin diye yeni şekillere&#160;ve imajlara sokarız. O beğenmezse, öbürü beğenmelidir. öteki de beğenmezse, o zaman toplum beğenmeli. En azından küçük bir topluluğun parçası olmalıyım ve onlar ile birbirimize beğeni havuzuna sokmalıyız.</span></p>

  <p><span class="font3">İşte bu yüzden sosyal medyanın beğenileri önemlidir. Çünkü gerçek beğenilere sahibizdir ve bizi artık tatmin etmiyordur. Ya da&#160;gerçekten beğenecek kimse kalmamıştır. Kendi kimliğini tamamen değiştirerek toplumun beğenisine sunan insanlar, bu yüzden&#160;her şeyi yapmaya razılar. Kim bunlar? Biz. </span><span class="font3">Hepimiz.</span><span class="font3"> Facebook,&#160;Instagram, Twitter... Adı her ne olursa olsun, fikirlerimizi, anıla rımızı, sözlerimizi, bilgilerimizi, bedenimizi, kıyafetlerimizi, paramızı beğeniye sunuyoruz. Bizi beğenmeleri için her gün sıfırdan başlıyoruz. Eskiden beğeni, beraberinde saygı getirirdi. Şimdi saygı çok zor kazanılıyor. Önemli olan, sevgi. Sevgi ve beğeni ile ayda&#160;yüz binlerce lira kazanan insanlar var. "Sosyal medya fenomeni”&#160;denilen ve aslında meslek sahibi olmaya çok da ihtiyacı olmayan insanlar... Bu insanlar, yapay bir gündem oluşturuyor. 24 saatlik hikâyeler ile sana dokunabiliyorlar. Sana da tüketmek kalıyor. Dilersen beğeniyorsun. Dilersen beğenmeleri için başkalarına da iletiyorsun.</span></p>

  <p><span class="font3">Kendini beğenme değerinin kur değeri vardır. Yani aslında kendini beğenmen tıpkı dolar gibi çıkıp iner.</span></p>
</body>
</html>