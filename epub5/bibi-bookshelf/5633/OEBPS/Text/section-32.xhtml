<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main0001.css" type="text/css"/>
</head>

<body>
  <h2><span class="font3" style="font-weight:bold;">Parasızlık</span></h2>

  <p><span class="font3">Sağlıktan sonra aslında bizi en fazla kısıtlayan konu, para. Kazanacağın ya da kazanabileceğin para ile ilgili ahkâm kesemem. Ne kadar çok imkânın varsa, o kadar çok çalış. Ben üniversite&#160;ikide başladım her türlü işte -iffetimle:)- çalışmaya. Okul, yarı-zamanlı iş ve özel ders vermeyi bir arada götürüyordum. Çünkü&#160;cebine para girmesi güzeldir.</span></p>

  <p><span class="font3">Ama bu sayfada seninle asıl sorunu çözeceğiz, yani havuzun dibindeki deliği: Harcamalarını. Harcamalarını çeşitli gruplara&#160;ayıralım mı önce?</span></p>

  <p><span class="font3">1</span><span class="font3" style="font-weight:bold;">. &#160;&#160;&#160;</span><span class="font3">Dönemsel harcamaların: Yani zorunlu olan; kira, aidat, telefon, elektrik, faturalar...</span></p>

  <p><span class="font3">2. &#160;&#160;&#160;Her ay senin ekstradan yaptığın ama başkalarının yapmaya&#160;zorunlu olmadığı harcamalar: Kişisel bakım, kuaför, kitap almak,&#160;kursa gitmek vb. Bunlar gereklidir ama zorunlu değildir.</span></p>

  <p><span class="font3">3. &#160;&#160;&#160;Her ay yaptığın ama aslında hiç ihtiyacın olmayan harcamalar: Sigara masrafın, tablet oyunlarda ve uygulamalardaki oyun&#160;içi harcadığın paralar, kendini “Bunlar çok lazım” diye inandırıp&#160;altlığın kıyafetler, ayakkabılar, aksesuvarlar...</span></p>

  <p><span class="font3">4. &#160;&#160;&#160;Para biriktirip aldığın ama üç beş gün sonra çok da lazım&#160;olmadığını anladığın şeyler: Koşu bandı, yeni tablet, muhteşem&#160;teknolojik zımbırtı...</span></p>

  <p><span class="font3">Bu dört grup senden ne kadar götürüyor? Aslında çok korkarak soruyorum ki, bu dört grubun toplamı senin gelirinden fazlasını götürüyor mu? Çünkü bazı insanlar o ayın maaşını yer, sonraki ayın maaşını da kredi kartı üzerinden harcar. Ve hep bir ay sonranın maaşını bekleyerek yaşar.</span></p>

  <p><span class="font3">İşte bu harcamalardan kısabilmeliyiz. Özellikle düşmanımız, bir beden büyük harcamaların. Mesela internet için 99 TL değil de&#160;79 TL ödeşen nasıl olur? Hiç izlemediğin televizyon kanalı paketlerinden artık vazgeçsek? Sahi bunların taahhüt tarihlerini biliyor&#160;musun? Çünkü tüm firmalar ayrılacağını duyunca sana indirim ve&#160;bedava aylar hediye edeceklerdir. Ha bir de elimizdekilerin yenilerini almasak? Yani akıllı telefonunun her çıkan modelini almasan?&#160;Ölmüyor insan, korkma. Bahane üretme. Seni en iyi kandıran yine&#160;sensin. “İhtiyacım var artık ama ya!” diye yalanlar söylüyorsun.&#160;Evet, o makyaj ürünleri ile sen de kabiledeki herkes kadar güzel&#160;olursun da, para?</span></p>

  <p><span class="font3">Şimdi gelelim elindekilerden kurtulmaya... İkinci el satış sitelerine ne varsa koyar mısın lütfen? Eve gözünü satıcı gözüyle gezdir. Mesela satın aldığın spor aleti, koşu bandı, o hiç kullanmadığın&#160;tablet, asla okumayacağını ikimizin de bildiği kitaplar. Sat ki yer&#160;açılsın ruhunda ve cebine de biraz olsun para girsin.</span></p>

  <p><span class="font3">Ev arkadaşı mı alsan? Tamam sakin. Bu fazla oldu belki de:)</span></p>

  <p><span class="font3">Hadi, bir umut daha az harca lütfen. Senin elinde para tutman lazım.</span></p>
</body>
</html>