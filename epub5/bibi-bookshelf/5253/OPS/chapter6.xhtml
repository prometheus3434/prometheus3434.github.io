<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tuhaf Şeyler Oluyor Bay Tarantino</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="100" id="page100"></span><st c="0">6</st></h1>
		<p><st c="2">Korktuğum gibi gazetelerin üçüncü sayfasında kayıp baristaya dair bir haber çıkmadı. </st><st c="87">Bu sayede uzun bir süre gazete alıp bütün haberleri taramaktan, yurt ve dünya hakkında epey bir bilgi sahibi oldum. </st><st c="203">Tam ben artık bu saatten sonra bir şey çıkmaz diye olayı takip etmekten vazgeçmişken, bizim köpek dövüşü rezaleti tekrar gündeme geldi.</st></p>
		<p><st c="338">Olayın olduğu günlerde annemi, her şeyin bir yanlış anlaşılmadan kaynaklandığına ikna etmiş ve babamdan saklaması konusunda söz almıştım. </st><st c="477">Bugüne kadar babamdan bir ses seda çıkmayınca da an</st><span epub:type="pagebreak" title="101" id="page101"></span><st c="528">nemin sözünde durduğunu düşünüp rahatlamıştım. </st><st c="576">Meğer yanılmışım. </st><st c="594">Bazen eski gazeteler de durduk yerde insanın başına bela olabiliyormuş.</st></p>
		<p><st c="665">Babam, uzun süredir başının etini yiyen annemin ısrarlarına daha fazla dayanamayarak badana yapmaya karar vermiş. </st><st c="780">Tabii, her işi ucuza getirmek gibi bir alışkanlığı olduğu için bunu da kendi üstlenmiş. </st><st c="868">Böylece boyayı fırçayı kapıp işe girişecekken, yerlere damlamasın diye komşudan bir tomar eski gazete istemiş. </st><st c="979">İşte bu eski gazete sayfalarını tek tek açıp yere yaydığı sırada, bizim haberi görmüş: </st><em><st c="1066">Köpek Dövüşüne Baskın.</st></em></p>
		<p><st c="1088">Rastlantı bu ya, ekonomi ve politika haberleri dışında gazetede tek bir satır okumayan babamın ilgisini çekmiş haber. </st><st c="1207">Dizlerinin üstünde bir solukta okumuş. </st><st c="1246">Sonra fotoğrafa dikkatli bakınca beni fark etmiş. </st><st c="1296">Fark etmesiyle birlikte evin içinde bir yaygaradır kopmuş. </st><st c="1355">Tabii, suçlu her zamanki gibi annem olmuş. </st><st c="1398">Güya, her şeyi biliyormuş ama kendisinden saklamış falan filan.</st></p>
		<p><st c="1461">Sonradan düşündüm de hayat ne kadar da rastlantılara bağlı. </st><st c="1522">Babam cimrilik etmeyip eve bir boyacı çağırsa, adam yere gazete yerine naylon yayacak, böylece benim nahoş maceram gazetelerin arasında kim bilir hangi eskicinin tablasına düşecekti. </st><st c="1705">Ama kısmet babamınmış. </st><st c="1728">Kükreyerek annemi çağırmış. </st><st c="1756">Annemin de konuyu bilmediğine ikna olduktan sonra, ikisi baş </st><span epub:type="pagebreak" title="102" id="page102"></span><st c="1817">başa verip o resimdeki şaşkın surat ben miyim değil miyim diye uzun süre tartışmışlar. </st><st c="1904">Tabii, annemi rol yeteneğinden dolayı kutlamak lazım. </st><st c="1958">Sonunda işin içinden çıkamayınca, bizzat bana sormaya karar vermişler. </st><st c="2029">Ve beni aramışlar.</st></p>
		<p><st c="2047">Benimse bütün bu olup bitenlerden haberim olmadığı gibi, evdeki inziva halim devam ediyor, hem parasızlıktan hem korkudan dışarı çıkamıyordum. </st><st c="2191">Cep telefonum da faturayı ödeyemediğim için iki gün önce kesilmişti. </st><st c="2260">Yani onlar paçaları tutuşmuş bir halde oğullarını aradıklarında ben, “aradığınız kişiye şu anda ulaşılamıyor”dum. </st><st c="2374">Böyle olunca da o fotoğraftaki kişinin ben olduğum, belgesel çekiyorum yalanıyla köpekleri dövüştürdüğüm, şimdi de büyük ihtimalle hapiste boncuktan kuş yaptığım bilgisi doğrulanmış oluyordu.</st></p>
		<p><st c="2565">Annemle babam, benden haber alamayınca, olaya doğrudan müdahale etmeye karar verip o akşam otobüse binmişler, yaşadığım şehrin yolunu tutmuşlardı. </st><st c="2713">Evimin adresini bilmiyorlardı ama akıl edip Serdar’ı aramışlar ve yolu bu sefer de Lizbon’a düşmüş olan benim seyyahtan evin adresini öğrenmişlerdi. </st><st c="2862">Babam her işi bir tanıdığa yaptırmaya meyilli bir insan olduğu için, otobüsten iner inmez, daha otogarda cüzdanından bizim taksici Travis Hidayet’in kartını çıkarmış, kendisini aramış. </st><st c="3047">Ancak duraktakilerden Travis’in uzun zamandır ortalarda görünmedi</st><span epub:type="pagebreak" title="103" id="page103"></span><st c="3112">ğini, birden sırra kadem bastığını öğrenmiş. </st><st c="3158">Babam, bana bu durumu sonradan anlatacak ve benim iyiden iyiye paniğe kapılmama neden olacaktı. </st><st c="3254">Çünkü ben Travis’i son gördüğümde, köpek dövüşlerindeydi ve o ne olduğu belirsiz patlamanın ardından ortadan kaybolmuştu.</st></p>
		<p><st c="3375">Bir sabah zilin ısrarlı çalmasıyla yatağımdan sıçrayarak uyandım. </st><st c="3442">Kendi kendime, Tamam, dedim, bu işin sonu geldi. </st><st c="3491">Kesin Şermin’in izini süren polis bana ulaştı ve az sonra bileklerimde kelepçeyle beni bir ekip arabasına tıkıp götürecekler. </st><st c="3617">İlk seferinde, köpek dövüşü yüzünden sadece nezarethaneyle yırttık ama bu kez artık müebbet yerim diye ayağımı sürüyerek gidip kapıyı açtım. </st><st c="3758">Hatta, kendimi o kadar rolüme kaptırmıştım ki, kapıdakilerin kim olduğuna bakmadan, başım önümde, bileklerimi ileri uzatıp kelepçenin soğuk metalinin temasını bekledim.</st></p>
		<p><st c="3926">Karşımdaki polis değil, öfkeden yüzleri köpürmüş annemle babamdı. </st><st c="3993">Ben daha ne olduğunu anlamaya çalışırken, babam beni içeri doğru itip kendine yol açtı. </st><st c="4081">Peşinden de annem kaş göz ederek onu takip etti. </st><st c="4130">Bu kaş gözün anlamını iyi bilirim: Ben bu kadar idare edebildim. </st><st c="4195">Aman, baban çok sinirli, alttan al!</st></p>
		<p><st c="4230">Babam önce, elleri belinde, yüzünü buruşturarak etrafa bir göz gezdirdi. </st><st c="4304">Bu haliyle gerçekten de olay yerini incelemeye gelmiş bir polis şefini andırı</st><span epub:type="pagebreak" title="104" id="page104"></span><st c="4381">yordu. </st><st c="4389">Ev o kadar pis ve dağınıktı ki, kanepenin üstündekileri telaşla toplayıp bir kenara yığdım. </st><st c="4481">Kopacak fırtınayı hisseden Tomi, kuyruğunu dikerek yatak odasına kaçtı.</st></p>
		<p><st c="4552">Babam, sanki evi satın almaya gelmişti, her odayı iyice bir inceledikten sonra, kendini salondaki kanepeye boş bir çuval gibi bırakıverdi. </st><st c="4692">Annem de yanına ilişti.</st></p>
		<p><st c="4715">“Söyle bakalım hayta,” diye kükredi babam, “biz seni okumaya gönderdik, sen ne haltlar karıştırmışsın öyle?”</st></p>
		<p><st c="4824">Tabii, köpek dövüşü olayı benim için artık geride kaldığından ve onun üzerine Şermin’in gizemli patlaması gelip beni aklımı kaçırma aşamasına getirdiğinden, ilk düşündüğüm şey, annemle babamın bir şekilde Şermin’den bahsediyor olduğuydu. </st><st c="5063">Belki de polis bana ulaşamayıp nüfus kayıtlarımdan onlara ulaşmıştı.</st></p>
		<p><st c="5131">“Ne haltı baba?” dedim kekeleyerek. </st><st c="5168">“Valla ben de ne olduğunu bilmiyorum...”</st></p>
		<p><st c="5208">“Neyi bilmiyorsun lan?” diye yeniden kükredi babam.</st></p>
		<p><st c="5260">Cebinden, dörde katladığı, beyaz boya damlacıklarıyla beneklenmiş gazete parçasını çıkardı, ortadaki sehpanın üstünde bohça açarmış gibi dikkatle açtı ve avucuyla üstüne birkaç kere vurdu.</st></p>
		<p><st c="5449">Ben ne olduğunu anlamaya çalışırken annem </st><span epub:type="pagebreak" title="105" id="page105"></span><st c="5492">araya girdi. </st><st c="5505">“Baban gazeteyi gördü evladım. </st><st c="5536">Köpek dövüşlerinde ne işin var senin? </st><st c="5574">Kumar mı oynuyorsun,” dedi de, mesele ortaya çıktı.</st></p>
		<p><st c="5625">Rahat bir nefes aldım.</st></p>
		<p><st c="5648">“Aç mısınız?” dedim. </st><st c="5670">“Çay koyayım size.”</st></p>
		<p><st c="5689">Sonra evde çay kalmadığını hatırlayıp nasıl bir bahaneyle mutfağa kaçabileceğimi düşündüm.</st></p>
		<p><st c="5780">“Otur oturduğun yerde,” dedi babam. </st><st c="5817">“Anlat bakalım, orada ne işin vardı? </st><st c="5854">Her şeyi baştan sona anlatacaksın!”</st></p>
		<p><st c="5889">Her şeyi mi? </st><st c="5903">Nasıl yani, diye düşündüm. </st><st c="5930">Gizlice yurttan eve çıkışımdan mı, yazlıktan evi su bastı diye kaçışımdan mı, köpek dövüşlerinden mi, geçen yıl tepetaklak giden derslerimden mi, Şermin olayından mı, hangisinden başlamamı istiyordu? </st><st c="6130">Acaba hepsini biliyor muydu, yoksa sadece köpek dövüşü meselesi mi onu bu kadar sinirlendirmeye yetmişti? </st><st c="6236">Eğer “b” şıkkı geçerliyse, diğerlerini es geçmek en uygunu olacaktı. </st><st c="6305">Yıldırım hızıyla aklımdan bu sorular geçiyor, en hafif hasarla durumu nasıl atlatabileceğimin hesabını yapıyordum.</st></p>
		<p><st c="6419">Sorgu yargıcının karşısına oturur gibi, bir sandalye çekip karşılarına oturdum, ellerimi birleştirip iki dizimin arasına sıkıştırdım. </st><st c="6554">Olabilecek en mazlum ifadeyi yüzüme yerleştirdikten sonra, en başından başlayarak köpek dövüşleri belgeselini anlatmaya koyuldum. </st><st c="6684">İsterlerse asistan Tamer ve Ulvi Hoca’yla da </st><span epub:type="pagebreak" title="106" id="page106"></span><st c="6729">konuşabileceklerini söyleyip onları şahit gösterdim. </st><st c="6782">Babam sözlerime inanmamış olacak ki, yarın fakülteye gidip konuşacağım, diye tutturdu. </st><st c="6869">Eğer okula giderse, geçen yıl kaç dersten çuvalladığımı, bu yıl kaç gün okula gittiğimi, kısacası bilmemesi gereken ne varsa öğrenecekti. </st><st c="7007">İlk defa, karşı çıkma cesaretini gösterdim.</st></p>
		<p><st c="7050">“Olur mu babacım öyle şey? </st><st c="7078">Burası lise mi, gidip öyle veli toplantısı gibi hocalarla görüşeceksin! </st><st c="7150">Beni tefe koyarlar, okulda itibarım iki paralık olur vallahi.”</st></p>
		<p><st c="7212">Annem de evin halini göstererek, “Allah aşkına yapma Burhan,” dedi. </st><st c="7281">“Baksana şu evin haline, besbelli çocuğun başına kötü bir kaza gelmiş, bunalımda zaten.”</st></p>
		<p><st c="7369">Neyse ki annemin sözleri ve benim boynu bükük duruşum, babamı yumuşattı ve okula gitmekten vazgeçip Tamer’i aramakla yetindi. </st><st c="7496">Tamer’le konuşup işin aslını öğrendikten sonra da rahatladı.</st></p>
		<p><st c="7556">Ama ben hiç rahatlamadım. </st><st c="7583">Sonraki günler, annem ve babam bana sahip çıkma projesini hayata geçirmek için evime yerleştiler. </st><st c="7681">Annem ilk iş evi dip bucak temizleme harekâtına girişti. </st><st c="7738">Babam evdeki badana boya işinden edindiği ustalıkla, bu evi de boyamaya kalktı da zor engel oldum.</st></p>
		<p><st c="7836">Neredeyse Şermin’in bir hayal olduğuna, aslında onunla hiç tanışmadığıma kendimi inandırmaya baş</st><span epub:type="pagebreak" title="107" id="page107"></span><st c="7933">lamıştım ki, annem elinde zincir saplı siyah bir çantayla karşıma dikildi.</st></p>
		<p><st c="8008">“Temizlik yaparken bunu buldum,” diye fısıldadı. </st><st c="8058">“Seni hınzır seni. </st><st c="8077">Madem eve kız getiriyorsun, ne demeye ev bu kadar pis? </st><st c="8132">Bu kızın elinden hiçbir iş gelmiyor mu?”</st></p>
		<p><st c="8172">Hayır gelmiyor, çünkü kızın artık eli yok, hatta öyle bir kız da yok, diyecektim az daha. </st><st c="8263">Çantayı elinden kaptım ve içini açtım. </st><st c="8302">Belki bir kimlik ya da herhangi bir belge bulabilir ve Şermin’in izini sürebilirdim. </st><st c="8387">Bomboştu.</st></p>
		<p><st c="8396">“Kanepenin koluyla minderinin arasına düşmüş,” dedi. </st><st c="8450">“Kim bu kız?”</st></p>
		<p><st c="8463">“Benim değil,” dedim kıpkırmızı bir yüzle. </st><st c="8507">“Yani benim kız arkadaşım yok. </st><st c="8538">Serdar’ın eski kız arkadaşı Yonca’nın olmalı.”</st></p>
		<p><st c="8584">Annem sözlerime inandı ya da inanmış göründü, üstelemedi. </st><st c="8643">“Keşke senin kız arkadaşın olsaydı!”</st></p>
		<p><st c="8679">Gözlerini pencereden dışarı, karşı tepelerde bir yere dikti ve çok uzaktaki bir şeyi çağırırmış gibi, “Ah oğlum, aşk ne güzel şey!” diye iç geçirdi.</st></p>
		<p><st c="8828">Baktım, gözleri dolmuş.</st></p>
		<p><st c="8852">“Babamla aranız mı bozuk?” diye sordum.</st></p>
		<p><st c="8892">“Ne zaman iyi oldu ki,” dedi. </st><st c="8923">“Ama böyle giderse boşanacağım Evren. </st><st c="8961">Bak şimdiden söyleyeyim. </st><st c="8986">Evde böyle dibimde oturdukça her şeye karışır oldu. </st><st c="9038">Nefes aldırmıyor bana.”</st></p>
		<p><span epub:type="pagebreak" title="108" id="page108"></span><st c="9061">“Anne, kurban olayım bu yaştan sonra boşanma falan çıkarma başımıza. </st><st c="9131">Diyelim ki boşandın, ne yapacak, nereye gideceksin?”</st></p>
		<p><st c="9183">“Buraya gelirim, olmaz mı? </st><st c="9211">Ana oğul birlikte gül gibi geçinip gideriz.”</st></p>
		<p><st c="9255">Birdenbire kalp atışım hızlandı. </st><st c="9289">Dediğini düşünmek bile nefesimi kesmişti.</st></p>
		<p><st c="9330">“Bunca yıldan sonra olmaz öyle şey,” dedim. </st><st c="9375">“Baktın o evde kalıyor, sen çık git. </st><st c="9412">Komşulara git, arkadaşlarınla gez, ne bileyim işte, bir kursa falan yazıl...”</st></p>
		<p><st c="9489">Annemi, elinde bavuluyla bir gün kapımda belirme ihtimalinden vazgeçirip Şermin’den kalan tek belge, ya da bu dünyada bir zamanlar Şermin diye biri olduğuna dair tek somut şey olan çantaya baktım. </st><st c="9687">Demek, olanlar benim inanmaya çalıştığım gibi, kötü bir düş değildi.</st></p>
		<p><st c="9755">O günden sonra ders çalışma bahanesiyle sık sık odama kapanmaya, her şeyi yeni baştan düşünmeye başladım. </st><st c="9862">Eğer aklımı biraz çalıştırıp yazın Çidoş’a olanlar, ardından köpek dövüşlerinin yapıldığı gece yaşananlar ve Şermin arasında bir bağlantı kurabilseydim, belki her şeyi anlamam, en azından anlamaya çalışmam daha kolay olurdu. </st><st c="10087">Ama ne yazık ki, o sıralarda henüz kafama dank etmemişti.</st></p>
		<p><span epub:type="pagebreak" title="109" id="page109"></span><st c="10144">Her ne kadar varlıkları beni rahatsız etse de annemle babamın gelişi, evin derlenip toparlanması ve bütün boş dolapların erzak ve yiyecekle dolması açısından işe yaramıştı. </st><st c="10318">Cep telefonumun birikmiş borçlarını yatırmışlar, bütün faturaları ödemişlerdi. </st><st c="10397">Sonunda görevlerini tamamladıklarına inanıp gitme vaktinin geldiğine karar verdiler. </st><st c="10482">Ertesi gün, sabah otobüsüyle gideceklerdi.</st></p>
		<p><st c="10524">Gece rüyamda, kim bilir kaçıncı kere, Şermin’i kırlangıç yuvasını dürterken ve hemen ardından da binlerce parçaya ayrılırken görüyordum ki, birinin dürtmesiyle uyandım. </st><st c="10694">Babamdı.</st></p>
		<p><st c="10702">“Telefonunu salonda unutmuşsun. </st><st c="10735">Biri arıyor. </st><st c="10748">Gecenin köründe kimmiş bu münasebetsiz, bak bakalım,” dedi.</st></p>
		<p><st c="10807">Yüreğim ağzıma gelmişti. </st><st c="10833">Soluk soluğa kalktım, telefonu aldım. </st><st c="10871">Ekranda adı görünen </st><em><st c="10891">münasebetsiz,</st></em><st c="10904"> Yonca’ydı.</st></p>
		<p><st c="10915">“Evren?” Ağlıyordu. </st><st c="10936">Ya da bana öyle geldi. </st><st c="10959">Sesi titriyordu.</st></p>
		<p><st c="10975">“Hayırdır Yonca, ne oldu? </st><st c="11002">Sorun nedir?”</st></p>
		<p><st c="11015">“Seninle konuşmam lazım. </st><st c="11041">Hemen buraya gelir misin lütfen?” dedi içini çekerek. </st><st c="11095">Artık ağladığına emin olmuştum.</st></p>
		<p><st c="11126">“Bak, sakin ol Yonca,” dedim. </st><st c="11157">“Birazdan orada olurum, tamam mı?”</st></p>
		<p><st c="11191">Telefonu kapayıp neler olup bittiği konusunda </st><span epub:type="pagebreak" title="110" id="page110"></span><st c="11238">bir açıklama yapmamı bekleyen babama, arkadaşlardan birinin, yarına yetiştirmesi gereken bir proje için yardım istediği yalanını uydurdum. </st><st c="11377">Hızla giyindim ve evden fırladım.</st></p>
		<p><st c="11410">Yonca’nın evi bizimkinden fazla uzak değildi. </st><st c="11457">Karanlık sokaklardan, peşime takılan sarı tüylü bir köpek eşliğinde koşarak on dakikada kapısına vardım. </st><st c="11562">Beni beklediğini bildiğim halde, bu saatte zili çalmak doğru gelmedi. </st><st c="11632">Onun yerine kapıyı birkaç kez tıklattım. </st><st c="11673">Önce hıçkırık sesleri duyuldu, ardından da ağlamaktan kıpkırmızı olmuş gözleri ve elinde tortop edip düzenli aralıklarla burnuna bastırdığı mendiliyle Yonca karşımda belirdi.</st></p>
		<p><st c="11847">“Selam,” dedi gözyaşlarının arasından.</st></p>
		<p><st c="11886">“İyi misin? </st><st c="11899">Ne oldu?”</st></p>
		<p><st c="11908">Çekilip yol verdi. </st><st c="11928">“Korkunç bir haldeyim,” dedi salona giderken.</st></p>
		<p><st c="11973">“Koşarak geldim,” dedim, sanki nefes nefese halimden anlaşılmıyormuş gibi.</st></p>
		<p><st c="12048">“Kusura bakma Evren. </st><st c="12070">Yani seni böyle geç bir saatte aradığım için.”</st></p>
		<p><st c="12116">Üstünde gri bir eşofman altıyla füme rengi bir kazak vardı. </st><st c="12177">Yakası, tek omuzunu açıkta bırakacak şekilde düşmüş. </st><st c="12230">Sarı saçlarını tepesinde toplamış. </st><st c="12265">Ağlamak bir insana bu kadar mı yakışır? </st><st c="12305">Bu haliyle bile güzel. </st><st c="12328">Bir an Şermin’le kıyasladım onu. </st><st c="12361">Bana onu unutturan Şermin’le. </st><st c="12391">Beceremedim. </st><st c="12404">İkisi de güzeldi </st><span epub:type="pagebreak" title="111" id="page111"></span><st c="12421">ama onları karşılaştırmak, elmayla armudu karşılaştırmak gibiydi. </st><st c="12487">O, ne kadar Uma Thurman’sa, Yonca da bir o kadar Marilyn Monroe’ydu. </st><st c="12556">Ya da onun biraz daha günümüze uyarlanmış hali.</st></p>
		<p><st c="12603">“Hayır, önemli değil. </st><st c="12626">Bunu düşünme şimdi. </st><st c="12646">Neler oluyor? </st><st c="12660">Sorun nedir?” dedim.</st></p>
		<p><st c="12680">Kanepenin bir köşesine bağdaş kurup oturdu.</st></p>
		<p><st c="12724">“Sorun, her şey!”</st></p>
		<p><st c="12742">“Nasıl yani?”</st></p>
		<p><st c="12756">“Ben!”</st></p>
		<p><st c="12763">“Nasıl yani sen?”</st></p>
		<p><st c="12781">Hiçbir şey anlamamıştım. </st><st c="12807">İnsan gecenin bu saatinde birdenbire kendini tepeden tırnağa bir sorun olarak görüp de bunu doğrulamak için birini şahitliğe çağırmazdı. </st><st c="12944">Yanına, hemen dizinin dibine oturdum.</st></p>
		<p><st c="12981">“Sen gayet iyisin,” diye cevap verdim. </st><st c="13021">Duymak istediği eğer buysa.</st></p>
		<p><st c="13048">“Hayır, ben geri zekâlının biriyim,” dedi benimle inatlaşarak.</st></p>
		<p><st c="13111">Eli artırmam gerekiyordu. </st><st c="13138">“Sen iyisin. </st><st c="13151">Hatta en iyisin. </st><st c="13168">Neden bahsediyorsun?”</st></p>
		<p><st c="13189">Dizlerini karnına çekip oturduğu yerde bana döndü. </st><st c="13241">Şimdi gerçekten dip dibeydik ve o çok güzeldi. </st><st c="13288">İçimde bir yerlere gömdüğüm eski duygular, birden bulundukları yerden kımıldanıp canlanmaya başladı. </st><st c="13389">Serdar onu kapmadan önce ben sevmiştim bu </st><span epub:type="pagebreak" title="112" id="page112"></span><st c="13431">kızı. </st><st c="13437">Şimdi yanımda oturmuş, burnunu çekip ağlayan küçük bir çocuk gibi yüzüme bakıyordu. </st><st c="13521">Uzanıp kucağıma almam, başını göğsüme yaslamam an meselesiydi.</st></p>
		<p><st c="13583">“Evren...”</st></p>
		<p><st c="13594">“Ne?”</st></p>
		<p><st c="13600">“Sen benim dostumsun. </st><st c="13623">Sana sorduğum şeyler hakkında bana samimi olarak cevap ver, tamam mı?”</st></p>
		<p><st c="13693">Tek elini uzatıp elimi tuttu. </st><st c="13724">Yüzüme yalvarırcasına baktı.</st></p>
		<p><st c="13752">“Elbette veririm,” dedim.</st></p>
		<p><st c="13778">“Bana baktığında, hayatıma baktığında, kendi kendine, ‘Bu kız her şeyi yanlış yapan başarısız bir kız,’ diyor musun?” Durup derin bir nefes aldı. </st><st c="13925">“Yani hayatım sence de yüzeysel mi, bunu bilmek istiyorum.”</st></p>
		<p><st c="13984">Haydaaa, diye geçirdim içimden, gecenin bir yarısı telefon açıp hayatın anlamını birlikte çözmek için mi beni buraya çağırdı? </st><st c="14111">Üstelik de, bu sorunun cevabını verecek kadar tanımıyordum onu. </st><st c="14175">Benim için hep, Serdar’ın sevgilisi, sonra da eski sevgilisiydi o güne kadar.</st></p>
		<p><st c="14252">“Yani, sence duygusal açıdan boş muyum?” diye sordu, bu kez sol elimi iki avucunun arasına alıp sıkarak. </st><st c="14358">Islak bir mendille benim tek elim onun iki elinin arasında yan yana durmuş, olacakları bekliyordu.</st></p>
		<p><span epub:type="pagebreak" title="113" id="page113"></span><st c="14456">“Hayır, delirdin mi? </st><st c="14478">Sen ortalıkta dolaşan birçok aptala göre çok daha değerlisin.”</st></p>
		<p><st c="14540">Devam edecek, Buna rağmen gidip de Serdar gibi bir dangalağın bilardo toplarına tav olman yazık oldu, diyecektim ki, kendimi güçlükle engelledim. </st><st c="14687">Elimi omuzuna koydum.</st></p>
		<p><st c="14708">“Sen doğal birisin. </st><st c="14729">Etrafına ışık saçıyorsun.”</st></p>
		<p><st c="14755">Gözlerinin içine baktım. </st><st c="14781">Ne oluyordu? </st><st c="14794">Neler saçmalıyordum böyle?</st></p>
		<p><st c="14820">“Nereden başlayacağımı bilmiyorum,” dedi. </st><st c="14863">“Sen benim en iyi dostlarımdansın.”</st></p>
		<p><st c="14898">Bunu da nereden çıkarmıştı ki? </st><st c="14930">Serdar’ı San Sebastian kıyılarında piç gibi bırakıp döndükten sonra, yalnızca birkaç kez görüşmüştük.</st></p>
		<p><st c="15031">“Bazı şeyler oldu ve bunları daha fazla gizleyemem. </st><st c="15084">Kendimi berbat hissediyorum.”</st></p>
		<p><st c="15113">“Sorun değil. </st><st c="15128">Anlayabiliyorum.”</st></p>
		<p><st c="15145">“Hayır, sorun. </st><st c="15161">Sana söylemem gereken bazı şeyler var ve kötüyüm.”</st></p>
		<p><st c="15211">Gözlerimin içine öyle bir baktı ki, Hah tamam, dedim kendi kendime, şimdi okkalı bir aşk itirafı geliyor işte. </st><st c="15323">Ben aslında en başından beri Serdar’a değil, sana âşıktım, diyecek. </st><st c="15391">Yanlış seçim yaptığını nihayet anladı. </st><st c="15430">Elimle yanağını okşamaya, gözyaşlarını silmeye başladım.</st></p>
		<p><st c="15486">“Biliyorum,” dedim. </st><st c="15507">“Benim de sana söylemem gereken bazı şeyler var.”</st></p>
		<p><span epub:type="pagebreak" title="114" id="page114"></span><st c="15556">Niyetim, daha en başta benim de ondan hoşlandığımı ama Serdar’ın hatırı için aradan çekildiğimi söylemekti. </st><st c="15665">Tabii aklım karışmamış da değildi. </st><st c="15700">Bir yandan Şermin’i hatırlıyor, vicdan azabı duyuyordum. </st><st c="15757">Ona beslediğim o yoğun duygulardan sonra, nasıl olup da paraşütle Yonca’nın gönül bahçesine iniveriyordum böyle? </st><st c="15870">Bu kadar ayran gönüllü bir adam mıydım ben yani? </st><st c="15919">Üstelik Yonca’yla aramızda olabilecek her şey, Serdar’a da, birlikte kaldığımız eve de veda etmemi gerektirecekti. </st><st c="16034">Suçluluk ve heyecan birbirine dolanarak kafamı altüst etmişti. </st><st c="16097">Yani durum haddinden fazla karmaşıktı ve belki de bana cazip gelen tarafı da buydu. </st><st c="16181">Ne de olsa, bir tür karmaşık durum mıknatısı gibiydim. </st><st c="16236">Hele de son dönemde yaşadığım şeyler düşünülürse.</st></p>
		<p><st c="16285">“Benim söyleyeceklerim daha önemli,” dedi, sözümü bitirmemi beklemeden.</st></p>
		<p><st c="16357">“Hayır.”</st></p>
		<p><st c="16366">“Benimki gerçekten kötü Evren,” dedi.</st></p>
		<p><st c="16404">Sanki kimin-yaptığı-şey-daha-kötü alanında sidik yarışına girmiştik. </st><st c="16474">Bakalım-kim-daha-uzağa-işeyecek kadar berbat bir durumdu. </st><st c="16532">Bir yandan da bozulmuştum. </st><st c="16559">Dürüstlük, arkadaşlık, ahlak falan güzel de, bana âşık olmanın nesi bu kadar fenaydı? </st><st c="16645">Tamam, eski sevgilisinin ev arkadaşıydım ama hayatta oluyordu böyle şeyler, insanlık tarihinde ilk defa bizim başımıza gelmiyordu.</st></p>
		<p><span epub:type="pagebreak" title="115" id="page115"></span><st c="16775">Daha fazla dayanamayıp kendime çektim Yonca’yı ve dudaklarını dudaklarımla kapayarak susturdum. </st><st c="16872">Bir filmde görmüştüm bunu, adamın biri kızları susturmak istediği zaman böyle yapıyordu.</st></p>
		<p><st c="16960">“Ben de seni seviyorum,” dedim, o beni itmeye çalışırken.</st></p>
		<p><st c="17018">“Ne!!!”</st></p>
		<p><st c="17026">“Seni seviyorum,” diye tekrarladım. </st><st c="17063">“Senin ıkına sıkına söylemeye çalıştığın şey bu değil miydi?”</st></p>
		<p><st c="17124">Yeniden kendime çekip öpmeye çalıştım. </st><st c="17164">Yanakları gözyaşından tuzlanmıştı. </st><st c="17199">Kollarımdan kurtulup öfkeyle itti beni.</st></p>
		<p><st c="17238">“Beni yanlış anladın geri zekâlı,” dedi. </st><st c="17280">“Ben hâlâ Serdar’ı seviyorum. </st><st c="17310">Saçma sapan bir şey yüzünden inatlaşıp ayrıldık. </st><st c="17359">Ama onu unutamıyorum. </st><st c="17381">Onunla bilardo maçlarımızı özlüyorum. </st><st c="17419">Seni, bizi tekrar barıştırır mısın diye yardım istemeye çağırmıştım. </st><st c="17488">Söylemeye çalıştığım şey buydu.”</st></p>
		<p><st c="17520">O anda kendimi aptal gibi hissettim. </st><st c="17558">Süzme salak. </st><st c="17571">Bu, arada bir babamın benim için kullandığı bir tanımdı. </st><st c="17628">Salaklığın en saf hali yani.</st></p>
		<p><st c="17656">Ama daha da önemlisi, son bir saattir yaşadığımız bütün bu şeyler, konuşmalar, bu yanlış anlaşılmanın kendisi bile çok tanıdık geliyordu bana. </st><st c="17800">Lütfen, diyordum kendi kendime, lütfen herhangi bir filmi hatırlama. </st><st c="17869">Hatta mümkünse, bunların bir filmde geçmiş olabileceği düşüncesini kafandan tama</st><span epub:type="pagebreak" title="116" id="page116"></span><st c="17949">mıyla silip Yonca’dan özür dilemeye ve durumu kurtarmaya yoğunlaş. </st><st c="18017">Ama insan, beynini istediği anda durdurup, düşünmesini bir motoru susturur gibi susturamıyor.</st></p>
		<p><st c="18110">Kısa süre içinde filmi hatırladım. </st><em><st c="18146">Keeping The Faith</st></em><st c="18163"> ya da Türkçe ismiyle </st><em><st c="18185">Aramızdaki Sarışın.</st></em><st c="18204"> Edward Norton’un canlandırdığı Rahip Brian Finn ve Ben Stiller’ın canlandırdığı Haham Jacob Schram, çocukluktan beri arkadaştırlar. </st><st c="18337">New York’un en güzel semtinde yaşayan bu iki arkadaş, hayatta istedikleri her şeye sahip, başarılı ve dikkat çekici kişiler olmuştur. </st><st c="18471">Ancak çocukluk arkadaşlarından Anna Riley’nin şehre geri dönmesiyle değişen dengeler, bu genç adamların yaşamlarını kökünden değiştirir. </st><st c="18608">İkisi de Anna’ya âşık olmuş ama Anna, Haham Jacob’ın aşkına karşılık vermiştir. </st><st c="18688">Aralarında Brian’dan gizli bir şeyler yaşanırsa da işler yolunda gitmez. </st><st c="18761">İşte o zaman Anna, az önce Yonca’nın bana yaptığı gibi Brian’ı yardıma çağırır. </st><st c="18841">Brian da tıpkı benim gibi, aralarındaki konuşmayı bir aşk itirafı sanır ve aptal durumuna düşer.</st></p>
		<p><st c="18937">Ben bunları bir yandan düşünür, bir yandan da aklımdan kovmaya çalışırken, Yonca’nın az önceki o salya sümük halinden eser kalmamış, öfkeden gözü dönmüş, burun kanatları genişlemişti. </st><st c="19122">Hızlı hızlı nefes alıp verişinden beni ya tokatlayacağı ya da kapı dışarı edeceği anlaşılıyordu. </st><st c="19219">Zaten aklımdaki düşün</st><span epub:type="pagebreak" title="117" id="page117"></span><st c="19240">celer daha fazla yerleşmeden, bir an önce bu evden çıkmam onun yararınaydı. </st><st c="19317">Yoksa, her an o da Şermin’in akıbetine uğrayabilirdi.</st></p>
		<p><st c="19370">Ayağa kalktım ve gerçek bir arkadaş gibi, bu yanlış anlaşılma için özür diledim. </st><st c="19452">Serdar’la aralarını düzeltmek uğruna elimden geleni yapacağıma söz verdim. </st><st c="19527">Hatta hemen ertesi sabah, ilk iş Serdar’ı arayacak, artık o anda her neredeyse, bir an önce geri dönmesi için ikna etmeye çalışacaktım.</st></p>
		<p><st c="19662">Bu söylediklerim, Yonca’yı biraz sakinleştirdi.</st></p>
		<p><st c="19710">“En iyisi, bu gece burada olanları olmamış sayalım Evren,” dedi.</st></p>
		<p><st c="19775">Ceketimi kaptığım gibi evden dışarı fırladım. </st><st c="19822">Merdivenleri koşarak indim ve kendimi serin havaya attım. </st><st c="19880">Gecenin o saatinde sokak bomboştu. </st><st c="19915">Buraya gelirken peşime takılan sarı köpek yılmamış, ben çıkıncaya kadar apartman kapısının önünde beni beklemişti. </st><st c="20030">Aklıma, köpek dövüşünde bir hiç uğruna ölen köpekler geldi ve korkudan geberdiğim halde, hayvanın başını okşayıp cebimdeki bisküvileri önüne attım.</st></p>
		<p><st c="20177">Eve döndüğümde, babamı yatmamış, beni bekler buldum.</st></p>
		<p><st c="20230">“Nasıl, bitti mi bari proje?” diye sordu, anlamlı anlamlı.</st></p>
		<p><st c="20289">Anlaşılan, annem Şermin’in çantasını bulduktan sonra hayatımda bir kız arkadaş olduğu müjdesini ba</st><span epub:type="pagebreak" title="118" id="page118"></span><st c="20388">bama vermişti. </st><st c="20404">Eh, bir kız arkadaşım olduğuna göre, o bana çekidüzen verir, bu süzme salak biraz akıllanabilirdi. </st><st c="20503">Babamın böyle düşünmesine izin vermek, benim için daha hayırlıydı. </st><st c="20570">Ben de tıpkı onun gibi dudağımı tek yana yayarak göz kırptım.</st></p>
		<p><st c="20631">“Bitti babacım,” dedim.</st></p>
		<p><st c="20655">Yatağıma uzanıp sabaha kadar gözümü kırpmadım ve Yonca’yla olanları aklımdan geçirdim. </st><st c="20743">Tek endişem, Yonca’nın da ben çıktıktan sonra Şermin gibi patlayıp tuzla buz olduğuydu. </st><st c="20831">Ama böyle bir şey olsa, en azından evden ayrıldıktan sonra gürültüyü işitirdim, diye düşünerek kendimi rahatlatmaya çalıştım. </st><st c="20957">Ben peşimdeki köpekle eve dönerken ortalıkta çıt çıkmıyordu. </st><st c="21018">Bir an için merakımı yenemeyerek telefon etmeyi bile düşündüysem de, bundan çabucak vazgeçtim. </st><st c="21113">Yeterince rezil olmuştum.</st></p>
		<p><st c="21138">Böylece sabah annem ve babam içleri rahat etmiş bir şekilde, beni hayali kız arkadaşın himayesine bırakarak otobüslerine bindiler ve eve döndüler.</st></p>
	</section>
	<div id="charCountTotal" value="21285"></div></body>
</html>
