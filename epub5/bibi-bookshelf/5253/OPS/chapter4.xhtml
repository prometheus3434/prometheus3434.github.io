<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tuhaf Şeyler Oluyor Bay Tarantino</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="51" id="page51"></span><st c="0">4</st></h1>
		<p><st c="2">Boğucu bir ağustos sıcağında, otobüsten inip terden yapış yapış bir halde, Serdar’la oturduğumuz eve ulaştım. </st><st c="112">Alt komşu, daha merdivenleri çıkarken yakama yapıştı. </st><st c="166">Bu ne sorumsuzlukmuş, evi kapatıp gitmişiz, tavan o kadar su çekmiş ki, yakında tepelerine çökecekmiş. </st><st c="269">Birlikte bizim eve girdik, gerçekten de klozet taşmış, banyonun zemininde ufak bir göl birikmişti. </st><st c="368">Koku da cabası. </st><st c="384">Kadın da bütün bunların sorumlusu benmişim gibi tepemde ciyaklıyor.</st></p>
		<p><st c="451">“Tamam,” dedim. </st><st c="468">“Ne gerekiyorsa yapacağız. </st><st c="495">Bunun için tatilimi kesip geldim.”</st></p>
		<p><span epub:type="pagebreak" title="52" id="page52"></span><st c="529">Alelacele bir tesisat ustası bulundu. </st><st c="568">Meğer iş büyükmüş. </st><st c="587">Banyonun yer seramikleri tamamen kırıldı, sızıntının nereden geldiği ortaya çıkana kadar, iki üç gün evin içinde bayağı bir inşaat faaliyeti devam etti. </st><st c="740">Yağmurdan kaçarken doluya tutulmuştum. </st><st c="779">Güya eve kapanıp kafa dinleyecek, bütün gün film izleyecektim. </st><st c="842">Şimdi kulaklarımın içinde yankılanan çekiç sesleriyle, bütün gün ustaların tepesinde dikilip, ne zaman biteceğini soruyordum. </st><st c="968">İçimden Serdar’a küfrediyordum.</st></p>
		<p><st c="999">Serdar kulaklarını sık sık çınlattığımı duydu mu nedir, yeniden aradı.</st></p>
		<p><st c="1070">“Nasıl gidiyor?” dedi. </st><st c="1094">“Halloldu mu?”</st></p>
		<p><st c="1108">“He ya, halloldu beyefendi,” dedim. </st><st c="1145">“Nasıl, deniz suyu sıcaklığı iyi mi bari oralarda?”</st></p>
		<p><st c="1196">Sesi bir anda ağlamaklı oldu. </st><st c="1227">“Yok be oğlum. </st><st c="1242">İşler sarpa sardı. </st><st c="1261">Yonca beni terk etti, pılısını pırtısını toplayıp gitti.”</st></p>
		<p><st c="1318">“Daha iki hafta önce Valentino rolündeydin,” dedim. </st><st c="1371">“Mutluluktan ayakların yerden kesilmişti hani...”</st></p>
		<p><st c="1420">Bu kez cidden ağlamaya başladı. </st><st c="1453">“Öyleydi. </st><st c="1463">Ama ben hıyarlık yapıncaya kadar.”</st></p>
		<p><st c="1497">Anlattığına göre, bunlar bilardo oynamaya biraz doyunca kalkıp hep birlikte San Sebastian’a gitmişler. </st><st c="1601">Deniz, güneş, eğlence dibine vurmuşken, Yonca orada bir açılmış pir açılmış.</st></p>
		<p><span epub:type="pagebreak" title="53" id="page53"></span><st c="1677">“Sana ne oğlum,” diye alay ettim. </st><st c="1712">“Kız belki yüzerken açılmayı seviyordur.”</st></p>
		<p><st c="1753">“Öyle değil salak. </st><st c="1773">Bikinisinin üstünü çıkarmaya kalktı kız. </st><st c="1814">Ne o, burası Avrupa’ymış, haspam üstsüz güneşlenecekmiş!”</st></p>
		<p><st c="1871">Tamam, orada üstsüz çokmuş ama bizimki kıskanç erkek ya, dayanamamış. </st><st c="1942">Geleneklerimize tersmiş.</st></p>
		<p><st c="1966">“Sen kızla kalkıp dünyanın bir ucuna git, öpüş koklaş, bunlar geleneklerimize aykırı değil de, onun üstsüz güneşlenmesi mi aykırı?”</st></p>
		<p><st c="2098">Devam edip, Yonca’ya ters çıkmasının insan haklarına aykırı olduğuna dair esaslı bir ders verecektim ama baktım dinleyecek halde değil. </st><st c="2235">Bir kavga kıyamet, derken kız bunu orada bırakıp kaçmış. </st><st c="2292">İşin kötüsü, yanlarındaki Bask bilardocu hıyarlar da bu yaptığını çok feodal bulup ona sırt çevirmişler.</st></p>
		<p><st c="2396">“Dımdızlak ortada kaldım, iyi mi?”</st></p>
		<p><st c="2431">“İyi ya, daha ne demeye duruyorsun oralarda? </st><st c="2477">Kalk gel o zaman,” dedim.</st></p>
		<p><st c="2502">“Ben, bu berbat halde dönmek, Yonca’yla karşılaşmak istemiyorum. </st><st c="2568">Kafaya koydum. </st><st c="2583">Dönem izni alıp, bir süre burada kafayı dağıtacağım,” dedi.</st></p>
		<p><st c="2642">Belki bütün Avrupa’yı dolaşırmış. </st><st c="2677">Belki yeni biriyle tanışır, Yonca’yı tarihin tozlu sayfalarına yollarmış. </st><st c="2751">Evsahibimiz olan teyzesiyle de konuşmuş, o dönünceye kadar benden kira almayacakmış.</st></p>
		<p><span epub:type="pagebreak" title="54" id="page54"></span><st c="2835">Serdar’ın durumuna üzüldüm, ama bütün bir dönem boyunca evin bana kalacağına da sevinmedim desem yalan olur. </st><st c="2945">Bundan iyisi Şam’da kayısı.</st></p>
		<p><st c="2972">Nihayet evdeki tamirat işi de bitmiş, banyonun zemini, birbiriyle ilgisiz renk renk seramiklerle yamalı bohçaya dönmüştü. </st><st c="3095">İşin iyi tarafı, benden para isteyen olmadı. </st><st c="3140">Apartman yöneticisi, bütün tahsilatı evsahibimizden yapmıştı. </st><st c="3202">Yine de Serdar’ın yatağının altındaki gizli serveti buldum. </st><st c="3262">Hatırı sayılır bir paraydı. </st><st c="3290">Burada kalmaya devam edersem, en az iki üç ay geçinebilirdim. </st><st c="3352">Bu arada bir iş bulup, parayı da çok rahat yerine geri koyabilirdim.</st></p>
		<p><st c="3420">Böylece yalnız ve mutlu hayatıma başlamıştım ki, birkaç gün geçmeden annem aradı. </st><st c="3503">İnsan ulaştığını haber vermez miymiş? </st><st c="3541">Telefonum hep “aradığınız kişiye şu anda ulaşılamıyor” çıkıyormuş.</st></p>
		<p><st c="3607">“Hadi artık, bir an önce dön. </st><st c="3638">Babanın sağı solu belli olmaz, hafta sonu için yazlığa geleceği tutar, bütün foyamız ortaya çıkar,” dedi.</st></p>
		<p><st c="3743">“Daha bitmedi ki tamirat işleri,” diyerek yalan söyledim.</st></p>
		<p><st c="3801">“Oğlum, alt tarafı bir banyo, kaç gün sürebilir ki?”</st></p>
		<p><st c="3854">Bütün yaratıcılığımı kullanarak, anneme bunun basit bir su sızıntısı olmadığını, apartmandaki bütün boruların değiştirileceğini, her yerin yıkılıp döküleceğini söyledim. </st><st c="4025">Şimdi yine anneannemin yazlığına </st><span epub:type="pagebreak" title="55" id="page55"></span><st c="4058">dönüp o yaşlılar yurdunda pineklemeyi, yemek tariflerinin içine gömülmeyi, hele de Çidoş’la karşılaşmayı aklımdan bile geçirmek istemiyordum.</st></p>
		<p><st c="4199">“Sahi, Çiğdem nasıl oldu?” diye sordum.</st></p>
		<p><st c="4239">“Ah, ne sen sor ne ben söyleyeyim!” dedi. </st><st c="4282">“Seni yolculadıktan sonra, kız üç gün üç gece durmadan uyudu. </st><st c="4344">Her yeri pençe pençe kızardı. </st><st c="4374">Sanki etleri kopup ayrılacaktı biçarenin. </st><st c="4416">Şimdi düzeldi de seni sorup duruyor.”</st></p>
		<p><st c="4453">Fazla oyalanmayıp bir an önce dönmemi tembih ettikten sonra telefonu kapadı.</st></p>
		<p><st c="4530">Hangi bahaneyle burada kalacağımı kara kara düşündüğüm günlerde, beklediğim fırsat ayağıma geliverdi. </st><st c="4633">Bizim bölümden, aramın iyi olduğu asistanlardan biri aradı: Tamer. </st><st c="4700">Ulvi Hoca bir belgesel çekiyormuş. </st><st c="4735">Madem buralardaymışım, ekibe katılmak ister miymişim? </st><st c="4789">Hem bir yerden fon bulmuş, az bir şey para da vereceklermiş.</st></p>
		<p><st c="4849">Ulvi Hoca, üniversiteye dışarıdan anlaşmalı olarak gelen hocalardan biriydi. </st><st c="4927">Aslında yerel bir televizyon kanalında yapımcıydı. </st><st c="4978">İkinci dönemde Temel Film Teknikleri dersimize giriyordu ve devamsızlık yüzünden onun dersinden de çakmıştım. </st><st c="5088">Bunu Tamer’e de söyledim.</st></p>
		<p><st c="5113">“Bu kadar adam varken, benim gibi dersini bile </st><span epub:type="pagebreak" title="56" id="page56"></span><st c="5161">geçememiş bir haytayı neden ekibine alsın?”</st></p>
		<p><st c="5204">Tamer kızdı. </st><st c="5218">“Yaz tatilindeyiz ve etrafta senin sandığın kadar adam yok,” dedi.</st></p>
		<p><st c="5284">Zaten bu işler derste değil, bizzat uygulamada öğrenilirmiş. </st><st c="5346">Bana da güveniyormuş. </st><st c="5368">Hem, hocanın gözüne girersem, tekrar ettiğim zaman dersten de iyi notla geçermişim, falan da filan.</st></p>
		<p><st c="5467">Hayatta ilk kez birinin bana güveniyor olması çok hoşuma gitmişti.</st></p>
		<p><st c="5534">“Madem sen öyle diyorsun, benden günah gitti,” dedim. </st><st c="5589">“Neyle ilgili bu belgesel?”</st></p>
		<p><st c="5616">“Köpeklerle,” dedi. </st><st c="5637">“Yarın eski tütün fabrikasının arkasındaki boş depoya gel, bütün detayları anlatacak Hoca.”</st></p>
		<p><st c="5728">“Tamam,” deyip telefonu kapadım ama şaşırmıştım. </st><st c="5778">Belgesel deyince aklıma, şöyle doğayla ilgili, börtü böcekli ya da yörükler gibi sayıları azalan insan topluluklarını konu alan şeyler gelmiştir hep. </st><st c="5928">Ne bileyim yani, şehri dolaşıp, yıkılmaya yüz tutmuş ahşap evleri çekeceğiz falan dese, anlayacağım ama adam köpekler demişti yahu. </st><st c="6060">Köpeğin neyini belgesel yapacaksın arkadaş? </st><st c="6104">Neyse, dedim kendi kendime, elbet bir bildikleri vardır. </st><st c="6161">Köpekler hakkında benden daha fazla bilgiye sahiplerdir de, akıllarına değişik bir şey gelmiştir mesela, nasılsa yarın toplantıda öğreniriz.</st></p>
		<p><st c="6301">Ertesi gün, Tamer’in söylediği yere gittim. </st><st c="6346">Adres </st><span epub:type="pagebreak" title="57" id="page57"></span><st c="6352">diye verdiği yer, bomboş bir sahanın ortasında koskocaman bir depo. </st><st c="6420">Sıcaktan hepsi birer haşlanmış yumurtaya dönmüş, iri çakıltaşlarının üstünden yürüyüp kapıyı açtım. </st><st c="6520">Burası eskiden tütün fabrikasının ambarıymış. </st><st c="6566">İçeri girdiğimde, kesif bir tütün kokusuyla Ulvi Hoca’nın etrafında toplanmış on, on iki kişi beni bekliyordu.</st></p>
		<p><st c="6676">Hoca çoktan anlatmaya başlamıştı. </st><st c="6711">Bembeyaz ve iri dişleri, kocaman bir ağzı vardı. </st><st c="6760">Gözleri iki küçük çukuru andırıyordu. </st><st c="6798">Konuşurken, el kol hareketleriyle anlattıklarının heyecanını arttırıyor, etrafındakiler de onu, ağızları bir karış açık dinliyorlardı. </st><st c="6933">İçlerinden bazılarını tanıyordum, biri bizim sınıftan, ikisi yine bizim bölümde üst sınıflardan göz aşinalığım olan tipler. </st><st c="7057">Ama birkaç kişi var ki, adamlar sanki hapisten firar edip doğrudan buraya damlamışlar. </st><st c="7144">İpten kazıktan kurtulmuş, insan azmanı üç kişi. </st><st c="7192">Elleri bellerinde, sözde Hoca’yı dinliyorlar ama öyle bir haldeler ki, bir yamuk yapan olsa da dayılansak derdindeler sanki.</st></p>
		<p><st c="7316">Tamer geldiğimi fark etti. </st><st c="7344">“Bu da size bahsettiğim arkadaş –Evren,” diye beni hocaya tanıştırdı.</st></p>
		<p><st c="7413">“Geciktin ama hoş geldin Enver,” diye daha ilk dakikadan adımı yanlış söyleyerek elimi sıktı Hoca. </st><st c="7513">Dersine pek devam etmediğim için beni sınıftan hatırlamıyordu haliyle.</st></p>
		<p><st c="7583">“Tam da projeyi anlatmaya başlamıştım.”</st></p>
		<p><span epub:type="pagebreak" title="58" id="page58"></span><st c="7623">Derken, işin aslını öğrendim. </st><st c="7654">Meğer Ulvi Hoca’nın üstünde çalıştığı belgesel projesi, köpek dövüşleriyle ilgiliymiş.</st></p>
		<p><st c="7740">“Ama köpek dövüşleri yasak değil mi?” diye aptalca bir soru sorma gafletinde bulundum da bizim hapishane kaçkınları ters ters bana bakınca, sorumun bir kısmını yutup, “Yani kanunen demek istemiştim,” diye tamamlamak zorunda kaldım.</st></p>
		<p><st c="7972">“Evet yasak ama bizim derdimiz bu değil,” dedi Hoca. </st><st c="8026">“Giderek azalsa da, köpek dövüşleri devam ediyor.” Başıyla adamları gösterdi. </st><st c="8104">“Misal, bu arkadaşlar hâlâ bu işten ekmek yiyorlar. </st><st c="8156">Doğru mu arkadaşlar?”</st></p>
		<p><st c="8177">Adamların üçü birden, onaylama anlamında bazı sesler çıkardılar. </st><st c="8243">Herifler köpeklerle haşır neşir olmaktan kendileri de köpekçe konuşmaya başlamış, diye geçirdim içimden.</st></p>
		<p><st c="8347">Hoca’nın bıraktığı yerden Tamer devam etti.</st></p>
		<p><st c="8391">“İşte biz bu dövüşleri, bunlar için hangi köpeklerin, nasıl eğitildiğini, nerelerde dövüş yaptırıldığını, bunlara kimlerin katıldığını, ortada dönen para gibi şeyleri çekeceğiz.”</st></p>
		<p><st c="8570">Bundan sonra, Ulvi Hoca’yla Tamer sazı birbirlerine vererek, neler yapılacağını, kimin neyle uğraşacağını, nasıl çalışılacağını uzun uzun anlattılar. </st><st c="8721">Biz de, onlar ne derse dinleyip, kuzu kuzu başımızı salladık. </st><st c="8783">Şaşılacak derecede hazırlıklı gelmişlerdi, hele </st><span epub:type="pagebreak" title="59" id="page59"></span><st c="8831">Tamer, inanılmaz bir şekilde her soruya cevap verebiliyordu. </st><st c="8892">Bir an için, onun asistan değil de yasadışı köpek dövüşü işinde çalışan biri olduğunu düşündüm.</st></p>
		<p><st c="8987">Dışarı çıktığımda, tütün kokusundan mı, olayın heyecanından mı bilmem, başım dönüyordu. </st><st c="9076">İşin ucunda para olmasa, daha köpek dövüşü lafını duyar duymaz tüyerdim. </st><st c="9149">Dövüşe çıkacak köpeklerin azman ve azgın köpekler olacağını tahmin etmek güç değildi. </st><st c="9235">Kimseye çaktırmasam da, oldum olası köpeklerle yıldızım hiç barışmamıştı. </st><st c="9309">Yani bu belgeselin, konu itibariyle bana uyduğu pek söylenemezdi. </st><st c="9375">Yine de burada kalmak uğruna, birkaç ısırığa ve kuduz aşısına bile katlanabilirdim. </st><st c="9459">Neyse ki, iki üç kişilik ekipler halinde çalışacaktık da köpeklere büsbütün yem olmaktan kurtulacaktık.</st></p>
		<p><st c="9562">Birkaç gün sonra Tamer’le birlikte, o gün tanıştırıldığımız köpek dövüştürücü adamlardan biriyle bu köpeklerin özel olarak, gizli saklı yetiştirildiği yere gittik. </st><st c="9727">Köpek dediysem yanlış anlaşılmasın, bunlar öyle sokakta görüp de kafasını okşadığımız türden köpeklerden değil. </st><st c="9839">Kafesler içinde tutulan, birini daha uzaktan gördüğü anda ağzı köpürerek havlayan canavarlar.</st></p>
		<p><st c="9932">Köpeğin sahibi ve eğiticisi olan adamın başına, göz yerlerine iki delik açılmış, beyaz bez bir torba geçirdik. </st><st c="10044">Kanunsuz bir iş yapıyor ya, tanınmasın diye. </st><span epub:type="pagebreak" title="60" id="page60"></span><st c="10089">Bunu takınca adam şahtı şahbaz oldu. </st><st c="10126">O bize etrafı gezdirerek, köpekleri neyle beslediklerini, nasıl eğittiklerini falan anlatıyor, biz de peşi sıra dolaşıyorduk.</st></p>
		<p><st c="10251">Kamera Tamer’deydi. </st><st c="10272">Bende olsa, korkudan titremekten bir şey çekeceğim yok. </st><st c="10328">Ben sadece adamla konuşuyorum, onun anlattıklarını tekrarlıyorum. </st><st c="10394">Sözgelimi, bu köpeklerin çok iyi derecede, belki de aylar öncesinden beslenmeleri gerektiğini söylüyordu adam. </st><st c="10505">Ben de, “Ne yediriyorsunuz?” diye soruyordum. </st><st c="10551">Bol proteinli yiyecekler, çok kaliteli karbonhidratlar, bol miktarda vitamin ve aminoasitler yiyorlarmış. </st><st c="10657">İçimden, Zıkkım yesinler, ulan bunları ben yesem boksör olup önüme çıkanı deviririm! </st><st c="10742">diye geçirdiğim halde kameraya gülümseyerek, “Desenize bir sporcu gibi,” diyordum.</st></p>
		<p><st c="10824">O akşam, biçare annem bir daha aradı.</st></p>
		<p><st c="10862">“Baban bu hafta sonu bizi görmeye geliyor. </st><st c="10906">Bir arkadaşına gitti birkaç günlüğüne diye yalan söyledim. </st><st c="10965">Şimdi buraya geldiğinde ona ne diyeceğim?”</st></p>
		<p><st c="11007">Anneme, bir belgesel işi bulduğumu, hem para kazanıp hem de mesleki bilgimi geliştirdiğimi ballandırarak anlattım.</st></p>
		<p><st c="11122">“Film çeviriyormuş dersin,” dedim. </st><st c="11158">“Vallahi de yalan değil. </st><st c="11183">Yemin etsen başın ağrımaz yani.”</st></p>
		<p><st c="11215">“Baban da aynen böyle söyledi telefonda. </st><st c="11257">Bu herif bir filmler çeviriyor ya, hadi hayırlısı, dedi.”</st></p>
		<p><span epub:type="pagebreak" title="61" id="page61"></span><st c="11314">Ah benim güzel anacığım, ne yapıp etmiş, o inatçı babamı ikna edip peşimden gelmekten vazgeçirmiş!</st></p>
		<p><st c="11413">O hafta diğer ekipler de başka yerlerde bizimkine benzer çekimler yapıp geldiler. </st><st c="11496">Ulvi Hoca en çok bizimkini beğendi.</st></p>
		<p><st c="11531">“Aferin Enver,” diyerek sırtımı sıvazladı.</st></p>
		<p><st c="11574">“Enver değil Ev-ren, hocam,” diye düzelttim ama artık aldırmıyordum. </st><st c="11644">Değil mi ki benim yaptığım işi beğenmişti, artık nasıl isterse öyle çağırabilirdi beni. </st><st c="11732">Keşke, diyordum içimden, babam da burada olsaydı da hocanın hakkımda bu söylediklerini duysaydı. </st><st c="11829">Yaptığım işi beğenen biri çıkmıştı sonunda.</st></p>
		<p><st c="11872">“Şimdi de sıra dövüşleri çekmeye geldi,” dedi. </st><st c="11920">“Önümüzdeki hafta olacakmış. </st><st c="11949">Tam ne zaman ve nerede, bir gün önceden bize bildirecekler.”</st></p>
		<p><st c="12009">Meğer, yasak olduğu için, bir baskın olasılığına karşı, her seferinde dövüşün yerini değiştirip bahisçilere de son anda duyuruyormuş uyanıklar. </st><st c="12154">Bu işin, böyle ajan filmlerindeki gibi gizemli bir halde yürütülmesi, olaya heyecan katsa da, neler olacağını ve nasıl dayanabileceğimi düşünmeden edemiyordum.</st></p>
		<p><st c="12313">Sonraki birkaç gün evde oturup, Tamer’den gelecek haberi bekledim. </st><st c="12381">Bu arada internetten birkaç köpek dövüşü videosu da seyrettim. </st><st c="12444">Daha fazlasını içim kaldırmadı. </st><st c="12476">Sadece köpeklerden tırstığım için değil, aynı zamanda beni kan tuttuğu için. </st><st c="12553">En ufak </st><span epub:type="pagebreak" title="62" id="page62"></span><st c="12561">bir kan görmeyeyim, içim çekilir, hatta birkaç kere bayılmışlığım bile vardır. </st><st c="12640">Yani bu köpek dövüşü denilen şey, nereden baksan bana uygun bir şey değildi ama bir kere bulaşmıştık işte.</st></p>
		<p><st c="12746">Sonunda büyük gün gelip çattı. </st><st c="12778">Tamer bir sabah heyecanla aradı.</st></p>
		<p><st c="12810">“Hazırlan, bu gece operasyon var,” dedi.</st></p>
		<p><st c="12851">Anlaşılan, o da kendini bu ajanvari maceraya kaptırmıştı. </st><st c="12910">Duyan da, birbirini yiyen köpekleri filme almaya değil, gizli bir çeteyi yakalamaya gittiğimizi sanırdı.</st></p>
		<p><st c="13014">Akşamüstü bütün ekip yine eski tütün deposunda buluştuk. </st><st c="13072">Ulvi Hoca uzun uzun, neler yapacağımızı anlattı. </st><st c="13121">Gece saat onda, önceden ayarlanmış bir minibüs bizi almaya geldi. </st><st c="13187">Hep birlikte araca doluştuk. </st><st c="13216">O saate kadar aç karnına beklemiştik. </st><st c="13254">Heyecandan kimsenin aklına bir şey yemek gelmemişti. </st><st c="13307">Hoca şoförden rica etmiş, adam gelirken bir torba lahmacun yaptırıp getirmiş. </st><st c="13385">Minibüsün içinde elimizde lahmacun dürümleri, ayranlar falan, pikniğe gidermişçesine güle oynaya şehirlerarası yola çıktık.</st></p>
		<p><st c="13508">Böyle epey bir gittikten sonra, en yakın ilçeyi geçip anayoldan ayrıldık. </st><st c="13583">Kuş uçmaz kervan geçmez, ıssız bir yolda ilerlemeye başladık. </st><st c="13645">Ben arkadaki beşli koltukta Tamer’le oturuyordum.</st></p>
		<p><st c="13694">Kulağına eğilip usulca fısıldadım. </st><st c="13730">“Yahu Tamer, ben kan görmeye pek dayanamam.”</st></p>
		<p><span epub:type="pagebreak" title="63" id="page63"></span><st c="13774">“Hah, tam da bunu söyleyecek zaman,” dedi. </st><st c="13818">“Oğlum, ne diyorsun sen, hiç mi izlemedin? </st><st c="13861">Kan gövdeyi götürecek bildiğin.”</st></p>
		<p><st c="13893">Baktım öyle olmayacak, bu kez içimdeki hayvansever ortaya çıktı ve kızdım. </st><st c="13969">“O zavallı hayvanlar birbirini parçalarken biz de elimiz kolumuz bağlı, onları filme mi çekeceğiz?”</st></p>
		<p><st c="14068">Tamer sadece başını sallamakla yetindi. </st><st c="14109">“Sen harbiden de salakmışsın,” dedi. </st><st c="14146">“Yanlış adam seçmişim.”</st></p>
		<p><st c="14169">Birdenbire, ne yapsam da bu işten kurtulamayacağımı anladım ve o güne kadarki başarıma gölge düşürmemeye karar verdim. </st><st c="14289">Madem buraya kadar dayanmıştım, bundan sonrasına da katlanıp bu işi alnımın akıyla bitirmeliydim. </st><st c="14387">Babam her zaman, elini attığın her şeyi yarım bırakıyorsun, demiyor muydu? </st><st c="14462">İşte şimdi, belgeseli izlerken jenerikte adımı görecek ve ne kadar önemli bir işin üstesinden geldiğimi anlayacaktı.</st></p>
		<p><st c="14578">Tam da, bizden başka gelen yok mu, demeye hazırlanırken bir de baktım, arkamızda başka arabalar da var. </st><st c="14683">On, on beş araba bizi takip ediyordu. </st><st c="14721">Daha sonra, ışığa koşan pervaneler misali, ara yollardan başka arabalar da çıkıp konvoya katıldı. </st><st c="14819">Düğün alayına benzedik iyice. </st><st c="14849">Ya da mafya filmlerinde infaza giden elemanlara. </st><st c="14898">Arabalar birbirini belli bir mesafeden izleyerek, saygılı bir sessizlikte ilerliyordu. </st><span epub:type="pagebreak" title="64" id="page64"></span><st c="14985">Sonunda, ağaçların arasında tepelik bir alanda durduk.</st></p>
		<p><st c="15039">Geride eski, yıkıntı bir ev vardı. </st><st c="15075">Kim bilir kim, ne amaçla, vakti zamanında buraya yapmış da sonradan kullanılmayarak harabeye dönmüş.</st></p>
		<p><st c="15175">Adamlar önceden gelmiş, kafesler içinde köpekleri taşımış, yere tahtadan direkler çakıp bunların etrafına gerdikleri iple, dövüş için ring yapmışlardı. </st><st c="15328">Bir yandan, ağzından hırıltılı sesler çıkaran köpekler az sonra girecekleri meydan savaşını düşünüp kafeslerinde sabırsızca hareket ediyor; öbür yandan, arabaların farlarıyla aydınlatılan alanda bahisler toplanıyordu.</st></p>
		<p><st c="15545">Biz aralarına katılınca herkes biraz tedirgin oldu. </st><st c="15598">Durumu bahisçilere açıklamak, bunun sadece masum bir belgesel olduğuna inandırmak için Ulvi Hoca akla karayı seçti. </st><st c="15714">Tamer’le ben, orada bulunanlara, tanınmasınlar diye önceki çekimlerde köpek sahiplerine giydirdiğimiz türden beyaz başlıklar dağıttık. </st><st c="15849">Başlıkları dağıtırken, tuhaf bir adamla burun buruna geldik. </st><st c="15910">Mohikanlar gibi iki yandan kazıttığı saçlarını, sadece ortada, alnından ensesine devam eden bir sıra halinde bırakmıştı. </st><st c="16031">Gece olmasına rağmen güneş gözlüğü takmış ve ellerini yeşil parkasının cebine sokmuştu.</st></p>
		<p><st c="16118">“Beni tanıdın mı?” dedi, ben elimdeki başlığı uzatırken.</st></p>
		<p><span epub:type="pagebreak" title="65" id="page65"></span><st c="16175">Dikkatle baktım. </st><st c="16193">“Yabancı gelmediniz ama çıkaramadım,” dedim.</st></p>
		<p><st c="16237">Ben öyle söyleyince, gözlüğünü çıkardı. </st><st c="16278">Bir de baktım ki babamla beni yurda götüren, o çenesi düşük taksi şoförü. </st><st c="16352">Travis Hidayet. </st><st c="16368">Anlaşılan, uykusuz gecelerinde oyalanacak başka bir uğraş daha bulmuştu.</st></p>
		<p><st c="16440">“Taksiciliği bıraktın mı?” diye sordum.</st></p>
		<p><st c="16480">“Yok,” dedi. </st><st c="16494">“Dövüş olduğu zaman çalışmıyorum.”</st></p>
		<p><st c="16528">“Bahis mi oynuyorsun?”</st></p>
		<p><st c="16551">“Hayır.”</st></p>
		<p><st c="16560">Verdiğim başlığı elinde sallarken güldü. </st><st c="16602">“O zaman burada ne halt ediyorsun diyorsun içinden, değil mi?” dedi.</st></p>
		<p><st c="16670">Cevap vermemi beklemeden kendisi açıkladı.</st></p>
		<p><st c="16713">“Sadece seyretmeye geliyorum. </st><st c="16744">Köpekleri değil, insanların nasıl köpekleştiklerini görmeye...”</st></p>
		<p><st c="16807">Artık yüzünü görmüyordum. </st><st c="16834">Gözleri iki kor olmuş, beyaz kumaşın üstünde parlıyordu.</st></p>
		<p><st c="16890">“Bir gün iyi bir yağmur yağacak ve bütün bu pislikleri temizleyecek,” dedi. </st><st c="16967">İlk tanıştığımız gün, arabada da aynını söylemişti.</st></p>
		<p><st c="17018">Bunu küfredermiş gibi ve öyle bir inançla söyleyişi vardı ki, bir an sahiden de bardaktan boşalırcasına bir yağmurun başlayacağını sanarak, başımı yukarı kaldırıp gökyüzüne baktım. </st><st c="17200">Gece berraktı. </st><st c="17215">Tek </st><span epub:type="pagebreak" title="66" id="page66"></span><st c="17219">bulut bile yoktu. </st><st c="17237">Karanlık bir kumaşın üstüne dikilmiş parlak düğmeleri andıran bir dolu yıldız vardı sadece.</st></p>
		<p><st c="17328">Tamer uzaktan, “kısa kes, işimiz var” anlamında kafa sallıyordu. </st><st c="17394">Veda edip bizim Travis’in yanından ayrıldım.</st></p>
		<p><st c="17438">Etrafa bir daha baktım. </st><st c="17463">Toplam otuz, otuz beş kişi birden, başlarına o beyaz torbaları geçirince, karanlıkta ortam giderek daha tedirgin edici bir hal almaya başladı. </st><st c="17606">Sanki şu meşhur Ku Klux Klan ayinlerinden birindeydik ve az sonra birkaç kurbanın boğazını kesecektik.</st></p>
		<p><st c="17708">Sekiz köpek vardı. </st><st c="17728">Bunlar ikişer ikişer dövüştürülecek, tur atlayanlar birbiriyle kapışacaktı.</st></p>
		<p><st c="17803">Herkes ringin çevresine toplandı. </st><st c="17838">İlk bahis açıldı. </st><st c="17856">İki köpeği tasmalarından tutup ringe getirdiler. </st><st c="17905">Biri, boz bir kurt köpeği, öbürü tüyleri o karanlıkta bile parlayan siyah bir </st><em><st c="17983">pitbull.</st></em><st c="17991"> Ringin bir köşesinde biri, ötekinde diğeri, tasmalarından güçlükle tutan sahiplerinden kurtulmak için ağızlarından salyalar akıtarak havlayıp duruyorlardı. </st><st c="18148">Evet, kesinlikle kan olacaktı. </st><st c="18179">İnsanın kanını donduran o dişlere, o çeneye bakıp da aksini düşünmek mümkün değildi.</st></p>
		<p><st c="18263">Biz çoktan kameralarla kayda geçmiştik. </st><st c="18304">Hakem, “Hayvanları ürkütmeyelim beyler,” deyip az geriye çekilmemizi istedi ve işaret vermesiyle birlikte, köpekler tasmalarından kurtulup birbirlerine girdiler.</st></p>
		<p><em><span epub:type="pagebreak" title="67" id="page67"></span><st c="18465">Pitbull</st></em><st c="18473"> daha ilk dakikadan rakibinin boynuna çalışmaya başladı. </st><st c="18530">Kurt daha iri olmasına rağmen, üst üste birkaç yara aldı. </st><st c="18588">Sonunda da boynundan oluk oluk kan fışkırmaya başladı ve yere düştü. </st><st c="18657">Her yer kan. </st><st c="18670">Havada birbirinden iğrenç küfürler, tehditler, lanetlemeler uçuşurken, köpeklerden akan kırmızı sıvı kalabalığı daha da coşturuyor, az önce Travis’in söylediği gibi, insanlar köpekleşiyor, köpekler zavallı, biçare iki mahluğa dönüşüyordu.</st></p>
		<p><st c="18908">Kendi halinde, sessiz bir adam olan Tamer bile gaza gelmiş, çekimi falan unutup, yenilmek üzere olan kurt köpeğine destek olmak için var gücüyle bağırıyordu.</st></p>
		<p><st c="19066">Zavallı kurdun durumu pek iç açıcı değildi. </st><st c="19111">Dili dışarıda, kesik kesik soluyor, en son öldürücü darbeyi bekliyordu. </st><st c="19183">Kalabalık coşmuş, “Cellat! </st><st c="19210">Cellat!” diye bağırıp tempo tutuyordu. </st><em><st c="19249">Pitbull</st></em><st c="19256"> sanki bu tezahüratı anlayıp daha da coştu ve yeniden rakibinin üstüne saldırmaya hazırlandı.</st></p>
		<p><st c="19349">İşte tam o sırada çok ilginç bir şey oldu. </st><st c="19393">Köpeğin sahibi başındaki bez torbayı sinirle çıkarıp yere fırlattı. </st><st c="19461">Herkes şaşırmış, kamerayı tutan arkadaş bile, adamın yüzünü çekip çekmemek konusunda tereddütte kalmıştı. </st><st c="19567">Son nefesini veren köpeğine acı acı baktı. </st><st c="19610">Sonra </st><em><st c="19616">pitbull</st></em><st c="19623">’a döndü; “Ulan, öldürdün oğlumu, itoğluit!” diye avazı çıktığı kadar bağırdı.</st></p>
		<p><st c="19702">Başka zaman olsa ağır bir küfür sayılabilecek bu </st><span epub:type="pagebreak" title="68" id="page68"></span><st c="19752">laf, içinde bulunduğumuz ortama cuk oturmuştu. </st><st c="19799">Gerçekten de ortada iki tane itoğluit vardı. </st><st c="19844">Kurban da katil de gerçek birer itoğluitti. </st><st c="19888">O yüzden, kimsenin bu laftan alınacağını sanmıyordum. </st><st c="19942">Yine de herkes taş kesilmiş, adamın ne yapacağını bekliyordu.</st></p>
		<p><st c="20003">Ben bir yandan bu trajikomik durumu hazmetmeye çalışırken, bir yandan da köpeğin boynundan yere yayılan kana bakmamaya gayret ediyordum. </st><st c="20141">Nihayet köpek, birkaç kere acı acı inleyip son nefesini verdi. </st><st c="20204">Sahibi ulumaya benzer bir ses çıkardı. </st><st c="20243">Saçları sarıya boyanmış, bıyıklı, üst dişlerinden biri altın bir çingeneydi. </st><st c="20320">Gecenin o saatinde, boynunda ipli bir güneş gözlüğü asılıydı. </st><st c="20382">Bela herifin teki olduğu her halinden belliydi. </st><st c="20430">Aniden, belinden bir tabanca çıkarıp </st><em><st c="20467">pitbull</st></em><st c="20474">’u tek kurşunla yere serdi. </st><st c="20503">Bu kez, vurulan köpeğin sahibi de ringe fırladı.</st></p>
		<p><st c="20551">“Ne yaptın lanet herif!”</st></p>
		<p><st c="20576">Çingene başını kaldırıp sırıttı. </st><st c="20610">“Dövüş sona erdi!”</st></p>
		<p><st c="20628">“O kazanıyordu. </st><st c="20645">Neden ateş ettin?”</st></p>
		<p><st c="20663">“İçimden öyle geldi!”</st></p>
		<p><st c="20685">Bu konuşmalar, bu karakterler bana bir yerlerden tanıdık geliyordu. </st><st c="20754">Önce, bir </st><em><st c="20764">dejavu</st></em><st c="20770"> yaşıyorum diye düşündüm. </st><st c="20796">Beynimin içinde kıvılcımlar çakıyordu. </st><st c="20835">Sonra aklım, yine seyrettiğim filmler arşivini hızla tarayıp o anla örtüşen, hatta tıpatıp aynı olan bir sahne arayışına girdi. </st><st c="20963">Sonunda buldum: Bütün bu olanlar, </st><span epub:type="pagebreak" title="69" id="page69"></span><st c="20997">Iñárritu’nun, </st><em><st c="21011">Paramparça Aşklar ve Köpekler</st></em><st c="21040"> filminde vardı. </st><st c="21057">Bu boz ve kara köpek, o çingenenin kazanan köpeği vurması, konuşmalar ve bir film setini andıran ortam. </st><st c="21161">Bunu düşünürken, ister istemez başımı çevirip, yerde yatan köpeklere baktım. </st><st c="21238">Evet, gerçekten de öyleydi.</st></p>
		<p><st c="21265">O sırada ortalık iyice karışmış, tam şimdi iki köpeğin sahibi birbirine girecek, köpek dövüşünden insan dövüşüne geçeceğiz diye bekliyorduk ki birdenbire, nereden peydahlandığını anlayamadığımız birkaç cip ortaya çıktı. </st><st c="21486">Jandarma ekiplerinin baskınına uğramıştık.</st></p>
		<p><st c="21528">Meğer birileri, köpek dövüşü olacağını jandarmaya ihbar etmiş. </st><st c="21592">Tabii bütün gözler bizim üzerimize çevrildi. </st><st c="21637">Biri o hırsla kamerayı alıp yere attı. </st><st c="21676">İşin kötüsü, bir yandan bahisçileri ve köpek sahiplerini ihbarcının bizden biri olmadığına ikna etmeye çalışırken, öbür yandan jandarmayı da bahisçi olmadığımıza, orada sadece belgesel çekimi için bulunduğumuza inandırmaya çabalıyorduk.</st></p>
		<p><st c="21912">O kargaşada gözlerim Travis’i aradı, göremedim. </st><st c="21961">Bir an için, ihbar edenin o olduğunu düşündüm her nedense. </st><st c="22020">Ve birden, onu da nereden tanıdığıma dair bir aydınlanma yaşadım. </st><st c="22086">Tabii ya, </st><em><st c="22096">Taksi Şoförü</st></em><st c="22108"> filminde Robert De Niro’nun canlandırdığı, </st><span><st c="22152">70</st></span><st c="22154">’lerin Manhattan gecelerinde taksicilik yapan Vietnam gazisi Travis’ti o. </st><st c="22229">Hidayet de tıpkı Travis gibi, savaşla </st><span epub:type="pagebreak" title="70" id="page70"></span><st c="22267">zedelenmiş aklını etrafındaki hayatın pisliğine takmıştı. </st><st c="22325">Nasıl olmuştu da daha önce hatırlayamamıştım? </st><st c="22371">Oysa, şimdiye kadar bende en çok iz bırakan film kahramanlarından biriydi.</st></p>
		<p><st c="22445">Ben bunları düşünürken, hepimizi birden toplayıp sorguya çekmek için ilçe jandarma karakoluna götürmeye karar verdiler. </st><st c="22566">Kalan altı köpeğe el koydular. </st><st c="22597">Doldurulduğumuz minibüsün camından, yeniden yerde yatan köpeklere baktım ve filmin o sahnesini düşündüm. </st><st c="22702">O anda minibüs hareket etti ve arkamızda kuvvetli bir ses duyuldu. </st><st c="22769">Ben çocukken bizim mahallede bir evde tüp gaz patlamıştı. </st><st c="22827">Onun gürültüsüne benzer bir şeydi. </st><st c="22862">Ya da filmlerden bildiğim kadarıyla molotofkokteyli. </st><st c="22915">Bu ikinci fikrimi, yanımda beti benzi atmış, marketten şeker çalarken yakalanmış suçlu bir çocuk gibi oturan Tamer’e söyledim.</st></p>
		<p><st c="23041">“Bir şey patladı,” dedim. </st><st c="23068">“Belki de o hengâmede, biri çıkıp molotofkokteyli attı.”</st></p>
		<p><st c="23124">“Saçmalama Evren,” dedi Tamer dişlerinin arasından. </st><st c="23177">“Fantezilerin sırası değil.”</st></p>
		<p><st c="23205">Böylece, çenemi kapamak zorunda kaldım. </st><st c="23246">Arkada bıraktığımız kalabalıktan birinin, “Olacak şey değil, köpeklerin ikisi de patladı abi!” diye bağırdığı işitildi, ama geri dönmek için fazla uzaklaşmıştık. </st><st c="23408">O anda gök sanki yarıldı ve önce şimşekler çakmaya, ardından da feci bir yağmur yağmaya başladı. </st><st c="23505">O ka</st><span epub:type="pagebreak" title="71" id="page71"></span><st c="23509">dar kuvvetli yağıyordu ki, bindiğimiz minibüs güçlükle ilerledi. </st><st c="23575">Elimde olmadan, yeniden Travis’i ve onun sürekli tekrarladığı o ünlü film repliğini düşündüm. </st><st c="23669">Bu, olsa olsa Travis’in sözünü ettiği o yağmurdu ve bütün pislikleri temizlemek için yağıyordu.</st></p>
	</section>
	<div id="charCountTotal" value="23764"></div></body>
</html>
