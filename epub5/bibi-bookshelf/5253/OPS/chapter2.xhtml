<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tuhaf Şeyler Oluyor Bay Tarantino</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="17" id="page17"></span><st c="0">2</st></h1>
		<p><st c="2">İki yıl önce, üçüncü kez şansımı denediğim üniversite sınavından yine pek parlak bir sonuç alamamış, ama her nasıl olduysa, daha küçük bir şehirdeki üniversitenin sinema ve televizyon bölümünü ucundan yakalamıştım. </st><st c="217">Ailem önce buna itiraz etti, hatta artık avukat olmamdan umudunu iyice kesmiş ve durumu kabullenmiş annem bile seneye tekrar denersin, belki buradaki üniversitelerden birini tutturursun diye üsteledi. </st><st c="418">Avukat olmamı ısrarla istemesinin nedeni, Amerikan filmlerinin mahkeme sahnelerinin hemen hepsinde sıkça tekrarlanan şu cümleydi: </st><em><st c="548">İtiraz ediyorum sayın yargıç.</st></em></p>
		<p><span epub:type="pagebreak" title="18" id="page18"></span><st c="577">Ağzı iyi laf yapan havalı bir avukatın, arkasında jürinin oturduğu parmaklıklara tek dirseğini dayayarak ve ağzını yayarak yaptığı uzun ve göz yaşartan konuşma sonrası, sanığın makûs talihinin aniden ters takla attığı sahneler o kadar içine işlemişti ki, bizim ülkede yargılama sisteminin tamamen farklı olduğunu unutmuştu. </st><st c="902">Unuttuğu bir başka şey de, oğlunun, değil öyle talihi ters çevirecek hünerli konuşmalar yapmak, mecbur kalmadıkça konuşmamak, mecbur kalınca da en az sayıda sözcükle derdini anlatarak ses tasarrufu yapmak gibi bir özelliği vardı. </st><st c="1132">Nereden baksan avukatlık, ucundan bucağından bana uygun bir meslek değildi zaten.</st></p>
		<p><st c="1213">Ancak, babamın deyişiyle, “hayırsızın, uğursuzun, elinden bir halt gelmeyen tembel herifin teki” olsam da tek çocuklarıydım sonuçta. </st><st c="1347">Benim evden gitmem, sadece evlat hasretine değil; yıllardır tek ortak noktası, kazara dünyaya gelmiş bir erkek çocuğu, yani bendeniz olan bu iki insanın, aynı evde baş başa kalıp birbirleriyle nasıl zaman geçirebilecekleri gibi, içten içe büyüyen bir kaygıya da yol açacaktı. </st><st c="1623">Bu nedenle, gitmemi, evden uzaklaşmamı istemiyorlardı. </st><st c="1678">Benim üzerimden tesis ettikleri ilişkiyi başka bir şekle döndürecek güç ve cesaretleri yoktu. </st><st c="1772">Öyle ya, ben olmasam kimle uğraşacak, kime söylenecek, kime karşı güç birliği edip doğru yolu göstereceklerdi?</st></p>
		<p><st c="1882">Ama onları ortak bir düşmana karşı aynı cephe</st><span epub:type="pagebreak" title="19" id="page19"></span><st c="1928">de savaşan müttefikler konumundan çıkarıp karşı karşıya bırakmak pahasına da olsa, bir defadan fazla açılmamış test kitapları ve yarım yamalak gidilen dershanelerle uğraşmaya, annemle babam onlarla uğraştığımı sanırken odamda dizüstü bilgisayarımda kulaklıkla film izlemeye tahammül edemezdim.</st></p>
		<p><st c="2222">Liseye başladığımdan beri eski parlak günlerim maziye karışmış, notlarım tepetaklak gitmiş, bir daha asla iyi bir öğrenci olamamıştım. </st><st c="2358">Ciddiye aldığım tek şey sinemaydı. </st><st c="2393">Bunu sık sık dile getirip, “İzlediğin filmlerin yarısı kadar ders çalışsan, şimdi profesör olmuştun,” diyen babama verdiğim örnek her defasında şuydu: “Bak, Tarantino’nun da </st><span><st c="2567">IQ</st></span><st c="2569"> seviyesi </st><span><st c="2579">160</st></span><st c="2582">’mış, ama liseyi zor bitirmiş, üniversiteye de gitmemiş. </st><st c="2640">İyi ki de gitmemiş, profesör olacağına şahane bir yönetmen olmuş.”</st></p>
		<p><st c="2706">Bay Tarantino’ya isteyen istediği yorumu yapabilir, ancak kimse onun zeki olmadığını iddia edemez. </st><st c="2806">Tabii, babam dışında. </st><st c="2828">Her defasında adını, tarantula denilen o korkunç örümcekle karıştırır ve bana, “İyisi mi sen o Tarantula’yı örnek almaktan vazgeç, kendine daha doğru düzgün insanları örnek al,” diye karşılık verirdi.</st></p>
		<p><st c="3028">Ciddiye aldığım tek kitap, </st><em><st c="3056">Ölmeden Önce Seyretmeniz Gereken </st><span><st c="3089">1001</st></span><st c="3093"> Film</st></em><st c="3098"> adlı kitaptı ve ben bir ödevi yerine getirir gibi, bu kitaptaki filmleri bulup izlemeye çalışıyordum. </st><st c="3201">Seyrettikten sonra yanına işaret ko</st><span epub:type="pagebreak" title="20" id="page20"></span><st c="3236">yup hakkında notlar aldığım filmlerin sayısı arttıkça içime bir huzur doluyor, genç yaşımda bu işe başladığım için ölmeden önce listeyi çoktan tamamlamış olacağımı, böyle kaç listeyi daha bitireceğimi hesaplıyordum.</st></p>
		<p><st c="3452">Üniversite sınav sonucu tartışmalarımız uzun bir süre devam etti. </st><st c="3519">Neyin tartışmasını yaptığımızı anlamıyordum, sanki çok yüksek bir puan almışım da elimi sallasam elli bölüme girebilecekmişim gibi, o mu olsun, bu mu olsun! </st><st c="3676">Babam, “Avukat olamadıysan da bari öğretmen olursun, fena mı, hem yanımızda kalırsın,” diyerek, yaşadığımız yerdeki bir üniversiteyi tercih etmemi istiyordu. </st><st c="3834">Söylediğine göre, yabancı bir şehirde yalnız başına üniversite okumak zordu. </st><st c="3911">O da ülkenin bir ucundan diğerine üniversite okumaya gitmiş, orada hayatın her türlü zorluğuyla mücadeleye girişmiş, zaman zaman aç yattığı, fotokopi çektirmeye bile para bulamadığı olmuştu. </st><st c="4102">Dolayısıyla bunu en çok kendisi biliyordu.</st></p>
		<p><st c="4144">Zaten kaç anne babanın bir şeyi sizden daha iyi bildiğini iddia etmediği, sen o yollardan giderken ben dönüyordum, demediği görülmüştür ki? </st><st c="4285">Oysa benim, ömrümün geri kalanında, Haçlı Seferleri, Malazgirt Savaşı ve Fetret Devri’ni, sıkıntıdan yarı kapanmış gözlerle dinleyen ergenlere anlatan bir tarih öğretmeni olmaya hiç mi hiç niyetim yoktu. </st><st c="4489">Bu yüzden, ne deseler kararımdan vazgeçmedim.</st></p>
		<p><span epub:type="pagebreak" title="21" id="page21"></span><st c="4534">“Ben sinemacı olacağım,” diyordum. </st><st c="4570">“Ha burada okumuşum, ha başka yerde, ne fark eder?” Annem, sinema hakkındaki bilgisi çocukluğunda ailece gittikleri ve dönerken de şarkısının plağını alıp Behiye Aksoy’un sesinden aylarca dinledikleri </st><em><st c="4771">İntizar</st></em><st c="4778"> filminden öteye gitmemesine rağmen, belki de benim için en doğrusunun bu olduğuna inandı sonunda. </st><st c="4877">“Bu çocuk,” diyordu, “belki de günün birinde </st><em><st c="4922">İntizar</st></em><st c="4929"> gibi bir film çeker de bütün izleyenler ağlamaktan ölür.” Herkesi ağlamaktan öldüren bir film çeksem, ünlü bir yönetmen olmam işten bile değildi. </st><st c="5076">Bir filmin ne kadar iyi olduğu, seyircinin döktüğü gözyaşıyla doğru orantılıydı anneme göre. </st><st c="5169">Gözlerini devirerek onu dinleyen babam da, baktı ki vazgeçeceğim yok, çaresiz kabullenmek zorunda kaldılar.</st></p>
		<p><st c="5276">Babam, “Madem sinemacı olacaksın, şöyle </st><em><st c="5317">Indiana Jones</st></em><st c="5330"> gibi, </st><em><st c="5337">James Bond</st></em><st c="5347"> gibi maceralı bir şeyler çek bari de, izleyen herkesin yüreği hop oturup hop kalksın,” diyerek noktayı koydu.</st></p>
		<p><st c="5457">Sonunda babamla birlikte, biri giysilerimle, diğeri ağzına kadar sinema kitapları ve sevdiğim filmlerin </st><span><st c="5562">DVD</st></span><st c="5565">’leriyle dolu iki bavulu yüklenip otobüse atladık ve üniversiteyi okuyacağım şehre geldik. </st><st c="5657">Devlete ait öğrenci yurtlarına başvuru tarihini kaçırmıştık. </st><st c="5718">Çaresiz, kapı kapı dolaşıp, kesemize uygun bir özel yurt aramaya başladık. </st><st c="5793">Ne çare ki özel yurt ücretleri, babamın kafasında bu iş için belirlediği rakamın çok üs</st><span epub:type="pagebreak" title="22" id="page22"></span><st c="5880">tünde seyrediyor, her geçen gün bavullarımızı kaptığımız gibi gerisingeri eve dönüp, üniversite hayalinin üstüne bir bardak soğuk su içme ihtimali artıyordu.</st></p>
		<p><st c="6038">Sonunda imdadımıza, burada yaşadığı nedense babamın aklına pek geç gelen bir üniversite arkadaşı yetişti.</st></p>
		<p><st c="6144">“Yahu, bizim fakültede Feyyaz diye bir çocuk vardı! </st><st c="6197">Kurnaz Feyyaz, derdik. </st><st c="6220">Lakabı öyleydi. </st><st c="6236">Galiba o da buralıydı,” dedi.</st></p>
		<p><st c="6265">Böylece, otuz yıla yakın süredir yüzünü bile görmediği bu eski okul arkadaşının izini sürmeye başladı. </st><st c="6369">Sonunda da, ne yapıp edip Feyyaz’a ulaştı. </st><st c="6412">Birlikte, Feyyaz Bey’in beyaz eşya dükkânını bulduk.</st></p>
		<p><st c="6464">Anlaşılan, Feyyaz gerçekten de lakabının hakkını vermişti. </st><st c="6524">Babam gibi dirseklerini çürüterek kıt kanaat geçinebileceği bir memuriyet işine razı olmayıp ticarete atılmış, görünüşe bakılırsa da köşeyi dönmüştü. </st><st c="6674">Çember sakalını sıvazlaya sıvazlaya, geçmiş otuz yılın bir özetini geçtikten sonra, neden burada olduğumuzu sormayı akıl etti.</st></p>
		<p><st c="6800">Kısaca durumu anlattık. </st><st c="6825">Kafasından bize yardımcı olabilecek eş dost listesini geçirirken, bir yandan da gözucuyla beni süzüyor, büyük olasılıkla da içinden, Kazandığı bölüm de bir halta yarasa bari, dört sene okuyup artist mi olacak yani bu oğlan! </st><st c="7049">diye geçiriyordu. </st><st c="7067">Şöyle tıp, mühendislik, hukuk, hatta en kötü ihtimalle öğretmenlik okuyacak olsam, Feyyaz </st><span epub:type="pagebreak" title="23" id="page23"></span><st c="7157">Bey’in aklının daha hızlı çalışacağından emindim. </st><st c="7207">Ama düşünüp taşındıktan, birkaç telefon görüşmesi yaptıktan sonra nihayet bize bir yer buldu.</st></p>
		<p><st c="7300">Babamla birlikte sekizinci bardak bayat çayımızı içtikten sonra, kaynayan midelerimizle Feyyaz Bey’in yanından ayrılıp bir taksiye bindik. </st><st c="7440">Şehre yabancı olduğumuzu anlayan şoför, gelenekselleşen taksicilik kuralları gereği bizi epey bir dolaştırdı ve bu arada, hayat hikâyesinin kısa bir özetini geçti. </st><st c="7604">Yana yatırdığı saçları ve sağ yanağındaki beniyle yakışıklı, bıçkın bir tipti. </st><st c="7683">Arada bir dikiz aynasından, anlattıklarını dinliyor muyuz diye bize bakıp çarpık gülüşüyle sırıtıyordu.</st></p>
		<p><st c="7786">“Askerliğimi Güneydoğu’da yaptım,” dedi. </st><st c="7828">“Öyle çok ölüm gördüm ki, gece gözümü kapadığım an o cesetlerin hepsi sıraya dizilip önümde geçit töreni yapıyorlar sanki. </st><st c="7951">Uyku falan uyuduğum yok. </st><st c="7976">Gözlerimi sabaha kadar kapayamıyorum. </st><st c="8014">Ne zaman kapasam, aynı şeyler. </st><st c="8045">Baktım olacak gibi değil, bari geceleri çalışayım dedim.”</st></p>
		<p><st c="8102">Baktı ki konuyla ilgileniyoruz, anlattıkça daha da coştu. </st><st c="8161">Aslında meslek lisesini bitirmiş ama bu işi yapmasının tek nedeni, geceleri uyuyamamasıymış. </st><st c="8254">Şu anda gündüzcülerden biri hastalandığı için gündüz vardiyasına çıkmak zorunda kalmış, yoksa onu bu saatte kimseler ortada göremezmiş.</st></p>
		<p><st c="8389">“Artık saatlerce çalışıyorum,” dedi. </st><st c="8427">“Akşam altı</st><span epub:type="pagebreak" title="24" id="page24"></span><st c="8438">dan sabah altıya, hatta bazen sekize kadar. </st><st c="8483">Haftada altı gün. </st><st c="8501">Uzun bir koşuşturma ama beni iyi oyalıyor. </st><st c="8544">Haftada bin, bin beş yüz alıyorum. </st><st c="8579">Taksimetreyi kapatırsam daha da fazla...”</st></p>
		<p><st c="8620">Daha anlatacaktı ki, babam gece uykusuzluğunun bu kadar paraya çevrilebileceğini duyunca beni de meselenin içine karıştırdı.</st></p>
		<p><st c="8745">“Bizim oğlan da geceleri uyumaz ama onunki başka hastalık. </st><st c="8805">Film manyağıdır,” diye lafı sokuşturdu.</st></p>
		<p><st c="8844">“Hiç şikâyet etme baba,” dedi şoför, aynadan sırıtarak. </st><st c="8901">“İyi ki evinde oturup film izliyor senin oğlan. </st><st c="8949">Bir de dışarı çıktığını düşün. </st><st c="8980">Gece olunca bütün pislikler dışarıdadır. </st><st c="9021">Fahişeler, hırsızlar, uğursuzlar, hapçılar, keşler. </st><st c="9073">Hasta ruhlu satılmışlar.” Sonra dişlerinin arasından devam etti. </st><st c="9138">“Bir gün iyi bir yağmur yağacak ve bütün bu pislikleri temizleyecek.”</st></p>
		<p><st c="9207">Aradığımız adrese varmıştık. </st><st c="9237">Hikâyesini bitirmek zorunda kalan şoför, bize durağın kartını uzattı.</st></p>
		<p><st c="9306">“Adım Hidayet,” dedi babama. </st><st c="9336">“Durakta kime sorsan bilir. </st><st c="9364">Ama Hidayet diye tanımazlar. </st><st c="9393">Travis diyeceksin. </st><st c="9412">Yirmi dört saat emrinizdeyim abi,” diyerek veda etti.</st></p>
		<p><st c="9465">Az önceki konuşmalar, adamın takma adı, tipi bana bir şeyler çağrıştırır gibi oldu. </st><st c="9550">Bir yerden tanıyor gibiydim ben bu Travis Hidayet’i ama nereden?</st></p>
		<p><st c="9614">Bunu düşünecek zaman yoktu. </st><st c="9643">Babamla yur</st><span epub:type="pagebreak" title="25" id="page25"></span><st c="9654">dun güvenlik görevlisine kimliklerimizi bırakıp içeri girdik. </st><st c="9717">Burası dört katlı, özel bir öğrenci yurduydu. </st><st c="9763">Yurt müdürüne Feyyaz’ın selamını ilettik. </st><st c="9805">Adam asık suratlı, nursuz biriydi. </st><st c="9840">Karşısındaki sandalyede oturmuş, dik bakışları altında, emniyette sorguya çekiliyormuş gibi ter dökmeye başlamıştım. </st><st c="9957">Yüz ifadesinden, hakkımda ne düşündüğünü anlamak mümkün değildi.</st></p>
		<p><st c="10021">Uzun uzun dinden, imandan, ibadetten bahsedip, buraya uyum sağlayıp sağlayamayacağımı sordu. </st><st c="10115">Babam ucuz bir yer bulmanın umuduyla, sorulara benden önce atlayıp cevap veriyor, ne kadar inançlı bir aile olduğumuzun altını çizmeye çalışıyordu. </st><st c="10263">Bir ara durumu öyle abarttı ki, az sonra ikisi birden, iki seccadeyi yan yana serip namaza duracaklar diye düşünmeye başladım. </st><st c="10390">Ya da daha kötüsü, yurt müdürü namaz kılmayı bilip bilmediğimi görmek için beni test etmeye kalkabilirdi. </st><st c="10496">Neyse ki bunların hiçbiri olmadı ve uzun pazarlıklar sonucu, dört kişilik bir odada bana bir yer lütfedildi.</st></p>
		<p><st c="10604">Babam, beni odama yerleştirdikten sonra yurdun kafeteryasında karşılıklı çay içerken, bana ne yapmam, burada nasıl yaşamam gerektiğine dair uzun bir söylev çekip, o akşam otobüsle geri döndü.</st></p>
		<p><st c="10796">Yurtta kalanlar bilir, en zoru ilk gecedir. </st><st c="10841">İnsan kendini sahibi tarafından evden alınıp dışarıya sokağa bırakılmış kedi gibi hisseder. </st><st c="10933">Ben de, oda arkadaş</st><span epub:type="pagebreak" title="26" id="page26"></span><st c="10952">larımla tanıştıktan sonra, öyle süt dökmüş kedi misali süklüm püklüm yatağıma oturdum ve dört kişi için fazla küçük bu odada, gelecek dört seneyi nasıl geçireceğimi düşünmeye başladım. </st><st c="11138">Odayı paylaştığım çocukların, yurtta ikinci yıllarıydı ve hem birbirlerini hem de ortamı kanıksamış oldukları belliydi.</st></p>
		<p><st c="11257">O gece erkenden yattım. </st><st c="11282">Duygularım karmakarışıktı. </st><st c="11309">İçimde bir şey değişmiş gibiydi. </st><st c="11342">Bu yolculuğa çıkarken en büyük hayalim, evden uzaklaşıp özgürlüğümü ilan etmek, kendi ayaklarımın üstünde durabilmekti. </st><st c="11462">Ama işte daha ilk geceden yatağımı, odamı, evimi, hatta o saatlerde eve yeni dönmüş babamı mutfak masasında sorguya çekerek neler olup bittiğini öğrenmeye çalışan annemi ve ona her zamanki gibi istediğinden daha kısa cevaplar veren babamı özledim. </st><st c="11710">Buraya gelerek hata ettiğimi bile düşündüm. </st><st c="11754">Utanmasam ağlayacaktım. </st><st c="11778">Sonunda uyumuşum.</st></p>
		<p><st c="11795">Birinin dürtmesiyle sıçrayarak uyandım. </st><st c="11836">Bir an için nerede olduğumu algılayamadım. </st><st c="11879">Baktım, dışarıda hava daha yeni ağarmaya başlamış. </st><st c="11930">Odanın ışıkları yanmış, odadakilerin hepsi ayaklanmış.</st></p>
		<p><st c="11984">“Ne var, ne oluyor?” diye sordum, ranzamın üst katında yatan çocuğa.</st></p>
		<p><st c="12053">“Sabah namazı,” dedi. </st><st c="12076">Sonra da kaşlarını kaldırarak sordu: “Kılmıyor musun yoksa?”</st></p>
		<p><span epub:type="pagebreak" title="27" id="page27"></span><st c="12136">Bunu öyle bir şekilde sordu ki, sesimi çıkarmadan yataktan fırladım, iki odanın ortak kullandığı tuvalete yöneldim. </st><st c="12253">Abdest kuyruğuna girdim, acemiliğimden utanarak ve çaktırmadan onların hareketlerini taklit ederek hep birlikte namaz kılarken, beni bayram namazına götürmek için senelerce uğraştıktan sonra havlu atmış olan babamı hüzünle andım.</st></p>
		<p><st c="12482">İlerleyen günlerde, uyum sorunum daha da ciddi bir hal aldı. </st><st c="12544">Bir kere, oda arkadaşlarımdan biri oldukça iştahlıydı ve korkunç bir gaz sorunu vardı. </st><st c="12631">Çocuk yemek yedikçe, karnı bir hava yastığı gibi şişiyor, sonra o yastığın içinde ne varsa odaya boşaltıyordu. </st><st c="12742">Ranzamın üst katında yatan çocuk da ayrı hikâye. </st><st c="12791">Çoraplarını o kadar az değiştiriyordu ki, zamanla ayak derisiyle çorabın kaynaştığını ve istese de çıkaramayacağını düşünmeye başlamıştım. </st><st c="12930">Kısacası, odamız koku açısından bayağı bir zenginliğe sahipti.</st></p>
		<p><st c="12992">Üçüncü oda arkadaşımsa, şakaya pek düşkün, muzip çocuğun tekiydi. </st><st c="13059">En yaratıcı şakayı bulma konusunda rekorlar kitabına geçmeye kararlı gibi, etrafındaki herkese akla hayale gelmedik şakalar yapıyordu. </st><st c="13194">Tabii bundan ben de pek çok kez nasibimi aldım. </st><st c="13242">İlk geldiğim gün, elinde bir kâğıtla odaya girdi.</st></p>
		<p><st c="13291">“Evren, bu gece üç beş nöbeti senin,” dedi, kâğıdı burnuma dayarken.</st></p>
		<p><span epub:type="pagebreak" title="28" id="page28"></span><st c="13360">Baktım, gerçekten de bilgisayardan çıkma bir nöbet çizelgesi.</st></p>
		<p><st c="13422">“Ne nöbeti bu?” diye sordum.</st></p>
		<p><st c="13451">“Aşağıya inip müdür beyin odasından üniformanı alacaksın. </st><st c="13510">Nöbetin olduğu saatlerde katları dolaşıp, kim ne halt ediyor not edeceksin,” dedi.</st></p>
		<p><st c="13592">Söylediği hiç aklıma yatmadığı halde, burada yaşanan pek çok şeyin öyle pek de mantık sınırlarında olmadığını düşündüğüm için inandım. </st><st c="13728">Aptal gibi, müdürün odasına inip, üniformamı teslim almaya geldiğimi söyledim. </st><st c="13807">Adam tuhaf tuhaf yüzüme baktı. </st><st c="13838">Durumu anlatınca, nasıl bir oyuna geldiğimi anlayıp üstüne de bir ton fırça yedim.</st></p>
		<p><st c="13920">Toplu namaz seferlerine birkaç kez katıldıktan sonra, gerçeği itiraf etmiş, namaz kılmadığımı oda arkadaşlarıma söylemiştim. </st><st c="14046">Sosyalleşmek, kabul görmek, arkadaş edinmek tamam da, insan bunlar için olmadığı biri gibi davranmamalıydı. </st><st c="14154">Bu ahlaki seviyeye ulaşmam, birkaç günümü almıştı sadece. </st><st c="14212">Yani o kadar da kötü biri sayılmazdım.</st></p>
		<p><st c="14250">Umduğum kadar ters tepki vermediler, ama artık eskisi kadar da sıcak davranmıyorlardı bana. </st><st c="14343">Birdenbire “biz ayrı dünyaların insanıyız” durumuna geçmiştik. </st><st c="14406">O yüzden, okuldan çıktıktan sonra yurda mümkün olduğu kadar geç dönmeye çalışıyor, sağda solda avarelik ederek hem şehrin sağını solunu öğreniyor hem de burnuma hayat hakkı tanıyordum. </st><span epub:type="pagebreak" title="29" id="page29"></span><st c="14591">Böyle olunca, daha ilk vizelerde notlarım tepetaklak gitmişti.</st></p>
		<p><st c="14653">Babam her telefon konuşmasında bunu bahane olarak kullanıyor, “Anlaşılan sen oralarda yapamayacaksın, yol yakınken geri dön,” diye ısrar edip duruyordu.</st></p>
		<p><st c="14806">“En iyisi, ailene notlar konusunda doğruyu söylemeyip, kestirme cevaplar vereceksin,” dedi, kendisi de yatılı okuyan bir arkadaşım. </st><st c="14939">Ama eğer baban benimki gibi her sınavın çetelesini tutan ve neredeyse aldığım her notu yarın bir gün aleyhime kullanmak için aklının bir kenarına yazan biriyse, kurtuluşun yok demektir.</st></p>
		<p><st c="15124">Ancak, bunlardan daha önemli bir şey vardı. </st><st c="15169">Böyle etrafta avarelik ederken, film izleyemez olmuştum. </st><st c="15226">Film izleyebileceğim bir yer yoktu. </st><st c="15262">Takıldığım öğrenci kafelerinde bayat çaylar eşliğinde kulaklıkla izlediğim filmler internet hızına takılıyor, bir filmin bitmesi saatler sürüyordu. </st><st c="15410">Öyle olunca da garsonlar bir süre sonra, sadece birkaç çay içip masayı bu kadar uzun süre işgal etmeme sinir olmaya başladılar. </st><st c="15538">Çaresizlik içinde, bu işe nasıl bir çözüm bulacağımı düşünüyordum.</st></p>
		<p><st c="15604">Okuldan bazı arkadaşların birleşip ev tuttuklarını, kirayı bölüştüklerini biliyordum. </st><st c="15691">Ama benimle birlikte eve çıkmayı isteyecek kadar yakın bir arkadaşım olmamıştı henüz. </st><st c="15777">Kantinde tanışıp arada mu</st><span epub:type="pagebreak" title="30" id="page30"></span><st c="15802">habbet ettiğim üç çocuk vardı, aynı evde kalıyorlardı. </st><st c="15858">Benim yurdun ne menem bir yer olduğunu biliyor, kalmam için bazen evlerine davet ediyorlardı. </st><st c="15952">O evde de kendimi siyasal bir propagandanın yaylım ateşi altında buldum. </st><st c="16025">Arkadaşlar, memleketi kurtarmaya ant içmişlerdi. </st><st c="16074">Devrim yakındı ve böyle zamanlarda bilinçli olmak zorundaydık. </st><st c="16137">Evlerine daha ikinci gidişimde, bana birkaç kitap vererek kısa zamanda okumamı istediler. </st><st c="16227">Beni bir tür eğitime tabi tutacaklardı. </st><st c="16267">Yeni ödevim buydu.</st></p>
		<p><st c="16285">Yani hayatım, yurtta ve onların evinde iki ayrı uç arasında salınıp duruyor, ders çalışmak ve istediğim gibi film izlemek dışında her şeyi yapıyordum. </st><st c="16437">Neyse ki bu sefil hayat fazla uzun sürmedi ve aradığım fırsat ayağıma geldi.</st></p>
		<p><st c="16513">O günlerde, ortaokuldan sonra izini kaybettiğim bir arkadaşa üniversitede rastlamamla, yurt cehenneminden kurtulmanın yolu açılmış oldu. </st><st c="16651">Serdar. </st><st c="16659">Meğer aynı üniversiteyi kazanmışız. </st><st c="16695">Arkeoloji bölümündeymiş.</st></p>
		<p><st c="16719">“Güç bela ikna ettim bizimkileri,” dedi. </st><st c="16761">“Buralara kadar gelip mezar kazıcı mı olacaksın, deyip durdular.”</st></p>
		<p><st c="16826">Anlaşılan, ailelerin genelgeçer olmayan mesleklere bakış açısı değişmiyordu bu ülkede. </st><st c="16914">O da devlet yurdunda kalıyordu. </st><st c="16946">Ve o da hayatından memnun sayılmazdı.</st></p>
		<p><span epub:type="pagebreak" title="31" id="page31"></span><st c="16983">“Rastlantıya bak,” dedi. </st><st c="17009">“Ben de ev arkadaşı arıyordum.”</st></p>
		<p><st c="17040">Teyzesinin bu şehirde bir evi varmış. </st><st c="17079">Kiracısı çıkmış, yerine Serdar geçecekmiş, yanına bir ev arkadaşı arıyormuş.</st></p>
		<p><st c="17155">“Ne dersin, birlikte eve çıksak iyi olmaz mı?”</st></p>
		<p><st c="17202">“İyi de, benim kiraya gücüm yetmez ki.”</st></p>
		<p><st c="17242">Fazla bir şey istemezmiş teyzesi. </st><st c="17277">Yani bana düşen kira, yurda ödediğimden çok olmazmış. </st><st c="17331">Hiç düşünmeden, “Tamam o zaman,” dedim. </st><st c="17371">“Bir an önce yapalım şu işi.”</st></p>
		<p><st c="17400">Şaşırdı. </st><st c="17410">“Sizinkilerle konuşmayacak mısın?”</st></p>
		<p><st c="17444">Beni o pis yurt odasına bırakıp gittiğinden beri babama kızgındım zaten. </st><st c="17518">Şimdi telefon açıp da, ben eve çıkacağım desem, yine kırk dereden su getirir, hatta otobüse atlayıp gelir, yeni bir yurt aramaya kalkardı. </st><st c="17657">Annem desen, zaten baştan beri evden uzaklaşmam, onun için yeterince kötü bir fikirdi. </st><st c="17744">“Hadi evi tuttun, içini neyle döşeyeceksin, bunun elektriği, suyu, ısınması var, ne yiyip içeceksin?” diye birbiri ardına soru yağmuruna başlar; insanı daha harekete geçmeden yaptığına yapacağına pişman ederdi. </st><st c="17955">Mutfak masasında, günün yarısında üstünden çıkarmadığı pazen sabahlığıyla oturmuş, babamla benim çıkardığım sorunlar hakkında derin bir konuşmaya daldıklarını görür gibi oldum. </st><st c="18132">Onlara göre, hayattaki var olma amacım buydu; sorun çıkarmak. </st><st c="18194">Başka bir </st><span epub:type="pagebreak" title="32" id="page32"></span><st c="18204">yerde olsam da derdim tasam hiç bitmiyordu.</st></p>
		<p><st c="18247">Hem artık kendi kararlarımı kendim almanın zamanı gelmişti. </st><st c="18308">Hep öyle söylemiyorlar mıydı? </st><st c="18338">İyi ya da kötü, yaptıklarımın sonuçlarına katlanacaktım bundan böyle.</st></p>
		<p><st c="18407">“Hayır,” dedim Serdar’a. </st><st c="18433">“Şimdilik bir şey söylemeyeceğim. </st><st c="18467">Bizimkilere sonradan alıştıra alıştıra açıklarım durumu.”</st></p>
		<p><st c="18524">Birdenbire, kendimi bağımsız davranma ve birey olma konulu, haddinden fazla iddialı bir söylevin içinde buldum. </st><st c="18637">Öyle tutkuyla konuşmuş olmalıyım ki, sözlerim bittiğinde Serdar yüzüme, “Tamam, sonunda aradığım ev arkadaşını, hatta en iyi dostumu buldum, paketleyin, hepsini alıyorum,” ifadesiyle bakıyordu.</st></p>
		<p><st c="18830">Böylece, iki hafta içinde eve yerleştik. </st><st c="18872">Dört katlı bir apartmanın en üst katında, üç oda bir salon, şirin bir evdi. </st><st c="18948">Arka tarafa bakan odayı ben almıştım. </st><st c="18986">Hem daha sessizdi hem de eğimden dolayı aşağıda kalan damların üzerinden uzaktaki yeşillik alana bakıyordu. </st><st c="19094">Okula uzaktı, sabahları balık istifi minibüslerde boğulma tehlikesi geçirerek derse yetişiyorduk gerçi ama halimizden memnunduk.</st></p>
		<p><st c="19222">Serdar tam da eskiden hatırladığım gibi, sessiz ve uyumlu biriydi. </st><st c="19290">Okul ve ev arasındaki vaktini bilardo salonunda geçiren bir bilardo hastası. </st><st c="19367">Önceleri beni de peşi sıra salona sürükleyip birlikte oynama</st><span epub:type="pagebreak" title="33" id="page33"></span><st c="19427">ya zorladıysa da, umutsuz vaka olduğumu görünce bu hevesinden kısa sürede vazgeçti.</st></p>
		<p><st c="19511">Evin neredeyse bütün eşyasını, akrabalarından ve ikinci el eşya satan yerlerden kendisi tamamladığı halde, benim elimde avucumda ne varsa televizyon ve video oynatıcıya yatırmama ses etmedi. </st><st c="19703">“Okuduğum bölüm için şart,” demiştim. </st><st c="19741">“Bol bol film izlemem ve sinema bilgimi ilerletmem gerekiyor.” İyi ki, ben de bilardoya düşkünüm, hazır evin boş bir odası var, elden düşme bir bilardo masası alıp koyalım diye tutturmadı.</st></p>
		<p><st c="19929">Mutluyduk. </st><st c="19941">İnsan iki kişinin mutlu olup olmadığına tek başına karar verebilir mi, bilmiyorum ama sanırım, Serdar’ın da halinden pek bir şikâyeti yoktu ve iyi anlaşıyorduk.</st></p>
		<p><st c="20101">Bu mutlu hayatımız, birkaç ay sonra, Serdar’ın bilardo salonunda çıkan bir kavgada istekalardan birini rakibinin kafasında kırması, sonra da ayağını oradan iyice çekip evdeki bilgisayarın karşısına yerleşmesiyle değişti. </st><st c="20323">O güne kadar telefonda mesaj atmaya bile üşenen ev arkadaşım, bir sosyal medya bağımlısı oldu çıktı. </st><st c="20424">Facebook, Twitter, Instagram, hangi ortam varsa bizimki orada. </st><st c="20487">Bilardoyu bile sanal âlemde oynamaya başladı.</st></p>
		<p><st c="20532">Takipçileri günden güne artıyor, bizim o içedönük, utangaç Serdar sosyalliğin dibine vuruyordu. </st><st c="20629">Okulda konuşmaya cesaret edemediği, karşı karşıya </st><span epub:type="pagebreak" title="34" id="page34"></span><st c="20679">gelip iki çift laf etmekten çekindiği ne kadar kız varsa, ekranda yakın arkadaşı olmuştu.</st></p>
		<p><st c="20768">Sonra ortaya Yonca çıktı. </st><st c="20795">Okul kantininin prensesi, güzeller güzeli Yonca. </st><st c="20844">Takma adı Marilyn Monroe olan, saçları sarı, yanağı benli, çenesi gamzeli dilber. </st><st c="20926">Serdar zaten daha okulun ilk günlerinde Yonca sevdasına tutulmuş, ama durumun umutsuzluğundan emin olduğu için aklından çıkarmıştı. </st><st c="21058">Yonca’yı görüp de etkilenmemek ne mümkün? </st><st c="21100">Okuldaki çocukların yarıdan fazlasının aynı dertten muzdarip olduğuna emindim. </st><st c="21179">Ben de aynı hisler içerisindeydim ama Serdar önce davranmış, bana aşkını anlatmıştı bir kere. </st><st c="21273">Artık duygularımdan söz etmek ya da herhangi bir girişimde bulunmak olmazdı, arkadaşlık kurallarına uymazdı. </st><st c="21382">Bundan sonra bana yakışan, kendi içimdeki ateşi söndürüp her akşam kafayı çekip ağlayan Serdar’ı dinlemekti. </st><st c="21491">Öyle de yaptım.</st></p>
		<p><st c="21506">Ben kendi derdimi unutup Serdar’ın haline üzülürken, bir mucize gerçekleşti. </st><st c="21584">Daha doğrusu, Serdar’ın başına hangi ara bir güvercin pislediyse, o güvercinin pisliği işe yaradı. </st><st c="21683">Normal şartlar altında, Yonca gibi bir kız, Serdar’ın bu dünyada mevcut olduğunun bile farkına varmayacağı halde, kız tuttu bizimkine âşık oldu. </st><st c="21828">Okulda bir kez olsun yan yana gelmemiş, kantinde aynı masaya oturmamış bu ikili, sosyal med</st><span epub:type="pagebreak" title="35" id="page35"></span><st c="21919">yada arkadaş oldular. </st><st c="21942">Serdar’ın paylaştığı şeyleri çok komik buluyormuş. </st><st c="21993">İnce bir espri anlayışı, kıvrak bir zekâsı varmış. </st><st c="22044">Dünyayı algılayışına tav olmuş. </st><st c="22076">Bütün bunları bir Facebook sayfasından çıkarmak, büyük hüner doğrusu. </st><st c="22146">Kızın gözlem gücüne hayran kaldım.</st></p>
		<p><st c="22180">Yonca hayatımıza girince, nihayet Serdar bilgisayarın başından kalktı ve dünyaya açılmaya başladı. </st><st c="22280">Bazen üçümüz birlikte takılıyorduk. </st><st c="22316">Bu benim için, iyiden iyiye bir işkence halini alıyordu. </st><st c="22373">Çiçeği burnunda âşıklar karşımda öpüşüp koklaştıkça, o an Serdar’ın yerinde olabileceğimi düşünüyor, hayatta neden her şeyde böyle geciktiğime hayıflanıyordum.</st></p>
		<p><st c="22532">Dörtlü olalım diye, Yonca’nın ne kadar kız arkadaşı varsa beni sırayla, hepsiyle tanıştırdılar. </st><st c="22629">Ancak kızların hiçbiri, beni yeterince çekici bulup ikinci bir buluşmayı kabul etmedi. </st><st c="22716">Hoş, etselerdi de üçüncüye benim tahammül edip edemeyeceğim şüpheliydi ya, neyse. </st><st c="22798">Üst üste iki filmden bahsetsen sıkılıp masanın üstündeki kül tablasıyla oynayanlar, sinema tarihinin en önemli başyapıtlarından birini bile izlememiş olanlar, hatta Tarantino’yu İtalyan bir şarkıcı sananlarla karşılaştım. </st><st c="23020">Tabii, bir daha ne onlar ne de ben bir araya gelmek istedik.</st></p>
		<p><st c="23080">Sonunda, Yonca benim umutsuz vaka olduğuma karar verdi. </st><st c="23137">Söylediğine göre, ben bu içedönük ve </st><span epub:type="pagebreak" title="36" id="page36"></span><st c="23174">asosyal halimle hiçbir kız için uygun bir sevgili adayı değildim. </st><st c="23240">O bunları söylerken, içimden, Bak Serdar da benden beterdi ama nasıl olduysa senin gönlünü fethetti, demek geldi ama ağzımı açmadım. </st><st c="23373">Bana bir sevgili bulmaktan ve dörtlü takılmaktan vazgeçti. </st><st c="23432">Belki de bu, o kadar iyi fikir değildi. </st><st c="23472">Bu dünyada yalnız olması gereken insanlar vardı ve onlardan biri de bendim.</st></p>
		<p><st c="23547">Yonca, hakkımda böyle bir karara vardıktan sonra beni kendi halime bıraktılar. </st><st c="23627">Artık Serdar, Yonca’ın evinde daha sık kalıyor, yeni bulduğu bir bilardo salonunda Yonca’ya bilardo öğretiyordu. </st><st c="23740">Bu kızın doğuştan gelen bir yeteneği vardı ve üzerine gidilirse bir bilardo ustası olması işten bile değildi. </st><st c="23850">İşte kendisi bu görevi üstlenmişti: Yonca’nın sadece sevgilisi değil, aynı zamanda koçu olmak.</st></p>
		<p><st c="23944">Ben de onlarla daha az vakit geçirdikçe, içimdeki ateş yavaş yavaş külleniyor, “arkadaşımın aşkısın” isimli nostaljik hastalıktan kurtulmaya başlıyordum. </st><st c="24099">Okul ve derslerle biraz daha ilgilenmeye, daha çok film izlemeye gayret ediyordum. </st><st c="24182">Hatta okulda bir sinema kulübü olduğunu keşfettim ve nihayet, izlediğim filmler üzerine tartışabilecek bir avuç insan buldum. </st><st c="24308">Haftada bir, kulüp odasında toplanıp ya daha önceden izlediğimiz ya da vakit bolsa o sırada </st><span><st c="24400">DVD</st></span><st c="24403">’den izlediğimiz bir film üzerine saatlerce konuşuyorduk. </st><st c="24462">Yedi sekiz kişilik sabit bir ekip dışında, arada </st><span epub:type="pagebreak" title="37" id="page37"></span><st c="24511">bir takılıp ortadan kaybolanlar da vardı. </st><st c="24553">Gel gör ki, ne müdavimler ne de bu, arada görünenler arasında bana Yonca’yı unutturup aklımı başımdan alacak tek bir kız yoktu. </st><st c="24681">Makûs talihim, nereye gitsem peşimi bırakmıyordu anlaşılan.</st></p>
	</section>
	<div id="charCountTotal" value="24740"></div></body>
</html>
