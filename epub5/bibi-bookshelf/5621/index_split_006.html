<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="2009-09-18T10:37:28+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 title="13, TUTUKLANMA" class="calibre2" id="calibre_pb_5">13 </h2>
<h3 class="sigilNotInTOC">TUTUKLANMA </h3>

<p class="calibre1">- Kızmayınız efendim, görevim gereğince </p>
<p class="calibre1">Sizi şu an tutuklamak zorundayım. </p>
<p class="calibre1">- Buyurun, ben hazırım; fakat daha önce </p>
<p class="calibre1">İfademi alacağınızı umarım. </p>
<p class="calibre1">Knyajnin </p>
<p class="calibre1">Daha sabahleyin, düşüncesi bana ıstıraplı bir kaygı veren sevgili Marya'yla böyle umulmadık bir biçimde  birleşiverince,  kendime  inanamıyordum.  Olup  bitenler  bir  düş  gibi  geliyordu  bana. </p>
<p class="calibre1">Marya İvanovna dalgın gözlerle bir bana, bir yola bakıyor; belli ki düşüncelerini toparlayıp bir türlü  kendine  gelemiyordu.  Susuyorduk.  Yüreklerimiz  yorgun  düşmüştü.  Zamanın  nasıl geçtiğini farketmeden, iki saat sonra, yine Pugaçev'in egemenliğindeki yakın kaleye geliverdik. </p>
<p class="calibre1">Burada  atlar  değiştirildi.  Bu  işin  bir  çırpıda  yapılmasından  ve  kale  komutanı  olan  sakallı Kazak'ın çevremizde pervane gibi dönmesinden, çalçene arabacının bizi bir saray gözdesi gibi tanıttığını anladım. </p>
<p class="calibre1"/>
<p class="calibre1">Yine  yola  koyulduk.  Hava  kararmaya  başlamıştı.  Küçük  bir  kente  yaklaşıyorduk.  Sakallının dediğine  göre,  düzmece  Çar'a  katılmaya  gelen  büyük  bir  birlik  varmış  orada.  Devriyeler önümüzü kesti. </p>
<p class="calibre1">- Arabada kim var? sorusuna, arabacı gür bir sesle: </p>
<p class="calibre1">- Çar'ın bacanağı, diye karşılık verdi. Ailesi de yanında. </p>
<p class="calibre1">Muhafızlar, korkunç küfürler savurarak ansızın kuşatıverdiler bizi. </p>
<p class="calibre1">Bıyıklı bir başçavuş bana: </p>
<p class="calibre1">-  Çık  dışarı,  şeytanın  bacanağı!  dedi.  Sen  de,  ailen  de  dünyanın  kaç  bucak  olduğunu görürsünüz şimdi. </p>
<p class="calibre1">Yaylıdan  indim,  beni  komutanlığa  götürmelerini  istedim.  Karşılarında  bir  subay  görünce, askerler  küfürü  bıraktılar.  Başçavuş  beni  binbaşıya  götürmek  üzere  yanıma  düştü.  Savelyiç ardım sıra geliyor: </p>
<p class="calibre1">-  Al  işte  Çar'ın  bacanağı!  diye  homurdanıyordu  kendi  kendine.  Yağmurdan  kaçarken  doluya tutulduk... Tanrım, Tanrım! Bütün bu işlerin sonu nereye varacak? </p>
<p class="calibre1">Yaylı da usul usul arkamızdan geliyordu. </p>
<p class="calibre1">Beş  dakika  sonra,  pırıl  pırıl  aydınlatılmış  küçük  bir  evin  önündeydik.  Başçavuş  yanıma  bir nöbetçi bırakıp, haber vermek için içeri girdi. girmesiyle de çıkması bir oldu ve komutanın beni kabul  etmeye  vakti  olmadığını;  beni  hapse  atmalarını,  ailemi  de  yanına  götürmelerini emrettiğini bildirdi. </p>
<p class="calibre1">- Ne demek bu? diye haykırdım. Yoksa çıldırdı mı bu adam! </p>
<p class="calibre1">Başçavuş: </p>
<p class="calibre1">-  Bilemem  efendimiz,  diye  karşılık  verdi.  Fakat  komutan  efendimiz,  efendimizin  hapse atılmalarını, sayın ailenizin de kendisine götürülmesini emrettiler efendimiz! </p>
<p class="calibre1">Basamaklara doğru atıldım. Nöbetçiler beni durdurmaya kalkışmadılar. Önüme gelen ilk odaya ok  gibi  daldım.  Altı  tane  muhafız  birliği  subayı  iskambil  oynuyordu  burada.  Kâğıt  dağıtan binbaşıya bakınca şaşıp kaldım. Bir zamanlar Simbirsk hanında yüz rublemi üten İvan İvanoviç Zurin'in ta kendisiydi bu!.. </p>
<p class="calibre1">- Hey, diye bağırdım; doğru mu görüyorum? İvan İvaniç! Sensin ha? </p>
<p class="calibre1">-  Vay,  vay,  vay,  Pyotr  Andreyiç!  Hangi  rüzgâr  attı  seni?  Nereden  geliyorsun  böyle?  Selam, kardeş. Oyuna katılmak istemez misin? </p>
<p class="calibre1">- Sağol. Bana hemen bir ev verilmesini emredersen, çok daha iyi olur. </p>
<p class="calibre1">- Evi ne yapacaksın? Benimle kal. </p>
<p class="calibre1">- Olmaz, yalnız değilim. </p>
<p class="calibre1">- İyi ya, arkadaşını da al gel. </p>
<p class="calibre1">- Arkadaş değil; bir... bir genç kızla birlikteyim. </p>
<p class="calibre1">- Bir genç kız mı dedin? Vay be! Nereden tırtıkladın onu? (Zurin bu sözle birlikte öyle anlamlı bir ıslık çaldı ki, odadakiler kahkahalarla güldü, ben de adamakıllı bozuldum.) </p>
<p class="calibre1">-  Fakat...  (Zurin  devam  ediyordu)  istediğin  gibi  olsun.  Hemen  bir  ev  verelim  sana.  Bununla birlikte, doğrusu çok  yazık... Eskisi gibi cümbüş yapsaydık...  Hey! Asker! Pugaçev'in sevgilisi niye  gelmiyor  hâlâ?  Dikbaşlılık  mı  ediyor  yoksa?  Söyleyin  ona,  korkmasın,  Beyefendi yakışıklıdır, kabalık etmez deyin; sonra da ensesinden tuttuğunuz gibi alıp getirin. </p>
<p class="calibre1">Zurin'e: </p>
<p class="calibre1">- Ne demek oluyor bu? dedim. Pugaçev'in sevgilisi de kim? Merhum Yüzbaşı Mironov'un kızıdır o. Kendisini tutsaklıktan kurtardım, şimdi köyümüze götürüyorum; oraya bırakacağım. </p>
<p class="calibre1">- Ne diyorsun? Yoksa demin sözünü ettikleri sen miydin? Hay Allah! Peki, ne demek oluyor bu? </p>
<p class="calibre1">-  Sonra  her  şeyi  anlatırım.  Fakat  şimdi,  Tanrı  aşkına,  askerlerinin  ürküttüğü  zavallı  bir  kızı yatıştır. </p>
<p class="calibre1">Zurin  hemen  gerekli  emirleri  verdi.  Kendisi  de  elde  olmayan  bu  terslik  dolayısıyla  Marya İvanovna'dan  özür  dilemek  üzere  dışarı  çıktı.  Başçavuşa,  genç  kızı  kentin  en  iyi  evine yerleştirmesini emretti. Ben geceyi Zurin'de geçirecektim. </p>
<p class="calibre1">Akşam  yemeğinden  sonra  Zurin'le  yalnız  kalınca,  başımdan  geçen  olayları  bir  bir  anlattım. </p>
<p class="calibre1">Büyük bir ilgiyle dinledi beni. Bitirdiğimde, başını sallayarak: </p>
<p class="calibre1">- Kardeş, dedi; hepsi iyi, hoş. Fakat aklımın ermediği tek bir şey var: Hangi şeytana uyup da evleniyorsun?  Ben,  şerefli  bir  asker  olarak,  sana  doğru  bildiğim  şeyi  söylemek  zorundayım: İnan ki evlenmek ahmaklıktır. Karınla cebelleşmekten, çocuk dadılığı etmekten başka yapacak şeyin  yok  mu?  Boşver  yahu!  Ne  diyeceğim  bak:  Bırak  şu  yüzbaşının  kızını!  Simbirsk  yolunu düşmandan temizledim, tehlikesizdir. Onu yalnız başına gönder, annenlere gitsin. Sen burada, benim birliğimde kal. Orenburg'a dönmen için bir neden yok.  İsyancıların eline düşersen, bir kez daha kurtulacağını hiç sanmam. Araya ayrılık girince sevda saçmalığı kendiliğinden geçer, her şey yoluna girer. </p>
<p class="calibre1">Aynı  kanıda  değildim  onunla.  Fakat  Çarice'nin  ordusunda  kalmanın  da  bir  namus  borcu olduğunu  hissediyordum.  Zurin'in  öğüdünü  tutmaya  karar  verdim.  Marya  İvanovna'yı  köye göndererek; ben burada, onun birliğinde kalacaktım. </p>
<p class="calibre1">Soyunmama yardım etmek için gelen Savelyiç'e, ertesi gün Marya İvanovna'yla yola çıkmaya hazır olmasını bildirdim. Hemen dikkafalılığa başladı: </p>
<p class="calibre1">- Bu da ne demek oluyor efendim? Seni nasıl yalnız bırakırım. Babanla annen ne der sonra? </p>
<p class="calibre1">Lalamın huyunu bildiğimden, onu içtenlikle, tatlı sözlerle yola getirmeye çalıştım:  </p>
<p class="calibre1">- Arhip Savelyiç, dostum! diye söze başladım. Karşı çıkma; bu iyiliği esirgeme benden. Burada, görev başında, bir sıkıntım olmayacak. Ama Marya İvanovna'yı yalnız başına gönderirsem, içim rahat etmez. Ona hizmet etmekle bana da hizmet etmiş olacaksın; çünkü bu karışıklıklar biter bitmez evleneceğim onunla. </p>
<p class="calibre1">Bunu duyan Savelyiç, anlatılmaz bir şaşkınlık içinde ellerini birbirine çarptı: </p>
<p class="calibre1">- Evlenmek ha! dedi. Dünkü çocuk evlenmek istiyor! Fakat baban ne der, annen ne düşünür? </p>
<p class="calibre1">- Kabul edeceklerdir, diye yanıtladım onu. Marya İvanovna'nın kim olduğunu öğrenince, kabul etmeleri  gerekir.  Savelyiç,  babam  ve  annem  inanırlar  sana:  bizim için  aracılık  yaparsın  değil mi? Ha? </p>
<p class="calibre1">Sözlerim, dokunmuştu ihtiyarcığa. </p>
<p class="calibre1">- Oh, iki gözüm, Pyotr Andreyiç! diye karşılık verdi. Gerçi evlenmen için henüz çok erken ama, Marya İvanovna öyle iyi bir kız ki, bu fırsatı kaçırmak yazık olur doğrusu. Haydi, dediğin gibi olsun! O tanrısal meleği götürecek, babanla annene de, böyle bir gelin için çeyizliğin bile kusur sayılmayacağını haddim olmayarak bildireceğim. </p>
<p class="calibre1">Savelyiç'e teşekkür ettim ve Zurin'le yataklarımıza uzanıp çene çalmaya başladık. İçim içime sığmıyor,  aklıma  ne  gelirse  söylüyordum.  Zurin  de  konuşmaya  istekliydi  önce.  Fakat  yavaş </p>
<p class="calibre1">yavaş  kesikleşti,  bağlantısızlaştı,  az  sonra  da  bir  soruma  horultuyla  ve  burnundan  çıkan ıslık sesiyle karşılık verdi. Sustum, bir süre sonra ben de ona uydum. </p>
<p class="calibre1">Ertesi  gün  sabahtan  Marya  İvanovna'ya  gittim.  Kararımı  bildirdim.  Beni  haklı  buldu.  Zurin'in birliği  o  gün  kentten  ayrılıyordu.  Elimi  çabuk  tutmalıydım.  Marya  İvanovna'yı  Savelyiç'e emanet  ettim,  babamla  anneme  iletmesi  için  bir  mektup  verdim  ona,  hemen  oracıkta vedalaştık. </p>
<p class="calibre1">Marya İvanovna, ağlayarak: </p>
<p class="calibre1">- Elveda Pyotr Andreyiç! dedi usulca. bir daha görüşür müyüz, görüşmez miyiz, orasını Tanrı bilir. Fakat ömrümce unutmayacağım sizi: yüreğimde hep sizi taşıyacağım. </p>
<p class="calibre1">Hiçbir  karşılık  vermedim.  Çevremizde  insanlar  vardı.  Benliğimi  sarsan  duyguları  onların yanında dışa vurmak istemiyordum. Sonunda, arabası hareket etti. Üzgün ve suskun, Zurin'e döndüm.  Arkadaşım  beni  neşelendirmeye  çalıştı.  Ben  de  biraz  açılmak  istiyordum  doğrusu. </p>
<p class="calibre1">Masalar kuruldu; vur patlasın çal oynasın, akşamı ettik. Akşamla birlikte de sefere çıktık. </p>
<p class="calibre1">Şubat aylarında oluyordu bu. Savaş buyruklarının yerine getirilmesine engel olan kış, geçiyor: öteki  birlikler  de  elbirliğiyle  yardıma  hazırlanıyorlardı  bize.  Pugaçev  hâlâ  Orenburg önlerindeydi.  Bununla  birlikte,  çevresi  gitgide  bizimkilerce  kuşatılıyor,  haydudun  ini  dört  bir yandan  kıskaca  alınıyordu.  İsyancı  köyler  bizim  birlikleri  görür  görmez,  yelkenleri  suya indiriyor,  haydut  çeteleri  her  yerde  önümüzden  kaçıyor,  her  şey,  mutlu  bir  sonun  hızla yaklaştığını gösteriyordu. </p>
<p class="calibre1">Çok  geçmeden  Prens  Golitsin,  Tatişçev  kalesi  yakınlarında  Pugaçev'i  bozguna  uğrattı. </p>
<p class="calibre1">Ordusunu darmadağın etti. Orenburg'u kurtardı ve böylece savaşın sonucunu belli eden kesin darbeyi indirmiş oldu. Bu sırada Zurin, isyancı Başkırt çetelerinin üzerine gönderildi. Adamlar, daha  karşımıza  çıkmadan  dağıldılar.  İlkbahar  küçük  bir  Tatar  köyünde  kuşattı  bizi.  Irmaklar taştı,  yollar  geçit  vermez  oldu.  Böyle  eli  kolu  bağlı  kalmakla  duyduğumuz  üzüntüyü, haydutlarla ve vahşilerle yaptığımız bu değersiz savaşın sona ermek üzere olduğu düşüncesi, bir parça yatıştırıyordu. </p>
<p class="calibre1">Fakat  Pugaçev  ele  geçirilememişti  daha.  Ansızın  Sibirya  dökümhaneleri  bölgesinde  yeniden ortaya çıktı, yeni çeteler topladı ve yeniden çapulculuğa başladı. Yeniden, kazandığı başarılar üzerine  söylentiler  aldı  yürüdü.  Sibirya  kalelerinin  birbiri  arkasında  düştüğünü işitiyorduk.  Az sonra  düzmece  Çar'ın  Kazan'ı  ele  geçirdiği  ve  Moskova  üzerine  yürüdüğü  haberi  geldi.  Bu haber,  isyancının  pek  o  kadar  güçlü  olmadığı  kurunutusuyla  kendilerini  avutan  ordu  ileri gelenlerini adamakıllı kaygılandırmıştı. Zurin, Volga'yı geçmek buyruğunu aldı. </p>
<p class="calibre1">Seferimizi  ve  savaşın  bitimini  uzun  uzun  anlatacak  değilim.  Kısaca  söylemem  gerekirse,  son derece  yoksulluk  çekiyorduk.  İsyancıların  yakıp  yıktığı  köylerden  geçiyor,  zavallı  ahaliden, ellerinde  ne  kalmışsa  bu  kez  biz  alıyorduk  ister  istemez.  Mal  ve  can  güvenliği  diye  bir  şey kalmamıştı  ülkede.  Derebeyler  ormanlarda  gizleniyordu.  Haydut  çeteleri  ortalığı  kavuruyor, müfreze  birlik  komutanları  kendi  bildiklerini  okuyorlardı.  Ülke  baştan  başa  tutuşmuş,  cayır cayır yanıyordu... Tanrı, böylesine çılgınca ve amansız bir Rus ayaklanması daha göstermesin! </p>
<p class="calibre1">Pugaçev kaçıyor, İvan İvanoviç Mihelson kovalıyordu. Az sonra düzmecenin kesin bir bozguna uğradığını  işittik.  Sonunda  Zurin,  Pugaçev'in  yakalanması  haberiyle  birlikte  harekâtın durdurulması buyruğunu aldı. Savaş sona ermişti. Demek baba ocağına dönebilecektim artık. </p>
<p class="calibre1">Onları  kucaklayacağımı,  hele  hiçbir  haber  almadığım  Marya  İvanovna'yı  göreceğimi düşündükte  içim  içime  sığmıyor,  sevincimden  çocuklar  gibi  zıplıyordum.  Zurin  gülüyor omuzlarını silkelerek: </p>
<p class="calibre1">- Yok kardeş, diyordu; sonun kötü olacak senin! Evlenmek ha! Hiç yoktan başını yakacaksın! </p>
<p class="calibre1">Fakat  bu  arada  mutluluğuma  zehir  katan  tuhaf  bir  düşünce  girmişti  aklıma.  O  kadar  suçsuz insanın  kanını  akıtan  haydudu  ve  onu  bekleyen  korkunç  sonu  düşündükçe,  içim  bir  tuhaf oluyordu. ' Yamelya! Yamelya!'' diye düşünüyordum üzüntüyle. ''Neden bir süngüye, ya da bir top ateşine hedef olmadın...'' Hayatımın en korkunç anlarından birinde beni bağışlamasını ve nişanlımı iğrenç Şvabrin'in elinden kurtarmasını nasıl unutabilirdim? </p>
<p class="calibre1">Zurin'den gerekli izni aldım. Birkaç gün sonra kendimi yine sıcak baba ocağında bulacak, yine sevgili  Marya  İvanovnamı  görecektim...  Fakat  birdenbire,  hiç  beklenmedik  bir  felakete uğradım. </p>
<p class="calibre1">Birlikten  ayrılacağım  gün,  tam  yola  çıkacağım  sırada,  Zurin  elinde  bir  kâğıtla,  son  derece kaygılı  bir  yüzle  kulübeme  geldi.  Yüreğim  cız  etti.  Nedenini  bilmediğim  bir  ürküntü  kapladı içimi. Zurin emir erimi dışarı gönderdi, benimle bir işi olduğunu söyledi. </p>
<p class="calibre1">Kaygıyla: </p>
<p class="calibre1">- Hayrola? diye sordum. </p>
<p class="calibre1">Elindeki kağıdı uzatarak: </p>
<p class="calibre1">- Küçük bir tatsızlık, diye karşılık verdi. Oku, az önce aldım. </p>
<p class="calibre1">Bütün  müfreze  komutanlıklarına  gönderilen  ve  görüldüğüm  yerde  tutaklanarak  hemen Kazan'a, Pugaçev işi için kurulmuş soruşturma kuruluna postalanmamı bildiren gizli bir emirdi bu. </p>
<p class="calibre1">Kâğıt az daha elimden düşüyordu. </p>
<p class="calibre1">Zurin: </p>
<p class="calibre1">-  Yapacak  bir  şey  yok!  dedi.  Görevim,  emirlere  uymamı  gerektirir.  Pugaçev'le  dostluğun hükümetin  kulağına  gitmiş  olmalı.  İşin  kötü  bir  sonuç  doğurmayacağını,  kurulca  suçsuz bulunacağını umarım. Canını sıkma ve hemen yola koyul. </p>
<p class="calibre1">Vicdanım temizdi, yargılanmaktan korkmuyordum. Fakat tatlı buluşma anının belki de aylarca gecikeceğini  düşündükçe  için  için  kendimi  yiyordum.  Araba  hazır  bekliyordu.  Zurin  dostça vedalaştı benimle. Arabaya bindim. Yalın kılıç iki muhafız oturuyordu yanımda. Kazan yoluna düştük. </p>
</body></html>
