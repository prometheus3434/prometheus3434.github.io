<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="2009-09-18T10:37:28+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
Aleksandr Puşkin _ Yüzbaşı'nın Kızı <p class="calibre1"/>
<p class="calibre1">Hümanizma ruhunu anlama ve duymada ilk aşama, insan varlığının en somut anlatımı olan sanat yapıtlarının benimsenmesidir. Sanat dalları içinde edebiyat, bu anlatımın düşünce öğeleri en zengin olanıdır. Bunun içindir ki bir ulusun, diğer ulusların edebiyatlarını kendi dilinde, daha doğrusu kendi düşüncesinde yinelemesi; zekâ ve anlama gücünü o yapıtlar oranında artırması, canlandırması ve yeniden yaratması demektir. İşte çeviri etkinliğini, biz, bu bakımdan önemli ve  uygarlık  davamız  için  etkili  saymaktayız.  Zekâsının  her  yüzünü  bu  türlü  yapıtların  her türlüsüne  döndürebilmiş  uluslarda  düşüncenin  en  silinmez  aracı  olan  yazı  ve  onun  mimarisi demek  olan  edebiyatın,  bütün  kitlenin  ruhuna  kadar  işleyen  ve  sinen  bir  etkisi  vardır.  Bu etkinin birey ve toplum üzerinde aynı olması, zamanda ve mekânda bütün sınırları delip aşacak bir sağlamlık ve yaygınlığı gösterir. Hangi ulusun kitaplığı bu yönde zenginse o ulus, uygarlık dünyasında  daha  yüksek  bir  düşünce  düzeyinde  demektir.  Bu  bakımdan  çeviri  etkinliğini sistemli  ve dikkatli bir biçimde yönetmek,  onun genişlemesine, ilerlemesine hizmet etmektir. </p>
<p class="calibre1">Bu  yolda  bilgi  ve  emeklerini  esirgemeyen  Türk  aydınlarına  şükran  duyuyorum.  Onların çabalarıyla beş yıl içinde, hiç değilse, devlet eliyle  yüz  ciltlik, özel  girişimlerin çabası  ve yine devletin  yardımıyla,  onun  dört  beş  katı  büyük  olmak  üzere  zengin  bir  çeviri  kitaplığımız olacaktır. Özellikle Türk dilinin bu emeklerden elde edeceği büyük yararı düşünüp de şimdiden çeviri  etkinliğine  yakın  ilgi  ve  sevgi  duymamak,  hiçbir  Türk  okurunun  elinde  değildir.  23 </p>
<p class="calibre1">Haziran 1941. </p>
<p class="calibre1">Milli Eğitim Bakanı </p>
<p class="calibre1">Hasan Âli Yücel </p>
<p class="calibre1">SUNUŞ </p>
<p class="calibre1">Cumhuriyet'le  başlayan  Türk  Aydınlanma  Devrimi'nde,  dünya  klasiklerinin  Hasan  Âli  Yücel öncülüğünde dilimize çevrilmesinin, kuşkusuz önemli payı vardır. </p>
<p class="calibre1">Cumhuriyet  gazetesi  olarak,  Cumhuriyetimizin  75.  yılında,  bu  etkinliği  yineleyerek,  Türk okuruna bir "Aydınlanma Kitaplığı'' kazandırmak istedik. </p>
<p class="calibre1">Bu  çerçevede,  1940'lı  yıllardan  başlayarak  Milli  Eğitim  Bakanlığı'nca  yayınlanan  dünya klasiklerinin en önemlilerini yayınlıyoruz. </p>
<p class="calibre1">Cumhuriyet </p>
<p class="calibre1">ÖYKÜ VE ROMAN YAZARI OLARAK </p>
<p class="calibre1">ALEKSANDR PUŞKİN </p>
<p class="calibre1">Aleksandr  Puşkin  her  şeyden  önce  ozandır.Rus  ve  dünya  yazınına,  aralarında  ''Ruslan  ile Ludmila'',  ''Çingeneler' ,  ''Bahçesaray  Çeşmesi' ,  ' Kafkas  Tutsağı'',  ''Yevgeni  Oneğin''  gibi anlatı-şiirler de bulunan ölümsüz bir şiir mirası bırakmıştır. Fakat onun ''Byelkin'in Hikâyeleri'', </p>
<p class="calibre1">''Dubrovski'', ' Yüzbaşının Kızı'  vb. öykü ve romanları da şiir türündeki yapıtlarından daha az ünlü  değildir.  Hatta,  şiir  çevirisinin  özel  güçlükleri  nedeniyle,  kendi  ülkesi  dışında  şiirlerinden çok, öykü ve romanlarıyla tanındığı söylenebilir. </p>
<p class="calibre1">1799'da,  zengin  ve  aydın  bir  ailenin  çocuğu  olarak  Moskova'da  doğdu.  Zamanın  soylu  aile çocuklarının  tümü  gibi,  ilköğrenimini  Fransızca  gördü.  Yine  çocuklukyıllarında  Yunan-Latin klasiklerini, Voltaire, Rousseau gibi özgürlükçü, aydınlanmacı Fransız yazarlarını okuma olanağı buldu. Bir Rus köylü kadını olan dadısından da, Rusçayı, Rus halk masallarını öğrendi. </p>
<p class="calibre1">Puşkin öncesi Rus yazınının ana yönelişleri, romantizm ve klasizm akımlarıydı. Bunlar da daha çok Batı yazınlarının etkisi altında doğmuşlar, ulusal temele yeterince oturmamışlardı. Puşkin, Batı  kültürü  ve  özgürlükçü  düşünceyle  Rus  halk  duyarlığını  kaynaştırdığı  yapıtlarında,  Rus yazın  dilini  gerek  sözcük  dağarı,  gerekse  tümce  yapısı  ve  anlatım  özellikleri  bakımından arındırmış ve zenginleştirmiş, bu dile çağdaş ve ulusal bir yapı kazandırmış, yapıtlarında ilk kez Rus  toplumunun  halksal  özelliklerini  yansıtan  tipler  yaratmakla  Rus  yazınında  ulusal  ve gerçekçi çığırın öncüsü olmuştur. Puşkin sonrası 19. yüzyıl Rus yazınının bütün büyük yazarları onun yapıtlarıyla beslenerek yetişmişlerdir. </p>
<p class="calibre1">Puşkin'in anlatı türünde ilk yapıtı, 1827 yılında yazmaya başladığı ''Büyük Petro'nun Arabı' dır. </p>
<p class="calibre1">Bu  özyaşamsal-tarihsel  roman  denemesi  tamamlanmamış  olmasına  karşın,  sağlam  kuruluşu, yalın  anlatımı,  kişilerin  gerçekçi  betimlenişleriyle  göze  çarpar.  Puşkin  öncesi  Rus  yazınında anlatı  dili  şiir  dilinden  henüz  tam  olarak  ayrılmamıştı.  ''Büyük  Petro'nun  Arabı''  bu  ayrımın oluşmasında önemli bir adım olmuştur. </p>
<p class="calibre1">1830 yılının ürünü olan ''Byelkin'in Hikâyeleri'' süssüz, yalın bir üslupla yazılmış, gerçekçi, özlü sanat  ürünleridir.  Bu  öykülerde  Puşkin,  halk  insanlarını  büyük  bir  yalınlık,  gerçekçilik  ve ustalıkla  çizmiştir.  ' Menzil  Bekçisi''  öyküsünde  bekçi  ve  kızı,  ''Tabutçu''da  tabut  yapımcısı  ve kızları,  ''Köylü  Genç  Bayan''da  hizmetçi  kızlar,  uşaklar,  sevecen  bir  alaycılık  ve  duyguyla çizilmiş  bütün  bu  tipler,  gerçekçi  Rus  yazınına  örnek  oluşturmuşlar;  Dostoyevski,  Nekrasov, Tolstoy, Çehov vb. daha sonraki dönemlerin birçok büyük yazarı için tükenmez esin kaynakları olmuşlardı.  Bütün  bu  öyküler  ince  bir  alay,  zekâ,  yalın  ve  şen  bir  insan  sevgisiyle  örülüdür. </p>
<p class="calibre1">Yine 1830  yılı ürünü olan ' Goryuhino Köyü Tarihi' , toplumcu gülmecenin, parodinin gerçekçi yazında güçlü bir örneğidir. </p>
<p class="calibre1">1832-33  yıllarının  ürünü  olan  ''Dubrovski''  adlı  romanı,  yukarda  söz  edilen  yapıtlarının  ortak özelliklerini  taşır.  Yalın,  akıcı  anlatımıyla  ''Byelkin'in  Hikâyeleri''ne  yakındır.  Bu  anlamda, </p>
<p class="calibre1">''Büyük  Petro'nun  Arabı' na  göre,  Puşkin'in  romancılığında  ileriye  doğru  önemli  bir  adımdır. </p>
<p class="calibre1">Kurgusu  da  çok  daha  işlek  ve  sağlamdır.  Haydut  olmak  zorunda  kalan  soylu  kişi,  romantik edebiyatın  bilinen  bir  kahramanıdır.  Puşkin,  ' Dubrovski''de,  bu  romantik  kahramanı  ve çevresinde  gelişen  olayları,  yine  romantik  renkler  taşımakla  birlikte,  halksal,  ulusal,  gerçekçi bir  temele  oturtmayı  başarmıştır.  Romanda  dönemin  Rus  derebeylik  düzeni  ve  ona  uşaklık eden bürokrasiyle acımasızca alay edilmekte, Kirila Petroviç tipinin çevresinde Rus derebeylik düzeni,  günlük  yaşam  özellikleriyle,  sevecenlikten  de  yoksun  olmayan  ince  bir  alaycılıkla sergilenmektedir.  Bu  bakımdan  ''Dubrovski'',  Gogol'un  bazı  ilk  dönem  yapıtlarıyla  da  ortak özellikler taşır. Puşkin'in Rus halk tiplerine, onların yaşamlarına, konuşmalarına, göreneklerine duyduğu (bu kez alaycılıktan yoksun olmayan) ilgi ve sevgi, ''Byelkin'in Hikâyeleri''nde ve daha sonraki  ''Yüzbaşının  Kızı' nda  olduğu  gibi,  ''Dubrovski'de  de  büyük  yazarın  başlıca özelliklerindendir.  Yine  ''Dubrovski''de,  romantik  aşk  öyküsü  çevresinde,  Puşkin'i  çok ilgilendirmiş olan ''halk ayaklanması'' konusu ilk kez yansımaktadır. Sonradan, 17. yüzyıl Rus köylü  ayaklanması  ve  ayaklanmanın  ünlü  önderi  Pugaçev  konusunda  ''Pugaçev  Ayaklanması Tarihi''  adlı  bir  inceleme  de  yazacak  olan  Puşkin,  ''Boris  Godunov''  adlı  tragedyasında  ve </p>
<p class="calibre1">''Yüzbaşının  Kızı'   romanında  da  bu  konuyu  işlemektedir.  ''Dubrovski''yi,  konunun  romantik örgüsüne  karşın,  acımasız,  baskıcı  bir  yönetime  karşı  bir  halk  ayaklanmasını  konu  alışıyla, yazıldığı dönem bakımından, oldukça gözüpek bir yapıt saymak gerekir. </p>
<p class="calibre1">Yine aynı dönemin ürünlerinden ''Maça Kızı''nda, hedef bu kez Petersburg sosyetesidir. ''Maça Kızı''nı  bir  fantezi,  traji-komik  bir  öykü  olarak  görmek  olası.  Fakat  öykünün  kahramanı Hermann  konusunda  Dostoyevski'nin  değerlendirmesi,  bu  anlatıyı  biraz  daha  derinliğine irdelemede  ışık  tutucu  olabilir.  Şöyle  niteliyor  Dostoyevski,  ''Maça  Kızı''nın  kahramanını: </p>
<p class="calibre1">''...muazzam bir kişilik, Petersburg döneminin (Puşkin'in Petersburg dönemi ürünlerinin / A.B.) alışılmadık  bir  tipi...  Onda  bir  Napolyon  profili  ve  bir  iblis  ruhu  var...''  Dostoyevski'nin  bu değerlendirmesinden  yola  çıkarak,  Hermann'ı,  Raskolnikov'un  (Dostoyevski'nin  ünlü kahramanının) hazırlayıcısı, bir ön örneği olarak da görebiliriz... Hermann tipinin Gonçarov'un </p>
<p class="calibre1">''Oblomov' undaki  Stolts  tipiyle  yakınlığı  da,  Puşkin'in  ''Maça  Kızı''nda  ''Rusya'nın  yeni, kapitalist döneme girişini'  incelikle yansıttığı konusundaki yargılara bir kanıt sayılabilir. </p>
<p class="calibre1">''Mısır  Geceleri''  yine  yüksek  sosyete  çevrelerine  yönelik  acı  bir  alaydır.  Modern  anlatım  ve kurgu  özellikleri  taşıyan  öyküsünde  Puşkin,  dönemin  resmi  yazın  çevrelerine  ve  baskıcı yönetime karşı, sanatın özgürlüğü konusunda düşüncesini ustaca yansıtmaktadır: </p>
<p class="calibre1">''Çünkü yasak tanımaz rüzgâr, </p>
<p class="calibre1">Zincir vurulmaz kartala, genç kız kalbine, </p>
<p class="calibre1">Şair de öyledir işte </p>
<p class="calibre1">İçinden geldiği gibi yaşar...'' </p>
<p class="calibre1">''Mısır Geceleri''nde, Puşkin, romantik esinlenme anlayışına karşı, sanatı bir ustalık, bir beceri olarak gören kendi gerçekçi anlayışını da yine ustaca ortaya koymaktadır... </p>
<p class="calibre1">''Roslavlev'', Napolyon'un Rusya seferi sırasındaki Rus yüksek sosyetesini incelikle eleştiren bir küçük anlatıdır. Yine de, bu birkaç sayfalık anlatının, ''Savaş ve Barış''ta Lev Tolstoy'u etkilemiş </p>
<p class="calibre1">olduğu  söylenebilir...  Anlatının  kahramanı  genç  kız,  Puşkin'in  pek  çok  yapıtının  kahramanları gibi, o dönem ve daha sonraki gerçekçi, ulusal Rus yazınının ilk örnek tiplerinden biridir. </p>
<p class="calibre1"/>
<p class="calibre1">Yurtdışına yolculuk, Puşkin'in büyük bir özlemiydi. Yazık ki bu özlem gerçekleşemedi. Baskıcı çarlık  yönetimi  yurtdışına  çıkış  izni  vermedi  ona.  1829  yılında,  Osmanlı-Rus  savaşı  sırasında Rus  ordusuyla  birlikte  yola  çıkışı,  bu  yurtdışı  yolculuğu  özlemiyle  ilgilidir.  Bu  yolculuğun izlenimlerini yansıtan (1836'da yayınlanan) ' Erzurum Yolculuğu''nda belirttiği gibi, ayak bastığı yabancı  topraklar Rus  ordusunca ele geçirilmiş yerler  olduğu için, yine de yabancı bir ülkeye ayak basmış olmuyordu... </p>
<p class="calibre1">''Erzurum Yolculuğu'' Puşkin'in çok yönlü zekâsının, kültürünün ışıltılarıyla parlayan bir yapıttır. </p>
<p class="calibre1">Kafkas  doğası  betimlerinin,  yıllar  sonra,  bir  başka  büyük  yazarı,  Maksim  Gorki'yi  etkilemiş </p>
<p class="calibre1">olduğu  rahatça  söylenebilir.  Savaş  alanı  betimlerinin  ise,  ' Sivastopol''da  ve  hatta  ' Savaş  ve Barış''ta  Lev  Tolstoy'u  derinliğine  etkilemiş  olduğu  açıklıkla  görülebilmektedir.  Savaş  alanı betimlerinde,  dönemin  siyasal  koşullarının  çok  ötesinde,  insancıl  bir  yaklaşımı  var  Puşkin'in: </p>
<p class="calibre1">''Yolda yanlamasına uzanmış yatan genç bir Türk'ün cesedi önünde durdum. 18 yaşlarında bir delikanlıydı  bu.  Bir  kızınkini  andıran  solgun  yüzü  henüz  tazeliğini  yitirmemişti.  Sarığı  tozlar içinde  yatıyordu.  Tıraşlı  ensesinde  bir  kurşun  yarası  vardı...''  Bu  tümceler,  bütün  tarih kitaplarından çok daha belirgin ve elle tutulurcasına gözlerimizin önünde canlandırmaktadır bir savaş alanı görüntüsünü... </p>
<p class="calibre1">Puşkin anlatı alanında başyapıtı olan ''Yüzbaşının Kızı' nı da 1836 yılında tamamlayıp yayınladı. </p>
<p class="calibre1">Gogol  bu  romanla  ilgili  olarak  şöyle  demektedir:  ''Yüzbaşının  Kızı  ile  karşılaştırılınca  bütün romanlarımız  ve  büyük  hikâyelerimiz  yavan  kalıyor.  Saflık,  yumuşaklık  öyle  bir  yüksekliğe ulaşıyor  ki  bu  yapıtta,  gerçek  bile  yapmacık  ve  karikatürize  edilmiş  gibi  görünüyor.  Ortaya gerçekten  de  ilk  olarak  Rus  karakterleri  çıkıyor.  Kalenin  basit  komutanı,  karısı,  bayraktar, biricik  topuyla  kalenin  kendisi,  zamanın  karışıklığı,  sıradan  insanların  o  alçak  gönüllü büyüklüğü. Bütün bunlar yalnızca gerçek değil, onu da aşan bir şey.'' </p>
<p class="calibre1">''Yüzbaşının Kızı'  yazılmasaydı, Tolstoy'un ' Savaş ve Barış''ının da yazılmamış olacağı görüşü ileri sürülmektedir. Gerçekten de, savaşın abartılmadan, bütün yalınlığı ve karmaşıklığı içinde anlatılması,  roman  kahramanlarının  gerçek  yaşamdan  kopuk,  savaştan  başka  bir  şey düşünmeyen  yapay  kişiler  olarak  değil  de,  kendilerine  özgü  yaşamları  ve  aile  yaşantılarıyla birlikte verilmiş olmaları bakımından, bu iki roman arasında bir yakınlık vardır. </p>
<p class="calibre1">Bağımsız, özgürlükçü kişiliği ve dönemin ilerici okur yığınları arasında geniş yaygınlık kazanan yapıtları  nedeniyle  monarşi  yönetiminin  sürekli  baskıları  altında  yaşayan  Aleksandr  Puşkin 1837  yılında  komploya  çok  benzeyen  bir  düello  sonucunda  yaşamını  yitirdiğinde  henüz  38 </p>
<p class="calibre1">yaşındaydı. Fakat yapıtlarıyla çoktan ölümsüzlüğe ulaşmıştı. </p>
<p class="calibre1">Ataol Behramoğlu </p>
<p class="calibre1">Ocak 1990 </p>
<p class="calibre1">YÜZBAŞININ KIZI </p>
</body></html>
