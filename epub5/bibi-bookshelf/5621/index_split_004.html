<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="2009-09-18T10:37:28+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_3">7 SALDIRI </h2>
<p class="calibre1">Başım benim, başcağızım </p>
<p class="calibre1">Sonuncu dereceden memur başı </p>
<p class="calibre1">Tam otuz yıl, üç yıl daha </p>
<p class="calibre1">Sessizce hizmet ettin Çara </p>
<p class="calibre1"/>
<p class="calibre1">Ah, kazanamadın başcağızım </p>
<p class="calibre1">Ne beş on kuruş, ne bir mutluluk </p>
<p class="calibre1">Ne bir çift iyi söz </p>
<p class="calibre1">Ne de büyük bir rütbe </p>
<p class="calibre1">Kazandığın tek şey başcağızım </p>
<p class="calibre1">Yüksek bir darağacı oldu </p>
<p class="calibre1">Akçaağaçtan bir kiriş </p>
<p class="calibre1">Ve ibrişimden bir ilmek </p>
<p class="calibre1">Halk türküsü </p>
<p class="calibre1">O gece ne soyundum, ne de uyudum. Gün doğar doğmaz Marya İvanovna'nın çıkacağı kale kapısına gitmek,  orada  onunla son bir kez  daha vedalaşmak istiyordum. Büyük bir değişiklik seziyordum  benliğimde;  Şimdiki  iç  çarpıntısı,  bir  süre  önce  gömüldüğüm  kederden  çok  daha katlanılır  geliyordu  bana.  Ayrılığın  hüznü  belirsiz,  fakat  tatlı  umutlarla,  tehlikeyi  bir  an  önce göğüslemek isteği ve bir yükselme tutkusuyla birleşiyordu. Gece çabucak geçiverdi. Ben tam evden dışarı çıkmak üzereyken kapı açıldı, içeri giren onbaşı, bizim Kazaklar'ın Yulay'ı da zorla alıp  götürerek  geceleyin  kaleden  kaçtıklarını,  ayrıca,  kalenin  çevresinde  kimliği  belli  olmayan insanların  dolaştığını  bildirdi.  Marya  İvanovna'nın  kaleden  dışarı  çıkmaya  vakit  bulamamış </p>
<p class="calibre1">olabileceği  düşüncesi,  beynime  bir  ok  gibi  saplandı.  Onbaşıya  çabucak  birkaç  emir  verdim, hemen komutanın evine koştum. </p>
<p class="calibre1">Hava ağarıyordu artık. Sokakta uçarcasına ilerlerken, adımın ünlendiğini işittim. Baktım, İvan İgnatyiç. Ardım sıra gelirken: </p>
<p class="calibre1">-  Nereye  gidiyorsunuz?  dedi.  İvan  Kuzmiç,  tabyada.  Sizi  almak  için  gönderdi  beni.  Pugaçev gelmiş. </p>
<p class="calibre1">Yüreğim titreyerek: </p>
<p class="calibre1">- Ya Marya İvanovna? diye sordum; kaleden çıkabildi mi? </p>
<p class="calibre1">İvan İgnatyiç: </p>
<p class="calibre1">-  Çıkmadı,  dedi.  Haydutlar  Orenburg  yolunu  tutmuşlar.  Kale  kuşatılmış  durumda.  Çok  kötü, Pyotr Andreyiç! </p>
<p class="calibre1">Tabyaya  vardık.  Çevresi  kalın  kütüklerle  sağlamlaştırılmış  yüksekçe  bir  yerdi  burası.  Kale sakinlerinin  hepsi  oradaydı.  Kışla  askerleri,  silahlarını  kuşanmış  bekliyorlardı.  Top,  bir  gün önceden  getirilip  yerleştirilmişti.  Komutan,  sayısı  pek  de  kabarık  olmayan  asker  dizisinin önünde geziniyordu. Tehlikenin yakınlığı olağanüstü bir canlılık vermişti bu eski kurda. Kalenin yakınlarında,  ovada,  yirmi  kadar  atlı  görünüyordu.  Kazak  oldukları  belliydi.  Fakat  aralarında, vaşak  postundan  kalpakları  ve  okluklarıyla  hemen  göze  çarpan  Başkırtlar  da  vardı.  Komutan son bir kez daha dolaşarak ordusunu gözden geçirdi ve askerlere: </p>
<p class="calibre1">-  Göreyim  sizi  evlatlarım,  dedi.  Çariçe  anamız  (*)  için  dövüşeceğiz  bugün;  bütün  dünyaya yiğit, sözünün eri kimseler olduğumuzu kanıtlayacağız! </p>
<p class="calibre1">Askerler  hep  bir  ağızdan,  komutanlarına  bağlılıklarını  bildirdiler.  Şvabrin  yanımda  durmuş, gözlerini  ayırmadan  düşmana  bakıyordu.  Bozkırda  dağınık  olarak  gezinen  atlılar,  kalede  bir hareketlilik olduğunu görünce kümelendiler, kendi aralarında görüşmeye başladılar. Komutan, topu  o  kümenin  üzerine  yöneltmesini  emretti  İvan  İgnatyiç'e  ve  fitili  kendi  eliyle  yerleştirdi. </p>
<p class="calibre1">Gülle  vızıldayarak  havayı  yardı  ve  adamlara  hiçbir  zarar  vermeden  üzerlerinden  geçip  gitti. </p>
<p class="calibre1">Küme dağıldı, atlılar dört nala uzaklaştılar, bozkır boşaldı. </p>
<p class="calibre1">Bu  sırada  Vasilisa  Yegorovna,  yanında  ondan  ayrılmak  istemeyen  Maşa'yla  birlikte  tabyaya geldi. Kocasına: </p>
<p class="calibre1">- Ey, ne oluyor? dedi; savaş nasıl gidiyor? Hani, düşman nerede? </p>
<p class="calibre1">İvan Kuzmiç: </p>
<p class="calibre1">-  Uzakta  değil,  diye  karşılık  verdi.  Fakat  Tanrı'nın  yardımıyla  her  şey  yolunda  gidecek.  Ne  o Maşa, korkuyor musun kızım? </p>
<p class="calibre1">- Hayır babacığım, dedi. Evde tek başıma daha çok korkarım. </p>
<p class="calibre1">Bunu  söylerken  bana  baktı,  güçlükle  gülümsedi.  Dün  onun  elinden  aldığımı  anımsayarak, kılıcımın  kabzasını  sıktım.  Sevgilimi  onunla  koruyacağımı  düşündükçe  içim  içime  sığmıyor, kendimi bir şövalye olarak görüyordum. Gönlümün sultanının güvenine layık olduğumu bir an önce göstermek için çatışma anının gelmesini sabırsızlıkla bekliyordum. </p>
<p class="calibre1">Bu sırada, kalenin yarım verst ötesindeki bir tepenin ardından yeni atlılar belirdi ve az sonra mızraklarla,  oklar  ve  yaylarla  silahlanmış  bir  insan  kalabalığı  yayıldı  bozkıra.  Kalabalığın  tam ortasında  beyaz  bir  at  üstünde,  kırmızı  kaftanlı,  yalın  kılıç  bir  adam  ilerliyordu.  Pugaçev olmalıydı bu. Durdu. Adamları çevresini aldılar ve  besbelli onun buyruğuyla kümeden ayrılan dört  atlı,  kaleye  doğru  dörtnala  at  sürdüler.  Baktık,  bize  ihanet  eden  Kazaklardı  bunlar. </p>
<p class="calibre1">İçlerinden biri, yukarıya doğru uzattığı elinde bir kağıt tutuyordu. Bir başkası mızrağına takılı kesik  bir  kafayı,  Yulay'ın  kafasını,  sallayarak  bize  doğru  savurdu.  Zavallı  Kalmuk'un  başı, komutanın ayaklarının dibine düştü. Hainler bağırdılar: </p>
<p class="calibre1">- Ateş etmeyin, Çar'ı karşılamaya çıkın. Çar burada. </p>
<p class="calibre1">İvan Kuzmiç: </p>
<p class="calibre1">- Şimdi görürsünüz siz! diye bağırarak karşılık verdi. Evlatlarım! Ateş! </p>
<p class="calibre1">Askerler  bir  yaylım  ateşi  açtılar.  Mektubu  tutan  Kazak,  sendeledi,  attan  yuvarlandı.  Ötekiler hayvanlarının  başını  çevirip  dörtnala  uzaklaştılar.  Marya  İvanovna'ya  göz  ucuyla  baktım. </p>
<p class="calibre1">Yulay'ın  kanlı  başını  görmek,  allak  bullak  etmişti  onu.  Yaylım  ateşiyle  de  sağırlaşmış, sersemleşmişti. Yaprak gibi sallanıyordu. Komutan onbaşıyı çağırdı, ölü Kazak'ın elindeki kağıdı alıp  getirmesini  emretti.  Onbaşı  aşağı  indi.  Bozkıra  çıktı,  adamın  atını  da  geminden  tutup getirdi. Mektubu komutana uzattı. İvan Kuzmiç ona şöyle bir göz gezdirdikten sonra yırtıp attı. </p>
<p class="calibre1">Bu  arada  isyancıların  saldırıya  hazırlandıkları  görülüyordu.  Az  sonra  kulaklarımızın  dibinden kurşunlar vızıldamaya başladı. Birkaç ok hemen yanıbaşımıza, toprağa ya da çite saplandı. </p>
<p class="calibre1">Komutan: </p>
<p class="calibre1">- Vasilisa Yegorovna! Burada kadınların yapacağı bir şey yok, dedi. Maşa'yı götür. Baksana, kız yarı canlı, yarı ölü. </p>
<p class="calibre1">Kurşun  yağmuru  altında  kalınca,  yelkenleri  suya  indiren  Vasilisa  Yegorovna,  kum  gibi  adam kaynayan bozkıra bir göz attı, sonra kocasına dönüp: </p>
<p class="calibre1">-  İvan  Kuzmiç,  dedi.  Hayat  da,  ölüm  de  Tanrı  buyruğudur.  Maşa'yı  kutsa.  Maşa  git  babanla vedalaş. </p>
<p class="calibre1">Maşa,  beti  benzi  kül  gibi,  titreyerek  İvan  Kuzmiç'e  yaklaştı,  diz  çöktü,  eğilerek  selamladı babasını. Yaşlı komutan, elini üç kere kızının üzerinden geçirdi, sonra tutup kaldırdı onu, öptü, boğuk bir sesle: </p>
<p class="calibre1">- Oh, Maşa, sağlıcakla kal kızım, dedi. Tanrı'ya dua et; o seni bırakmayacaktır.  İyi bir adam bulur evlenirsen, Tanrı ikinizi de mutlu etsin. Biz Vasilisa Yegorovna'yla nasıl yaşadıysak, siz de öyle  yaşayın.  Haydi,  elveda  Maşa.  Vasilisa  Yegorovna  hemen  götür  onu.  (Maşa  babasının boynuna atıldı, hüngür hüngür ağlamaya başladı.) </p>
<p class="calibre1">Vasilisa Yegorovna da ağlıyordu. Kocasına: </p>
<p class="calibre1">- Biz de kucaklaşalım, dedi. Elveda Kuzmiç'im. İstemeden seni incittiğim olduysa, bağışla beni! </p>
<p class="calibre1">Komutan: </p>
<p class="calibre1">- Elveda iki gözüm! dedi. Haydi, yeter artık! Durmayın, eve gidin. Zaman kalırsa, Maşa'ya bir köylü fistanı giydir. </p>
<p class="calibre1">Komutanın  karısıyla  kızı  uzaklaştı.  Ben  Marya  İvanovna'nın  arkasından  bakıyordum.  Bir  ara kaçamak bir bakış fırlattı bana, başını salladı. </p>
<p class="calibre1">İvan  Kuzmiç  bütün  ilgisini  düşmana  yöneltmişti  şimdi.  İsyancılar  başbuğlarının  çevresinde toplandılar, ansızın atlardan inmeye başladılar. </p>
<p class="calibre1">Komutan: </p>
<p class="calibre1">- İşte şimdi sıkı durun evlatlarım, dedi; saldırıya geçiyorlar. </p>
<p class="calibre1">Aynı  anda  korkunç  çığlıklar,  haykırışlar  yükseldi.  İsyancılar  kaleye  doğru  koşarak  saldırıya geçtiler. Top atışa hazırdı. Komutan onların yakına kadar gelmesini bekledikten sonra, bir daha ateşledi  fitili.  Gülle  tam  ortasına  düşmüştü  kalabalığın.  İsyancılar,  iki  yana  dağıldılar,  geriye çekilmeye  başladılar...  Başbuğları  en  önde,  tek  başına  kalmıştı...  Kılıcını  sallıyor,  besbelli yeniden  kızıştırmaya  çalışıyordu  onları...  Bir  an  için  kesilen  çığlıklar,  haykırışlar  yeniden yükseldi. </p>
<p class="calibre1">- Haydi evlatlarım! diye bağırdı. Kapı açılsın, trampetler çalsın! Evlatlarım, ileri! Hücum! Ardım sıra gelin! </p>
<p class="calibre1">Komutan, İvan İgnatyiç ve ben, bir an önce tabyadan dışarı fırladık. Fakat kışla askerleri bunu göze alamamış, yerlerinden kımıldamamışlardı. </p>
<p class="calibre1">İvan Kumiç: </p>
<p class="calibre1"/>
<p class="calibre1">- Evlatlarım, ne oluyor, ne duruyorsunuz? diye haykırdı. Ölürsek ölürüz, asker değil miyiz? </p>
<p class="calibre1">Aynı  anda  gelip  bize  kavuşan  isyancılar,  zorla  kaleye  girdiler.  Trampet  sesi  kesildi,  askerler tüfeklerini attılar. Bir ara ayaklarımın yerden kesildiğini hissettim: Fakat kalkıp toparlandım ve isyancılarla  birlikte  kaleye  girdim.  Başından  kanlar  akan  komutanı,  bir  caniler  topluluğu kuşatmıştı. Kalenin anahtarlarını istiyorlardı ondan. Tam yardımına koşacakken birkaç düzine Kazak çullandı üstüme. </p>
<p class="calibre1">-  Çara  karşı  koymanın  ne  demek  olduğunu  göstereceğiz  size!  diyerek  kuşaklarıyla  kıskıvrak bağladılar beni. </p>
<p class="calibre1">İtile  kakıla  sokaklarda  sürüklenmeye  başladık.  Ahali,  ellerinde  ekmek  ve  tuz  (*),  kapılardan çıkıyordu.  Bir  çan  sesi  yükseldi.  Hükümdarın  alanda  tutsakları  beklediği  ve  bağlılık  yeminini kabul edeceği duyuruldu. ahali alana koşuştu; bizi de oraya sürüklediler. </p>
<p class="calibre1">Pugaçev, komutan evinin taşlığında, bir koltuğa  kurulmuştu.  Sırma işlemeli bir Kazak kaftanı vardı  sırtında.  Sırma  püsküllü,  uzun,  samur  külahını  kaşlarının  üstüne  yıkmıştı.  Gözleri kıvılcımlar saçıyordu. Bu yüzü bir yerden tanır gibiydim. Kazak ileri gelenleri almıştı çevresini. </p>
<p class="calibre1">Papaz Gerasim, sapsarı bir yüzle, titreyerek, elinde bir haçla basamaklarda duruyor; görünüşe göre,  karşısına  getirilen  kurbanlar  için  sessizce  aman  diliyordu  ondan.  Alanda  kaşla  göz arasında  bir  darağacı  kuruluverdi.  Yaklaştığımızda  Başkırtlar  ahaliyi  dağıttılar,  Pugaçev'in karşısına çıkardılar bizi. Çan sesi kesildi. Ortalığı derin bir sessizlik kapladı. </p>
<p class="calibre1">Düzmece Çar: </p>
<p class="calibre1">- Komutan hangisi? diye sordu. </p>
<p class="calibre1">Bizim  çavuş,  kalabalığı  yarıp  çıktı,  eliyle  İvan  Kuzmiç'i  gösterdi.  Pugaçev  müthiş  bir  bakış </p>
<p class="calibre1">fırlattı ihtiyara. </p>
<p class="calibre1">Bana, Çarına, nasıl karşı koyarsın? dedi. </p>
<p class="calibre1">Yarası hâlâ kanayan, gitgide bitkinleşen komutan, son gücünü topladı, tok bir sesle: </p>
<p class="calibre1">-  Sen  mi  benim  Çarımsın?  dedi.  Sen  bir  hırsızdan  ve  düzenbazdan  başka  bir  şey  değilsin, anladın mı? </p>
<p class="calibre1">Pugaçev'in yüzü karardı, elindeki beyaz mendili salladı. Birkaç Kazak, yaşlı yüzbaşıyı yakalayıp darağacına  sürüklediler.  Bir  gün  önce  sorguya  çektiğimiz  dilsiz  Başkırt,  kaşla  göz  arasında ortaya  çıkmış, elinde ilmek, ata biner gibi darağacının kirişine oturuvermişti. Az sonra zavallı İvan Kuzmiç'i havada sallanırken gördüm. Sonra İvan İgnatyiç'i çıkardılar Pugaçev'in karşısına: </p>
<p class="calibre1">- Çar Pyotr Feodoroviç'e bağlılık yemini et! dedi. Pugaçev ona. </p>
<p class="calibre1">İvan İgnatyiç de yüzbaşının sözlerini tekrarladı: </p>
<p class="calibre1">- Sen bizim Çarımız değilsin. Sen, amcacığım, hırsızın, düzenbazın birisin! </p>
<p class="calibre1">Pugaçev  bir  kez  daha  salladı  mendilini.  Zavallı  üsteğmeni  de  eski  komutanının  yanıbaşına astılar. </p>
<p class="calibre1">Sıra bana gelmişti. Yiğit arkadaşlarımın sözlerini tekrarlamaya hazırlanarak gözümü kırpmadan bakıyordum Pugaçev'e. Bir de ne göreyim, Şvabrin kafası çepeçevre tıraşlı, sırtında bir Kazak kaftanı,  Kazak  ileri  gelenleri  arasından  çıktı,  Pugaçev'e  yaklaştı,  kulağına  bir  şeyler  fısıldadı. </p>
<p class="calibre1">Pugaçev bunun üzerine yüzüme bile bakmadan: </p>
<p class="calibre1">- Asın onu! dedi. </p>
<p class="calibre1">İlmeği  boynuma  geçirdiler.  Günahlarımı  bağışlaması,  yakınlarımı  koruması  için  Tanrı'ya yakarmaya başladım. Katiller beni darağacının altına sürüklerken, bir yandan da: </p>
<p class="calibre1">- Korkma, korkma! deyip duruyorlardı. </p>
<p class="calibre1">Kimbilir, belki de gerçekten iyilik etmek istiyorlardı bana. </p>
<p class="calibre1">Ansızın bir haykırış yükseldi: </p>
<p class="calibre1">- Durun, melunlar! Bekleyin! </p>
<p class="calibre1">Cellatlar bir an için durdular. Baktım, benim Savelyiç, Pugaçev'in ayaklarına kapanmış. </p>
<p class="calibre1">Zavallı lalam: </p>
<p class="calibre1">- Babacığım! diye yalvarıyordu; bey çocuğunu öldürmekle ne geçecek eline? Bırak onu; sana fidye  verirler.  Eğer  gözdağı  vermek  için  ille  de  birini  astıracaksan,  emret,  beni,  bu  ihtiyarı assınlar! </p>
<p class="calibre1">Pugaçev'in bir işaretiyle serbest bıraktılar beni. </p>
<p class="calibre1">- Efendimiz bağışladı seni! dediler. </p>
<p class="calibre1">O  anda  duyduklarımı  anlatamam.  Kurtuluşuma  sevineyim  mi,  üzüleyim  mi,  bilemiyordum. </p>
<p class="calibre1">Birbirini  tutmaz  duygular  içindeydim.  Beni  yeniden  düzmece  Çar'ın  karşısına  götürdüler,  diz çöktürdüler. Pugaçev kocaman, damar damar elini uzattı bana. </p>
<p class="calibre1">Yanımdakiler: </p>
<p class="calibre1"/>
<p class="calibre1">- Öp elini, öp elini! diyorlardı. </p>
<p class="calibre1">Fakat ben, idamların en korkuncunu bile böyle bir alçalmaya yeğlerim. </p>
<p class="calibre1">Savelyiç arkamda duruyordu. Beni dürterek: </p>
<p class="calibre1">- İki gözüm, Pyotr Andreyiç! diye fısıldadı. Dikbaşlılık etme! Ne çıkar bundan? Canı cehenneme deyip şu namus... (hay Allah!) öpüver onun elini. </p>
<p class="calibre1">Kımıldadım, Pugaçev kolunu indirdi, alaycı bir gülümseyişle: </p>
<p class="calibre1">- Hazret sevinçten sersemlemiş olmalı, dedi. Bırakın kalksın! </p>
<p class="calibre1">Kaldırıp  serbest  bıraktılar  beni.  Bir  kıyıya  çekilip  bu  korkunç  güldürünün  devamını  izlemeye koyuldum. </p>
<p class="calibre1">Ahali bağlılık yemini etmeye başladı. Birbiri arkasına yaklaşıyor, haçı öpüyor, sonra düzmece Çar'a bağlılıklarını bildiriyorlardı. Sıra, kışla askerlerine geldi. Bölük berberi orada durmuş, köy makasıyla  Kazak  biçimi  tıraş  ediyordu  onları.  Sonra  silkinerek  Pugaçev'e  yaklaşıyor,  elini öpüyorlar; o da, onları bağışladığını bildirerek çetesine kabul ediyordu. Bütün bu tören üç saat kadar  sürdü.  Neden  sonra  Pugaçev  koltuktan  kalktı.  Kazak  ileri  gelenleriyle  birlikte  taş </p>
<p class="calibre1">merdivenlerden  indi.  Gösterişli  bir  koşum  taşıyan  beyaz  atını  getirdiler.  İki  Kazak'ın koltuklamasıyla  sıçrayıp  eyere  oturdu.  Papaz  Gerasim'e,  yemeği  orda  yiyeceğini  bildirdi.  Bir kadın çığlığı koptu bu sırada. Birkaç haydut, taşlıkta Vasilisa Yegorovna'yı sürüklüyorlardı. Saçı başı  dağılmış,  elbiseleri  parçalanmış,  neredeyse  çırılçıplak  kalmıştı.  Hırkası,  haydutlardan birinin  sırtına  geçmişti  bile.  Ötekiler  kuştüyü  şilteleri,  sandıkları,  çay  takımını,  çamaşırları  ve daha ne varsa, evin bütün pılıpırtısını sürüklüyorlardı. </p>
<p class="calibre1">Zavallı kadıncağız: </p>
<p class="calibre1">- Evlatçıklarım! Bırakın beni! diye bağırıyordu. Babacıklar, beni İvan Kuzmiç'e götürün! </p>
<p class="calibre1">Birdenbire darağacını görüverdi ve kocasını tanıdı. O zaman yürek paralayan bir sesle: </p>
<p class="calibre1">- Katiller! diye haykırdı. Ne  yaptınız ona! İvan Kuzmiç, hayatım, kahraman asker! Ne Prusya süngüleri,  ne  Türk  kurşunları  kılına  dokunamamıştı  senin.  Şerefli  savaşlarda  değil  de,  bir hapishane kaçkınının elinde mi ölecektin! </p>
<p class="calibre1">Pugaçev: </p>
<p class="calibre1">- Susturun şu cadalozu! diye bağırdı. </p>
<p class="calibre1">O  zaman  genç  bir  Kazak,  kılıcıyla  bir  darbe  indirdi  başına,  Vasilisa  Yegorovna  taşlığın basamaklarına cansız düştü. Pugaçev atını sürdü, ahali ardı sıra atıldı. </p>
<p class="calibre1">8 ÇAĞRILMADIK MİSAFİR </p>
<p class="calibre1">Çağrılmadık konuk Tatar'dan kötüdür. </p>
<p class="calibre1">Atasözü </p>
<p class="calibre1">Alan boşalıverdi. Ben hâlâ olduğum yerde duruyor, birbirini hızla izleyen korkunç olaylarla allak bullak olmuş kafamı bir türlü toparlayamıyordum. </p>
<p class="calibre1">Her  şeyden  çok  Marya  İvanovna'nın  yazgısının  belirsizliği  ıstırap  veriyordu  bana.  Neredeydi şimdi? Ne durumdaydı acaba? Gizlenebilmiş miydi? Güvenilir bir yer miydi sığınağı? </p>
<p class="calibre1">Bu gibi kaygı verici düşüncelerle dolu olarak komutanın evine girdim... İn cin top oynuyordu... </p>
<p class="calibre1">Sandalyeler,  masalar,  sandıklar  parçalanmış,  kap  kacak  kırılmış,  işe  yarar  ne  varsa yağmalanmıştı.  Marya  İvanovna'nın  odasına  götüren  küçük  merdiveni  bir  solukta  tırmanarak ömrümde ilk kez odasına girdim onun. Haydutlar didik didik etmişlerdi yatağını. Dolap kırılmış, içinde ne varsa alınıp götürülmüştü. Bomboş ikona mahfazalarının önünde bir kandil hâlâ ölgün ölgün  yanıyordu.  İki  duvar  arasında  asılı  duran  aynaya  bir  şey  olmamıştı.  Fakat  bu  sakin köşenin sahibi neredeydi? Bir düşünce  ok gibi saplandı beynime... Gözlerimden zehir gibi  acı yaşlar  boşandı  ve  sevgilimin  adını  ünledim...  Hafif  bir  gürültü  duyuldu  bu  sırada;  dolabın arkasından, sapsarı bir yüzle, tir tir titreyerek, Palaşa çıkıverdi. Ellerini birbirine çarpıp: </p>
<p class="calibre1">- Ah, Pyotr Andreyiç! dedi. Ne felaket! ne korkunç şeyler! </p>
<p class="calibre1">Ben boğulurcasına: </p>
<p class="calibre1">- Ya Marya İvanovna, Marya İvanovna nerede? diye haykırdım: Palaşa: </p>
<p class="calibre1">- Küçük hanım yaşıyor, diye karşılık verdi. Akulina Pamfilovnalara sığındı. </p>
<p class="calibre1">Dehşet içinde: </p>
<p class="calibre1">- Ne? diye inledim; papazın karısına ha? Tanrım! Fakat Pugaçev orada!.. </p>
<p class="calibre1"/>
<p class="calibre1">Odadan  fırladım,  bir  anda  sokakta  buldum  kendimi.  Hiçbir  şey  görmeden,  düşünmeden  ve hissetmeden,  bir  solukta  papazın  evine  koştum.  Bağırtılar,  kahkahalar,  şarkılar  yükseliyordu oradan... Pugaçev'le arkadaşları cümbüş yapıyordu. Palaşa da ardım sıra koşup gelmişti. Ses etmeden  Akulina  Pamfilovna'yı  çağırmaya  gönderdim  onu.  Bir  dakika  geçmeden,  papazın karısı, elinde boş bir votka şişesiyle kapının önüne geldi. </p>
<p class="calibre1">Yüreğim tıkanıverecekmiş gibi: </p>
<p class="calibre1">- Allah aşkına! Söyleyin, Marya İvanovna nerede? diye sordum. </p>
<p class="calibre1">Papazın karısı: </p>
<p class="calibre1">- Zavallı çocuk orada, bölmenin arkasında, benim yatağımda yatıyor, diye karşılık verdi. Biliyor musun, az kalsın bir felakete uğruyorduk Pyotr Andreyiç. Fakat, atlattık, Tanrı'ya şükür olsun. </p>
<p class="calibre1">Haydut  yemeğe  oturduktan  az  sonra  zavallı  yavrucak  kendine  gelip  inlemesin  mi!..  Dondum kaldım... Herif işitti sesi: </p>
<p class="calibre1">''- Kocakarı, kim o inleyen?'' diye sordu. </p>
<p class="calibre1">Ben elin hırsızının önünde yerlere kadar eğilerek: </p>
<p class="calibre1">''- Yeğenimdir hükümdarım, dedim. Hastalandı da, iki haftadır yatıyor böyle.'' </p>
<p class="calibre1">''- Yeğenin genç mi?'' </p>
<p class="calibre1">''- Gençtir hükümdarım.'' </p>
<p class="calibre1">''- Kocakarı, göster bakalım şu yeğenini bana.'' </p>
<p class="calibre1">Yüreğim yerinden oynadı. Fakat ne gelir elden? </p>
<p class="calibre1">''-  Başüstüne  hükümdarım,''  dedim.  ' Fakat  kız  hastadır,  kalkıp  efendimizin  yanına  gelecek durumda değil.'' </p>
<p class="calibre1">''- Olsun, kocakarı, gidip ben bakarım.'' </p>
<p class="calibre1">Ve  kör  olası,  bölmeye  kadar  gitti,  ne  demezsin!  Perdeyi  araladı,  atmaca  gibi  par  par  yanan gözleriyle baktı! Fakat, oh... Çok şükür bu kadarcıkla kaldı iş! İnan olsun, ben de, kocam da, en  korkunç  bir  ölümü  bile  göze  almıştık  artık.  Bereket  versin,  güvercinim  tanımıyordu  onu. </p>
<p class="calibre1">Yüce  Tanrım,  ne  günlere  kaldık.  Zavallı  İvan  Kuzmiç!  Kimin  aklına  gelirdi  ki!..  Ya  Vasilisa Yegorovna? Ya İvan İgnatyiç? Onu niye astılar peki? Sizi nasıl oldu da bağışladılar anacığım? </p>
<p class="calibre1">Ya  şu  Aleksey  İvaniç  Şvabrin'e  ne  buyurulur?  Saçını  onlar  gibi  kestirmiş,  onlarla  birlikte eğleniyor  şimdi!  Becerikliliğine  diyecek  yok  doğrusu.  Biliyor  musunuz,  tam  ben  hasta yeğenimden  söz  ederken  yüzüme  öyle  bir  bakış  baktı  ki,  yüreğimi  deldi  geçti  sandım.  Fakat bereket versin açığa vurmadı işi. </p>
<p class="calibre1">Tam  o  sırada  konukların  sarhoş  bağırtıları  ve  papaz  Gerasim'in  sesi  işitildi.  Adamlar  şarap istiyor, papaz da karısına sesleniyordu. Kadıncağızın eli ayağına dolaştı: </p>
<p class="calibre1">-  Pyotr  Andreyiç,  evinize  gidin,  dedi;  sizinle  uğraşamayız  şimdi.  Katiller  papaz  uçuruyor yukarda! Herifler sarhoşken ellerine düşersem felaket olur. Elveda Pyotr Andreyiç. Başa gelen çekilir. Yeter ki Tanrı el çekmesin bizden. </p>
<p class="calibre1">Bunu  söyleyip  gitti.  Biraz  yatışmış  olarak  eve  döndüm.  Alanın  yanından  geçerken,  baktım  ki birkaç  Başkırt  darağacının  yanında  dikilmiş,  asılanların  çizmelerini  çekip  çıkarıyorlar.  İçimde parlayan öfkeyi güçlükle dizginleyebildim. Karşı koymanın hiçbir yararı yoktu. Haydutlar kalede koşuşuyor,  subay  evlerini  yağmalıyorlardı.  Sarhoş  bağırtıları  yükseliyordu  her  yerden.  Eve vardım. Savelyiç eşikte bekliyormuş beni. Görür görmez: </p>
<p class="calibre1">- Çok şükür! diye haykırdı. Katillerin seni yeniden yakaladıklarını sanmıştım. Fakat, iki gözüm, Pyotr Andreyiç! İnanır mısınız? Dolandırıcılar her şeyimizi yağmaladılar; elbiseleri, çamaşırları, eşyaları, kap kacağı, nemiz var nemiz yok alıp götürdüler. Fakat, ne yapalım! Çok şükür, seni bıraktılar ya! Efendim, başbuğlarını tanıdın, değil mi? </p>
<p class="calibre1">- Yo, nereden tanıyayım? </p>
<p class="calibre1">- Nasıl olur babacığım? Handa senin gocuğu sızdıran sarhoşu unuttun mu? Tavşan kürkü gocuk yepyeniydi daha. Hınzır herif, üstüme uyduracağım diye nasıl da çatır çatır sökmüştü onu! </p>
<p class="calibre1">Şaşakalmıştım.  Pugaçev'le  benim  kılavuz  arasındaki  benzerlik  hemen  göze  çarpıyordu gerçekten. İkisinin aynı adam olduğunu aklım kesti ve o zaman hayatımın niçin bağışlandığını anladım. Olayların bu tuhaf ilişkisine şaşmamak elde değildi: Serserinin birine armağan edilen ufak bir gocuk beni asılmaktan kurtarıyor, hanlardan hanlara sürtüp duran bir sarhoş, kaleler kuşatıyor, devleti temelinden sarsıyordu! </p>
<p class="calibre1">Dünya yıkılsa alışkanlıklarını bozmayan Savelyiç: </p>
<p class="calibre1">- Yemek yemeyecek misin efendim? diye sordu. Evde de bir şey yok ya. Gidip bakayım da, bir şeyler hazırlayayım. </p>
<p class="calibre1"/>
<p class="calibre1">Yalnız kalınca kara kara düşünmeye başladım.. Ne yapmalıydım? Caninin egemenliği altındaki bir  kalede  kalmak  ya  da  onun  çetesinin  ardı  sıra  gitmek  bir  subaya  yakışacak  şey  değildi. </p>
<p class="calibre1">Görevim,  bu  güç  koşullarda  anayurdum  için  nerede  daha  çok  yararlı  olabilirsem,  orada bulunmamı  gerektiriyordu...  Fakat  aşkım,  Marya  İvanovna'nın  yanında  kalmaya,  onu  tek başına,  koruyucusuz  bırakmamaya  zorluyordu  beni.  Karşı  konulmaz  bir  duyguydu  bu  da. </p>
<p class="calibre1">Ayaklanmanın  hızlı  ve  kaçınılmaz  sonunu  önceden  görüyordum  ama,  Marya  İvanovna  bu durumdayken kaygılanmamak elimde değildi yine de. </p>
<p class="calibre1">Bu sırada içeri giren bir Kazak, düşüncelerimi yarıda bıraktı: </p>
<p class="calibre1">- Yüce Çarımız sizi istiyor. </p>
<p class="calibre1">''Yüce Çar'' ın isteğini yerine getirmek üzere kalkarken: </p>
<p class="calibre1">- Nerede kendisi? diye sordum. </p>
<p class="calibre1">Kazak: </p>
<p class="calibre1">-  Komutanın  evinde,  dedi.  Fakat  efendimiz,  her  şey  çok  önemli  bir  kişi  olduğunu  gösteriyor onun. Yemekte tek başına iki kızarmış domuz yavrusunu gövdeye indirmiş. Banyoyu da  öyle yaktırmış ki, Taras Kuroçkin baygınlık geçirmiş,  keseyi Fomka Bikvayev'e verip çıkmış. Kova kova  soğuk  suyla  ancak  kendine  getirebilmişler.  Yok  canım,  çok  önemli  işaretler  bunlar... </p>
<p class="calibre1">Banyoda  Çarlık  işaretlerini  gösterdiğini  de  söylüyorlar:  Göğsünün  bir  yanında  beş  kapik büyüklüğünde iki başlı kartal, öbür yanında kendi resmi varmış... </p>
<p class="calibre1">Kazakla  tartışmayı  gereksiz  bularak  onunla  birlikte  komutanın  evine  yollandım.  Pugaçev'le görüşmemizin  nasıl  olacağını,  nasıl  sonuçlanabileceğini  kafamda  canlandırmaya  çalışıyordum. </p>
<p class="calibre1">O sırada pek de soğukkanlı olmadığımı söylemeye gerek var mı? </p>
<p class="calibre1">Komutanın  evine  vardığımda  ortalık  kararmak  üzereydi.  Darağacı,  üstündeki  kurbanlarıyla, korkunç  bir  karaltı  halinde  yükseliyordu.  Zavallı  Vasilisa  Yegorovna'nın  cesedi  hâlâ  taşlıkta yatıyor, iki Kazak nöbet tutuyordu başında. Haberci Kazak, gelişimi bildirmek üzere yanımdan ayrıldı; az sonra dönerek, çok değil bir gün önce Marya İvanovna'yla öylesine tatlı ayrıldığımız odaya aldı beni. </p>
<p class="calibre1">Olağanüstü bir görünümle karşılaştım: Üstüne örtü serilmiş, şişeler ve bardaklarla donatılmış </p>
<p class="calibre1">bir masanın çevresinde Pugaçev ve Kazak ileri gelenlerinden on kadar arkadaşı, külahları, renk renk gömlekleriyle oturmuşlardı. Adamakıllı içtikleri belliydi. Hepsinin suratı kıpkırmızı olmuştu. </p>
<p class="calibre1">Gözleri pırıl pırıl parlıyordu. Aralarında ne Şvabrin, ne de çavuş (yani bizim hainler) vardı. </p>
<p class="calibre1">Pugaçev beni görünce: </p>
<p class="calibre1">- Vay efendimiz! Hoş geldiniz, onurlandırdınız bizi. Buyurun, rica ederim, dedi. </p>
<p class="calibre1">Arkadaşları sıkışıp yer açtılar bana. Sessizce masanın bir ucuna iliştim. Yanımda oturan boylu boslu, yakışıklı bir Kazak delikanlısı, benim için bir bardağa votka doldurdu. Dokunmadım bile. </p>
<p class="calibre1">İlgiyle  gözden  geçirmeye  koyuldum  bu  topluluğu.  Pugaçev  dirseklerini  masaya  dayamış, kocaman  yumruklarını  kara  bir  sakalla  kaplı  çenesine  yaslamış,  başköşede  oturuyordu. </p>
<p class="calibre1">Düzgün, hatta güzel denebilecek yüzünde hiç de yabanıl bir anlam yoktu. Yanında oturan elli yaşlarında kadar  bir adamla sık sık konuşuyor,  kimi  zaman ''Kont' , kimi zaman ''Timofeyiç'', kimi  zaman  ''Amca''  diyordu  ona.  Hepsi  birbirine  arkadaşça  davranıyor,  hiç  de  özel  bir  saygı göstermiyorlardı başbuğlarına. Konuşma, sabahki saldırı, ayaklanmanın başarısı ve gelecekteki hareketler  üzerineydi.  Her  biri  kendini  övüyor,  kendi  tasarılarını  öneriyor  ve  serbestçe tartışıyordu  Pugaçev'le.  Orenburg  üzerine  yürüyüş,  işte  bu  tuhaf  savaş  kurulunda kararlaştırıldı. Biliyoruz, neredeyse acıklı  bir zaferle  taçlanacaktı bu pervasız  hareket! Seferin ertesi gün başlamasında karar kılındı. </p>
<p class="calibre1">Pugaçev: </p>
<p class="calibre1">- Kardeşler, dedi; yatmadan önce, en sevdiğim türküyü söyleyelim. Çumakov! Başla! </p>
<p class="calibre1">Yanımda  oturan  Kazak  delikanlısı,  ince  bir  sesle,  Volga  yedekçilerinin  hüzünlü  türküsüne başladı. Hep bir ağızdan katıldılar ona: </p>
<p class="calibre1">Yeşil orman, anne orman, uğuldama </p>
<p class="calibre1">Engel olma düşünmesine bu delikanlının </p>
<p class="calibre1">Yarın hesap vermeye çıkacağım </p>
<p class="calibre1">En korkunç yargıcın karşısına, Çar'ın </p>
<p class="calibre1">Başlayacak sormaya Çar baba </p>
<p class="calibre1">Söyle bakalım köylü oğlu, söyle </p>
<p class="calibre1">Kimlerle gittin soyguna, yağmaya </p>
<p class="calibre1">Çok muydu yoldaşların? </p>
<p class="calibre1"/>
<p class="calibre1">Söyleyeceğim sana Çar baba </p>
<p class="calibre1">Bir bir anlatacağım gerçeği  </p>
<p class="calibre1">Yoldaşlarım dört taneydi </p>
<p class="calibre1">Birinci yoldaşım karanlık gece </p>
<p class="calibre1">İkincisi çelik hançerim </p>
<p class="calibre1">Safkan atımdı üçüncüsü </p>
<p class="calibre1">Dördüncü yoldaşım sıkı bir yay </p>
<p class="calibre1">Ve amansız oklardı habercilerim. </p>
<p class="calibre1">Aferin, diyecek Çar baba </p>
<p class="calibre1">Aferin sana köylü oğlu </p>
<p class="calibre1">Soygunda olduğu kadar  </p>
<p class="calibre1">Söz söylemekte de ustasın </p>
<p class="calibre1">İşte bunun için çocuğum </p>
<p class="calibre1">Sana şu karşıki alanda </p>
<p class="calibre1">Bir ev armağan ediyorum </p>
<p class="calibre1">Üç direk, bir kirişten yapılma. </p>
<p class="calibre1">İdamlıkların  söylediği  bu  yalın  halk  türküsünün,  üzerimde  bıraktığı  etkiyi  anlatamam. </p>
<p class="calibre1">Türkücülerin  çarpıcı  yüzleri,  pürüzsüz  sesleri,  zaten  kendiliğinden  etkileyici  sözlere  kattıkları hüzünlü eda; bütün bunlar, şiirsel ürperişlerle dolduruyordu içimi. </p>
<p class="calibre1">Konuklar birer bardak daha yuvarladılar, masadan kalkıp Pugaçev'le vedalaştılar. Ben de onlar gibi yapmak istiyordum ki, Pugaçev: </p>
<p class="calibre1">- Otur, dedi; seninle konuşacaklarım var. </p>
<p class="calibre1">Başbaşa kaldık. Birkaç dakika ikimiz de sustuk. Pugaçev dik dik yüzüme bakıyor; arada bir sol gözünü  kurnaz  kurnaz  kırpıştırıyordu.  Sonra  birdenbire  gülmeye  başladı.  Öyle  candan  ve neşeyle gülüyordu ki, elimde olmaksızın ben de katıldım ona. </p>
<p class="calibre1">- Efendimiz, benim delikanlılar ilmeği boynuna geçirdiklerinde korktuğunu itiraf et! Korkudan ödün patladı değil mi? Ha?.. Uşağın olmasa darağacının kirişinde sallanıyordun şimdi. Hemen tanıdım  moruğu.  Fakat  ne  dersin  efendimiz,  o  gece  seni  hana  götüren  adamın  yüce hükümdarın  ta  kendisi  olduğu  gelir  miydi  aklına?  (Bunu  söyleyip  görkemli,  gizemli  bir  tavır takındı.)  Bana  karşı  çok  suçlusun;  fakat  düşmanlarımdan  gizlenmek  zorunda  olduğum  bir sırada bana yardım etmiştin, bunun için bağışladım seni. Bak, daha neler neler elde edeceksin! </p>
<p class="calibre1">Tahtımı  ele  geçireyim,  bak  daha  ne  armağanlar  vereceğim  sana!  Emrimde  canla  başla çalışacağına söz veriyor musun? </p>
<p class="calibre1">Dolandırıcının  bu  sorusu  ve  pervasızlığı  öyle  gülünç  geldi  ki  bana,  gülümsemekten  kendimi alamadım. </p>
<p class="calibre1">Pugaçev yüzünü astı: </p>
<p class="calibre1">- Ne gülüyorsun? dedi. Benim Çar olduğuma inanmıyor musun yoksa? Doğru söyle. </p>
<p class="calibre1">Bocaladım.  Bir  baldırı  çıplağın  Çarlığını  kabul  etmem  söz  konusu  olamazdı.  Bağışlanmaz  bir tabansızlık olarak görünüyordu bana bu. Adamın yüzüne karşı dolandırıcı olduğunu söylemek de  akıl  kârı  değildi.  Bile  bile  ölüme  gitmek  olurdu  bu  da.  Darağacının  altında,  halkın  gözü önünde,  öfkemin  ilk  kızgınlığıyla  söylemeye  hazırlandığım  şey,  şimdi  boş  bir  kabadayılık  gibi görünüyordu  bana.  Ne  diyeceğimi  bilemiyordum.  Pugaçev  karanlık  bir  yüzle  bekliyordu yanıtımı.  Neden  sonra  (şimdi  bile  bu  dakikayı  anımsadıkça  övünç  duyarım)  görev  duygusu, insansal güçsüzlüğüme baskın geldi. </p>
<p class="calibre1">- Dinle, dedim. Düşündüklerimi olduğu gibi söyleyeceğim sana. Sen karar ver; seni Çar olarak kabul edebilir miyim? Akıllı bir adamsın. İki yüzlülük ettiğimi hemen anlarsın. </p>
<p class="calibre1">- Peki, kimim ben öyleyse? </p>
<p class="calibre1">- Kim olduğunu Tanrı bilir ya; bana kalırsa tehlikeli bir oyun oynuyorsun. </p>
<p class="calibre1">Pugaçev gözleriyle şöyle bir taradı beni: </p>
<p class="calibre1">-  Demek  Çar  Pyotr  Fedoroviç  olduğuma  inanmıyorsun  ha?  dedi.  Peki,  öyle  olsun.  Fakat  at binenin,  kılıç  kuşananın  değil  midir?  Eski  zamanlarda  Girişka  Otrepyev  (*)  saltanat  sürmedi mi?  Hakkımda  dilediğini  düşün,  fakat  beni  bırakma.  Başka  şeye  de  burnunu  sokma.  Mühür kimdeyse Süleyman odur. Bana canla başla hizmet et; mareşal da olursun, prens de. Ha, ne dersin? </p>
<p class="calibre1">-  Yok,  dedim  kesin  bir  tavırla.  Doğuştan  soyluyum  ben.  Çariçe  anamıza  yeminim  var.  Sana hizmet edemem. Eğer gerçekten iyiliğimi istiyorsan, bırak beni, Orenburg'a gideyim. </p>
<p class="calibre1"/>
<p class="calibre1">Pugaçev düşünceye daldı: </p>
<p class="calibre1">- Peki, dedi; bırakayım. Fakat hiç değilse bana karşı çalışmayacağına söz verir misin? </p>
<p class="calibre1">- Nasıl böyle bir söz verebilirim? diye yanıtladım onu. Bunun elimde olmadığını sen de bilirsin: Sana karşı yürümemi emrederlerse, yürürüm, başka bir şey yapmak söz konusu olamaz. Sen de  başbuğsun;  adamlarından  itaat  istemiyor  musun?  Bana  verilen  görevi  yerine  getirmekle yükümlü  değil  miyim?  Boynum  kıldan  ince.  Eğer  bırakırsan  beni,  sağol;  asarsan,  Tanrı'nın önünde vereceğin hesabını kendin düşün. Ben gerçek bildiğim şeyi söyledim. </p>
<p class="calibre1">İçtenliğim Pugaçev'i sarmıştı. Omuzuma vurarak: </p>
<p class="calibre1">-  Öyle  olsun  bakalım,  dedi.  Asmaksa  asmalı,  bağışlamaksa  bağışlamalı!  Canının istediği  yere git  ve  dilediğin  işi  yap.  Yarın  gel,  vedalaş  benimle.  Haydi  git  yat  şimdi;  benim  de  gözlerim kapanıyor neredeyse. </p>
<p class="calibre1">Pugaçev'den  ayrılıp  sokağa  çıktım.  Sessiz,  ayazlı  bir  geceydi.  Ayın  ve  yıldızların  ışığı,  alanı, darağacını aydınlatıyordu. Kalede bütün ışıklar sönmüş, her yer sessizliğe gömülmüştü. Sadece meyhaneden bir aydınlık sızıyor, geç kalmış ayyaşların bağırışları işitiliyordu. Papazın evine bir göz attım. Pancurlar, avlu kapısı sımsıkı kapanmıştı. Orası da derin bir sessizlik içindeydi. </p>
<p class="calibre1">Evime  geldiğimde  Savelyiç'i  meraktan  ve  kaygıdan  dokuz  doğururken  buldum.  Özgürlük haberini işitince sevinçten deliye döndü. İstavroz çıkararak: </p>
<p class="calibre1">-  Tanrım,  şükürler  olsun!  dedi.  Gün  doğar  doğmaz  kaleden  ayrılıp,  arkamıza  bakmadan gidelim.  Sana  bir  şeyler  hazırlamıştım  iki  gözüm;  karnını  doyur,  sonra  da  İsa  efendimizin koynundaymışsın gibi sabaha kadar yan gel yat. </p>
<p class="calibre1">İhtiyarın  öğüdünü  tuttum.  Yemeğimi  büyük  bir  iştahla  yedikten  sonra,  ruhça  ve  bedence bitkinlik içinde, çıplak döşemeye uzanıp uykuya daldım. </p>
</body></html>
