<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="2009-09-18T10:37:28+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_0">1836 </h2>
<p class="calibre1">1 BİR MUHAFIZ BİRLİĞİ ÇAVUŞU </p>
<p class="calibre1">- Yarın bir muhafız birliğinde bir yüzbaşı olabilirdi. </p>
<p class="calibre1">- Nene gerek, bırak orduda çalışsın. </p>
<p class="calibre1">- Çok doğru! Varsın sürünsün... </p>
<p class="calibre1">............................... </p>
<p class="calibre1">- Peki, babası kim onun? </p>
<p class="calibre1">Knyajnin </p>
<p class="calibre1">Babam Andrey Petroviç Grinyov, gençliğinde Kont Münnich'in emrinde çalışmış 17** yılında kıdemli  binbaşı  rütbesiyle  emekliye  ayrılmış.  O  günden  bu  yana,  kendi  malı  olan  Simbirsk köyünde  yaşıyordu.  annem  Avdotya  Vasilyevna  Y.  de,  oralı,  yoksul  fakat  soylu  bir  ailenin kızıydı.  Babamla  Simbirsk'te  evlenmişler.  Biz  aslında  dokuz  kardeşmişiz.  Fakat  kardeşlerimin hepsi de bebekken ölmüşler. </p>
<p class="calibre1"/>
<p class="calibre1">Ben  daha  annemin  karnındayken,  yakın  aile  dostlarımızdan  muhafız  birliği  binbaşısı  B.'nin yardımıyla  Semenovski  alayına  çavuş  yazılmışım.  Eğer  umutlar  boşa  çıkıp,  annem  kız doğuracak olsaymış, babam dünyaya gelmeyen çavuşun ölümünü gerekli yere bildirecek, iş de böylece kapanacakmış. </p>
<p class="calibre1">Öğrenimimi tamamlayıncaya kadar izinli sayılıyordum. O zamanın eğitim yöntemi şimdikinden başkaydı.  Beş  yaşıma  bastıktan  sonra  seyis  Savelyiç'in  eline  verildim.  Kendisi  uyanık davranışlarından  ötürü  lalalığıma  atanmıştı.  Onun  gözetimi  altında  yetişerek  on  iki  yaşıma vardığımda  Rus  gramerini  iyice  öğrenmiş,  bir  tazı  yavrusunun  nitelikleri  üzerine  yanılmadan konuşabilecek duruma gelmiştim. Bu sırada babam, Monsieur Beaupré adında bir Fransız tuttu benim  için.  Kendisi  çiftliğin  yıllık  şarap  ve  zeytinyağı  ihtiyacıyla  birlikte  Moskova'dan ısmarlanmıştı.  Fransız'ın  gelişi  Savelyiç'in  çok  canını  sıktı.  Kendi  kendine  ''Çocuğun  ne  eksiği var?'   diye  homurdanıp  duruyordu;  ' Çok  şükür  yıkanması,  taranması,  beslenmesi  yerinde. </p>
<p class="calibre1">Kendi adamın yokmuş gibi sen git elin  mösyösünü kirala! Boşu boşuna para harca!..'' </p>
<p class="calibre1">Beaupré'nin asıl mesleği berberlikmiş. Sonra bir ara Prusya'da askerlik yapmış.  Sonra da ne anlama  geldiğini  pek  kavramadan  pour  être  outchel(*)  kalkıp  Prusya'ya  gelmiş.  İyi  bir delikanlıydı. Fakat çok uçarı, çok derbederdi. En güçsüz yanı da karşı cinse aşırı tutkusuydu. </p>
<p class="calibre1">Bu  yüzden  sık  sık  tokatlanır,  günlerce  oflayıp  puflardı  artık.  Ayrıca,  kendi  deyimiyle,  şişe düşmanı  bir  adam    değildi.  Yani,  (Rusça  söylersek)  içkiye  pek  düşkündü.  Fakat  bizim  evde şarap  sadece  yemekten  sonra,  o  da  birer  kadehçik  verildiğinden  ve  zavallı  öğretmen  her keresinde  atlandığından,  Beaupré  az  sonra  Rus  likörüne  alıştı.  Sonra  da  mide  için  çok  daha yararlı olduğunu ileri sürerek, onu kendi ülkesinin şaraplarına yeğlemeye başladı. </p>
<p class="calibre1">Hemen dost olmuştuk Fransız öğretmenle. Anlaşmaya göre bana Fransızca, Almanca ve bütün bilimleri öğretmek zorundaydı ya, o bunun yerine benden ayak üstü çat pat Rusça öğrenmeyi yeğledi.  Sonra  da  herkes  kendi  işiyle  uğraşmaya  başladı  artık.  Aramızdan  su  sızmıyordu. </p>
<p class="calibre1">Benim için ondan daha iyi bir öğretmen bulunamazdı. Fakat kader az sonra ayıracakmış bizi. </p>
<p class="calibre1">Bakın nasıl oldu bu iş. </p>
<p class="calibre1">Şişman  ve  çopur  bir  kız  olan  çamaşırcı  Palaşka  ile  tek  gözlü  sığırtmaç  kız  Akulka,  bir  gün anlaşmışlar,  aynı  anda  annemin  ayaklarına  kapanıp  işledikleri  büyük  günahı  itiraf  etmişler. </p>
<p class="calibre1">Gözyaşları  içinde,  toyluklarından  yararlanarak  kendilerini  baştan  çıkaran  mösyöden yakınmışlar. </p>
<p class="calibre1">Bu gibi konularda şakası olmayan annem durumu babama iletmekte gecikmemiş tabii. Babam ceza  verirken  fazla  düşünüp  taşınan  insanlardan  değildi.  Hemen  yanına  çağırtmış  düzenci Fransız'ı.  Mösyö'nün  küçük  beye  ders  vermekte  olduğunu  bildirmişler.  Babam  da  bunun üzerine kalkıp odama gelmiş. </p>
<p class="calibre1">Bu sırada Beaupré yatağa uzanmış, mışıl mışıl uyuyordu. Size daha önce Moskova'dan benim için  bir  harita  getirildiğini  söylemiş  miydim?  Hiçbir  işe  yaramadan  duvarda  asılı  duran  bu harita,  kâğıdının  genişliği  ve  güzelliğiyle  çoktandır  aklımı  çeliyordu.  Sonunda  ondan  uçurtma yapmaya karar vermiş, Beaupré'nin de uykuda olmasından yararlanarak işe girişmiştim. </p>
<p class="calibre1">Ben  tam  Ümit  Burnu'na  ağaç  kabuklarından  bir  kuyruk  takarken  babam  içeri  giriverdi. </p>
<p class="calibre1">Yaptığım coğrafya alıştırmalarını görünce kulağımı çekti; sonra Beaupré'ye doğru koştu, zavallı adamı sarsalayarak uyandırdı ve ağzına ne gelirse söylemeye başladı. Neye uğradığını şaşıran Beaupré kalkmaya çabalıyor,  fakat bir türlü beceremiyordu bunu. Körkütük sarhoştu çünkü. </p>
<p class="calibre1">Daha  ne  olup  bittiğini  anlayamadan,  babam  adamcağızı  yakasından  tuttuğu  gibi  yataktan kaldırdı,  ite  kaka  kapı  dışarı  etti.  hemen  aynı  gün  de  çiftlikten  kovdu.  Savelyiç'in  keyfine diyecek yoktu tabii. Eğitimim böylece sona ermiş oldu. </p>
<p class="calibre1">Güvercin  kovalayarak,  uşakların  çocuklarıyla  birdirbir  oynayarak  birkaç  yıl  daha    geçirdim. </p>
<p class="calibre1">Fakat on altı yaşımı bitirdiğim yıl hayatım temelden değişti. </p>
<p class="calibre1">Bir  sonbahar  günü  annem  salonda  reçel  kaynatıyor,  ben  de  onun  yanında  durmuş  fıkır  fıkır kaynayan  köpüklere  bakarak  yalanıyordum.  Babam  pencere  önüne  oturmuş,  her  yıl  hiç kaçırmadan  aldığı  Saray  Yıllığı'nı  okuyordu.  Bu  kitaba  karşı  eksilmeyen  bir  ilgisi  vardı.  Her okuyuşunda şaşılacak kadar heyecanlanır,  neredeyse kendinden geçerdi. Babamın huylarını, alışkanlıklarını  ezbere  bilen  annem,  zavallı  kitabı  her  zaman  elden  geldiğince  uzak  bir  yere sokuşturmaya çalışır, böylece Saray Yıllığı kimi kez aylarca gözüne çarpmazdı babamın. Fakat bir kere de kazara rastladı mı, saatlerce elinden bırakmazdı artık. </p>
<p class="calibre1">Böylece babam arada bir omuzlarını silkerek, kendi kendine: ''Tümgeneral!.. Benim bölüğüme kavuştu!..  İki  nişan  sahibi!..  Acaba  onunla  çoktan  beri...''  diye  bir  şeyler  mırıldanarak  yıllığı okuyordu. Sonra divana fırlattı onu, düşünceye daldı. Babam böyle düşünmeye başladı mı hep bir kaygı alırdı beni. </p>
<p class="calibre1">Nitekim bir süre sonra, ansızın anneme döndü: </p>
<p class="calibre1">- Avdotya Vasilyevna, dedi, Petruşa kaç yaşında şimdi? </p>
<p class="calibre1">Annem: </p>
<p class="calibre1">- İşte, on yedisine bastı ya, dedi. Hani Nastasya Garasimovna halanın bir gözüne perde indiği yıl doğduydu da, sonra... </p>
<p class="calibre1">Babam: </p>
<p class="calibre1">-  Anlaşıldı,  diye  kesti.  Görev  zamanı  geldi  demektir.  Kız  peşinde  koştuğu,  güvercinliklere tırmandığı yeter artık. </p>
<p class="calibre1">Oğlundan  hemen  ayrılmak  düşüncesi  anneme  o  kadar  dokundu  ki,  elindeki  kaşık,  tencereye düşüverdi. Yüzü gözyaşlarıyla ıslandı. </p>
<p class="calibre1">Buna  karşılık  ben  duyduğum  heyecanı  anlatamam.  Orduya  katılmak  düşüncesi  kafamda özgürlük  ve  Petersburg  hayatının  mutluluklarına  ilişkin  hayallerle  birleşiyordu.  Kendimi  bir muhafız  birliğinde  subay  olarak  göz  önüne  getiriyordum.  Bana  göre,  bir  insanın  elde edebileceği en yüksek şan buydu. </p>
<p class="calibre1">Babam  tasarılarını  değiştirmekten  de,  ertelemekten  de  hoşlanmazdı.  Yola  çıkacağım  gün kararlaştırıldı. Bir gün önce, emrine gireceğim komutana mektup yazacağını söyleyerek kâğıt kalem istedi benden. </p>
<p class="calibre1">Annem: </p>
<p class="calibre1">-  Prens  B.'ye  benden  de  selam  yazmayı  unutma  Andrey  Petroviç,  dedi.  Petruşa'yı  kanatları altına alacağını umarım. </p>
<p class="calibre1">Babam kaşlarını çatarak: </p>
<p class="calibre1">- Neler saçmalıyorsun! diye karşılık verdi. Prens B.'ye mektup yazan kim? </p>
<p class="calibre1">- Az önce Petruşa'nın komutanına mektup yazmak istediğini söyleyen sen değil miydin? </p>
<p class="calibre1">- Ee, ne olmuş? </p>
<p class="calibre1">- İyi ya, Petruşa'nın komutanı Prens B. değil miydi? Onu Semyonovsk alayına yazdırmıştık ya. </p>
<p class="calibre1">-  Yazdırmıştık!  Fakat  ne  çıkar  bundan?  Petruşa,  Petersburg'a  gitmiyor.  orada  boş  yere  para harcamaktan, çapkınlıktan başka ne öğrenecek? Yok; bırak orduda çalışsın, burnunu sürtsün, barut koklasın da, züppe değil asker olsun. Hıh. Muhafız Birliği'ne yazdırmışız da! Nüfus kâğıdı nerede bunun? Al getir. </p>
<p class="calibre1">Annem nüfus kâğıdımı, vaftiz gömleğimle birlikte sakladığı kutudan çıkarıp getirdi, titreyen bir elle  uzattı  babama.  Babam  inceden  inceye  okudu  onu,  sonra    karşısına,  masaya  koydu, mektuba başladı. </p>
<p class="calibre1">Meraktan  içim  içime  sığmıyordu.  Petersburg'a  değilse  nereye  gönderiyorlardı  beni.  gözlerimi babamın ağır aksak işleyen kaleminden ayıramıyordum. Sonunda mektubu bitirdi, onu, nüfus kâğıdımla birlikte bir zarfa koydu, mühürledi, gözlüklerini çıkardı ve yanına çağırdı beni. </p>
<p class="calibre1">- İşte eski arkadaşım, dostum Andrey Karloviç R.'ye yazdığım mektup, dedi. Orenburg'a onun emrine girmeye gidiyorsun. </p>
<p class="calibre1">Başımdan bir kazan kaynar su döküldü sandım. Bütün umutlarım bir anda tuzla buz olmuştu. </p>
<p class="calibre1">Petersburg düşleri kurarken, demek ıssız, tenha bir ülkenin can sıkıntıları bekliyormuş beni. Bir dakika  önce  içimi,  coşkuyla  dolduran  çalışma  düşüncesi  şimdi  ağır  bir  yük  gibi  sırtıma çökmüştü.  Fakat  yapacak  bir  şey  de  yoktu.  Ertesi  gün  basamakların  önüne  çekilen  yol arabasına  bavulum,  çay  takımlarımın  bulunduğu  sandık,  sıcak  ev  hayatımın  son  izleri  olan çörekler ve böreklerle dolu çıkınlar yerleştirildi. Annemle babam uğurlamaya çıktılar beni. </p>
<p class="calibre1">Babam: </p>
<p class="calibre1">-  Yolun  açık  olsun  Pyotr,  dedi.  Edeceğin  yemini  tut,  doğrulukla  çalış.  Komutanlarını  dinle. </p>
<p class="calibre1">Aferin peşinde koşup kendini pek fazla yıpratma, ama çalışmaktan da kaçma. Ve şu ata sözünü hiç çıkarma aklından: ''Elbiseni yeniyken, şerefini gençken koru.'' </p>
<p class="calibre1">Annem  gözyaşları  içinde  kendime  iyi  bakmamı  öğütledi.  Savelyiç'ten  çocuğuna  göz  kulak olmasını  istedi.  Sırtıma  tavşan  kürkü  bir  gocuk,  onun  üstüne  de  tilki  derisinden  bir  yelek giydirdiler. Savelyiç'le birlikte arabaya oturdum, gözyaşları içinde uğurlandım. </p>
<p class="calibre1">Aynı  gece  Simbirsk'e  vardım.  Gerekli  öteberiyi  satın  almak  için  burada  bir  gün  kalmak zorundaydım. Savelyiç görevlendirilmişti satın alma işiyle. Bir hana indik. Savelyiç sabahleyin dükkânları dolaşmaya çıktı. Ben pencereden pis bir ara sokağa bakmaktan bıkıp hanın içinde dolaşmaya başladım. Bilardo salonuna girdiğimde otuz beş yaşlarında, uzun boylu, kara kaytan bıyıklı  bir  bay  gördüm  orada.  Sırtında  bir  sabahlık,  elinde  bilardo  sopası  vardı.  Dişlerinin arasına  bir  ağızlık  sıkıştırmıştı.  Oyun  arkadaşı  olan  markacı,  kazandığında  bir  kadeh  votka içiyor,  kaybedince  bilardo  masasının  altında  dört  ayak  olup  sürünüyordu.  Onları  seyretmeye koyuldum.  Oyun  uzadıkça  markacı  daha  sık  görünmeye  başladı.  Öyle  ki  sonunda  bilardo masasının  altından  çıkmaz  oldu.  Kaytan  bıyıklı  bay,  fatiha  okur  gibi birkaç  küfür  salladı  ona, sonra  bana  dönerek  birlikte  bir  parti  yapmamızı  önerdi.  Bilardo  oynamayı  bilmediğimi söyleyerek reddettim bu öneriyi. Besbelli çok şaşırmıştı. Neredeyse acıyarak süzdü beni. Ama yine  de  laflamaya  başladık.  Adı  İvan  İvanoviç  Zurin'miş.  ***  Muhafız  Alayında  komutanmış. </p>
<p class="calibre1">Simbirsk askerlik şubesine geldiğinden bu handa kalıyormuş şimdi. </p>
<p class="calibre1">Yakında  meslektaş  olacağımızı  öğrenen  Zurin,  Tanrı  ne  verdiyse  askerce  bir  yemeğe  çağırdı beni.  Sevinerek  kabul  ettim.  Masaya  oturduk.  Arkadaşım  çok  içiyor,  artık  bu  ordunun geleneklerine  alışmam  gerektiğini  söyleyerek  benim  kadehimi  de  habire  dolduruyordu. </p>
<p class="calibre1">Anlattığı  askerlik  fıkralarına  katıla  katıla  gülüyordum.  Masadan  kalktığımızda  tam  anlamıyla dost olmuştuk. Zurin beni bilardo öğrenmeye çağırdı. </p>
<p class="calibre1">-  Biz  subaylar  bu  oyunu  mutlaka  öğrenmeliyiz  diyordu.  Diyelim  sefer  sırasında  bir  ilçeye uğradın.  Haydi  bakalım  ne  yapacaksın?  Her  zaman  da  Yahudi  dövülmez  ki!  İster  istemez  bir hana gidip bilardo oynamaya başlarsın. Ee, bunun için de oynamayı bilmek gerekir! </p>
<p class="calibre1">Aklım  yatmıştı  bu  işe.  Büyük  bir  istekle  bilardo  sopasını  kavradım.  Zurin  beni  yüksek  sesle yüreklendiriyor, az zamanda gösterdiğim başarıya şaşıp kalıyordu. </p>
<p class="calibre1">Birkaç  dersten  sonra,  hani  kazanç  için  değil,  ama  hiç  değilse  boşu  boşuna  oynamamak  için, parasına,  sayısı  bir  kuruşuna  oynamamızı  önerdi.  Dünyada  parasız  oyun  oynamaktan  daha berbat bir alışkanlık olamayacağını söylüyordu. Bu öneriyi de kabul ettim. Zurin kendine punç istedi,  bana  da  bunu  bir  kere  denemem  gerektiğini  söyledi.  Orduda  çalışırken  mutlaka  punç içmek  gerekirmiş.  Punçsuz  askerlik  mi  olurmuş!  Dinledim  onu.  Bu  arada  oyunumuz  sürüp gidiyordu.  İçkimi  yudumladıkça  gözüpekliğim artıyordu.  Toplarım ikide  bir  yan  banttan  dışarı fırlıyor,  ben  öfkeleniyor,  kimbilir  nasıl  hesap  tutan  markacıyı  paylıyor,  gitgide  büyütüyordum oyunu. Kısaca, başıboş bırakılan sersem bir çocuk nasıl davranırsa, tıpkı öyle davranıyordum. </p>
<p class="calibre1">Bu arada zamanın nasıl geçtiğini fark etmedim bile. Zurin bir ara saate baktı, bilardo topunu bıraktı.  Yüz  ruble  yitirdiğimi  bildirdi  bana.  Bir  parça  şaşaladım.  Param  Savelyiç'teydi  çünkü. </p>
<p class="calibre1">Özür dilemeye giriştim. </p>
<p class="calibre1">Zurin: </p>
<p class="calibre1">- Rica ederim, diye sözümü kesti. Niçin kaygılanıyorsunuz? Ne zaman verirseniz olur. Haydi, Arinuşka'ya gidiyoruz şimdi. </p>
<p class="calibre1">Siz  olsanız  ne  yapardınız?  Günü  nasıl  uygunsuz  başladıysam,  öyle  bitirdim.  Akşam  yemeğini Arinuşka'da yedik. Zurin habire kadehimi dolduruyor, askerliğe alışmam gerektiğini tekrarlayıp duruyordu. Masadan kalktığımızda, güçlükle ayakta durabiliyordum. Hana gece yarısı döndük. </p>
<p class="calibre1">Savelyiç  basamaklarda  karşıladı  bizi.  Ordudaki  görevimi  ciddiyetle  benimseyişimin  belirgin izlerini görünce inledi. Ağlamaklı bir sesle: </p>
<p class="calibre1">-  Efendiciğim,  sana  ne  oldu  böyle?  dedi.  Nerede  bu  hallere  düştün?  Ah,  Tanrım!  Günahımız neydi? </p>
<p class="calibre1">Ben söyleyecek söz bulamayıp: </p>
<p class="calibre1">- Sus, moruk! diye bağırdım. Sarhoş musun nesin... Git yat, ama daha önce beni yatır. </p>
<p class="calibre1">Ertesi  gün  uyandığımda  başım  zonkluyor,  bir  gün  önceki  olayları  sisler  içinde  anımsıyordum. </p>
<p class="calibre1">Bir fincan çayla içeri giren Savelyiç beni düşüncelerimden ayırdı, başını sallayarak: </p>
<p class="calibre1">- Haylazlığa pek erken başladın Pyotr Andreyiç, dedi. Kime çektin acaba? Ne deden ayyaştı, ne baban, annene zaten söz yok; doğduğundan beri kvastan (*) başka içki koymadı ağzına. Peki, kim suçlu bundan? O mösyö alçağı! İkide bir Antıpyevna'ya koşar: ''Madam, je vu pri, vodka'' </p>
<p class="calibre1">deyip dururdu. Al işte sana  ''je vu pri!'' Tövbe  tövbe, iyi şey öğretti it  oğlu it. Kendi adamın yokmuş gibi sen git elin gâvurunu lala diye kirala, böyle olur işte! </p>
<p class="calibre1">Utanmıştım. Öte yana döndüm: </p>
<p class="calibre1">- Çık dışarı Savelyiç, dedim. Çay istemiyorum. </p>
<p class="calibre1">Fakat bir kere vaaza başladı mı Savelyiç'i susturmak olacak iş değildi. </p>
<p class="calibre1">-  Haylazlığın  sonunu  görüyorsun  işte  Pyotr  Andreyiç.  Kafan  kazan  gibi  olmuş,  canın  bir  şey yemek  istemiyor.  Bilmem  ki  ne içerler.  bir  bardak  turşu  suyu  içmek,  ya  da  bir  kadeh  likörle çakırkeyif olmak varken. Öyle değil mi? </p>
<p class="calibre1">Bu  sırada  bir  çocuk  girdi  içeri.  Bana  bir  pusula  uzattı.  İ.İ.  Zurin'den  geliyordu.  Açtım  ve  şu satırları okudum: </p>
<p class="calibre1"/>
<p class="calibre1">''Azizim  Pyotr  Andreyeviç,  dün  yitirdiğin  yüz  rubleyi  sana  bu  pusulayı  getiren  çocukla göndermeni rica ederim. Paraya çok ihtiyacım var. </p>
<p class="calibre1">Her zaman hizmetinde </p>
<p class="calibre1">İvan Zurin'' </p>
<p class="calibre1">Yapacak bir şey yoktu. Umursamaz bir tavır takındım; hem kasadarım, hem çamaşırcım, hem de işlerimin yürütücüsü olan Savelyiç'e dönerek çocuğa yüz ruble vermesini emrettim. </p>
<p class="calibre1">Savelyiç şaşkınlıktan küçük dilini yutacaktı neredeyse. </p>
<p class="calibre1">Kekeleyerek: </p>
<p class="calibre1">- Ne?! Ha? Niçin? diye sordu. </p>
<p class="calibre1">Elden geldiğince soğukkanlı olmaya çalışarak: </p>
<p class="calibre1">- Ona borcum var, dedim. </p>
<p class="calibre1">Savelyiç gitgide daha çok şaşırıyordu. </p>
<p class="calibre1">-  Borcun  var  ha,  diye  bağırdı.  Fakat  efendiciğim,  ne  zaman  borçlandın  ona?  Bu  nasıl  iş? </p>
<p class="calibre1">Efendim, sen bilirsin, ama ben para vermeyeceğim. </p>
<p class="calibre1">Bu  önemli  dakikada  bu  dikbaşlı  ihtiyarın  hakkından  gelmezsem  bir  daha  onun  vesayetinden kurtulamayacağımı düşündüm ve yüzüne tepeden bir bakış fırlatarak: </p>
<p class="calibre1">-  Ben  efendiyim,  sen  de  benim  uşağımsın,  dedim.  Paralar  benimdir.  Onları  oyunda  yitirdim, çünkü canım öyle istedi. Akıl vereceğine sana söyleneni yap. </p>
<p class="calibre1">Neye uğradığını şaşıran Savelyiç ellerini çarptı, öylece kalakaldı. </p>
<p class="calibre1">Ben sert bir sesle: </p>
<p class="calibre1">- Ne duruyorsun, diye bağırdım. </p>
<p class="calibre1">İhtiyar ağlamaya başladı. Titrek bir sesle: </p>
<p class="calibre1">-  İki  gözüm  Pyotr  Andreyiç,  dedi.  Beni  kederden  öldürmek  mi  istiyorsun?  Gözümün  bebeği! </p>
<p class="calibre1">Dinle  bu ihtiyarı;  şaka  ettiğini,  bizde  o  kadar  para  olmadığını  yaz  o  dolandırıcıya.  Yüz  ruble! </p>
<p class="calibre1">Aman  Allah'ım!  De  ki  annemle  babam  bana  kumar  oynamayı  yasak  ettiler,  ancak  cevizine oynayabilirim... </p>
<p class="calibre1">- Zırvayı bırak, diye sertçe sözünü kestim. Ver şu parayı, yoksa ensenden tuttuğum gibi kapı dışarı edeceğim seni. </p>
<p class="calibre1">Savelyiç iki gözü iki çeşme, yüzüme baktı, dediğimi yapmaya gitti. Acımıştım zavallı ihtiyara. </p>
<p class="calibre1">Fakat artık çocuk olmadığımı kanıtlamak, özgürlüğüme kavuşmak istiyordum. </p>
<p class="calibre1">Zurin'in parası gönderildi. Savelyiç beni bu uğursuz handan bir an önce çıkarma telaşındaydı. </p>
<p class="calibre1">Gelip arabanın hazır olduğunu bildirdi. Bilardo öğretmenimle vedalaşmadan, günün birinde bir daha  görüşeceğimizi  düşünmeden,  içimde  gizli  bir  sızı  ve  sessiz  bir  pişmanlıkla  Simbirsk'ten ayrıldım. </p>
<p class="calibre1">2 Ey uzak ülke, güzel ülke </p>
<p class="calibre1">Ey bilmediğim ülke! </p>
<p class="calibre1">Ne kendi isteğimle geldim sana </p>
<p class="calibre1">Ne de soylu bir atın sırtında </p>
<p class="calibre1">Beni, bu yiğit delikanlıyı </p>
<p class="calibre1">Gençliğin ateşi getirdi buraya </p>
<p class="calibre1">Bir de başımdaki şarap dumanları. </p>
<p class="calibre1">Eski bir türkü </p>
<p class="calibre1">Yol  boyunca  düşündüklerim  hiç  de  hoş  şeyler  değildi.  O  zamanın  ölçülerine  göre küçümsenemeyecek  bir  para  yitirmiştim.  İçimde,  handaki  davranışımın  aptalca  olduğunu istemeye istemeye itiraf ediyor, Savelyiç'in karşısında bir suçluluk duyuyordum. Bütün bunlar üzüyordu beni. İhtiyar, arabacının yanına oturmuştu. Benden yana hiç bakmıyor, yalnız atları dehlemek  için  açıyordu  ağzını.  Onunla  ne  yapıp  edip  barışmak  istiyor,  fakat  söze  nereden başlayacağımı bilmiyordum. </p>
<p class="calibre1">Neden sonra: </p>
<p class="calibre1">- Haydi Savelyiç, yeter artık, barışalım, dedim. </p>
<p class="calibre1">Suçlu olduğumu kabul ediyorum. Dün haylazlık ettim, üzdüm seni. Bundan böyle daha akıllı davranacağıma, seni dinleyeceğime söz veriyorum. Haydi, kızma artık, barışalım. </p>
<p class="calibre1"/>
<p class="calibre1">- Ah, ah, iki gözüm Pyotr Andreyeviç! (İhtiyar derin derin içini çekti). Ben kendime kızıyorum. </p>
<p class="calibre1">Bütün suç bende. Seni handa yalnız başına nasıl bıraktım! Ah, ahmak kafa! Şeytana uydum, şu kayyımın  karısına  bir  uğrayayım  dedim.  Uzaktan  akrabam  olur.  Tabii  atalar  sözünün  dediği çıktı.  Uğrama  akrabaya,  girer  başın  belaya.  Of,  of...  Şimdi  efendilerimin  yüzüne  nasıl bakacağım ben? Çocuklarının içki içtiğini, kumar oynadığını duyarlarsa ne demezler? </p>
<p class="calibre1">Zavallı  Savelyiç'i  avutmak  için  epeyce  dil  döktüm,  bundan  böyle  ona  danışmadan  beş  para harcamayacağıma söz verdim. Arada bir başını sallıyor kendi kendine: ' Yüz ruble! Dile kolay!'' </p>
<p class="calibre1">diye homurdanıyordu. Fakat sonunda yatıştı. </p>
<p class="calibre1">Atandığım bölgeye yaklaşıyordum. Zaman zaman tepelerle, hendeklerle kesilen iç karartıcı bir bozkır  uzanıyordu  dört  bir  yanımdan.  Her  yer  karla  örtülüydü.  Güneş  batmak  üzereydi. </p>
<p class="calibre1">Arabam dar bir yolda daha doğrusu köylü kızaklarının açtığı bir iz üzerinde ilerliyordu. Arabacı, birden çevreye bakınmaya başladı, sonra şapkasını çıkararak bana dönüp: </p>
<p class="calibre1">- Efendim emrederseniz geri dönelim! dedi. </p>
<p class="calibre1">- O niye? </p>
<p class="calibre1">- Hava bozmaya başladı da. Rüzgâr gitgide şiddetleniyor. Baksanıza, nasıl tozutuyor karları... </p>
<p class="calibre1">- Canım bu da dert mi? </p>
<p class="calibre1">-  Ya  şuraya,  şuraya  baksanıza.  Görmüyor  musunuz  ne  olduğunu?  (Kamçısıyla  doğuyu gösteriyordu). </p>
<p class="calibre1">- Beyaz bozkırla açık gökten başka bir şey görmüyorum. </p>
<p class="calibre1">- Şuna, şuna, şu küçük buluta bakın. </p>
<p class="calibre1">Tam ufuk çizgisinin orda küçük bir bulutçuk gördüm gerçekten de. İlk bakışta uzak bir tepecik sanılabilirdi. Arabacı bunun bir tipiyi haber verdiğini açıkladı. </p>
<p class="calibre1">O bölgenin tipileri üzerine önceden bir şeyler işitmişliğim vardı. Birçok yük arabasının nasıl kar altında  kaldığını  biliyordum.  Savelyiç  de  arabacıdan  yana  çıkmış,  geri  dönmeyi  öğütlüyordu. </p>
<p class="calibre1">Fakat rüzgâr pek şiddetli görünmedi bana. Tipi bastırmadan bir sonraki menzile ulaşacağımızı umarak arabacıya elini daha çabuk tutmasını emrettim. </p>
<p class="calibre1">Adam  hayvanları  dört  nala  kaldırdı;  fakat  gözü  hâlâ  doğudaydı.  atlar  yel  gibi  uçuyorlardı. </p>
<p class="calibre1">Rüzgâr da gitgide şiddetleniyordu bu arada. Küçük bulut genişledi, genişledi, beyaz bir duman oldu. Sonra yoğunlaşarak yükseldi, büyüdü ve yavaş yavaş bütün göğü kapladı. İlkin ince ince serpiştiren kar, ansızın lapa lapa yağmaya başladı. Rüzgâr uğulduyor, karlar döne döne havaya yükseliyordu.  Gökyüzü  bir  anda  kararmış;  bulanık  bir  kar  deniziyle  örtülmüştü.  Göz  gözü görmez oldu. </p>
<p class="calibre1">Arabacı: </p>
<p class="calibre1">- Hey, efendim! diye seslendi. Yandık, tipi!.. </p>
<p class="calibre1">Başımı  arabadan  çıkarıp  baktım.  Yüzüme  kırbaç  gibi  çarpan  tipiden  başka  hiçbir  şey görünmüyordu.  Rüzgâr  öyle  bir  kudurmuşlukla  uluyordu  ki,  canlıydı  sanırdınız.  Savelyiç'le benim üzerimize lapa lapa kar yağıyordu. Atlar adım adım ilerliyorlardı. Az sonra da durdular. </p>
<p class="calibre1">Sabırsızlanarak: </p>
<p class="calibre1">- Niye gitmiyorsun! diye bağırdım arabacıya. </p>
<p class="calibre1">Arabacı: </p>
<p class="calibre1">- Nereye gideyim? diye karşılık verdi, yerinden inerken. Kimbilir neredeyiz? Ne yol, ne iz belli. </p>
<p class="calibre1">Dört bir yanımız sisle kaplı. </p>
<p class="calibre1">Ben adama sövüp saymaya başlamışken, Savelyiç ondan yana çıktı. </p>
<p class="calibre1">- Sen kimseye kulak asmadın ki efendim! diyordu. Hana dönsen, sıcak bir çay içsen, sabaha kadar yatıp uyusan kötü mü olurdu? Tipi diner, biz de yolumuza giderdik. Nereye koşuyoruz böyle? Düğüne mi yetişeceksiniz? </p>
<p class="calibre1">Savelyiç  haklıydı.  Ama  yapacak  bir  şey  yoktu  artık.  Kar  hep  lapa  lapa  yağıyor,  arabanın çevresinde  gitgide  kalınlaşan  bir  tabaka  halinde  yükseliyordu.  Atlar  başlarını  öne  eğmiş </p>
<p class="calibre1">duruyor,  arada  bir  titriyorlardı.  Arabacı  çevrede  dolanıyor,  ne  yapacağını  bilemediğinden, koşumları  düzeltiyordu.  Savelyiç  homurdanıyordu.  Ben  hiç  değilse  bir  ev  ya  da  bir  yol  izi görürüm  umuduyla  dört  bir  yana  bakınıyor,  fakat  tipinin  bulanık  çevriminden  başka  bir  şey seçemiyordum. Ansızın bir karaltı çarptı gözüme. </p>
<p class="calibre1">- Hey, arabacı, diye seslendim, baksana, oradaki karaltı nedir? </p>
<p class="calibre1">Arabacı baktı, baktı, sonra yerine oturarak: </p>
<p class="calibre1">-  Tanrı  biliyor  ya  efendim,  dedi;  araba  desem  araba  değil,  ağaç  desem  ağaç  değil,  ama gerçekten de bir şey kımıldıyor orada. Kurt, ya da insandır belki de. </p>
<p class="calibre1"/>
<p class="calibre1">Ben  arabacıya  oraya  doğru  hareket  etmesini  emrettim.  Karaltı  da  aynı  anda  karşıdan  bize doğru yöneldi. İki dakika sonra kavuştuk. Bir adamdı bu. </p>
<p class="calibre1">Arabacı: </p>
<p class="calibre1">- Hey, iyi adam! diye seslendi. Yol nerede biliyor musun? </p>
<p class="calibre1">Yolcu: </p>
<p class="calibre1">- Yol, burada, ayaklarımın altında, diye karşılık verdi; ama neye yarar? </p>
<p class="calibre1">Ben: </p>
<p class="calibre1">- Hey köylü! dedim; buraları bilir misin? Beni bir hana götürsene. </p>
<p class="calibre1">Yolcu: </p>
<p class="calibre1">-  Buraları  bilirim,  diye  karşılık  verdi.  Çok  şükür,  karış  karış  bilirim  hem  de.  Fakat  havayı görmüyor musun? Bir anda sapıtırız yolu. En iyisi burada durup beklemek. Belki tipi diner, gök açılırda, yıldızların ışığında yolu yitirmeden ilerleriz. </p>
<p class="calibre1">Adamın  soğukkanlılığı  canlandırmıştı  beni.  Tam  kendimi  Tanrı'ya  emanet  edip  bozkırın ortasında gecelemeye karar vermişken, bizim yolcu, kedi gibi bir sıçrayışta arabacının yanına çıkıp oturdu: </p>
<p class="calibre1">- Hey, dedi, çok şükür köy uzakta değil; hayvanları sağa çevir de sür. </p>
<p class="calibre1">Arabacı hoşlanmamıştı bu işten: </p>
<p class="calibre1">- Niye sürecekmişim? Diye sordu. Hani, yol nerede? Nasıl olsa ne atlar, ne de koşumlar senin, gönlünün dilediğini yaparsın. </p>
<p class="calibre1">Arabacı haklı göründü bana. </p>
<p class="calibre1">- Öyle ya, dedim; köyün uzakta olmadığını nereden anladın? </p>
<p class="calibre1">-  Çünkü  rüzgâr  duman  kokusu  getirdi  bir  ara,  diye  karşılık  verdi  köylü.  Yakında  köy  var demektir bu. </p>
<p class="calibre1">Adamın bu açıksözlülüğü şaşırtmıştı beni. Arabacıya hareket etmesini emrettim. Atlar karlara bata çıka ilerlemeye başladılar. Araba kâh bir kar yığınına saplanıyor, kâh bir hendeğe giriyor, bir  o  yana,  bir  bu  yana  sallanarak  sessizce  yol  alıyordu.  Bir  teknenin  bir  fırtınalı  denizde çalkalanmasına  benziyordu  bu.  Karşımda  oturan  Savelyiç,  sarsıntıdan,  her  dakika  benim  iki yanıma  yuvarlanacakmış  gibi  oluyor,  durmadan  inliyordu.  Hasırdan  kapı  perdesini  indirdim, kürküme iyice büründüm, usul usul ilerleyen araba beni beşik gibi sallarken, fırtınanın uğultusu kulaklarımda gitgide bir ninniye dönüştü; uyuklamaya başladım. </p>
<p class="calibre1">Ömrüm  boyunca  unutamayacağım  bir  düş  görüyordum.  Ondan  sonra  başıma  gelecek  olan tuhaf olaylarla birlikte anımsadığımda, bana hâlâ peygamberce gelen bir düştür bu. Okuyucu kınamasın  beni.  Çünkü  boş  inançlara  karşı  ne  kadar  kuşku  duyulursa  duyulsun,  onlara kapılmanın yine de insan oğluna özgü olduğunu biliyordur sanırım. </p>
<p class="calibre1">Gençliğin  yerini  düşlere  bıraktığı,  uyku  öncesinin  belirsiz  görüntüleri içinde  onlarla  kaynaştığı bir  ruh  durumu  vardır.  Ben  o  durumdaydım  işte.  Fırtınanın  hâlâ  kudurmuşçasına  uluduğunu, uçsuz  bucaksız  kar  çölünde  o  yana,  bu  yana  dolaştığımızı  görüyordum.  Ansızın  bir  kapı  çıktı karşıma  ve  çiftliğimizin  avlusuna girdik. Aklıma ilk gelen şey,  eve izinsiz dönüşüme babamın kızacağı,  bunu  belki  de  söz  dinlemezlik  sayacağı  oldu.  Kaygıyla  indim  arabadan.  Baktım, annem  basamaklarda  beni  bekliyor.  Büyük  bir  üzüntü  içinde  olduğu  belli.  ' Yavaş'',  diyor; </p>
<p class="calibre1">''baban  ölüm  döşeğinde,  seninle  helallaşmak istiyor.''  Dehşet  içinde  ardına  düşüyorum  onun. </p>
<p class="calibre1">Yatak odasına giriyoruz. Oda ölgün bir ışıkla aydınlatılmış. Yanında üzgün yüzlü insanlar duran yatağa doğru sessizce yaklaşıyorum. Annem cibinliği usulca kaldırıyor ve ' Andreyiç Petroviç'', diyor: ''Bak Petruşa geldi. Senin hastalığını öğrenip geri dönmüş. Kalk da ona hayır duası et.'' </p>
<p class="calibre1">Ben diz üstü çöküyor, gözlerimi hastaya dikiyorum. O da nesi? Babamın yerine kara sakallı bir köylü yatıyor yatakta, bana da neşeyle bakıyor. Bu işe akıl erdiremeyip anneme dönüyorum, </p>
<p class="calibre1">''Ne  demek  oluyor  bu?''  diyorum.  ' Bu  adam  babam  değil.  Bir  köylüden  ne  diye  hayır  duası isteyeyim?''  Annem,  ' Fark  etmez  Petruşa!'   diye  karşılık  veriyor:  ''O  senin  babalığındır  (*). </p>
<p class="calibre1">Haydi elini öp de hayır duası etsin sana.'' Ben razı olmuyorum buna. O zaman köylü yataktan atladığı  gibi  belinden  bir  balta  çekip  dört  bir  yana  saldırmaya  başlamıyor  mu?  Koşmak istiyorum,  fakat  bir  türlü  koşamıyorum.  Oda  ölülerle  dolu.  Ayağım  vücutlara  takılıyor,  kan birikintilerine  bastıkça  kayıyordu...  Korkunç  köylü  bu  arada  dostça  sesleniyordu  bana: </p>
<p class="calibre1">''Korkma;  bana  sığın...  Yanıma  gel  hayır  duamı  al.''  Ben  hem  dehşet,  hem  şaşkınlık içindeydim... Tam o sırada uyandım. Atlar durmuştu. Savelyiç kolumu çekiştiriyor: </p>
<p class="calibre1">- Geldik efendim, haydi in, diyordu. </p>
<p class="calibre1">Gözlerimi ovuşturarak sordum: </p>
<p class="calibre1">- Nereye geldik? </p>
<p class="calibre1"/>
<p class="calibre1">- Hana. Tanrının yardımıyla dosdoğru gelip duvara dayandık. Küçük bey, çabuk ol, içeri gir de ısın. </p>
<p class="calibre1">Arabadan indim. Şiddeti azalmakla birlikte, tipi hâlâ devam ediyordu. Hava öyle karanlıktı ki, göz  gözü  görmüyordu.  Hancı  kapıda  karşıladı  bizi.  Eteğinin  altında  bir  fener  tutuyordu.  Dar, fakat oldukça temiz bir odaya girdim. Bir çıra aydınlatıyordu burayı. Duvarda bir tüfekle uzun bir Kazak kalpağı asılıydı. </p>
<p class="calibre1">Hancı  Yayık  Kazaklarındandı.  Altmış  yaşlarında  kadar  gösteren,  hâlâ  canlı,  dinç  bir  köylüydü bu.  Savelyiç  de  ardım  sıra  yol  sandığını  taşıyıp  getirdi.  Çay  kaynatmak  için  hancıdan  ateş </p>
<p class="calibre1">istedi. Ömrümde hiçbir zaman canımın o denli çay istediğini anımsamıyorum. Hancı istenileni getirmeye gitti. </p>
<p class="calibre1">Savelyiç'e: </p>
<p class="calibre1">- Ya kılavuz nerede? diye sordum. </p>
<p class="calibre1">- Buradayım efendimiz, diye bir ses geldi yukardan. </p>
<p class="calibre1">Ocağın oradaki peykeye bakınca kara bir sakal ve bir çift parlak gözle karşılaştım. </p>
<p class="calibre1">- Ne o kardeş, üşüdün mü? diye sordum. </p>
<p class="calibre1">-  İnce  bir  kaftanın  içinde  üşünmez  olur  mu?  Gocuğum  vardı  ya,  ne  yalan  söyleyeyim,  dün meyhaneciye rehin bıraktım. Bu kadar şiddetli ayaz olacağını sanmamıştım. </p>
<p class="calibre1">O  sırada  hancı  kaynayan  bir  semaverle  içeri  girdi.  Kılavuzumuzu  bir  fincan  çay  içmeye çağırdım.  Adam  peykeden  indi.  İlgi  çekici  bir  görünüşü  vardı.  Kara  sakalına  yer  yer  kır düşmüştü.  İri  canlı  gözleri  fıldır  fıldır  dönüyordu.  Sevimli,  fakat  hileci  bir  anlatım  vardı yüzünde. Saçları çepeçevre kesilmişti. Yırtık bir kaftanla bir Tatar şalvarı vardı üzerinde. Çay dolu fincanı uzattım. Durdu, yüzünü buruşturdu: </p>
<p class="calibre1">- Efendimiz, emredin de bir bardak şarap getirsinler, dedi. Biz Kazaklarda çay içmek geleneği yoktur. </p>
<p class="calibre1">İsteğini  hoşnutlukla  yerine  getirdim.  Hancı  yüklükten  bir  şişeyle  bir  bardak  çıkardı,  adama yaklaştı ve yüzünü görür görmez: </p>
<p class="calibre1">- Vay, dedi, yine buradasın ha! Hangi rüzgâr attı? </p>
<p class="calibre1">Kılavuzum anlamlı anlamlı göz kırptı, bir bilmeceyle karşılık verdi: </p>
<p class="calibre1">-  Bostanda  uçuyordum,  kendir  gagalıyordum,  nine  bir  taş  attı,  taş  yanımdan  geçti.  Ee! </p>
<p class="calibre1">Sizinkilerden ne haber? </p>
<p class="calibre1">-  Ne  olsun?  Akşam  duasında  çan  çalacaklardı,  papazın  karısı  izin  vermedi,  papaz  konukluğa gitti, şeytanlar kilise mezarlığında dolaşıyor. </p>
<p class="calibre1">Benim baldırı çıplak: </p>
<p class="calibre1">- Sus amca! diye karşı çıktı. Yağmur yağarsa mantar biter, mantar bitince sepet de bulunur. </p>
<p class="calibre1">Şimdi  sen  (burada  bir  daha  göz  kırptı)  baltanı  kuşağına  sok.  Korucu  dolaşıyor.  Efendimiz! </p>
<p class="calibre1">Sağlığınıza içiyorum! </p>
<p class="calibre1">Bunu  söyleyerek  bardağı  aldı,  istavroz  çıkardı  ve  bir  dikişte  yuvarladı  şarabı.  Sonra  eğilerek selamladı beni, yeniden peykeye döndü. </p>
<p class="calibre1">Bu  çapulcu  konuşmasının  ne  anlama  geldiğini  bilemezdim  o  sırada.  Fakat  sonradan  1772'de patlak  veren  ve  bastırılan  Yayık  Kazanları  ayaklanmasından  söz  edildiği  sonucunu  çıkardım. </p>
<p class="calibre1">Savelyiç  kaygıyla  kulak  kabartmıştı  köylüyle  hancının  konuşmasına.  Bir  onu,  bir  ötekini kuşkulu gözlerle süzüyordu. Han, ya da oraların deyişiyle umet, bütün köylerden uzakta, ıssız bir  yerde,  bozkırın  ortasındaydı.  Bir  haydut  yuvasına  pek  benziyordu.  Fakat  yapacak  bir  şey yoktu. Yeniden yola koyulmak da olanaksızdı. Savelyiç'in tedirginliği pek eğlendiriyordu beni. </p>
<p class="calibre1">Bu  arada  geceyi  geçirmek  üzere  sedire  uzandım.  Savelyiç  sobanın  yanına  çekilmeye  karar verdi.  Hancı  yerde  yatıyordu.  Az  sonra  bütün  odayı  horultular  doldurdu,  ben  de  derin  bir uykuya daldım. </p>
<p class="calibre1">Sabahleyin oldukça geç bir saatte uyandığımda, tipi dinmişti. Güneş parlıyordu. Uçsuz bucaksız bozkır,  göz  kamaştırıcı  bir  kar  tabakasıyla  örtülüydü.  Atlar  koşulmuştu.  Hancıya  hesabı ödedim.  Adam  öyle  ölçülü  bir  ücret  aldı  ki  bizden,  Savelyiç  bile  her  zamankinin  aksine,  ne tartıştı  ne  de  pazarlığa  girişti.  Dünkü  kuşkuları  da  tümüyle  silindi  kafasından.  Kılavuzu çağırdım,  yardımından  ötürü  teşekkür  ettim  ve  Savelyiç'e  dönerek,  ona,  elli  kapik  bahşiş </p>
<p class="calibre1">vermesini emrettim. İhtiyar, suratını astı: </p>
<p class="calibre1">-  Elli  kapik  bahşiş!  dedi.  Niyeymiş  bu?  Onu  arabamızla  hana  getirdik  diye  mi?  Efendim,  siz bilirsiniz, fakat bizim bol keseden harcayacak elli kapiğimiz yok. Herkese bahşiş verirsek, çok geçmeden kendimiz aç kalırız. </p>
<p class="calibre1"/>
<p class="calibre1">Bu  konuda  tartışamazdım  Savelyiç'le.  Paraların  tümüyle  onun  denetiminde  bulunacağına  söz vermiştim. Fakat öte yandan da canım sıkılmıştı. Beni bir felaketten olmasa bile hiç değilse çok tatsız bir durumdan kurtaran adama borcumu ödeyemiyordum. </p>
<p class="calibre1">İstifimi bozmadan: </p>
<p class="calibre1">- İyi, dedim, madem elli kapik vermek istemiyorsun, öyleyse elbiselerimden birini çıkar onun için. Üstünde bir şeyi yok. Benim tavşan kürkü gocuğumu ver ona. </p>
<p class="calibre1">Savelyiç: </p>
<p class="calibre1">- Babacığım, Pyotr Andreyiç, insaf edin diye inledi. Tavşan kürkü gocuğu niçin verelim ona? İt oğlu it ilk meyhanede satıp parasıyla kafayı çeksin diye mi? </p>
<p class="calibre1">Benim baldırı çıplak: </p>
<p class="calibre1">- Satıp parasıyla kafa mı çekerim, yoksa satmaz mıyım, artık orası seni ilgilendirmez moruk, dedi. Efendimiz lütfedip kürklerini bana veriyorlar. Paşa gönülleri böyle istiyor. Senin gibi  bir uşak parçasına ise tartışmak değil, emredileni yapmak düşer. </p>
<p class="calibre1">Savelyiç küskün bir sesle: </p>
<p class="calibre1">-  Haydut,  sen  Allah'tan  korkmaz  mısın,  diye  karşılık  verdi.  Çocuğun  henüz  iyiye  kötüye  akıl erdiremeyeceğini  görüyorsun,  toyluğundan  yararlanıp  onu  soymak  istiyorsun  değil  mi?  Bey gocuğu senin nene gerek? Kör olası. </p>
<p class="calibre1">Lalama: </p>
<p class="calibre1">- Rica ederim, ukalalığı bırak, dedim. Gocuğu hemen buraya getir. </p>
<p class="calibre1">Savelyiç yine: </p>
<p class="calibre1">- Yüce Tanrım, diye inledi. Tavşan kürkü gocuk daha yepyeni! Verdiğin de bari bir adam olsa! </p>
<p class="calibre1">Ayyaşın, baldırı çıplağın teki! </p>
<p class="calibre1">Bununla birlikte tavşan kürkü gocuk da ortaya çıkmıştı. Köylü hemen oracıkta denemeye girişti onu.  Benim  bedenim  için  bile  küçük  olan  gocuk,  ona  bir  parça  dar  gelmişti  doğrusu.  Fakat adam,  dikiş  yerlerini  söke  söke  onu  sırtına  geçirmeyi  başardı.  Dikişlerin  çatırtısını  işiten Savelyiç, dokunsalar ağlayacaktı. </p>
<p class="calibre1">Serseri,  pek  hoşnut  kalmıştı  armağanımdan.  Beni  arabaya  kadar  geçirdi,  yerlere  kadar eğilerek: </p>
<p class="calibre1">-  Efendimiz,  teşekkür  ederim,  dedi.  Tanrı  gönlüne  göre  versin.  İyiliğinizi  ömrümce unutmayacağım! </p>
<p class="calibre1">O kendi yoluna gitti ,ben de Savelyiç'in üzüntüsüne aldırmayıp daha ileri doğru yola koyuldum. </p>
<p class="calibre1">Az sonra da dünkü tipiyi, kılavuzumu, tavşan kürkü gocuğu unutmuştum bile. </p>
<p class="calibre1">Orenburg'a  varınca  doğru  generale  çıktım.  Uzun  boylu,  fakat  yaşlılık  yüzünden  hafifçe kamburlaşmış  bir  adamdı  bu.  Uzun  saçları  tümden  ağarmıştı.  Eski,  soluk  üniforması,  Anna Yoannovna (*) zamanının savaşlarını anımsatıyordu. Konuşmasında şiddetli  bir Alman aksanı vardı. Babamın yazdığı mektubu verdim. Babamın adını işitince bana şöyle bir bakıp: </p>
<p class="calibre1">- Tanrım, dedi. Andrey Petroviç'in delikanlılığının üstünden ne kadar zaman geçti ki, böyle bir delikanlının babası olmuş! Ah zaman! Zaman! </p>
<p class="calibre1">Sonra mektubu açtı, arada bir düşüncelerini belirterek alçak sesle okumaya başladı. </p>
<p class="calibre1">''Devletli Andrey Karloviç! Umarım ki aziz efendimiz...'' Bu ne seromoni canım? Şuna bak, hiç utanmıyor!  Evet,  her  şeyin  başı  disiplin:  ama  eski  bir  kamerada  (*)  böyle  mi  yazar  insan?.. </p>
<p class="calibre1">''Aziz efendimiz unutmamışlardır...'' Hım... ''Ve... Merhum feld-mareşal Munn... ile... seferde... </p>
<p class="calibre1">ve Karolinchen'e...'  Ehe, Bruder! (**) Demek hâlâ anımsıyor eski yaramazlıklarımızı: ''Gelelim asıl  konuya...  Size  benim  çapkını...''  Hım...  ' Eti  sizin  kemiği  benim'   de  ne  demek?  Bir  halk deyimi olmalı... </p>
<p class="calibre1">Bana dönerek: </p>
<p class="calibre1">- ''Eti sizin kemiği benim'' de ne demek, diye tekrarladı. </p>
<p class="calibre1">Ben elden geldiğince saf görünmeye çalışarak: </p>
<p class="calibre1">-  Tatlılıkla  davranmak,  incitmemek,  alabildiğine  özgür  bırakmak,  yani  eti  sizin  kemiği  benim demektir bu, dedim. </p>
<p class="calibre1">- Hım... Anlıyorum...  ' Ve onu başı boş bırakmamak...'  Yok, eti sizin kemiği benim başka bir anlama geliyor olmalı... ''Bu arada... nüfus kâğıdı...'' Hani, o nerede? Ha, işte... ' Semyonovsk alayına  yazdırılması...''  İyi,  iyi,  hepsi  yapılacak...  ' Seni  eski  bir  arkadaşın  ve  dostun  olarak içtenlikle kucaklamama izin ver'' Ha! Hele şükür!.. ve saire... ve saire... </p>
<p class="calibre1">Mektubu okuyup bitirdi, nüfus kâğıdımı bir yana ayırdı ve: </p>
<p class="calibre1">-  Evet  azizim,  dedi.  Babanın  bütün  istekleri  yerine  getirilecek.  Subay  olarak  alayına atanacaksın.  Ama  zaman  yitirmemek  için  yarından  tezi  yok  Belogorski  kalesine  gidiyorsun. </p>
<p class="calibre1"/>
<p class="calibre1">Yüzbaşı  Mironov'un  komutası  altına  gireceksin.  İyi,  dürüst  bir  insandır.  Orada  gerekli  eğitimi görecek,  disipline  alışacaksın.  Orenburg'da  kalman  için  bir  neden  yok.  Bir  delikanlı  için başıboşluk iyi şey değildir. Fakat bugün yemeğe bende kalmanızı rica ederim. </p>
<p class="calibre1">İçimden: </p>
<p class="calibre1">''İşler  gitgide  sarpa  sarıyor,''  diye  düşündüm.  ' Daha  anamın  karnındayken  muhafız  birliğine çavuş  yazılmam  neye  yaradı?  Sonunda  beni  nerelere  sürükledi  bu?  ***  alayına,  Kırgız bozkırlarının sınırında ıssız bir kaleye!...'' </p>
<p class="calibre1">Yemeği  Andrey  Karloviç  ve  yaşlı  yaveriyle  birlikte  yedim.  Masada  Alman  tutumluluğu  hemen göze  çarpıyordu.  Generalin  beni  bir  an  önce  garnizona  postalamasının,  biraz  da  bekâr sofrasında  fazladan  bir  konuk  görmemek  isteğinden  olduğunu  sanıyorum.  Ertesi  gün  veda ettim kendisine, atandığım yere doğru yola koyuldum. </p>
</body></html>
