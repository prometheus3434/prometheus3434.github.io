<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="2009-09-18T10:37:28+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_6">14 YARGILANMA </h2>
<p class="calibre1">Halkın ağzında lâf </p>
<p class="calibre1">Denizde dalga. </p>
<p class="calibre1">Atasözü </p>
<p class="calibre1">Orenburg'dan izinsiz ayrılışım dışında bir suçum olmadığına güvenim tamdı. Bunda da kolayca savunabilirdim  kendimi.  Çünkü  akıncılık,  yasaklanmak  bir  yana,  bütün  güçlerce destekleniyordu. Buyruklara aykırı davranmakla değil, fazla gözükaralıkla suçlanabilirdim belki. </p>
<p class="calibre1">Fakat  Pugaçev'le  dostça  ilişkilerimi  kanıtlayacak  pek  çok  tanık  bulunabilir,  bu  da  en  azından çok  kuşku  uyandırıcı  görülebilirdi.  Yol  boyunca,  beni  bekleyebilecek  soruları  kafamda  evirip çeviriyor,  yanıtlarımı  tasarlıyordum.  Yargıç  önüne  çıktığımda,  gerçeği  olduğu  gibi  söylemeye karar  verdim.  Bunun  en  yalın,  aynı  zamanda  da  en  güvenilir  savunma  yöntemi  olduğu kanısındaydım. </p>
<p class="calibre1">Kazan'a vardık. Kent, baştan başa yakılıp yıkılmış, yerle bir edilmişti. Sokaklarda evlerin yerine kömürleşmiş  moloz  yığınları  görülüyor,  çatısız  ve  penceresiz  kalmış  duvarlak  isli  isli  dikilip duruyordu.  Pugaçev  buraya  da  damgasını  basmıştı.  Kentin  sağlam  kalmış  tek  yapısına,  orta yerdeki  kaleye  götürüldüm.  Beni  muhafızlardan  tesim  alan  nöbetçi  subay,  demircinin çağrılmasını  emretti.  Ayaklarıma  pranga  vuruldu,  sımsıkı  zincirlendim.  Sonra  zindana götürülüp, çıplak duvarlardan ve demir parmaklıklı küçük bir pencereden ibaret dar, karanlık bir hücreye tek başıma kapattılar beni. </p>
<p class="calibre1">Böyle  bir  başlangıç,  hiç  de  iyi  bir  son  umdurmuyordu  insana.  Fakat  yine  de  koyvermedim kendimi. Umutsuzluğa kapılmadım. Bütün acı çekenlerin o biricik avuntusuna sığındım: Temiz, fakat  parça  parça  olmuş  bir  yürekten  taşan  duanın  tatlı  lezzetini  ilk  kez  tadarak,  gelecek konusunda kaygılanmayı bir yana bırakıp derin bir uykuya daldım. </p>
<p class="calibre1">Ertesi gün gardiyan uyandırdı beni. Kurulca istendiğimi bildirdi. İki asker eşliğinde, komutanın evine giden avluya geçtim. Askerler girişte durarak, içeri yalnız başıma gireceğimi bildirdiler. </p>
<p class="calibre1">Oldukça  geniş  bir  salona  girdim.  Üstü  kâğıtlarla  dolu  bir  masanın  arkasında  iki  adam oturuyordu.  Bunlardan  biri,  sert,  soğuk  görünüşlü  yaşlı  bir  generaldi.  Öteki,  yirmi  sekiz yaşlarında kadar, yakışıklı bir muhafız birliği yüzbaşısıydı. Becerikli ve serbest tavırlı bir insan olduğu  görülüyordu.  Pencerenin  yanına  konulmuş  ayrı  bir  masanın  başında  da  yazman oturuyordu. Kalemi kulağının arkasında, kâğıtlara eğilmiş, ifademi yazmaya hazır, bekliyordu. </p>
<p class="calibre1">Sorgu  başladı.  Adımı,  sanımı  sordular.  General,  Andrey  Petroviç  Grinyov'un  oğlu  olup olmadığımı bir kere de benden öğrenmek istedi. Söyledim. Bunun üzerine, sert bir tavırla: </p>
<p class="calibre1">-  Öyle  saygıdeğer  bir  babanın  böyle  uygunsuz  bir  evladı  olması  ne  kadar  acı!  diye  bir  çıkış </p>
<p class="calibre1">yaptı bana. </p>
<p class="calibre1">Soğukkanlılığımı yitirmeden, nasıl bir töhmet altında bulunursam bulunayım, gerçeği içtenlikle açıklayarak bundan kurtulmayı umduğumu bildirdim. Kendime bu güvenim, generalin hoşuna gitmemişti. </p>
<p class="calibre1">Somurtarak: </p>
<p class="calibre1">- Açıkgöz bir şeye benziyorsun delikanlı dedi. Ama biz senden açıkgözlerini de gördük. </p>
<p class="calibre1">O zaman genç yargıç, Pugaçev'in hizmetine nasıl ve ne zaman girdiğimi, hangi görevleri yerine getirdiğimi sordu. </p>
<p class="calibre1">Sinirlenmiştim.  Bir  subay  ve  bir  soylu  olarak,  Pugaçev'in  hizmetine  girmemin  ve  ondan herhangi bir görev almamın sözkonusu olmayacağını belirttim. </p>
<p class="calibre1">Yargıç karşı çıktı: </p>
<p class="calibre1">-  Arkadaşları  canavarca  öldürülürken,  soylu  ve  subay  olan  bir  kimse,  nasıl  bağışlanabiliyor Pugaçev tarafından? Nasıl oluyor da aynı subay ve soylu kişi, isyancıların cümbüşüne katılıyor, baş caniden kürk, at, elli kapik gibi armağanlar alıyor? Nerden doğdu bu tuhaf dostluk? İhanet ya da en azından alçakça bir korkaklık değilse, nedir bu? </p>
<p class="calibre1">Muhafız  subayının  sözleri,  onurumu  derin  bir  biçimde  yaralamıştı.  Coşkuyla  savunmaya başladım  kendimi.  Tipi  sırasında,  bozkırda,  Pugaçev'le  tanışıklığımızın  nasıl  başladığını; Belogorsk kalesinin alınışında beni nasıl tanıyıp bağışladığını anlattım. Düzmece'den gocuğu ve atı almakta bir sakınca görmediğimin doğru olduğunu, fakat bunun yanısıra, Belogorsk kalesini caniye  karşı  canla  başla  nasıl  savunduğumu  söyledim.  En  sonunda  da,  korkunç  Orenburg kuşatması sırasında gösterdiğim yararlıklara tanıklık edebilecek olan generalin adını verdim. </p>
<p class="calibre1">Asık yüzlü ihtiyar, masadan aldığı bir kâğıdı yüksek sesle okumaya başladı: </p>
<p class="calibre1">''Ekselanslarınızın  sorusu  üzerine;  bugünkü  karışıklıkta  parmağı  olduğu,  canilerle,  askerlik göreviyle  bağdaşmayan,  ettiği  yemine  aykırı  düşen  ilişkilere  girdiği  ileri  sürülen  asteğmen Grinyov'a ilişkin bilgilerimi iletmekle şeref duyarım: Adı geçen asteğmen Grinyov geçen 1773 </p>
<p class="calibre1">yılı Ekim ayı başlangıcından bu yılın 4 Şubatına kadar. Orenburg'da görev başındaydı. Fakat bu tarihte  kentten  ayrıldı,  bir  daha  da  komutam  altına  girmedi.  Düşman  tarafından  gelen kaçakların  söylediklerine  göre,  kendisi  Pugaçev'in  otağına  uğramış  ve  onunla  birlikte,  daha önce  görevde  bulunduğu  Belogorsk  kalesine  gitmişler...  durum  ve  davranışlarına  gelince,  bu konuda...'' </p>
<p class="calibre1">Yargıç burada okumayı kesti ve sertçe: </p>
<p class="calibre1">- Şimdi kendini nasıl savunacaksın bakalım? dedi. </p>
<p class="calibre1"/>
<p class="calibre1">Bir an, nasıl başladıysam öyle sürdürmek, Marya İvanovna ile olan ilişkimi bütün öteki şeyler gibi açıklamak istedim. Fakat ansızın, karşı durulmaz bir iğrenti uyandı içimde. Adını verecek olursam,  kurulca  dinlenmek  üzere  çağırtacaklardı  onu.  Ve  benim  için  kutsal  olan  o  adın, canilerin iğrenç jurnalleriyle karışacağı; Marya İvanovna'nın onlarla yüzleştirileceği düşüncesi -</p>
<p class="calibre1">bu korkunç düşünce-, öylesine allak bullak etti ki beni, bocaladım, ne diyeceğimi bilemedim. </p>
<p class="calibre1">Beni  bir  çeşit  iyi  niyetle  dinlemeye  başlayan  yargıçlar,  bocaladığımı  görünce,  eski  katı tavırlarına büründüler yeniden. Muhafız subayı, baş ihbarcıyla yüzleştirilmemi istedi. General, dünkü  caninin  getirilmesini  emretti.  Merakla  kapıya  döndüm,  beni  ihbar  edeni  beklemeye koyuldum.  Az  sonra  zincir  şakırtıları  işitildi,  kapı  açıldı,  Şvabrin  girdi.  Ne  kadar  değişmişti! </p>
<p class="calibre1">Şaşıp  kaldım.  Korkunç  denecek  kadar  zayıflamış,  beti  benzi  kül  gibi  olmuştu.  Az  bir  zaman önce  kapkara  olan  saçları  tümüyle  ağarmış,  uzun  sakalı  da  birbirine  karışmıştı.  Titrek  fakat kararlı  bir  sesle,  suçlamalarını  tekrar  etti.  Sözde  beni  Orenburg'a  çaşıt  olarak  Pugaçev göndermiş. Kentte olup bitenleri rapor etmek için hergün akına çıkıyormuşum. Sonra da açıkça düzmecenin  ordusuna  katılmışım.  İhanet  eden  öteki  arkadaşlarımın  kuyusunu  kazıyor, düzmecenin gözüne girmek için kaleden kaleye geziyormuşum onunla. </p>
<p class="calibre1">Bu  sözleri  sessizce  dinledim  ve  bir  şeye  sevindim.  Alçak  cani,  Marya  İvanovna'nın  adını vermemişti.  Ya  hâlâ,  kendisini  horgörüyle  reddeden  kızı  düşündükçe  onur  kırıklığı duyduğundan; ya da yüreğinde beni de susmaya zorlayan duygunun kıvılcımlarını taşıdığından yapmıştı  bunu.  Ne  olursa  olsun,  soruşturma  kurulu  önünde,  Marya  İvanovna  adı  edilmedi. </p>
<p class="calibre1">Kararımı  daha  da  pekiştirdi  bu.  Yargıçlar,  Şvabrin'in  suçlamalarını  nasıl  çürüteceğimi sorduklarında,  daha  önceki  açıklamama  ekleyebilecek  başkaca  bir  söz  olmadığını  bildirdim. </p>
<p class="calibre1">General, çıkarılmamı emretti. Şvabrin'le birlikte çıktık. Sessizce, hiçbir şey söylemeden baktım ona.  Yüzünde  kinli  bir  gülümseme  belirdi,  zincirlerini  toplayarak  önüme  geçti,  hızlı  hızlı yürüyüp gitti. Yeniden zindana kapattılar beni, bir daha da sorguya çıkarmadılar. </p>
<p class="calibre1">Okuyucuya bundan sonra anlatacağım olayların hiçbirinin tanığı olmadım. Fakat hikâyelerini o kadar  çok  dinledim  ki,  en  küçük  ayrıntılara  varıncaya  kadar  belleğime  kazındılar.  Hani, görmeden de yaşamış gibiyim onları: </p>
<p class="calibre1">Annemle  babam,  eski  zaman  insanlarının  seçkin  bir  özelliği  olan  o  candan  güleryüzlülükle karşılamışlardı  İvanovna'yı.  Kendilerine  zavallı  bir  yetim  kızı  kanatları  altına  almak  fırsatı verdiği  için  Tanrı'ya  şükrediyorlardı.  Az  sonra  da  içtenlikle  bağlandılar  ona.  Çünkü  Marya İvanovna'yı tanıyıp da âşık olmamak elde değildi. Aşkım, artık delikanlıca bir sersemlik olarak görünmüyordu babama. Anneme gelince, biricik oğlunun, Petruşa'sının, yüzbaşının tatlı kızıyla evlenmesinden başka bir dileği yoktu. </p>
<p class="calibre1">Tutuklandığımı işitince hepsi beyinlerinden vurulmuşa döndüler. Pugaçev'le olan tuhaf ilişkimi Marya  İvanovna  annemle  babama  öylesine  olağan  bir  şey  olarak  anlatmıştı  ki;  bu,  onları kaygılandırmak şurda dursun, arasıra anımsayıp içtenlikle gülmelerine yol açıyordu. </p>
<p class="calibre1">Tahtın  devrilmesi,  soylular  sınıfının  yok  edilmesi  amacını  taşıyan  bir  ayaklanmada  benim  de parmağım olabileceğine inanmak istemiyordu babam. Savelyiç'i sıkı bir sorguya çekmiş; lalam, efendisinin  Yemelka  Pugaçev'e  konuk  olduğuna,  haydutun  da  onu  gözettiğine  yemin  etmişti. </p>
<p class="calibre1">Bu bir parça avuttu ihtiyarları, hayırlı haberler beklemeye koyuldular. Marya İvanovna şiddetle sarsılmıştı; fakat susuyordu. Çünkü alçakgönüllülüğün ve inceliğin doruğunda bir insandı o. </p>
<p class="calibre1">Birkaç  hafta  geçti...Ansızın  Petersburg'daki  akrabamız  Prens(***)den  bir  mektup  geldi babama.  Prens  benden  söz  ediyor;  beylik  girişten  sonra,  isyancıların  planlarına  katılmış </p>
<p class="calibre1">olduğuma  ilişkin  kuşkuların  ne  yazık  ki  doğrulandığını,  ibret  için  idam  cezasına  çarptırılmam söz  konusuyken babasının hizmetlerine ve ilerlemiş yaşına  duyduğu saygıyla Çariçe'nin suçlu oğulu bağışladığını, onu yüz karası idam cezasından kurtararak Sibirya'nın ücra bir bölgesinde ömürboyu oturmaya mahkûm ettiğini bildiriyordu. </p>
<p class="calibre1">Bu  beklenmedik  darbe,  az  kalsın  öldürecekti  babamı.  Her  zamanki  dayanıklılığını  yitirdi. </p>
<p class="calibre1">Üzüntülerini o ana kadar içine atarken, birdenbire, acı acı yakınmaya başladı. </p>
<p class="calibre1">- Nasıl olur? Nasıl olur? diye tekrarlayıp duruyor, aklını oynatacak gibi oluyordu. Benim oğlum Pugaçev'e  yardakçılık  etsin!  Yüce  Tanrım,  bu  günleri  göreyim  diye  mi  yaşattın  beni!  Çariçe idamdan kurtarıyor onu! Sanki bu bir avuntu mu? Korkunç olan, idam değildir. Benim dedemin dedesi, kutsal bildiği şey uğruna darağacında can verdi. Babam, Bolinski ve Kruşçiv'le birlikte ıstırap çekti. Korkunç olan, bir soylunun yeminine ihanet etmesi; haydutlarla, katillerle, kaçak kölelerle birlikte olmasıdır!.. Ailemiz için ne büyük bir utanç, ne büyük bir leke!.. </p>
<p class="calibre1"/>
<p class="calibre1">Annem  onun  umutsuzluğu  karşısında  korkuya  kapılıyor,  kendi  gözyaşlarını  gizliyor, söylentilerin  asılsızlığından,  insan  yargılarının  güvenilmezliğinden  sözederek  avutmaya çalışıyordu babamı. Fakat hiçbir şey kendine getiremiyordu onu. </p>
<p class="calibre1">Marya  İvanovna  ise  herkesten  daha  çok  acı  çekiyordu.  İstesem  kendimi  temize çıkarabileceğime </p>
<p class="calibre1">inanıyor, </p>
<p class="calibre1">gerçeği </p>
<p class="calibre1">sezinliyor, </p>
<p class="calibre1">mutsuzluğumdan </p>
<p class="calibre1">kendini </p>
<p class="calibre1">sorumlu </p>
<p class="calibre1">tutuyordu.Fakat  gözyaşları,  acılarını  herkesten  gizliyor;  beni  nasıl  kurtarabileceğini düşünüyordu hiç durmadan. </p>
<p class="calibre1">Bir  akşamüstü  babam  divana  oturmuş,  saray  yıllığının  yapraklarını  karıştırıyordu.  Fakat düşüncelerinin  yıllıkta  değil,  ötelerde  olduğu  belliydi.  Okuma,  her  zamanki  etkisini göstermiyordu  üzerinde.  Islıkla  eski  bir  marş  tutturmuştu.  Annem  sessizce  yün  bir  fanila örüyor,  örgüsünün  üstüne  gözyaşları  damlıyordu  arada  bir.  Yine  orada,  elinde  bir  örgüyle oturmakta olan Marya İvanovna, ansızın, Petersburg'a gitmek istediğini bildirdi ve bu konuda kendisine yardım edilmesini diledi. </p>
<p class="calibre1">Annem çok üzülmüştü: </p>
<p class="calibre1">- Petersburg'a niçin gidesin? dedi. Yoksa sen de mi bizi bırakıyorsun Marya İvanovna? </p>
<p class="calibre1">Marya İvanovna, alınyazısının bu yolculuğa bağlı olduğunu; dürüstlüğü nedeniyle acı çeken bir insanın kızı olarak, kendine destek bulmak için oraya gideceğini söyledi. </p>
<p class="calibre1">Babam başını eğdi. Oğlunun işlediği suçu anımsatan her söz ağır geliyordu ona, iğneli bir alay olarak görünüyordu. İçini çekerek: </p>
<p class="calibre1">-  Git,  anacığım,  dedi. Mutluluğuna  engel  olmak  istemeyiz.  Kendine koca  olarak  rezil  bir  hain değil, iyi bir insan bulmanı dilerim. </p>
<p class="calibre1">Kalktı, odadan çıktı. Annemle yalnız kalan Marya İvanovna, tasarılarının bir bölümünü açıkladı ona.  Annem  yüzbaşının  kızını  gözyaşları içinde  kucakladı,  tasarladığı  şeyin  başarıya  ulaşması için yana yakıla dua etti Tanrı'ya. Marya İvanovna birkaç günlük yol hazırlığından sonra, sadık Palaşkası  ve  benden  zorla  ayrılan,  hiç  değilse  yavukluma  hizmet  etmekle  avunan  sadık Savelyiç'le birlikte Petersburg yoluna düştü. </p>
<p class="calibre1">Sofiya'ya  (*)  sağlıcakla  varıp  Çariçe'nin  o  sırada  Tsarskoye  Selo'da  olduğunu  menzilden öğrenince,  orada  konaklamaya  karar  verdi.  Paravanayla  ayrılmış  bir  köşecik  verdiler  ona. </p>
<p class="calibre1">Menzil  bekçisinin  karısı,  genç  kızla  sohbeti  hemen  koyulaştırdı;  iki  sözün  başında  saray sobacısının yeğeni olduğunu söyleyerek, saray hayatının bütün gizli kapaklı yanlarını bir çırpıda anlatıverdi.  Çariçe'nin  sabahları  genellikle  saat  kaçta  uyandığını  ve  kahve  içtiğini,  saat  kaçta gezintiye çıktığını anlattı. O sırada yanında saray ileri gelenlerinden kimlerin bulunduğunu, dün yemek masasında söylediği şeyleri, akşam kimi kabul ettiğini bir bir sayıp döktü. Tek sözcükle, Anna  Vlasyevna'nın  anlattığı  şeyler,  tarih  kitaplarının  birkaç  sayfasına  değerdi  doğrusu  ve kuşaklar için değer taşıyordu. Marya İvanovna ilgiyle dinledi onu. Sonra bahçeye çıktılar. Anna Vlasyevna,  her  bir  elma  ağacının,  her  bir  küçük  köprünün  hikâyesini  anlattı;  gezip  tozdular, birbirlerinden pek hoşnut kalarak döndüler menzile. </p>
<p class="calibre1">Ertesi  gün  Marya  İvanovna  erkenden  kalktı,  giyindi,  usulca  bahçeye  çıktı.  Çok  güzel  bir sabahtı.  Güneş,  sonbaharın  serin  soluğuyla  artık  sararmaya  başlamış  ıhlamur  ağaçlarının doruklarını  aydınlatıyordu.  Geniş  göl,  kıpırtısız,  parlıyordu.  Bir  bir  uyanan  kuğular,  gölün kıyılarını  kaplayan  sazlıklar  arasından  kurumlu  kurumlu  yüzüp  çıkıyorlardı.  Marya  İvanovna, güzel  bir  çayırlığa  doğru  yürüdü.  Burada,  Pyotr  Aleksandroviç  Rumyantsev  (*)  için,  az  önce kazandığı zaferin şerefine bir anıt dikilmişti. Ansızın, havlayarak beyaz bir  İngiliz köpeği çıktı önüne. Marya İvanovna korkup durdu. Tam bu sırada hoş bir kadın sesi işitildi: </p>
<p class="calibre1">- Korkmayın ısırmaz. </p>
<p class="calibre1">Başını  kaldırıp  bakınca,  orada  anıtın  karşısındaki  kanepede  oturan  bir  kadın  gördü.  Marya İvanovna  da  kanepenin  öteki  ucuna  ilişti.  Kadın  dik  dik  bakıyordu  ona.  Marya  İvanovna  ise, birkaç kaçamak bakışla tepeden tırnağa gözden geçirebilmişti onu. Beyaz bir sabah elbisesi ve kolsuz bir bluz vardı kadının üzerinde. Başına bir gece başlığı takmıştı. Kırk yaşlarında kadar gösteriyordu. Dolgun ve pembe yüzünde, durgun, görkemli bir anlatım vardı. Mavi gözleri ve hafif bir gülümsemeyle aralanmış dudakları, anlatılmaz bir güzellik veriyordu ona. Sessizliği ilk o bozdu. </p>
<p class="calibre1">- Sanırım, buralı değilsiniz? </p>
<p class="calibre1">- Evet efendim. Taşradan daha dün geldim. </p>
<p class="calibre1">- Babanız ve annenizle mi geldiniz? </p>
<p class="calibre1">- Hayır efendim, yalnız geldim. </p>
<p class="calibre1">- Yalnız ha! Fakat henüz çok gençsiniz. </p>
<p class="calibre1"/>
<p class="calibre1">- Benim ne babam, ne annem var. </p>
<p class="calibre1">- Buraya bir iş için gelmiş olmalısınız, değil mi? </p>
<p class="calibre1">- Evet efendim. Çariçe'den bir dilekte bulunmaya geldim. </p>
<p class="calibre1">- Yetimsiniz. Herhalde size haksızlık edildiğinden, kötü davranıldığından yakınacaksınız. </p>
<p class="calibre1">- Hayır efendim. Ben adalet değil, lûtuf dilemeye geldim. </p>
<p class="calibre1">- Kim olduğunuzu sorabilir miyim? </p>
<p class="calibre1">- Yüzbaşı Mironov'un kızıyım. </p>
<p class="calibre1">- Yüzbaşı Mironov! Hani şu Orenburg kalelerinden birinde komutanlık eden mi? </p>
<p class="calibre1">- Evet efendim. </p>
<p class="calibre1">Kadının duygulandığı belliydi. Daha tatlı bir sesle: </p>
<p class="calibre1">-  İşinize  burnumu  sokuyorsam  bağışlayın  beni,  dedi;  fakat  ben  saraydanım.  Dileklerinizin  ne olduğunu söyleyin bana. Belki size bir yardımım dokunabilir. </p>
<p class="calibre1">Marya  İvanovna  ayağa  kalktı,  eğilerek,  saygıyla  teşekkür  etti  ona.  Bu  tanımadığı  kadın,  her şeyiyle  onu  kendine  çekiyor,  içinde  güven  uyandırıyordu.  Sonra  katlanmış  bir  kâğıt  çıkardı cebinden, saygıyla uzattı. Kadın kâğıdı aldı, içinden okumaya başladı. </p>
<p class="calibre1">Önce  ilgiyle  okuyordu.  Yumuşak,  sevimli  bir  anlatım  vardı  yüzünde.  Sonra  birdenbire değişiverdi  bu  yüz.  Sertleşti.  Onun  her  hareketini  göz  ucuyla  izleyen  Marya  İvanovna,  bu değişiklik karşısında korkuya düştü. </p>
<p class="calibre1">Kadın soğuk bir tavırla: </p>
<p class="calibre1">- Dileğiniz Grinyov'la ilgili öyle mi? dedi. Çariçe'nin onu bağışlaması söz konusu olamaz. Çünkü toyluğundan, ya da saflığından değil, düpedüz ahlaksız ve zararlı bir insan olduğu için katıldı düzmeceye! </p>
<p class="calibre1">Marya İvanovna: </p>
<p class="calibre1">- Ah, gerçek değil bu! diye bağırdı. </p>
<p class="calibre1">Kadın kıpkırmızı kesilerek </p>
<p class="calibre1">- Ne demek gerçek değil! dedi. </p>
<p class="calibre1">- Gerçek değil, vallahi gerçek değil! Ben her şeyi biliyorum, her şeyi anlatacağım size. Başına ne geldiyse, hep benim yüzümden oldu. Yargılandığı sırada kendini savunmadıysa, sırf benim adımı bu işe karıştırmamak için yaptı bunu. </p>
<p class="calibre1">Marya İvanovna, bunları söyleyip, okuyucunun bildiği her şeyi bir çırpıda anlatıverdi. </p>
<p class="calibre1">Kadın ilgiyle dinledi onu. Sonra: </p>
<p class="calibre1">- Nerede kalıyorsunuz? diye sordu. </p>
<p class="calibre1">Anna Vlasyevna'da kaldığını öğrenince: </p>
<p class="calibre1">-  Ha.  Biliyorum,  dedi.  Hoşçakalın.  Karşılaşmamızdan  kimseye  söz  etmeyin.  Mektubunuza gelecek yanıtı çok beklemeyeceğinizi umarım. </p>
<p class="calibre1">Bunu söyleyip kalktı. Ağaçlı bir  yoldan yürüyüp gitti. Marya İvanovna da içi sevinçle, umutla dolu, Anna Vlasyevna'ya döndü. </p>
<p class="calibre1">Ev  sahibesi,  çıkıştı  ona.  Sonbaharda,  sabahın  erken  saatlerinde  yapılan  böyle  bir  gezintinin genç  kız  sağlığına  zararlı  olduğunu  söyledi.  Sonra  semaveri  getirdi,  tam  fincanlara  çay doldurup  saraya  ilişkin  bitmez  tükenmez  hikâyelerine  başlamak  üzereyken,  basamakların önünde  bir  saray  arabası  durdu  ve  içeri  giren  bir  saray  uşağı  Mironov'un  kızının  Çariçe tarafından saraya çağrıldığını bildirdi. </p>
<p class="calibre1">Anna Vlasyevna şaşırdı, eli ayağına dolaştı: </p>
<p class="calibre1">-  Aman  yarabbi!  diye  bağırdı.  Yüce  Çariçe,  sizi  saraya  çağırıyor!  Nasıl  oldu  da  burada olduğunuzu  öğrendi?  Fakat  anacığım,  nasıl  çıkacaksınız  Çariçe'nin  karşısına?  Daha  saraylılar gibi yürümeyi bile bilmiyorsunuzdur... Yoksa ben de mi gelsem sizinle? Hiç değilse bir iki pot kırmanızı önlerim. Sonra, bu yol kıyafetiyle gidemezsiniz saraya. Ebeye haber gönderip, onun jüponlu sarı fistanını mı istesek? </p>
<p class="calibre1">Bunun üzerine uşak, Çariçe'nin Marya İvanovna'yı tek başına ve üstünde hangi kıyafet varsa, öylece  istediğini  bildirdi.  Anna  Vlasyevna'nın  öğütleriyle,  dualarıyla  uğurlanarak  saraya yollandı. </p>
<p class="calibre1">Genç  kız,  alınyazımızın  belli  olduğunu  hissediyor;  yüreği  şiddetle  çarpıyor;  duracakmış  gibi oluyordu.  Birkaç  dakika  sonra  araba  sarayın  kapısında  durdu.  Marya  İvanovna  titreyerek tırmandı  basamakları.  Kapılar  ardına  kadar  açılıyordu  önünde.  Boş  ve  görkemli  odalar dizisinden geçti. Saray uşağı yol gösteriyordu. Sonunda, iki kanatlı, kapalı bir kapının önünde durdular. Uşak, gelişini bildirmek üzere Marya İvanovna'yı yalnız bırakıp içeri girdi. </p>
<p class="calibre1"/>
<p class="calibre1">Genç  kız,  Çariçe'yle  yüz  yüze  geleceğini  düşündükçe,  dizlerinin  bağı  çözülüyor,  güçlükle durabiliyordu ayakları üzerinde. Bir dakika geçmeden kapılar açıldı, Marya İvanovna, Çariçe'nin tuvalet odasına girdi. </p>
<p class="calibre1">Çariçe,  tuvalet  masasının  önünde  oturuyordu.  Saray  ileri  gelenlerinden  birkaç  kişi  vardı çevresinde.  Bunlar,  Marya  İvanovna'yı  görünce  saygıyla  yol  açtılar.  Çariçe  tatlı  bir gülümsemeyle döndü ve Marya İvanovna, kısa bir süre önce öylesine içtenlikle açıldığı kadını tanıdı. Çariçe yanına çağırdı onu; gülümsemeye devam ederken: </p>
<p class="calibre1">- Verdiğim sözü tutabildiğim, dileğinizi yerine getirdiğim için sevinçliyim, dedi. İşiniz görüldü. </p>
<p class="calibre1">Nişanlınızın  suçsuzluğuna  kesinlikle  inanıyorum.  Gelecekteki  kayınbabanıza  yazdığım  bu mektubu kendi elinizle götürmek zahmetine katlanın. </p>
<p class="calibre1">Bunu söyleyerek bir mektup uzattı Marya İvanovna'ya. Genç kız titreyen bir elle aldı mektubu ve gözyaşları içinde Çariçe'nin ayaklarına kapandı. Çariçe kaldırdı onu, öptü: </p>
<p class="calibre1">- Biliyorum, zengin  değilsiniz, dedi. Fakat yüzbaşı Mironov'un kızına  borçluyum ben. Gelecek konusunda hiçbir kaygınız olmasın. Çeyizini ben düzeceğim. </p>
<p class="calibre1">Çariçe  zavallı  yetim  kıza  daha  pek  çok  okşayıcı  söz  söyledikten  sonra,  gitmesine  izin  verdi. </p>
<p class="calibre1">Marya İvanovna aynı saray arabasıyla ayrıldı saraydan. Dönüşünü sabırsızlıkla bekleyen Anna Vlasyevna,  bir  soru  yağmuruna  tuttu  genç  kızı.  Marya  İvanovna  üstünkörü  karşılıklar  verdi. </p>
<p class="calibre1">Onun  bu  bellek  güçsüzlüğü  Anna  Vlasyevna'nın  pek  hoşuna  gitmemişti  ama,  bunu  taşralı kızların  utangaçlığına  vererek,  yine  de  iyi  yüreklilikle  bağışladı  Marya  İvanovna'yı.  Marya İvanovna  merak  edip  de  Petersburg'a  şöyle  bir  göz  atayım  bile  demeden  aynı  gün  gerisin geriye köye döndü. </p>
<p class="calibre1">Pyotr Andreyiç Grinyov'un notları burada kesiliyor. Aile arasında anlatılanlardan, 1774 yılı sonunda  özel  bir  buyrukla  hapisten  kurtulduğunu,  Pugaçev'in  idamında  bulunduğunu, haydudun  kalabalık  arasında  onu  tanıyarak  başıyla  selamladığını  öğreniyoruz.  Bu  baş,  az sonra, kanlar içerisinde ve cansız olarak halka gösterilmişti. </p>
<p class="calibre1">Pyotr  Andreyiç  kısa  bir  süre  sonra  Marya  İvanovna'yla  evlenmiş.  Çocukları,  Simbirsk  ilinde bolluk içinde yaşıyorlar şimdi. ***'den otuz verst ötede, on derebeyinin ortak malı olan bir köy vardır.  Bey  evlerinden  birinin  duvarında,  camlı,  çerçeveli  bir  mektup  asılıdır.  Bu,  İkinci Katerina'nın  kendi  eliyle  Pyotr  Andreyiç'in  babasına  yazdığı,  ona  oğlunun  suçsuzluğunu bildiren,  yüzbaşı  Mironov'un  kızının  da  zekâsını,  ahlakını  öven  mektuptur.  Pyotr  Andreyiç Grinyov'un anılarını, dedesinin hikâye ettiği zamanla ilgili bir iş üzerinde çalıştığımızı öğrenen bir torunu vermişti bize. Yazarın akrabalarının izniyle, bunları olduğu gibi yayımlamaya karar verdik. Yalnız, her bölümün başına uygun bir yazıt bulduk; bir de bazı özel adları değiştirmeye cesaret ettik. </p>
</body></html>
