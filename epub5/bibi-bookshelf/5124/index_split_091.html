<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Erich Von Daenikent _ Tanrıların Arabaları</title>
    <meta name="generator" content="pdftohtml 0.36"/>
    <meta name="author" content="Yasar Mutlu"/>
    <meta name="date" content="2016-03-11T20:50:04+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 title="185, iti" class="calibre2" id="calibre_pb_90">185</h2>
<h3 class="sigilnotintoc">iti</h3>

<p class="calibre1">Dünya yiyecek üretiminin, bütün teknik yardımlara ve kimyasal gübrelemeye rağmen, nüfus artışıyla atbaşı gidemediği açıklanmıştır. Sağ olsun, kimya doğum kontrol haplarını insanlık emrine vermiştir. Ama az gelişmiş ülkelerdeki kadınlar hapları kullanmayı reddederlerse kimya ne yapsın? Oysa yiyecek üretiminin, nüfus artışıyla aynı düzeye gelebilmesi için doğum oranının on yıl içinde yarı yarıya azaltılması gerekmektedir. Bu akılcı çözüm yolunun gerçekleşebileceğine ne yazık ki inanamıyorum. Çünkü ahlâk dürtülerinin ve dinsel yasaların yarattığı önyargının «ses duvarı», nüfus artışına uygun bir hızla asılamayacaktır. Her yıl milyonlarca insanı ölüme göndermek mi, yoksa onları hiç doğurmamak mı daha insanca, hatta tanrısaldır? </p>
<p class="calibre1">Aslında doğum kontrolü verdiği savaşı kazansa; tarım yapılabilir alanlar genişletilse; henüz bilinmeyen yollarla üretim iki katına çıkarılsa; balıkçılık </p>
<p class="calibre1"><a id="55"></a>daha fazla yiyecek sağlasa; okyanus yataklarmdaki algalardan yararlanılsa ve daha bir dolu şey yapılsa bile, bütün çabalar korkunç sonu geciktirmekten, yüz yıl ileriye atmaktan başka bir işe yaramayacaktır. </p>
<p class="calibre1">İnsanın bir gün Merih'e yerleşeceğine ve tıpkı Mısır'a taşınacak Eskimolar'ın sıcak iklime uyum göstermesi gibi, Merih'teki koşullara uyacağına inanıyorum. </p>
<p class="calibre1">Dev uzay gemileriyle gidilecek gezegenler torunlarımız tarafından tıpkı yakın çağlarda Amerika ve Avustralya'da olduğu gibi, kolonize edilerek oturulur hale getiri-186</p>
<p class="calibre1">leceklerdir. Bunun için uzay araştırmalarına ağırlık vermeliyiz. </p>
<p class="calibre1">Torunlarımıza yaşama şansı tanımak zorundayız. Bu görevini yerine getirmeyen her kuşak, insanlığı gelecekte açlıktan ölümle karşı karşıya bırakmaktadır. </p>
<p class="calibre1">Bu yalnız bilim adamını ilgilendiren soyut bir sorun değildir. Kendini gelecek için sorumlu tutmayanlara, uzay araştırmalarının insanlığı ü-çüncü dünya savaşından koruduğunu belirtmek isterim. Toptan yok olma tehdidi, büyük güçleri, büyük bir savaşın eşiğinden döndürmemiş midir? Bugün bütün A.B.D.'ni çöl haline getirmek için hiç bir Rus askerinin Amerika'ya ayak basmasına gerek olmadığı gibi, hiç bir Amerikan askerinin de Rus topraklarında ölmesine gerek yoktur; çünkü tek bir atom bombası, radyoaktif etkileri koskocaman ülkeleri yaşanmaz duruma sokmaya yetmektedir. Saçma görünebilir ama ilk kıtalararası füzeler, barışı bir yere kadar garanti altına almışlardır. </p>
<p class="calibre1">Uzay araştırmalarına harcanan milyarların, ülkelerin gelişmesine harcanmasının daha doğru olacağı görüşü ikide birde öne sürülmektedir. Bu görüş hatalıdır; çünkü endüstriyel uluslar az gelişmiş ülkelere yalnız politik amaçlarla değil, kendi endüstrilerine yeni pazarlar açmak için de yardım yapmaktadırlar. Bu bakımdan az gelişmiş ülkelere yapılacak daha geniş yardımlar daha uzun süreli görüş açısından söz konusu olamazlar. </p>
</body>
</html>
