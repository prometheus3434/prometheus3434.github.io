<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Erich Von Daenikent _ Tanrıların Arabaları</title>
    <meta name="generator" content="pdftohtml 0.36"/>
    <meta name="author" content="Yasar Mutlu"/>
    <meta name="date" content="2016-03-11T20:50:04+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre2" id="calibre_pb_105">221</h2>
<p class="calibre1">I /UN K:m\K.UN</p>
<p class="calibre1">Bir keresinde çok zengin bir adam için hiç bir yerde bulunmayan bir ilâcın </p>
<p class="calibre1">«reçetesini yazmıştı.» Adam büyük gazetelere ilânlar vererek ilâcı aramaya koyulmuştu. Paris'ten mektup yazan genç bir doktor, babasının bu ilâcı yıllar önce hazırladığını, ama hiç bir yerde kullanmadığını bildiriyordu. Söz konusu ilâcın yapımında kullanılan maddeler, Cayce'ın belirttiği maddelere çok benzemekteydi. </p>
<p class="calibre1">Edgar daha sonra bir başka ilâcın «reçetesini» yazmış, ayrıca bulunabileceği çok uzak bir laboratuvarın adresini de vermişti. Laboratuvara edilen bir telefon, ilâcın henüz geliştirilmekte olduğunu ortaya çıkarttı. Formülü hazırlanmış, ancak bir ad konamadığından daha satışa çıkarılmamıştı. </p>
<p class="calibre1">Edgar, dünyanın dört bir yanından koşup gelen hastalar için günde iki kez, ikisinde de doktorların yanında ve ücret almadan, görüşme yapıyordu. Teşhisleri ve reçeteleri her zaman doğru oluyordu; ancak trans durumundan çıkınca ne söylediğini hatırlayamıyordu. Doktorlar nasıl teşhis koyduğunu sorduklarında Edgar istediği beyinle ilişki kurabileceğini ve istediği bilgileri toplayabileceğini söyledi. Dediğine göre hastanın beyni, gövdede neyin eksik olduğunu bilirdi. Elbette bu durumda yapılacak işlem çok basitti! Hastanın beynine rahatsızlığın nerede olduğunu soruyor, sonra da dünya üzerinde, ne yapılması gerektiğini bildirecek beyni arıyordu. Ben, diyordu Edgar, bütün beyinlerin bir parçasıyım. </p>
</body>
</html>
