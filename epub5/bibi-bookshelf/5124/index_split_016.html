<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Erich Von Daenikent _ Tanrıların Arabaları</title>
    <meta name="generator" content="pdftohtml 0.36"/>
    <meta name="author" content="Yasar Mutlu"/>
    <meta name="date" content="2016-03-11T20:50:04+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre2" id="calibre_pb_15">30</h2>
<p class="calibre1">TANRILARIN    ARABALARI</p>
<p class="calibre1">Gezegen yaratıklarını, kendilerini ileride bekleyen tehlikelere karşı uyarmanın ne ölçüde yarar sağlayacağını da kestirmek pek güçtür. Onlara korkunç kıtalararası savaşları ve atomik patlamaları konu alan filmler gösterdik ve savaşın iğrençliğini anlattık diyelim. İleri uygarlık düzeyine ulaşan ve tarih kitapları tiksindirici savaşlardan geçilmeyen yirminci yüzyıl dünyalısı bile, durmadan 'savaş ateşiyle1 oynadığına göre, onların da her şeye rağmen, bir gün aynı çılgınlığa düşeceklerini düşünmek yerinde olur sanırım! </p>
<p class="calibre1">Uzay gemisi evrenin karanlıklarında kaybolup gidince, geride kalan dostlarımız, bu inanılmaz mucizeyi konuşmaya başlayacaklardır: Tanrılar buradaydı! </p>
<p class="calibre1">Başlarından geçenleri babadan oğula, anneden kıza geçecek destanlar biçimine sokacaklar, tanrıların geride bıraktığı armağanları, küçük araçları tapınaklarına kaldırarak, kutsal emanetler olarak koruyacaklardır. </p>
<p class="calibre1">Eğer yazıyı keşfetmişlerse, olanları korkunç, olağanüstü ve mucizevî diye niteleyerek yazmaya koyulacaklardır. Kitapları ve resimleri, sağır edici gürültülerle gökten inen bir uçan gemiyi ve altın elbiseli tanrıları anlatacaktır. Denizlerin ve karaların üstünde uçan savaş arabalarından, korkunç silâhlardan söz edecek, tanrıların geri dönmeye söz verdiklerini, altını çize çize belirteceklerdir. </p>
<p class="calibre1">Bir zamanlar gördüklerini kayalar üzerine çizmeye koyulacaklardır: Kafalarında başlıklar ve çubuklar bulunan şekilsiz devler; göğüslerinde çantalar taşıyan yaratıklar; ne olduğu bilinmeyen varlıkların binip gökyüzünde </p>
<p class="calibre1"><a id="8"></a>dolaştıkları toplar; üstünde ışınların fışkırdığı değnekler, kocaman böceklere benzeyen ve taşıt aracı olduğu kesin olan garip biçimler... </p>
<p class="calibre1">Uzay gemimizin ziyaretinin doğuracağı türlü etkiler saymakla bitmez. Kitabımızın ileri sayfalarında, eski çağlarda dünyamızı ziyarete gelen 'tanrıların' da ne gibi izler bıraktıklarını göreceğiz. </p>
<p class="calibre1">Gezegende bıraktığımız dostlarımızın bu çılanlardan sonraki hayatlarını izlemek kolaydır. Gizlice seyrettikleri tanrılardan, epey yeni şey öğrenmişlerdir. </p>
<p class="calibre1">Geminin indiği alan, kutsal bölge olarak açıklanır. Din merkezi sayılabilecek olan bu alanda, belirli dönemlerde, 'hac' toplantıları yapılır ve tanrıların </p>
<p class="calibre1">'kahramanlıkları' anlatılır. Astronomik kurallara uygun piramitler ve tapınaklar kurulur. Yüzyıllar geçer. İnsanlar çoğalır ve savaşa başlar. Sonunda kutsal yerlerin çoğu toprak altında kalır. Daha sonra 'tanrıların yerlerini' bulan başka kuşaklar gelir, kazılar yapılır ve bu kuşakların karşısına binlerce anlaşılmaz kalıntı çıkar. </p>
<p class="calibre1">İşte biz, bugün aynı aşamadayız. Üstelik, aya inmeyi ve uzayın birçok sırrını çözmeyi de başardığımız için, düşünce boyutlarımız oldukça geniş. Dev bir geminin, güney denizlerindeki ilkel yerlileri ne ölçüde    etkilediğini biliyoruz. </p>
</body>
</html>
