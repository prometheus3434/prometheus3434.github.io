<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-31.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-31.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" xml:lang="tr-TR">19</p>

      <p class="resim" xml:lang="tr-TR"><img alt="c.png" class="image" height="12" src="../Images/c_fmt44.jpeg" width="138" /></p>

      <p class="anabaslik" xml:lang="tr-TR">İNSANIN ÜRETİCİ<br />
      ETKİNLİĞİYLE İLİŞKİSİ</p>

      <p class="resim" xml:lang="tr-TR"><img alt="c.png" class="image" height="19" src="../Images/c_fmt45.jpeg" width="207" /></p>

      <p class="resim" xml:lang="tr-TR"><span class="char-style-override-4"><img alt="3.png" class="image" height="23" src="../Images/3_fmt23.jpeg" width="21" /></span></p>

      <p class="paragraf" xml:lang="tr-TR">Yabancılaşmayı derli toplu ele aldığı tek yerde Marx, bu olguyu dört geniş ilişki arasında pay ederek sunar. Bu dört ilişki öyle bölünmüştür ki, bir araya geldiklerinde insanın bütün varlığını kaplarlar. Bunlar insanın kendi üretici etkinliğiyle, ürünüyle, diğer insanlarla ve türüyle ilişkisidir.<span class="dipp"><a class="footnote-link" href="#footnote-225-384" id="footnote-225-384-backlink">384</a></span> Kapitalizmdeki üretici etkinlikten “etkin yabancılaşma, etkinliğin yabancılaşması, yabancılaşmanın etkinliği” olarak bahsedilir.<span class="dipp"><a class="footnote-link" href="#footnote-225-385" id="footnote-225-385-backlink">385</a></span> “O halde emeğin* yabancılaşmasını meydana getiren nedir?” diye sorduğumuzda Marx şu cevabı verir:</p>

      <p class="arayazi" xml:lang="tr-TR">İlk olarak, çalışmanın işçiye dışsal olduğu gerçeğidir; özsel varlığına uygun değildir. Bu nedenle çalışırken kendisini onaylamaz, reddeder; rahat hissetmez, mutsuzdur; fiziksel ve zihinsel enerjisini özgürce geliştiremez, bedenini çürütür ve aklını iflas ettirir. Bu sebeple işçi kendisini sadece işi dışında hisseder; işini ise kendi dışında hisseder. Çalışmıyorken evindedir, evindeyken çalışmıyordur. Bu sebeple çalışması gönüllü değildir, zorladır; zorla çalıştırmadır. Bu nedenle çalışması, bir gereksiniminin doyurulması değil; onun [çalışmanın] dışındaki gereksinimlerin doyurulmasının bir aracıdır.<span class="dipp" style="font-size:0.86em;"><a class="footnote-link" href="#footnote-225-386" id="footnote-225-386-backlink">386</a></span></p>

      <p class="paragraf" xml:lang="tr-TR"><span>Çalışmanın insanın özsel varlığına uygun olmadığını iddia ederken (insanı onaylayacağı yerde yadsır; bir gereksinimini doyuracağı yerde kendisine dışsal olan gereksinimleri doyurur) Marx’ın referans noktası türsel insandır. Ancak kapitalizmdeki çalışmanın insanın bedenini çürüttüğ</span>ünü, aklını iflas ettirdiğini ve de insanın çalışırken rahatsız ve mutsuz olduğunu savunurken Marx, proletaryanın fiili görünümüne gönderme yapar. Yabancılaşmış emek, işte bu iki düşünce hattının (türsel insanın ve proletaryanın fiili durumunun) kesişmesine işaret eder.</p>

      <p class="paragraf" xml:lang="tr-TR">Marx’ın emekle ilgili yorumlarını türsel insanın görüş açısından açıklamaya başlamadan önce, sırayı bir önceki kısımda etkinlikle ilgili söylediklerimizi özetlemeye vermek yerinde olur. Marx insana, doğal ve türsel olarak ikiye ayırdığı belirli güçler atfeder ve bu güçlerin her birinin, bu güçlere denk gelen gereksinimler aracılığıyla insanın bilincine yansıdığını söyler. Buna göre birey, bu güçleri gerçekleştirmek için ne gerekiyorsa ona gereksinim duyar. Doğanın nesnelerinin (ki bu nesneler diğer insanları da içerir) sağladığı maddeler aracılığıyla bu güçler gerçekleşir ve bu nedenle gereksinim duyulan yine bu maddelerdir. Gerçekleşme, nesnelerin sahiplenilmesiyle meydana gelir; bu sahiplenme, güçlerin gelişmelerinin düzey ve türüyle uyumludur. “Sahiplenme”, insanın temasa geçtiği doğayı kendisine katması olgusuna dair Marx’ın en genel ifadesidir. İnsanların nesneleri sahiplendiği temel araç ise etkinliktir; etkinlik, yukarıdaki yoruma birey ve dış dünya arasındaki bir aracı olarak katılır. Marx bu etkinliğin insanın güçleriyle üç özel ilişki içinde olduğunu düşünür. İlk olarak etkinlik, insanın güçlerinin birlikte çalışmasının en başta gelen örneğidir. İkincisi, doğayı ve dolayısıyla doğanın dayattığı bütün sınırlamaları dönüştürerek bu güçlerin gerçekleşmeleri için yeni olanaklar ortaya çıkarır. Üçüncüsü, bir güç olarak, insanın potansiyellerinin geliştiği temel araçtır.</p>

      <p class="paragraf" xml:lang="tr-TR">Kapitalizmde çalışmanın insanın özsel varlığına uygun olmadığını, yani insanın bu çalışma içerisinde kendisini yadsıdığını ve sadece kendisine dışsal gereksinimleri karşıladığını iddia ederken Marx, insanın etkinliği ve güçleri arasındaki ilişkinin son derece düşük bir kazanım seviyesinde gerçekleştiği bir durumu tarif ediyor. Daha önce gördüğümüz gibi “öz” ve “özsel” terimlerini Marx, insan ve doğayı birbirine bağlayan gerçek ve potansiyel bağların bütününü anlatmak için kullanır. Kapitalist çalışma insanın özsel varlığına uygun değildir; zira Marx’ın insanoğlunu oluşturduğunu düşündüğü ilişkilerin çoğuna hiç etki etmez. İş bölümünün ve üretici işlerin tekrara dayanan özelliklerinin gelişmesiyle birlikte üretici etkinlik, insanın güçlerinin tümünün bir arada çalışmasının iyi bir örneğini oluşturmaz artık. Yahut sadece, bu güçlerin uygulama alanları sayıca azaldıkça ve daraldıkça güçlerin çalışmasının iyi bir örneği olabilir. Bu ikinci ilişki düşünüldüğünde gecekondular, boş araziler ya da pis fabrikalar üreten çalışma, insanın güçlerinin gerçekleşmesi için doğada daha fazla olanak yarattığı kadar, ya da yarattığından daha fazla, bu olanakları azaltır da.</p>

      <p class="paragraf" xml:lang="tr-TR">Ancak kapitalizmin neredeyse tamamen ters çevirdiği ilişki, etkinlik ve güçler arasındaki üçüncü ilişkidir. Kapitalist çalışma insanın güçlerinde içsel olarak bulunan potansiyeli geliştireceği yerde, yerine yeni bir şey koymadan bu güçleri tüketir; bir yakıtmış gibi onları yakar ve yaktığı ölçüde tekil olarak işçiyi eskisinden daha zayıf bırakır. Bu süreçte, bir insan olduğunun göstergesi olan özellikleri giderek yok olur. Bundan önceki bölümlerde bu süreçten insanın güçlerinin “gerilemesi” olarak söz ettim. Marx’ın çalışma ile ilgili “insanın kendine yenilmesi” derken vermek istediği anlam da budur.<span class="dipp"><a class="footnote-link" href="#footnote-225-387" id="footnote-225-387-backlink">387</a></span> Komünist toplum ise, bu anlatılanların tam tersini verir bize. Komünizmde insanın üretici etkinliği, insanın bütün güçleriyle ilişki içindedir ve bu güçlerin gerçekleşmesi için sayısı giderek artan fırsatlar yaratır. Bu şekilde, kapitalizmde çalışma insan doğasının yadsınması, Marx’a göre insana ait olan şeylerin ondan esirgenmesiyken; komünizmde çalışma bu doğanın onaylanması olur.</p>

      <p class="paragraf" xml:lang="tr-TR">Ayrıca Marx yabancılaşmış emeği, kısmen de olsa, böyle bir etkinlikte bulunan insanların fiili görünümü olarak düşünür. Kapitalist çalışma, işçilere, sonuçların herkes tarafından gözlemlenebileceği bir düzeyde ne yapmıştır? Marx’ın bu soruya cevabı şudur: Kapitalist çalışma işçinin bedenini çürütür ve aklını iflas ettirir. Bir açıdan <span class="char-style-override-2">Kapital</span>’in birinci cildi, çok önemli olan bu tezi belgeleme girişimidir. Bu çalışmada betimlenen fiziksel bozukluklar arasında boyun kısalması, sırtın kamburlaşması, kasların fazla ya da az gelişmesi, parmakların boğum boğum olması, akciğerlerin büyümesi ve cildin solgunlaşması sayılıyor. Bu bozukluklardan bazıları (Marx kimi kasların fazla gelişmesini ve kemik eğriliklerini seçer) sınırlı ve tek yönlü görevini yerine getirirken işçinin üretkenliğini arttırabilir ve bu şekilde işveren için bir avantaj bile olabilir.<span class="dipp"><a class="footnote-link" href="#footnote-225-388" id="footnote-225-388-backlink">388</a></span> Bu gibi fiziksel özellikler sanayinin yarattığı rahatsızlıklara denk düşer. Marx’ın anlatımıyla işçi “kendi bedeninin kırıntısından ibarettir”, “makinenin yaşayan uzantısıdır” ve onun bir parçası gibi görünür.<span class="dipp"><a class="footnote-link" href="#footnote-225-389" id="footnote-225-389-backlink">389</a></span></p>

      <p class="paragraf" xml:lang="tr-TR">İşçinin aklı da işinin doğası ve çalışma koşulları tarafından tahrip edilmiştir. Sanrıları, çürüyen irade gücü, zihinsel donukluğu ve özellikle de cehaleti... Bunların hepsi devasa boyutlardadır. Marx’a göre kapitalist sanayi, çalışanlarında aptallık, fiziksel ve akli gerilik (kretenizm) üretir.<span class="dipp"><a class="footnote-link" href="#footnote-225-390" id="footnote-225-390-backlink">390</a></span> İnsanın içinde bulunduğu bu koşullarla komünizmdeki koşullar arasındaki topyekûn karşıtlık o kadar açıktır ki yoruma gerek kalmaz. Öte yandan bu iki koşul arasında Marx’ın olduğunu varsaydığı bağ, birincisini yabancılaşma olarak tescillemesine olanak sağlar.</p>

      <p class="paragraf" xml:lang="tr-TR">İşçinin “çalışmadığı zaman evinde olduğuna” ve “çalıştığı zaman evinde olmadığına” dair öznel duyguları da emeğinin yabancılaşmış niteliğinin diğer işaretleridir. Eğer insanların hiçbir zaman çalışmaktan hoşlanmayacaklarını ve çalışmanın doğası gereği insanların bir an önce bitirip gitmek istedikleri bir etkinlik olduğu görüşünü benimsersek, Marx’ın işçilerin hoşnutsuz ve rahatsız olduğuyla neden bu kadar ilgilendiğini anlayamayız. Oysa ki komünizm için öngördükleri düşünüldüğünde, Marx bu görüşü benimsemez; benimseyemez.</p>

      <p class="paragraf" xml:lang="tr-TR">Kapitalist çalışma çeşitli şekillerde bir “işkence”, “hayattan verilen ödün” ve “acı çekme” olarak betimlendiğinde, kapitalizmde zorlanmadıkça kimsenin çalışmayacağına şüphe kalmıyor.<span class="dipp"><a class="footnote-link" href="#footnote-225-391" id="footnote-225-391-backlink">391</a></span> Sadece, kişinin yemek bulabilmek için çalışmasını gerektiren koşullar, işçileri böylesi olağanüstü bir özveride bulunmaya sürükler. Ne zaman ki zorunluluk ortadan kalkar, “çalışma da veba salgını gibi geri çekilir.”<span class="dipp"><a class="footnote-link" href="#footnote-225-392" id="footnote-225-392-backlink">392</a></span></p>

      <p class="paragraf" xml:lang="tr-TR">Marx yabancılaşmış emeğin iki yönüyle daha ilgilenir. Birincisi, bu emek işçi olmayanların özel mülküdür ve ikincisi, insanın insani ve hayvansal işlevlerinin ters çevrilmesi sonucunu doğurur. İlkiyle ilgili Marx, “emeğin işçi için dışsal niteliği, emeğin kendisine değil de başka birine ait olduğu gerçeğinde görülür; emeği işçiye ait değildir; emeğiyle birlikte işçi, kendisine değil başkasına aittir” diyor.<span class="dipp"><a class="footnote-link" href="#footnote-225-393" id="footnote-225-393-backlink">393</a></span> Eğer işçi çalışmaya zorlanıyorsa, birileri de onu zorluyor demektir (bu zorlamanın ne kadar etkili olduğu işçinin yoksulluk koşullarına bağlıdır). Marx’a göre eğer işçinin “kendi etkinliği ona özgür olmayan bir etkinlik olarak görünüyorsa, o zaman bu etkinliğe, başka birinin hizmetindeyken, başka birinin baskısı, zoru ve boyunduruğu altındayken yaptığı etkinlik gözüyle bakıyor demektir”.<span class="dipp"><a class="footnote-link" href="#footnote-225-394" id="footnote-225-394-backlink">394</a></span> Bu baskıcı “başka biri” elbette kapitalisttir. Kapitalistin kontrolü o kadar bütüncül, o kadar eksiksizdir ki çalışmanın biçimini, yoğunluğunu, süresini, ürünün çeşidini ve sayısını, çalışmayı çevreleyen koşulları ve hepsinden daha önemlisi işçinin böyle bir çalışmada bulunup bulunmayacağını belirler. İşçi sadece ve sadece kapitalistin izniyle üretici etkinlikte bulunabilir ve kapitalist ne vakit yeteri kadar üretildiğine karar verse; yani, ne vakit daha fazla üretim daha fazla kâr getirmeyecek olsa, işçinin etkinliği de son bulur.</p>

      <p class="paragraf" xml:lang="tr-TR">İnsanın insani ve hayvansal işlevlerinin ters çevrilmesi diye adlandırdığımız şey ise, insanın hayvanlarla paylaştığı etkinliklerin, insanın insan <span>olduğunu gösteren etkinliklerden daha insani göründüğü durumu işaret eder. Marx’ın iddiası şudur: Üretici etkinliği sonucunda insan (işçi);</span></p>

      <p class="arayazi" xml:lang="tr-TR">hiçbir etkinliğinde değil de, sadece hayvansal işlevlerinde özgürce etkin olabildiğini hisseder; yemede, içmede, üremede ya da en fazla evinde ve kılık kıyafetinde, vs., ve insani işlevlerini yerine getirirken kendisini hiçbir şey gibi değil ama bir hayvan gibi hisseder. Hayvansal olan insaniye dönüşür ve insani olan hayvansala dönüşür. Elbette yemek, içmek, üremek, vs. de özgün insani işlevlerdir. Ama hepsini tek ve nihai amaçlara çeviren bir soyutlama yapılırsa bunlar, diğer bütün insani etkinliklerin alanından ayrılan hayvansal işlevlerdir.<span class="dipp" style="font-size:0.86em;"><a class="footnote-link" href="#footnote-225-395" id="footnote-225-395-backlink">395</a></span></p>

      <p class="paragraf" xml:lang="tr-TR">Gördüğümüz gibi bir soyutlama, bağlantılardaki bir kopmadır; zincirdeki bir halkanın, bağımsız bir parça olarak kendisini ayrı tutmasıdır. Yemek, içmek ve üremek insanın bütün güçlerinin birlikte gerçekleştiği durumlar olabilir; ama kapitalizmde bu güçler, aynı hayvanlar âlemindeki denkleri gibi, sadece doğrudan ve en belirgin işlevlerini yerine getirir. Bu güçler ne kadar bozulmuş olursa olsun birey, kendini insan olarak diğer canlılardan ayıran çalışma başta olmak üzere diğer etkinliklerdense, bu etkinliklerde çok daha fazla tercih hakkına sahiptir. Yemek ve içmek, insani bir bakış açısından doyurucu olmaktan çok uzak olabilir; ama işçi bu etkinliklerde en azından istediği bir şeyi yaptığını hisseder. Aynı şeyi üretici etkinlik için söylemek mümkün değildir.</p>

      <p class="paragraf" xml:lang="tr-TR">Yabancılaşmış emeğin bütün bileşenlerini anlamanın en iyi yolu, onları, yabancılaşmış emeği yani İlişkiyi meydana getirmek için birleşen tikel ilişkiler olarak görmektir. Kapitalist üretici etkinliğin insanın türsel benliğiyle, bedeni ve aklıyla, çalışırken duyduğu öznel hislerle, çalışma isteğiyle, kapitalistle, kendi insani ve hayvansal işlevleriyle ve komünizmde üretici etkinliğin nasıl olacağıyla ilişkileri, yabancılaşmış emeğe karşılık gelir.<span class="dipp"><a class="footnote-link" href="#footnote-225-396" id="footnote-225-396-backlink">396</a></span></p>

      <p class="paragraf" xml:lang="tr-TR">Bu tikel ilişkilerin sürekli birbirlerine karıştıkları açık olmalı. Marx da hiçbir zaman onların ayrı olduklarını ima etmemiştir. Parçada bütünü görme pratiği bütün tikel ilişkileri, herhangi bir ilişkinin tam gelişiminin bir yönü olarak birbirine bağlar. Bu nedenle birbiriyle çakışan açıklamalardan kaçınmak mümkün değildir. Ama konunun bir de öteki yüzü var: Bu ilişkilerden birini tam olarak açıklamak, bizi yabancılaşmış emek kavramlaştırmasına götürüyor olabilir; ancak bu durum, yabancılaşmış emeğin sadece bu parçaları içerdiği anlamına gelmez. Yabancılaşmış emeği yeniden kurarken, kendimi <span class="char-style-override-2">1844 Elyazmaları</span>’nda bu konuya ayrılan birkaç sayfada yer verilen en büyük ve en belirgin yapı taşlarıyla sınırladım. Ama daha birçok ilişki bu yapıya girer. Bunlardan, yaptığım sunumu rahatlatması amacıyla şu ana kadar atladığım bir tanesinin oldukça önemli olduğunu birazdan öğreneceğiz.</p>

      <div class="footnotes">
        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-384-backlink" id="footnote-225-384">384</a> <span xml:lang="en-US">Atıfta bulunulan yorum</span> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 69-80’ndan alınmıştır. Temel yabancılaşma ilişkileriyle ilgili bu bölümlerdeki malzemenin çoğu bu sayfalardan alındı. Marx’ın çalışmasındaki diğer ilişkiler (dördü burada sayılmıştır), organik bir bütünün farklı yönleridir. Bu nedenle yabancılaşmanın açıklanmasına herhangi birinden başlanabilir ve haliyle diğerlerine geçilebilir. Marx, insanın ürününe yabancılaşmasından başlar; ama ileride açıklığa kavuşturacağımız nedenlerden ötürü yabancılaşmış etkinlik daha iyi bir başlangıç noktasıdır. Aynı zamanda, sunumu kolaylaştırması için Marx’ın üçüncü ve dördüncü ilişkilerinin yerini değiştirdim. Böylece, Marx’ın yabancılaşma açıklamasında ürün, etkinlik, tür ve diğer insanlar olarak görünen sıralama bende etkinlik, ürün, diğer insanlar ve tür olarak değişmiştir.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-385-backlink" id="footnote-225-385">385</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 72. Böyle bir çalışma “kendisine, insana ve doğaya ve bu nedenle de bilince ve hayatın akışına yabancı bir etkinlik” olarak da anlatılıyor. A.g.e., s. 86. Ayrıca bakınız a.g.e., s. 110, 129, 152</span></p>

          <p class="dipnot" xml:lang="tr-TR"><span>* “</span><span class="char-style-override-2">Labour</span><span>” terimini karşılamak için bu bölüm boyunca “emek” ve “çalışma” terimleri dönüşümlü olarak kullanılacaktır. –</span><span class="char-style-override-2">çev</span><span>.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-386-backlink" id="footnote-225-386">386</a> <span xml:lang="en-US">A.g.e., s. 72. Bu ayrıca, şeye yabancı olmaktan farklı olarak, kendine yabancı olmaya dair bir yorumdur. A.g.e., s. 73-74.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-387-backlink" id="footnote-225-387">387</a> <span xml:lang="en-US">A.g.e., s. 84</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-388-backlink" id="footnote-225-388">388</a> <span class="char-style-override-2" xml:lang="en-US">Kapital</span> <span xml:lang="en-US">I, s. 349</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-389-backlink" id="footnote-225-389">389</a> <span xml:lang="en-US">A.g.e., s. 360; a.g.e., s. 484</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-390-backlink" id="footnote-225-390">390</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 71</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-391-backlink" id="footnote-225-391">391</a> <span xml:lang="en-US">A.g.e., s. 79, 83, 73</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-392-backlink" id="footnote-225-392">392</a> <span xml:lang="en-US">A.g.e., s. 72</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-393-backlink" id="footnote-225-393">393</a> <span xml:lang="en-US">A.g.e., s. 73</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-394-backlink" id="footnote-225-394">394</a> <span xml:lang="en-US">A.g.e., s. 79</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-395-backlink" id="footnote-225-395">395</a> <span xml:lang="en-US">A.g.e., s. 73</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-396-backlink" id="footnote-225-396">396</a> <span xml:lang="en-US">Yabancılaşmış emeğin ana ilişkilerinin benzer bir derlemesi şu şekildedir: “Bu ilişki, işçinin kendi etkinliğiyle kendisine ait olmayan yabancı bir etkinlik olarak kurduğu bir ilişkidir; acı çekme olarak etkinliktir; zayıflık olarak güçlülük, fakirleşmek olarak yaratıcılıktır; işçinin fiziksel ve akli enerjisi, kişisel ya da etkinliği dışında kalan yaşamı, kendisine karşı bir yaşamdır, ne kendisine bağlı ne de kendisine aittir.” A.g.e.</span></p>
        </div>
      </div>
    </div>
  </div>
</body>
</html>
