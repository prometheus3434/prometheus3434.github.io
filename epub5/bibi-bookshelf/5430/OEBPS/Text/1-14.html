<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-14.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-14.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" xml:lang="tr-TR">6</p>

      <p class="resim" xml:lang="tr-TR"><img alt="c.png" class="image" height="12" src="../Images/c_fmt14.jpeg" width="138" /></p>

      <p class="anabaslik" xml:lang="tr-TR">BİR ARAŞTIRMA<br />
      VE SUNUM YÖNTEMİ<br />
      OLARAK DİYALEKTİK</p>

      <p class="resim" xml:lang="tr-TR"><img alt="c.png" class="image" height="19" src="../Images/c_fmt15.jpeg" width="207" /></p>

      <p class="resim" xml:lang="tr-TR"><span class="char-style-override-4"><img alt="3.png" class="image" height="23" src="../Images/3_fmt8.jpeg" width="21" /></span></p>

      <p class="paragraf" xml:lang="tr-TR"><span>Diyalektik, dünyaya bakmanın bir yolu olmasının yanında, hem bir araştırma yöntemi hem de elde edilen bulguların nasıl sergileneceğine dair bir düzenleme tarzı ve biçimler kümesidir. Marx, “sergileme yöntemi biçimsel olarak elbette araştırma yönteminde farklı olmalıdır. [Araştırma yöntemi], eldeki malzemenin farklı gelişme biçimlerini çözümlemek ve</span> <span class="char-style-override-2">içsel bağlarının</span> <span>izini sürmek üzere onu tüm ayrıntısıyla hazmetmelidir” (vurgu bana ait) derken diyalektiğin [araştırma yöntemi olarak] ve [bulguların sergilenmesi] açısından rolleri arasındaki farklara işaret ediyor (Marx burada diyalektiğin şeyleri görmenin bir yolu olarak üstlendiği işlevi açıklama gereği duymaz).</span><span class="dipp"><a class="footnote-link" href="#footnote-225-159" id="footnote-225-159-backlink">159</a></span> <span>İçsel ilişkiler felsefesiyle ilgili söylenen hiçbir şey, Marx’ın araştırma yönteminin ampirik niteliğini reddetmek anlamına gelmez. Marx kapitalizmle ilgili bilgisini terimlerin anlamından çıkarmadı; tersine, iyi bir toplum bilimci gibi, durumun ne olduğunu keşfetmek için araştırmalar yaptı. Hatta Kapital’in ikinci cildine son noktayı koyma işini, biraz da, İngiltere’de patlak vermek üzere olan krizin nasıl gelişeceğini görmek için erteledi.</span><span class="dipp"><a class="footnote-link" href="#footnote-225-160" id="footnote-225-160-backlink">160</a></span></p>

      <p class="paragraf" xml:lang="tr-TR">Diyalektik araştırma yöntemi en iyi, varlıkların hangi farklı yollardan birbirleriyle içsel ilişkili olduklarının araştırılması olarak tarif edilebilir. Bu, bütün dünyayı nesnesi olarak alan bir keşif yolculuğudur; ancak bu dünya, kendisine ait her bir parçada ilişkisel olarak içerilmekte ve böylece kavranmaktadır. Bu durumun ortaya çıkardığı ilk soru, içlerinde ve aralarında ilişkiler arayacağımız parçalara nasıl karar vereceğimizdir. Gerçekliği araçsal birimlere ayırma ihtiyacından, daha önce parçaları kimliklendirme (İng. “<span class="char-style-override-2">individuation</span>”) ihtiyacı adı altında bahsettik ve bunun, içsel ilişkiler felsefesine dahil ettiğimiz bütün düşünürler için ortak bir sorun olduğunu belirttik. Marx’ın “soyutlama gücü” diye adlandırdığı şeyle çözmeye çalıştığı işte bu sorundur.<span class="dipp"><a class="footnote-link" href="#footnote-225-161" id="footnote-225-161-backlink">161</a></span></p>

      <p class="paragraf" xml:lang="tr-TR">Bir “soyutlama”, bütünün bir parçasıdır ancak bütünün geri kalanıyla olan bağları görünür değildir; soyutlama, kendi başına bir bütünmüş gibi <span class="char-style-override-2">görünen</span> parçadır.<span class="dipp"><a class="footnote-link" href="#footnote-225-162" id="footnote-225-162-backlink">162</a></span> Marx’a göre, dünyanın gerçekte bu gibi “soyutlamalardan” meydana geldiği iddiası, yabancılaşmanın bir kanıtıdır (bu konuyu bir sonraki bölümde ele alacağız). Ancak böyle bir görüş, Marx’ı birimlerle (<span class="char-style-override-2">units</span>) iş görme zorunluluğundan kurtarmaz. Ona sadece bu parçaların neler olacağını düşünürken ve bu parçalarda ilişkisel olarak kapsanan içeriğin her defasında ne kadarını kullanacağına dair daha fazla özgürlük tanır. Marx’ın soyutlama yönteminin sonuçları, sadece üretim ilişkileri ve artık değer gibi yeni faktörler değil; aynı zamanda araştırmasına giren bütün diğer faktörlerdir. Bunların hepsi bütünden koparılmıştır (<span class="char-style-override-2">individuate out</span>); ancak bütün, hepsinde ilişkisel olarak içerilir. Benzer şekilde, Marx’ın bir birim olarak hangi nitelikler grubunu ele almayı seçeceğini belirleyen de, ilgilendiği özel sorunun yanı sıra, gerçeklikte gördüğü gerçek benzerliklerdir.</p>

      <p class="paragraf" xml:lang="tr-TR">Ancak, Marx’ın ele aldığı birimlerin hepsini hakkıyla ele alabilmek için soyutladığı söylenebilse de, Marx’ın her birini “soyutlama” olarak adlandırdığı söylenemez. Bu terimi, genelde, gerçekle olan bağları tamamen gizlenen ve içinde var oldukları özel toplum tümüyle göz ardı edilen birimleri işaret etmek için kullanır. Nitekim, emeğin –Marx, bildiğimiz emeği, kapitalizmin özel bir ürünü olarak ele alır- bir “soyutlama” olduğu söylenir, çünkü çoğu insan bu kavramın tüm toplumsal sistemlerde var olduğunu düşünür. Üretici etkinlik; köle emeği, sözleşmeli emek, ücretli emek vs. olarak özgülleştirildiği sürece, emeğin içinde yaşamak ve içinden geçmek zorunda olduğu koşullar açığa çıkar ve bunun sonucunda ona tam bir soyutlamaymış gibi davranılamaz.</p>

      <p class="paragraf" xml:lang="tr-TR">Emeğin içsel ilişkileri, ücretli emeğin içsel ilişkilerinden daha az göz önünde olduğu için Marx, üçüncü bir faktörün (bir bütün olarak toplumsal sistemin) analizine başlamak için ücretli emeğin daha uygun bir başlangıç noktası sunduğuna inanır. Ancak ücretli emekten yola çıkılacaksa, kapitalizmi çalışmaya başlamadan önce bizi kapitalist sistemin içine sokacak olan şeyin neden ücretli emek olduğunun açıklanması gerekir. Sonuç itibariyle, Marx bizi kapitalizmi çalışmaya “az ya da çok bütün toplum formları için uygun, genel soyut tanımlar” ile başlatacak ve ancak sonrasında daha net olarak incelenen toplumun ürünleri olan formlara geçecektir.<span class="dipp"><a class="footnote-link" href="#footnote-225-163" id="footnote-225-163-backlink">163</a></span> Bu bağlamda Marx, kendi kapitalizm çalışmasına emek ve değer soyutlamalarıyla başlar. Ancak, bu soyutlamaların kendilerinin, bu soyutlamalarla yeniden kurmaya çalıştığı büyük resimle içsel ilişkili olduğunu hiçbir zaman unutmaz.<span class="dipp"><a class="footnote-link" href="#footnote-225-164" id="footnote-225-164-backlink">164</a></span> Marx, <span class="char-style-override-2">Kapital</span>’in birinci cildinin birinci bölümünde yaptığı varsayımlara gönderme yaparak, Engels’e “her bir özgül İlişkinin kapsadığı her şeyi ele almaktan kaçınmanın tek olası yolu buydu” diye yazıyor.<span class="dipp"><a class="footnote-link" href="#footnote-225-165" id="footnote-225-165-backlink">165</a></span></p>

      <p class="paragraf" xml:lang="tr-TR">Birimler konusundaki kararın ardından Marx’ın sıradaki işi, bu birimleri karşılıklı bağımlı bütünler ya da daha büyük bir bütünün bileşenleri olarak (ve genelde her iki şekilde de) birbirleriyle ilişkilendiren çeşitli yolların incelenmesi olmuştur. Marx, birimlerin etkileşimlerini incelemeye, her bir parçayı sırayla ele alarak başlar ve birimlerin birlikteliğini her gördüğünde bakış açısını değiştirir. Böylece sermaye (ki genelde bahsettiği “sermayenin” temel anlamıdır), kapitalizmin kargaşasının üstesinden gelmeye yarayan konumlanma noktalarından biri olarak iş görür. Bir diğer konumlama noktası emektir; değer, bir diğeridir... Böylece her defasında incelenen etkileşim aynı olsa da, bu etkileşimin görüldüğü açı ve ona yaklaşım tarzı farklılaşır.<span class="dipp"><a class="footnote-link" href="#footnote-225-166" id="footnote-225-166-backlink">166</a></span></p>

      <p class="paragraf" xml:lang="tr-TR">Marx diyalektiğin yasalarında vücut bulan değişim örüntülerinin evrensel olduğunu varsaymış; bu örüntüler Marx’a içinde özgül gelişmeleri bulmaya çalıştığı geniş çerçeve olarak hizmet etmiştir. Fakat asıl çalışma konusu, her durumda iş gören gerçek çaprazlama etkilerdi. Bu oldukça zorlu labirentten kurtulmak, aradaki bağları kavrayabilme dehasını gerektiriyordu ve Marx’ı üne kavuşturan da bu dehanın kendisinde fazlasıyla bulunmasıdır.<span class="dipp"><a class="footnote-link" href="#footnote-225-167" id="footnote-225-167-backlink">167</a></span> Bu labirent, Marx’ın kendi çalışmasına dair yaptığı erken bir değerlendirmede bütün çok yönlülüğüyle ortaya çıkar: “Özel mülkiyet, aç gözlülük ve emeğin, sermayenin ve toprak mülkiyetinin ayrılması arasındaki; mübadele ile rekabet, değer ile insanın değersizleşmesi, tekel ile rekabet arasındaki; bütün bu yabancılaşma (İng. “<span class="char-style-override-2">estrangement</span>”) ve para sistemi arasındaki özsel bağları kavramak zorundayız.”<span class="dipp"><a class="footnote-link" href="#footnote-225-168" id="footnote-225-168-backlink">168</a></span></p>

      <p class="paragraf" xml:lang="tr-TR">Marx’ın izini sürdüğü, kapitalizmin “özsel bağlarını” kavrama işi Marksizmi bir bilim yapmıştır. Marx’ın herhangi bir sistemi veya faktörü anlamak için elzem olduğunu düşündüğü ilişkiler “öz”de (İng. <span class="char-style-override-2">Essence</span>, Alm. <span class="char-style-override-2">Wesen</span>) toplanmış olanlardır.<span class="dipp"><a class="footnote-link" href="#footnote-225-169" id="footnote-225-169-backlink">169</a></span> Marx sıklıkla “öz”ün “görünüm” ya da doğrudan gözlemlenenle karşıtlığını gösterir. Aslında öz, görünümü içerir ama onu her yönden aşar; görünen, önemini buradan almaktadır. Ancak, Marx’ın herhangi bir konuyu anlamak için elzem olarak gördüğü şey kısmen ilgilenilen soruna bağlıdır, konunun özü olarak alınacak şey de değişkenlik gösterir. İnsanın özü nedir? Marx’ın bazı yorumları bu özün insanın etkinliği, diğer yorumları ise bunun insanın toplumsal ilişkileri olduğunu gösterir ve başka bazı yorumları da bu özün insanın doğadan el koyduğu pay olduğunu işaret eder.<span class="dipp"><a class="footnote-link" href="#footnote-225-170" id="footnote-225-170-backlink">170</a></span> Bu görü<span>şler arasında bir uzlaşma yaratmak, yani insanın özünün, birbirleriyle ilişkileri içerisinde bunların hepsi olduğu yanıtı, “insanın özü” kategorisi aracılığıyla Marx’ın bu sayılanlardan birine ya da ötekine vurgu yapmayı seçtiği gerçeğini gözden kaçırır.</span> <span class="char-style-override-2">Wesen</span><span>’i sağduyunun sesine kulak verip “merkezi” ya da (şu aralar Fransa’da revaçta olduğu gibi) “yapı” anlamlarında çevirmenin doğurduğu temel zorluk buradadır, çünkü her iki öneri de “değişmeyen”, “durgunluk” gibi çağrışımlara sahiptir ve “özsel” teriminin “ekonomik koşullar” ile yaygın denkliğini kullanışsız hale getirir.</span><span class="dipp"><a class="footnote-link" href="#footnote-225-171" id="footnote-225-171-backlink">171</a></span></p>

      <p class="paragraf" xml:lang="tr-TR"><span>O halde, özleri açığa çıkarma işi olarak bilim, doğrudan gözleme açık olmayan ana ilişkilerle öncelikli olarak ilgilenir; burada yapılacak olan, birbirler</span>iyle içsel ilişkili olarak düşünülen varlıklar arasındaki bağı, gündelik hayatta yaptığımızdan daha fazla genişletmektir. Eğer bir şeyi bilmek, bir şeyin ilişkilerini bilmek ise ya da Engels’in deyişiyle “doğayla karşılıklı bağları içerisinde, her şeye kendi yerini vermek” ise, bir şeyi bilimsel olarak bilmek de, onun doğadaki yerini, özel bir araştırma yapmadan elde edebileceğimizden daha bütünlüklü kavramaktır.<span class="dipp"><a class="footnote-link" href="#footnote-225-172" id="footnote-225-172-backlink">172</a></span> Marx’ın dediği gibi, “bilim, ilk olarak olguların gizlenmiş alt katmanlarını keşfetmelidir”.<span class="dipp"><a class="footnote-link" href="#footnote-225-173" id="footnote-225-173-backlink">173</a></span></p>

      <p class="paragraf" xml:lang="tr-TR">Kugelmann’a yazdığı bir mektupta Marx, bilimin bütün konusunu bu ilişkilerin oluşturduğunu söyleyecek kadar ileri gitmiştir.<span class="dipp"><a class="footnote-link" href="#footnote-225-174" id="footnote-225-174-backlink">174</a></span> Bu uç görüşün sınırları <span class="char-style-override-2">Kapital</span>’in üçüncü cildinde şöyle belirtiliyor: “Eğer şeylerin dış görünüşü ile özleri doğrudan çakışsaydı, bilime gerek kalmazdı.”<span class="dipp"><a class="footnote-link" href="#footnote-225-175" id="footnote-225-175-backlink">175</a></span> Başka bir ifade ile eğer temel ilişkiler bakarak anlaşılabilseydi, onları araştırmamıza gerek kalmazdı. Oysa bir varlık hakkındaki gerçeğin, sıklıkla onun görünüşüne zıt olduğu fark edilir: “Dünyanın güneş çevresinde dönmesi ve suyun oldukça yanıcı iki gazı içermesi birer paradokstur.” Marx’a göre “eğer şeylerin gündelik yaşantısına göre yargılayacak olursak bilimsel hakikat bir paradokstur.”<span class="dipp"><a class="footnote-link" href="#footnote-225-176" id="footnote-225-176-backlink">176</a></span> O halde bilim insanının işi, gerçekte var olan ama çoğu doğrudan gözlemlenemeyen karışık ilşkileri zihninde yeniden kurmak üzere ilgili bilgileri toplayıp birleştirmektir.<span class="dipp"><a class="footnote-link" href="#footnote-225-177" id="footnote-225-177-backlink">177</a></span></p>

      <p class="paragraf" xml:lang="tr-TR">Marx’ın yorumları, “Marksizm bir bilim midir?” temalı tartışmaların çoğunun neden iki amaca birden hizmet edecek şekilde yürüdüğünü gösteriyor olmalı. Marx’ın tanımına göre Marksizmin bilim olma iddiasının açıkça haklı gerekçeleri vardır ve Marx bu soru söz konusu olduğunda, başka herhangi bir tanım üzerinden tartışma yürütmek istemeyecektir; amacım onun ne dediğine ulaşmak olduğuna göre bunu ben de istemem. [Marksizm ve bilim arasındaki] bağa dair şunu da not etmek gerekir: Almanca <span class="char-style-override-2">Wissenschaft</span> (bilim) terimi, İngilizce karşılığının tersine, hiçbir zaman fizik bilimleriyle (ve bu nedenle fizik bilimlerinin ölçütleriyle) yakından ilişkilendirilmemiştir. Marx’ın “bilim”i kullanışı ve bizim de burada onun düşüncelerine gönderme yaparken “bilim”i kullanışımız bu nokta akılda bulundurularak değerlendirilmelidir.</p>

      <p class="paragraf" xml:lang="tr-TR">Bir araştırma yöntemi olarak diyalektik, soyutlanmış birimler arasındaki ve içindeki içsel ilişkilerin araştırılması ise, bir sunum yöntemi olarak diyalektik de Marx’ın bu ilişkileri okuyucularına anlatmada kullandığı araçtır. Bu noktada Marx’ın, bir olayın ilk nedenlerine gitmeye kalkan iktisadın ve teolojinin açıklamalarını özellikle eleştirdiğini hatırlamalıyız; Marx bu açıklamaların, aslında açıklanmaya muhtaç olan şeyi; yani, ilk nedende mevcut ilişkilerin ne olduğunu anlatma gereği duymadıklarını savunur.<span class="dipp"><a class="footnote-link" href="#footnote-225-178" id="footnote-225-178-backlink">178</a></span> Marx için bir açıklama, her zaman ilişkileri netliğe kavuşturmakla ilgilidir; açıklama, bilimin keşfettiği altta yatan “saklı alt katmanları” başkalarının keşfetmesine yardım eder. Peki, eğer gördüklerimiz, şeyler arasındaki ilişkiler değil de, İlişkiler halindeki şeyler ise; o zaman bize ilişkiler hakkında nasıl bilgi verebilir? Marx’ın çözümü, okuyucularına gerçekliğin “aynadaki yansımasını” sunmaktır. “İnceleme konusunun yaşamının aynadaki gibi ideal bir yansıması sağlanırsa” diyor Marx, işte o zaman sunumda başarı elde edilmiş demektir. Bu gerçekleştiğinde “karşımızda yalnızca <span class="char-style-override-2">a priori</span> bir yapı varmış gibi görünebilir.”<span class="dipp"><a class="footnote-link" href="#footnote-225-179" id="footnote-225-179-backlink">179</a></span></p>

      <p class="paragraf" xml:lang="tr-TR">Öyleyse, Marx’ın kendi başına değerli hedefi, parçaları tümdengelim sistemine aitmiş gibi görünecek kadar iç içe geçmiş eserler üretmektir. Bütün teorik yazılarının “sanatsal bir bütün” oldukları iddiasıyla söylemek istediği de budur.<span class="dipp"><a class="footnote-link" href="#footnote-225-180" id="footnote-225-180-backlink">180</a></span> Lafargue’dan öğrendiğimize göre, “dünyanın bütününün, çeşidi sürekli artan çok sayıdaki eylem ve tepkiden ibaret oluğunu göstermek” için harcadığı çaba Marx’ı asla tatmin etmedi.<span class="dipp"><a class="footnote-link" href="#footnote-225-181" id="footnote-225-181-backlink">181</a></span> Zaman zaman da söylemek istediği şeyi hiçbir zaman söyleyemeyeceğini hissetti. <span class="char-style-override-2">Kapital</span>’i yazdığı dönemdeki mektupları, sunumunu mükemmelleştirme çabalarından söz eden bölümlerle doludur. <span class="char-style-override-2">Grundrisse</span>’de (1858) kullandığı yaklaşımı kısa sürede terk etti. <span class="char-style-override-2">Kapital</span>’in birinci cildinin basımından sadece birkaç ay önce, bu sefer arkadaşı Kugelmann’ın daha didaktik olması yönünde ricası üzerine sunumunu bir kez daha değiştirdi. Kitabın Almanca ikinci baskısı ve birkaç sene sonra gelen Fransızca baskı, yine önemli derecede düzeltildi. Marx’ın öldüğü 1883’te Engels bize Marx’ın büyük eserini yine düzeltmeyi planladığını anlatıyor.<span class="dipp"><a class="footnote-link" href="#footnote-225-182" id="footnote-225-182-backlink">182</a></span> Görünen o ki, gerçekliği aynadan yansıtan [tarzdaki] sunum, Marx’ın sürekli yaklaştığı, fakat, onun kendi deneyimlerine dayanarak söylersek, asla tam olarak ulaşamadığı hedefi olarak kalmıştır.</p>

      <p class="paragraf" xml:lang="tr-TR">Ortaya çıkardığı gerçekliğin bir yansımasını oluşturmak için Marx’ın elindeki araçlar, incelediği malzemenin düzenlenmesi ve terim seçimiydi. Marx inceleme konusunu hem tarihsel hem de diyalektik olarak sunar. Konuyu tarihsel olarak sunarken en önemli gördüğü faktörleri; diyalektik olarak sunarken ise, mercek altına alınan dönemdeki içsel ilişkileri aydınlatıcı işlevi olduğunu düşündüğü faktörleri vurgular. <span class="char-style-override-2">Kapital</span>, bu iki doğrultuda düzenlenmiş malzemelerin çok sayıdaki örneğiyle doludur. Örneğin, sermaye, emek ve faiz; hem kökenleri açısından hem de birbirlerinin ve başka faktörlerin bileşenleri olarak incelenmiştir. Marx ve Engels mektuplaşmalarında, bu iki tarz düzenlemenin uyumlulaştırılması esnasında ortaya çıkan sorunları sık sık tartışırlar.<span class="dipp"><a class="footnote-link" href="#footnote-225-183" id="footnote-225-183-backlink">183</a></span></p>

      <p class="paragraf" xml:lang="tr-TR"><span>Ancak burada karşımıza açık bir dikotomiymiş gibi çıkan şey, Marksizmdeki bütün diğer “zıt kutuplar” gibi, aslında dikotomi değildir. Engels diyalektik yöntemin, “tarihsel biçimden ve rahatsız edici rastlantısallıklardan arındırılmış tarihsel yöntemden başka bir şey ” olmadığını bize söylüyor.</span><span class="dipp"><a class="footnote-link" href="#footnote-225-184" id="footnote-225-184-backlink">184</a></span> <span>Marx için de bütün faktörlerin, tarihsel gelişmelerin bir ürünü olduğunu gördük. Değer, emek, sermaye ve faizi</span> <span class="char-style-override-2">Kapital</span><span>’de birbirine bağlayan diyalektik bağ, dünya tarihinin sadece bir dönemi için geçerlidir. Bu ve diğer toplumsal faktörler a</span><span>rasındak</span><span>i bağı ortaya çıkararak Marx, aynı zamanda onların gerçek tarihsel ilişkilerini göstermiş oluyor. Tersinden söylersek, tarih yazarken bütün</span> <span>gelişmeler, ele alınan faktörlerin zamansal ilişkileri olarak düşünülür.</span></p>

      <p class="paragraf" xml:lang="tr-TR"><span>Marx’ın sunum amacıyla diyalektiği kullanımının öne çıkan iki özelliği vardır. Bunlardan ilkinde her konu, birden çok konumlanma noktasına göre ele alınır. İkincisinde ise her konu farklı zamanlarda aldığı bir özgül biçimden diğerine dek izlenir. Engels,</span> <span class="char-style-override-2">Kapital</span><span>’in bitmemiş ciltlerini yayına hazırlarken karşılaştığı kimi zorlukları anlattığı üçüncü cildin önsözünde, birinci özellikten bahseder.</span><span class="dipp"><a class="footnote-link" href="#footnote-225-185" id="footnote-225-185-backlink">185</a></span> <span>Örneğin bu sunum taktiği, gerçekte tüketimle (veya bölüşüm veya mübadele ile) ilgilenirken, üretim üzerine (üretimin tüketimi, tüketimin de üretimi nasıl etkilediği üzerine) de çalışmasını sağlamıştır.</span><span class="dipp"><a class="footnote-link" href="#footnote-225-186" id="footnote-225-186-backlink">186</a></span> <span>Yine, Marx’ın yazılarında kapitalistin karakteri tam olarak, ancak fabrikadaki çalışma, devletin rolü, piyasanın talepleri gibi konularla ilgili tartışmaların yapıldığı çalışmalar aracılığıyla yansıtılır; başrolde kapitalistin olduğu incelemeler hariç. Dahası, kapitalistin başrolde olduğu her yerde proletaryayla, devletle, piyasayla ilgili; bu sefer kapitalistin bakış açısından yapılan değerlendirmeler bulmamız kaçınılmazdır. Bunun bir neticesi olarak Marx’ın çalışmaları, sıklıkla aynı şeyi tekrar edip duruyormuş gibi görünür.</span></p>

      <p class="paragraf" xml:lang="tr-TR">Marksizmde şeylerin gelişimleri boyunca aldıkları farklı biçimlerin izini sürmeye dair en çarpıcı örnek, değerin, kaynağını aldığı emekten sermayeye, faize, ranta ve paraya doğru başkalaşımıdır. Bu, Kapital’in de en sade (kuşkusuz fazla sade) özetidir; orada bu faktörlerin her biri, özünde aynı olan bir şeyin başka bir biçimi olarak ele alınır (bu kitapta Yirmi Yedinci Bölüme bakınız). Hem aynı şeyi farklı açılardan hem de açıkça farklı olan şeyleri “özdeş” olarak sunarken Marx, bir varlığın, diğerinin İlişkilerinin içindeki esas unsur olarak bağlı olduğu bir gerçekliği yansıtmaya çalışır.</p>

      <p class="paragraf" xml:lang="tr-TR">Marx bir faktördeki bütün ilişkileri bir anda açamayacağı için, bütün sorunlarla aşama aşama ilgilenmeye mecbur kalır, ki bu yönteme Paul Sweezy “ardışık kestirim” (İng. “<span class="char-style-override-2">successive approximations</span>”) demektedir.<span class="dipp"><a class="footnote-link" href="#footnote-225-187" id="footnote-225-187-backlink">187</a></span> Marx her yerde, ve Sweezy’nin de haklı olarak belirttiği gibi tüm kitaplarında malzemesini oldukça kısmi bir şekilde ele alır. Bu nedenle vardığı sonuçlar, genelde doğaları itibariyle geçicidirler; zira yeni gelişmelerin yaşanması, başka zorunlu nitelikleri açığa vurur.<span class="dipp"><a class="footnote-link" href="#footnote-225-188" id="footnote-225-188-backlink">188</a></span></p>

      <p class="paragraf" xml:lang="tr-TR">Dolayısıyla Marx çalıştığı konuda ilerleyebilmek için İlişkinin içinde olduğunu düşündüğü şeyin büyük kısmını açıklama gereği duymaz ve böylece, açıklamadığı kısım, açıkladığı kısımda ve kullandığı terimlerde kapsanmış olur. Marx’ın “denklemin terimleri, çözümün unsurlarını içermediği takdirde, hiçbir denklem çözülemez” sözü kelimesi kelimesine Marksizme uygundur.<span class="dipp"><a class="footnote-link" href="#footnote-225-189" id="footnote-225-189-backlink">189</a></span> Marx’ın yazıları üzerine çalışmalarını sürdüren insanların ortak deneyimi, bildiklerini düşündükleri terimlerin yeni ve daha geniş anlamlara bürünmeleridir. Aslında bu, Marx’ı anlamada gösterdikleri ilerlemenin en kesin işareti olarak da alınabilir.</p>

      <p class="paragraf" xml:lang="tr-TR">Marx’ın gerçeklik anlayışı, bir İlişkiyi tek taraflı ele alabilmesi için onu varsayımlarda bulunmaya zorlamanın yanı sıra, detaylarına girmek zorunda kalmadan, gördüğü bağlantılara işaret edebileceği kimi kısa devre yöntemler de gerektirir. Onun bu amaca hizmet eden özelleşmiş terminolojisi, kendi zamanından günümüze kadar eleştirilere hedef oldu. Başlıca terim ve ifadelerinden bazıları şunlardır: yansıma (İng. “<span class="char-style-override-2">reflection</span>”, Alm. “<span class="char-style-override-2">Spiegelbild</span>”), karşılık gelen durum (İng. “<span class="char-style-override-2">corresponding case</span>”, Alm. “<span class="char-style-override-2">Entspre-chung</span>”), dışa vurum (İng. “<span class="char-style-override-2">manifestation</span>”, Alm. “<span class="char-style-override-2">Ausserung</span>”), doğrulama (İng. “<span class="char-style-override-2">confirmation</span>”, Alm. “<span class="char-style-override-2">Bestatigung</span>”), başka bir ifade (İng. “<span class="char-style-override-2">another expression</span>”, Alm. “<span class="char-style-override-2">andrer Ausdruk</span>”), aynı ölçüde (İng. “<span class="char-style-override-2">in the same measure</span>”, Alm. “<span class="char-style-override-2">in dem selben Grade</span>”), bir yönüyle (İng. “<span class="char-style-override-2">in one of its aspects</span>”, Alm. “<span class="char-style-override-2">nach der einen Seite</span>”) ve diğer bir biçim (İng. “<span class="char-style-override-2">another form</span>”, Alm. “<span class="char-style-override-2">andrer Art</span>”). Elbette bu ifadeler hep aynı anlama gelmezler, ancak Marx için ortak işlevleri dikkatleri, Marx’ın birbirine benzemeyen varlıklar arasında gördüğü içsel ilişkilere çekmektir; her durumda gönderme yapılan bir unsur, diğer bir unsurun bir yönü olarak düşünülür.</p>

      <p class="paragraf" xml:lang="tr-TR">“Değer, genel olarak toplumsal emeğin bir biçimidir” veya paradan bahsederken kullandığı “sürekli mübadele edilebilir bir biçime bürünmüş meta”, veya özel mülkiyetle ilgili “yabancılaşmış emeğin özet halde maddi ifadesi” gibi başka türlü düşünüldüğünde kafa karıştırıcı olabilecek tezleri anlamının tek yolu [yukarıdaki yaklaşımdır]; ayrıca, Marksizmde kenarda kalmış değil merkezî olan bu tezlerin listesini daha da uzatmak mümkündür.<span class="dipp"><a class="footnote-link" href="#footnote-225-190" id="footnote-225-190-backlink">190</a></span> Bu gibi kafa karıştırıcı ifadeleri anlamanın tek yolu yukarıda tarif ettiğimiz yaklaşımdır. Bu denklikleri anlamlandıracak ilişkisel çerçeveyi reddeden eleştiriler genelde bu tezleri nedensel bir çizgide ve yanlış yorumlarlar; sonuç olarak da Marx’ın biriyle her ikisini birden anlatmayı amaçladığı yerde, “et” ve “tırnak” birbirinden ayrılır.<span class="dipp"><a class="footnote-link" href="#footnote-225-191" id="footnote-225-191-backlink">191</a></span></p>

      <p class="paragraf" xml:lang="tr-TR">Bu kısa devre kullanımlardan belki de anlaması en zor olanı “özdeş” terimidir. Marx “iş bölümü ve özel mülkiyet (...) özdeş ifadelerdir” dediğinde boş bir totoloji önermemektedir; aksine, bizi gerçek yaşamda bu ikisi arasında gördüğü içsel bağlara yönlendirmektedir. Marx’ın bu iddiasını “aynı şey birinde faaliyetin kendisine gönderme yapılarak, diğerinde ise bu faaliyetin ürününe gönderme yapılarak olumlanır” yönündeki açıklama takip ediyor.<span class="dipp"><a class="footnote-link" href="#footnote-225-192" id="footnote-225-192-backlink">192</a></span> Marx’ın iş bölümü ile mülkiyet arasında gördüğü bağın özel doğasını bu aşamada anlamayı beklememek lazım (bu konuya Yirmidördüncü Bölümde gireceğiz); şimdilik şu kadarını belirtmekle yetinelim; her biri, kendisinin parçası olduğu düşünülen diğerinin zorunlu önkoşuludur denir.</p>

      <p class="paragraf" xml:lang="tr-TR">İçsel ilişkiler felsefesini benimseyen F. H. Bradley, “özdeşlik” ile “benzerlik” terimlerini birbirinden ayırır ve benzerliğin “en azından kısmen ayırt edilemeyen ve belirsiz kalan” nesnelere uygulanabileceğini belirtir. Ancak bu nesneler her ne vakit eksiksiz analiz edildiklerinde; yani, birbirleriyle olan içsel ilişkileri ortaya çıkarıldığında, özdeş görünürler.<span class="dipp"><a class="footnote-link" href="#footnote-225-193" id="footnote-225-193-backlink">193</a></span> Marx için olduğu kadar Bradley için de özdeşlik, varlıklar arasında, birbirlerinin içinde zorunlu unsurlar olarak oynadıkları rolün kendisi olarak kavrandığı ilişkidir. Sonuçta, her birinin eksiksiz bir açıklaması, diğerinin (ya da diğerlerinin) açıklanmasını gerektirir.<span class="dipp"><a class="footnote-link" href="#footnote-225-194" id="footnote-225-194-backlink">194</a></span></p>

      <p class="paragraf" xml:lang="tr-TR"><span>Daha önce üstü kapalı söylenmiş; ancak bir kere de açık olarak belirtelim; Marx’ın sıra dışı özdeşlik görüşünün iki doğal uzantısı vardır: Marx aynı kelimeyi, heterojen varlıklara gönderme yapmak için kullanabileceği gibi, aynı olarak görülebilecek şeylere gönderme yapmak için de envai çeşit kelime kullanabileceğini düşünür. Tek bir terim tarafından ifade edilen farklı şeyler, o terimde iç içe geçmiş olan ilişkilerin farklı yönleridir. Farklı alanları kesen bağları göstermek isteğiyle Marx, zaman zaman terimleri sağduyunun içindeki yuvalarından çekip almak ve başka bir yere yerleştirmek zorunda kalmıştır. Bunu yaparak, terimlerin bileşen ilişkilerini genelde yaptığından daha fazla takip etmektedir, o kadar. Zaman zaman betimlediği gerçekliğin ana unsurlarının hepsi ve her biri için aynı ifadeyi kullanacak kadar ileri gittiği de olur. En fazla yanlış yorumlanan “insanın özsel gücü” ve “toplum” ifadelerinin kullanımı buna bir örnektir.</span><span class="dipp"><a class="footnote-link" href="#footnote-225-195" id="footnote-225-195-backlink">195</a></span></p>

      <p class="paragraf" xml:lang="tr-TR">Aynı şeyi iletmek için birden fazla terim kullanmak, özgül bir bağı vurgulamanın bir diğer yoludur. Bu durumda, farklı açılardan görülen varlık, her bir açıdan bakıldığında karşımıza çıkan işlevine ya da görünümüne tekabül edecek şekilde farklı isimlendirilir. Aynı varlığın farklı isimlendirilmesi, bir sonraki kısımda “hayvansal işlevler”, “doğal güçler” ve “fiziksel gereksinimler”den, sanki bunlar eş ifadelermiş gibi yararlanmama imkân sağlayacak. Marksizmin bütünü, ama dikkat çeken bir biçimde de Marx’ın erken dönem çalışmaları, bu iki uygulamanın örneklerini verir bize.</p>

      <div class="footnotes">
        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-159-backlink" id="footnote-225-159">159</a> <span class="char-style-override-2" xml:lang="en-US">Kapital</span> <span xml:lang="en-US">I, s. 19. İlk olarak</span> <span class="char-style-override-2" xml:lang="en-US">Kapital</span><span xml:lang="en-US">’in Rusça vesiyonununda yer verilen diyalektik yöntemin daha iyi bir yorumu, Moskova baskısında s. 17-19’da yer alır.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-160-backlink" id="footnote-225-160">160</a> <span xml:lang="en-US">Marx şöyle söylüyor: “Gelişimin kendisini, şeylerin tamamen olgunluğa ulaştığı noktaya kadar takip etmek gereklidir; ancak bu noktadan sonra o şeyi “verimli bir şekilde”, yani kuramsal olarak kullanabiliriz.” M. Rubel, “La Russie dans l’oeuvre de Marx et Engels: leur correspondance avec Danielson”,</span> <span class="char-style-override-2" xml:lang="en-US">la Revue socialiste</span> <span xml:lang="en-US">(Nisan 1950), s. 5</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-161-backlink" id="footnote-225-161">161</a> <span class="char-style-override-2" xml:lang="en-US">Kapital</span> <span xml:lang="en-US">I, s. 7-8</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-162-backlink" id="footnote-225-162">162</a> <span>Marx bütünün daha belirgin olduğu zamanlar “soyutlama”yı, “somut”un karşısına koyar. Önsöz,</span> <span class="char-style-override-2">Ekonomi Politiğin Eleştirisine Katkı,</span> <span>s. 293. Bu iki ifadenin benzer bir kullanımına Hegel’de de rastlarız. Hegel, bir nesneyi sergilerken kimi yönlerini dışarıda bırakmaya “soyutlama”; nesnenin “bütün belirlenimlerinin korunduğu” duruma ise “somut” diyor. Q. W. F. Hegel,</span> <span class="char-style-override-2">Samtliche Werke</span> <span>III, Karl Rosenkranz (drl.) (Stuttgart, 1927), s.29</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-163-backlink" id="footnote-225-163">163</a> <span xml:lang="en-US">Önsöz,</span> <span class="char-style-override-2" xml:lang="en-US">Ekonomi Politiğin Eleştirisine Katkı,</span> <span xml:lang="en-US">s. 305</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-164-backlink" id="footnote-225-164">164</a> <span class="char-style-override-2" xml:lang="en-US">Selected Correspondence,</span> <span xml:lang="en-US">s. 106</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-165-backlink" id="footnote-225-165">165</a> <span>Marx’ın soyutlama yöntemi, yaptığı özgül soyutlamalar incelenirken daha ayrıntılı incelenecektir. Yabancılaşmaya ayrılan kısımda yer alan Marx’ın iktisadıyla ilgili bölüme özellikle bakınız. Bu konuya, Marx’ın görüşlerini nasıl sergilemeye çalıştığını tartışırken de ışık tutmaya gayret edeceğim.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-166-backlink" id="footnote-225-166">166</a> <span xml:lang="en-US">Marx’ın görünürde farklı olan unsurları birbirlerinin yönleri olarak ele alma yeteneği, “siyasete, sanata, edebiyata” atıfla, “sanayi, bu genel hareketin bir parçası olarak görülebilir; aynı, bu hareketin kendisinin sanayinin özgül bir parçası olarak görülebileceği gibi” derken ortaya çıkar.</span> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 110</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-167-backlink" id="footnote-225-167">167</a> <span xml:lang="en-US">Engels, Marx olmadan da kapitalizmin anlaşılabileceğini ancak bu sürecin daha yavaş ve parça parça gerçekleşeceğini iddia eder, çünkü: “Sadece Marx bütün bu ekonomik kategorileri diyalektik hareketleri içerisinde takip etmeye, gelişimlerini; onları belirleyen nedenlere bağlamaya ve iktisadın bütününü, tikel parçalarının birbirini desteklediği ve belirlediği bilimsel bir yapı olarak yeniden kurmaya muktedirdi.” Lafargue, ‘Reminiscences of Engels’,</span> <span class="char-style-override-2" xml:lang="en-US">Reminiscences</span><span xml:lang="en-US">, s. 91. Lafargue’ın benzer bir değerlendirmesi için bakınız, a.g.e., s.78</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-168-backlink" id="footnote-225-168">168</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 68. Marx’ın sorununun bir ifadesi olarak bu, zaten çözümü içeren bir ifadedir. Bu varlıklara “yabancılaşma” diyerek Marx, kapitalist toplumun ana ilişkilerini çoktan anladığını gösteriyor; “yabancılaşma” teriminde ortaya çıkan işte bu anlayıştır.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-169-backlink" id="footnote-225-169">169</a> <span xml:lang="en-US">Almanca bir terim olan</span> <span class="char-style-override-2" xml:lang="en-US">Wesen</span><span xml:lang="en-US">’in İngilizcede tam bir karşılığı yoktur; zaman zaman “doğa”, “varoluş” ve “varlık” olarak çevrildiği de olur. Her zaman belirli içsel ilişkileri ifade eden</span> <span class="char-style-override-2" xml:lang="en-US">Wesen</span><span xml:lang="en-US">’in “varlık” olarak çevrilebileceği gerçeği, toplumsal varlıklara Marx’ın afettiği ilişkisel anlamın Almanca’daki temelini, Marx’ın çalışmalarını İngilizceden takip eden okuyucuların zorunlu olarak gözden kaçıracaklarını gösterir.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-170-backlink" id="footnote-225-170">170</a> <span xml:lang="en-US">Marx, insanın “yaşam etkinliği” ile “özsel varlığını” eş tutar. A.g.e., s. 75. Başka bir yerde Marx “insanın özü”nden “toplumsal ilişkilerin birliği (toplamı)” olarak bahseder. “Feuerbach Üzerine Tezler”,</span> <span class="char-style-override-2" xml:lang="en-US">Alman İdeolojisi</span><span xml:lang="en-US">, s. 198. Komünizmle ilgili ise Marx şöyle söylüyor: “İnsan, kendi özünün tümünü, tümden sahiplenir.”</span> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 106</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-171-backlink" id="footnote-225-171">171</a> <span xml:lang="en-US">İkinci önerinin bir örneği için bakınız Popper,</span> <span class="char-style-override-2" xml:lang="en-US">Açık Toplum</span> <span xml:lang="en-US">II, s. 107. “Gizli temel” (verborgen Hintergrund), “iç bağlantılar” (innere Bande), “iç hareket” (innerliche Bewegungen) gibi eşanlamlılarıyla birlikte “öz”, Marksizmin metafizik bir sistem olduğuyla ilgili yargılardan büyük oranda sorumludur.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-172-backlink" id="footnote-225-172">172</a> <span class="char-style-override-2" xml:lang="en-US">Doğanın Diyalektiği</span><span xml:lang="en-US">, s. 305</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-173-backlink" id="footnote-225-173">173</a> <span class="char-style-override-2" xml:lang="en-US">Kapital</span> <span xml:lang="en-US">I, s.542</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-174-backlink" id="footnote-225-174">174</a> <span class="char-style-override-2" xml:lang="en-US">Letters to Kugelmann</span><span xml:lang="en-US">, s. 74</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-175-backlink" id="footnote-225-175">175</a> <span class="char-style-override-2" xml:lang="en-US">Kapital</span> <span xml:lang="en-US">II, s. 797. Aynı zamanda bakınız a.g.e., s. 307</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-176-backlink" id="footnote-225-176">176</a> <span xml:lang="en-US">Marx, “Ücret, Fiyat ve Kar”,</span> <span class="char-style-override-2" xml:lang="en-US">Selected Writings</span> <span xml:lang="en-US">I, s. 384</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-177-backlink" id="footnote-225-177">177</a> <span xml:lang="en-US">Engels biraz daha farklı bir yol tutar ve duyularımızın bize, farklı nitelik ya da türdeki ilişkilere erişme gücü verdiğini işaret eder. Engels şöyle söylüyor: “Farklı duyularımızla ulaşabileceğimiz bu farklı özellikleri açıklamak ve birbirleriyle bağlantılı hale getirmek, bilimin işidir.”</span> <span class="char-style-override-2" xml:lang="en-US">Doğanın Diyalektiği</span><span xml:lang="en-US">, s. 309</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-178-backlink" id="footnote-225-178">178</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 68-69</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-179-backlink" id="footnote-225-179">179</a> <span class="char-style-override-2" xml:lang="en-US">Kapital</span> <span xml:lang="en-US">I, s. 19</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-180-backlink" id="footnote-225-180">180</a> <span class="char-style-override-2" xml:lang="en-US">Selected Correspondence</span><span xml:lang="en-US">, s. 204</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-181-backlink" id="footnote-225-181">181</a> <span xml:lang="en-US">Lafargue, ‘Reminiscences’,</span> <span class="char-style-override-2" xml:lang="en-US">Reminiscences</span><span xml:lang="en-US">, s. 78. Bir keresinde Marx kendi durumunu Balzac’ın</span> <span class="char-style-override-2" xml:lang="en-US">Unknown Masterpiece</span><span xml:lang="en-US">’de anlattığı, zihninde gördüklerini renklerle ve dokunuşlarla tuvale çizmeye çalışan kahramana benzetir. Berlin,</span> <span class="char-style-override-2" xml:lang="en-US">Karl Marx</span><span xml:lang="en-US">, s. 3</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-182-backlink" id="footnote-225-182">182</a> <span class="char-style-override-2" xml:lang="en-US">Kapital</span> <span xml:lang="en-US">I, s. 23</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-183-backlink" id="footnote-225-183">183</a> <span class="char-style-override-2" xml:lang="en-US">Selected Correspondence</span><span xml:lang="en-US">, s. 108, 110, 220-223</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-184-backlink" id="footnote-225-184">184</a> <span class="char-style-override-2" xml:lang="en-US">Selected Writings</span> <span xml:lang="en-US">I, s. 339. Ayrıca bakınız</span> <span class="char-style-override-2" xml:lang="en-US">Selected Correspondence</span><span xml:lang="en-US">, s. 108</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-185-backlink" id="footnote-225-185">185</a> <span class="char-style-override-2" xml:lang="en-US">Kapital</span> <span xml:lang="en-US">III, s. 3</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-186-backlink" id="footnote-225-186">186</a> <span xml:lang="en-US">Önsöz,</span> <span class="char-style-override-2" xml:lang="en-US">Ekonomi Politiğin Eleştirisine Katkı, s.</span> <span xml:lang="en-US">274ff</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-187-backlink" id="footnote-225-187">187</a> <span xml:lang="en-US">Paul Sweezy,</span> <span class="char-style-override-2" xml:lang="en-US">Kapitalist Gelişme Teorisi</span><span xml:lang="en-US">, (New York, 1964), s. 11</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-188-backlink" id="footnote-225-188">188</a> <span xml:lang="en-US">A.g.e., s. 18</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-189-backlink" id="footnote-225-189">189</a> <span class="char-style-override-2" xml:lang="en-US">Selected Correspondence</span><span xml:lang="en-US">, s. 386</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-190-backlink" id="footnote-225-190">190</a> <span class="char-style-override-2" xml:lang="en-US">Artı-Değer Teorileri</span><span xml:lang="en-US">, s. 52;</span> <span class="char-style-override-2" xml:lang="en-US">Kapital</span> <span xml:lang="en-US">III, s. 378;</span> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 83</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-191-backlink" id="footnote-225-191">191</a> <span xml:lang="en-US">Mesela Hear Plamenatz şöyle diyor: “Biliyoruz ki Marx’a göre ‘üretim ilişkileri’ mülkiyet sistemi içerisinde ‘yasal karşılıklarını’ bulurlar. ‘Yasal karşılığını bulmak’ ne demek biliyormuş gibi yapamayacağım. Yine de, iki çıkarım yapmak mümkün diye düşünüyorum: Mülkiyet sistemi, ‘üretim ilişkileri’ ile yakından bağlantılıdır ve ikincisi, mülkiyet sistemini belirleyen üretim ilişkileridir, tersi değil.” Plamenatz,</span> <span class="char-style-override-2" xml:lang="en-US">German Marxism and Russian Communism</span><span xml:lang="en-US">, s. 30</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-192-backlink" id="footnote-225-192">192</a> <span class="char-style-override-2" xml:lang="en-US">Alman İdeolojisi</span><span xml:lang="en-US">, s. 22</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-193-backlink" id="footnote-225-193">193</a> <span xml:lang="en-US">Bradley,</span> <span class="char-style-override-2" xml:lang="en-US">Appearance and Reality</span><span xml:lang="en-US">, s. 593. Mao Tse-Tung, özdeşlik, aynı varlık içerisinde yer alan iki unsurdan birinin “varlığının önkoşulunu diğerinde bulduğu ilişkidir”, derken başka bir önemli görüşü dillendirir. Mao Tse-Tung,</span> <span class="char-style-override-2" xml:lang="en-US">Çelişki Üzerine</span> <span xml:lang="en-US">(Pekin, 1952), s. 42</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-194-backlink" id="footnote-225-194">194</a> <span>İşte bu açıdan</span> <span xml:lang="en-US">Marx “doğanın toplumsal gerçekliği, insanın doğa bilimi ya da insanla ilgili doğa bilimi özdeş terimlerdir” diyor.</span> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. III. Marx zaman zaman benzer eşitlikleri “özdeşlik” kavramını kullanmadan kurar. Mesela, “üretici güçler ile bağların biçimi arasındaki ilişki, bağların biçimi ile bireylerin iş ya da etkinlikleri arasındaki ilişkisi</span><span class="char-style-override-2" xml:lang="en-US">dir</span><span xml:lang="en-US">” der (vurgu bana ait).</span> <span class="char-style-override-2" xml:lang="en-US">Alman İdeolojisi</span><span xml:lang="en-US">, s. 71. Bu eşitliği göstermenin bir diğer yolu “burjuvazi; yani sermaye” demektir.</span> <span class="char-style-override-2" xml:lang="en-US">Komünist Manifesto</span><span xml:lang="en-US">, s.21</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-195-backlink" id="footnote-225-195">195</a> <span>Dokuzuncu ve Ondördüncü</span> <span xml:lang="en-US">Bölümlere bakınız.</span></p>
        </div>
      </div>
    </div>
  </div>
</body>
</html>
