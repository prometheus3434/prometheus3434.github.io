<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-22.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-22.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" xml:lang="tr-TR">12</p>

      <p class="resim" xml:lang="tr-TR"><img alt="c.png" class="image" height="12" src="../Images/c_fmt28.jpeg" width="138" /></p>

      <p class="anabaslik" xml:lang="tr-TR">KANIT<br />
      OLARAK DOĞA</p>

      <p class="resim" xml:lang="tr-TR"><img alt="c.png" class="image" height="19" src="../Images/c_fmt29.jpeg" width="207" /></p>

      <p class="resim" xml:lang="tr-TR"><span class="char-style-override-4"><img alt="3.png" class="image" height="23" src="../Images/3_fmt15.jpeg" width="21" /></span></p>

      <p class="paragraf" xml:lang="tr-TR">Komünizmde insani olduğu söylenen tek şey sahiplenme için kullanılan güçler değil, aynı zamanda sahiplenilen nesnelerdir. Şu ana kadar, ana meselemiz özne olan insan ve onun güçleri idi. Ancak bu güçlerin zorunlu dışa vurumu olarak insanın nesnelerine de aynı derecede ilgi gösterilmelidir. Marx’a göre, “Komünizm bütün insani duyu ve özelliklerin eksiksiz özgürleşmesidir, ama böyle bir özgürleşmeyi olanaklı kılan, bu duyu ve özelliklerin öznel ve nesnel olarak insani hale gelmesidir.”<span class="dipp"><a class="footnote-link" href="#footnote-225-268" id="footnote-225-268-backlink">268</a></span> Duyu ve özellikler öznel olarak insani olmuştur; zira insanın güç ve gereksinimleri bütün potansiyeline ulaşmıştır. Ayrıca, insanın nesneleri bu kazanımın işaretleri oldukları için, bunlar “nesnel” olarak da insani olmuşlardır. Bu gibi nesneler, Marx’ın, insanın komünizmde sahipleneceğini söylediği “insani özü” oluştururlar.<span class="dipp"><a class="footnote-link" href="#footnote-225-269" id="footnote-225-269-backlink">269</a></span> Kendi sözlerine yer verecek olursak: “Göz, bir insan gözü olmuştur; tıpkı nesnesinin toplumsal, insani bir nesne olduğu gibi - insan için insandan kaynaklanan bir nesne.”<span class="dipp"><a class="footnote-link" href="#footnote-225-270" id="footnote-225-270-backlink">270</a></span></p>

      <p class="paragraf" xml:lang="tr-TR">Komünist insanın* güçleri o kadar kapsamlı hale gelmiştir ki, doyuma ulaşmak için, bütün doğanın, sahiplenebileceği bir düzeye getirilmesini ister. Böyle olunca bu dönemde, dünyanın tamamından “insanın özsel güçlerinin dünyası - insanın gerçekliği (...)” olarak söz edilir. “Bütün nesneler onun için, kendisinin nesneleşmesi; kendi bireyselliğini doğrulayıp gerçekleştiren nesneler haline gelir.”<span class="dipp"><a class="footnote-link" href="#footnote-225-271" id="footnote-225-271-backlink">271</a></span></p>

      <p class="paragraf" xml:lang="tr-TR">İnsanın güçleri, sadece komünizmde değil, bütün tarih boyunca bu güçlerin nesnelerinde gözlemlenebilir. Her bir dönemde bu nesneler, insanın onları sahiplenmeden önce ne olduğunun ve aynı zamanda sahiplendikten sonra neye dönüştüğünün sırlarını açığa çıkaran “işaretler” taşırlar. Herhangi bir güç için bir nesnenin var olduğu özel tarz, genelde bu gücün kendini gerçekleştirdiği tarzdır. İnsan sadece, güçlerinin kendilerini gerçekleştirdiği bu tarzın izin verdiği yollar sayesinde bir nesneyi sahiplenebilir; bu tarzın her bir niteliği sınırlayıcı bir koşul olarak iş görür. İnsanoğlu, 14. yüzyılın oldukça geleneksel resimlerinde empresyonist sanatı göremez; sadece rahibe ve fahişelerin bulunduğu bir toplumda gerçek aşkı tadamaz; cebir icat olmadan onu düşünemez. İnsanın güçlerinin gelişiminin her bir aşamasında, bu güçlerin ifadelerini bulmaya çalıştıkları nesneler de verili olacaktır. Bu nedenle bu nesnelerin kendilerinden, insani güçlerin durumunu ve insanın onları sahiplenme düzeyini çıkarsamada bulunabiliriz.</p>

      <p class="paragraf" xml:lang="tr-TR">Her bir kuşak ve sınıfın sahiplenme eyleminin ne kadar nitelikli olduğunu daha net gösteren şey, elde edilen sonuçların yanında, form, şekil, sayı, ve benzerlerindeki değişimlerdir. Zira sadece insan o zaman ve mekânda olduğu haliyle bu şeyleri, bu nesnelerle ve bu yoldan yapmış olabilir. Çoğu güç, kendini gerçekleştirme esnasında sayılamayacak kadar çok nesneyi biçimlendirir ve dönüştürürken, doğaya yeni bir şey katar. Bireyin bu nesnelerle ilişkisi, güçlerinin o anki durumunu yansıtan bir tarzda olur. 14. yüzyılın geleneksel dini tabloları, hem insanın o dönemdeki yeteneklerinin çarpıcı bir ispatıdır hem de bu yeteneklerin daha fazla gelişmesinin önündeki sınırların belirlenmesine yarar. Yemek ve içmek gibi bazı güçler gerçekleşirken, doğanın bir kısmını ortadan kaldırırlar ama burada bile geride bıraktıkları boşluk, devrede olan güçlerin niteliği hakkında bir şeyler söyler.</p>

      <p class="paragraf" xml:lang="tr-TR"><span>Yaşamın bütün alanları, insanın özsel güçlerinin nesnelleşmesi için fırsat ve malzeme sunar. Üretim, din, siyaset, sanat, edebiyat, aile, devlet, hukuk,</span> <span>ahlak ve bilimin her birine bu açıdan bakılabilir. Gözlemlenebilir bütün formları içerisinde bu alanlar, olgunlaşmalarının vardığı o anki düzeyde insanın güçleri arasındaki etkileşimi ve o zaman var olan doğa nesnelerini bünyesinde toplarlar. İnsan her zaman fabrikalar, para, aletler, giysiler, barınma türleri, yiyecekler, ilahlar, duacılar, ahlak kuralları, kurallar, yasalar, sanat, edebiyat, felsefi düşünceler, bilimsel hipotezler ve aile hayatının formları ile kuşatılmıştır. Bunlar, insanın o an olduğu şeye uygundur ve insan onları hiç durmadan dönüştüğü yeni insana uydurmaya çalışır. Böylelikle bütün tarihsel dönemlerde doğa bize insanın ne istediğinin, neye gücünün yettiğinin ve neyle tatmin olduğunun kanıtlarını sunar.</span></p>

      <p class="paragraf" xml:lang="tr-TR">Maddi üretim, bu işin zorunlu özelliğinden ve ona ayrılan zamandan dolayı, bireylerin güçlerinin en fazla görünür olduğu alandır. Marx’a göre “Emeğin amacı (...) insanın türsel yaşamının nesnelleşmesidir; zira (bilincinde olduğu gibi) kendisinin sadece zihinsel olarak değil, aynı zamanda gerçeklikte fiili olarak da ikizini üretir.”<span class="dipp"><a class="footnote-link" href="#footnote-225-272" id="footnote-225-272-backlink">272</a></span> Özsel güçlerinin çalışması anlamında insanın türsel yaşamının, kullanılan çeşitli üretim tarzları ve üretilen ürünler aracılığıyla üretimde görünür hale geldiği söylenir. Marx’ın kendine özgü terminolojisi içinde her ikisine de, insanın gerçek yaşamda kendi “ikizini üretmesi” [İng. “<span class="char-style-override-2">duplication</span>”] deniyor. Burada ikizlenen insanın dış görünümü (onun olgusal [İng. “<span class="char-style-override-2">phenomenal</span>”] benliği) değil, ancak onun güçleridir (onun özsel benliğidir). İnsanın neyi nasıl ürettiği, onun “kim” olduğunun ve “neye” dönüştüğünün kesin belirtileri olarak alınır. Bu açıdan Marx, insanın ürünleri kadar araçları anlamına da gelen sanayiden bahsederken “insanın özsel güçlerinin genel açığa vurumudur” ve sanayi tarihinden bahsederken de “insanın özsel güçlerinin açık kitabı; insan psikolojisinin yönelimlerinin açığa çıkışıdır” diyor.<span class="dipp"><a class="footnote-link" href="#footnote-225-273" id="footnote-225-273-backlink">273</a></span> Yine bunun gibi ifadeler yakın bir ilişkiyi değil, içsel bir ilişkiyi işaret ediyor.</p>

      <p class="paragraf" xml:lang="tr-TR">Sanayi ve insanın güçlerini aynı İlişkinin iki yüzü olarak görürsek, birindeki bir değişim her zaman diğerindeki değişimi yansıtır. Marx’a göre üretici güçlerin, yani sanayinin tarihi, aynı zamanda “bireylerin kendi güçlerinin gelişiminin tarihidir.”<span class="dipp"><a class="footnote-link" href="#footnote-225-274" id="footnote-225-274-backlink">274</a></span> Sanayileşme ve insanın güçleri aynı tarihe sahiplerdir, çünkü Marx’ın ele alışında ikisi “özdeştir”; birini betimleyen kavramlar diğerinin anlamını da aynı biçimde aktarır. Bu sayede Marx kapitalist sanayinin sosyalist bir tarzda sahiplenilmesiyle ilgili “bu güçlerin sahiplenilmesi, üretimin maddi araçlarına karşılık gelen bireysel yeteneklerin gelişiminden başka bir şey değildir” iddiasında bulunabilir.<span class="dipp"><a class="footnote-link" href="#footnote-225-275" id="footnote-225-275-backlink">275</a></span></p>

      <p class="paragraf" xml:lang="tr-TR">Marx için, gelişmiş kapitalizmde üretim araçları, kapitalist sahiplenmenin birer sonucu olsalar da, insanlığın komünizme doğru ilerleyişine başlayabileceği nesnelerdir aynı zamanda. Ancak bu üretim araçlarını sosyalist bir tarzda sahiplenmek, mülkiyet haklarının devrinden daha fazlasını içerir. İlk olarak bu araçların, eksiksiz insan olma sürecindeki güçleri yansıtacak bir tarz ve ölçekte hakimiyet altına alınması, kullanılması ve değerlendirilmesi gerekir. Ayrıca komünizmde sahiplenme kişiliğin bütününü ilgilendirdiği için, “üretim araçlarının bütününü sahiplenmek bu nedenle bireylerin yeteneklerinin bütününü geliştirmek demektir” diyerek sözlerine devam ede<span>r Marx.</span><span class="dipp"><a class="footnote-link" href="#footnote-225-276" id="footnote-225-276-backlink">276</a></span> <span>Doğada meydana gelen gelişmeler burada, her yerde olduğu gibi, insanın özelliklerindeki eşde</span>ğer bir dönüşüme karşılık gelir.</p>

      <div class="footnotes">
        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-268-backlink" id="footnote-225-268">268</a> <span class="char-style-override-2" xml:lang="en-US">1844 Elyazmaları, s.</span> <span xml:lang="en-US">108</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-269-backlink" id="footnote-225-269">269</a> <span xml:lang="en-US">A.g.e., s. 102</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-270-backlink" id="footnote-225-270">270</a> <span xml:lang="en-US">A.g.e., s. 106-107</span></p>

          <p class="dipnot" xml:lang="tr-TR"><span xml:lang="en-US">*</span> <span>Orijinal metinde, “communist human” olarak geçen ifade çeviri boyunca “komünist insan” olarak kullanılmıştır. Ancak “komünist insan” kavramı kitapta güncel siyasal bağlamında değil “komünizmde insan” anlamında kullanılmıştır.</span> <span class="char-style-override-2">–ed.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-271-backlink" id="footnote-225-271">271</a> <span xml:lang="en-US">A.g.e., s. 107</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-272-backlink" id="footnote-225-272">272</a> <span xml:lang="en-US">A.g.e., s. 76</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-273-backlink" id="footnote-225-273">273</a> <span xml:lang="en-US">A.g.e., s. 110, 109</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-274-backlink" id="footnote-225-274">274</a> <span class="char-style-override-2" xml:lang="en-US">Alman İdeolojisi</span><span xml:lang="en-US">, s.72. Burada</span> <span class="char-style-override-2" xml:lang="en-US">Kraft</span> <span xml:lang="en-US">kelimesini güç olarak çevirdim (İng. “</span><span class="char-style-override-2" xml:lang="en-US">power</span><span xml:lang="en-US">” yerine “</span><span class="char-style-override-2" xml:lang="en-US">force</span><span xml:lang="en-US">” olarak); zira bu çeviri, II. kısımdaki kavram tercihimle daha uyumlu.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-275-backlink" id="footnote-225-275">275</a> <span xml:lang="en-US">A.g.e., s. 66. Burada da</span> <span class="char-style-override-2" xml:lang="en-US">Kraft</span> <span xml:lang="en-US">kelimesini güç olarak çevirdim (İng “</span><span class="char-style-override-2" xml:lang="en-US">power</span><span xml:lang="en-US">” yerine “</span><span class="char-style-override-2" xml:lang="en-US">force</span><span xml:lang="en-US">”).</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-276-backlink" id="footnote-225-276">276</a> <span xml:lang="en-US">A.g.e.</span></p>
        </div>
      </div>
    </div>
  </div>
</body>
</html>
