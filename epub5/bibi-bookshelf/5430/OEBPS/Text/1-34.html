<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-34.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-34.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" xml:lang="tr-TR">22</p>

      <p class="resim" xml:lang="tr-TR"><img alt="c.png" class="image" height="12" src="../Images/c_fmt50.jpeg" width="138" /></p>

      <p class="anabaslik" xml:lang="tr-TR">İNSANIN<br />
      TÜRÜYLE İLİŞKİSİ</p>

      <p class="resim" xml:lang="tr-TR"><img alt="c.png" class="image" height="19" src="../Images/c_fmt51.jpeg" width="207" /></p>

      <p class="resim" xml:lang="tr-TR"><span class="char-style-override-4"><img alt="3.png" class="image" height="23" src="../Images/3_fmt26.jpeg" width="21" /></span></p>

      <p class="paragraf" xml:lang="tr-TR">Marx’ın kapitalist toplumda insanın yabancılaşmasını yeniden kurmak için kullandığı dört genel ilişkiden sonuncusu, insanın üyesi olduğu türle arasındaki bağdır. Gördüğümüz gibi tür, mümkün olana dair bir kategoridir ve özellikle de diğer canlılarla insan arasındaki sınırı çizen potansiyelleri belirtir. Komünizmdeki koşullar bireyin bir insan olarak yapabileceği her şeyi ifade edip geliştirmesine olanak sağladığı için komünist insan ve türsel insan özdeştir. Bu sebeple Marx “insanın yabancılaşan emeği, onu türüne yabancı kılar” dediği zaman, bireyi insan olarak ayrıştıran ilişkilerin benzersiz biçimlenişinin, kapitalist emek tarafından oldukça farklı bir şeye dönüştürüldüğünü anlatıyor.<span class="dipp"><a class="footnote-link" href="#footnote-225-427" id="footnote-225-427-backlink">427</a></span></p>

      <p class="paragraf" xml:lang="tr-TR">İnsanın türüyle ilişkisi, incelenen diğer ilişkilerden nitelik olarak farklılaşır. İnsanın emeğiyle, ürünüyle ve diğer insanlarla ilişkisi somuttur, ilişkinin hem öznesi hem de nesnesi bugünde varken insan ve türü arasındaki ilişki ötelenmiştir; yaşayan insanlar, insandan ne anlaşıldığının standartlarına göre ölçülüp biçilmektedir. Eğer yabancılaşmanın bu yönü, insanın emeğine, ürününe ve diğer insanlara yabancılaşmasının, bu sefer bireyin türsel aidiyetinin bakış açısıyla geliştirilen farklı bir açıklaması olarak düşünülürse belki daha net anlaşılabilir. Marx şöyle söylüyor:</p>

      <p class="arayazi" xml:lang="tr-TR">Üretiminin nesnesini insandan kopararak (...) yabancılaşan emek, türsel yaşamını, gerçek türsel nesnelliğini kendisinden koparır ve hayvanlar üzerindeki üstünlüğünü, inorganik bedeninin, yani doğanın, ondan aldığı bir kayba dönüştürür. Benzer şekilde yabancılaşan emek kendiliğinden etkinliği, özgür etkinliği, bir araca indirgeyerek, insanın türsel yaşamını fiziksel varlığının bir aracı yapar.<span class="dipp" style="font-size:0.86em;"><a class="footnote-link" href="#footnote-225-428" id="footnote-225-428-backlink">428</a></span></p>

      <p class="paragraf" xml:lang="tr-TR">Türsel yabancılaşma ile toplumsal yabancılaşma arasındaki bağ başka bir yerde açıklığa kavuşturulur: “İnsanın türsel doğasının kendisinden yabancılaştığı önermesi, bir insanın diğer bir insandan yabancılaştığı anlamına gelir; aynı, kendisi dâhil bütün insanların insanın özsel doğasından yabancılaştığı gibi.”<span class="dipp"><a class="footnote-link" href="#footnote-225-429" id="footnote-225-429-backlink">429</a></span></p>

      <p class="paragraf" xml:lang="tr-TR">Marx, türsel yabancılaşma ile insanın neleri yitirdiğini netleştirmek amacıyla insan ve hayvan arasında çok sayıda karşılaştırma yapar. Kapitalist, işçinin emeğinin ürününe sahip olduğunda, “işçinin inorganik bedeni, yani doğa ondan koparılıp alınmış olur” ve böylece işçinin “hayvanlar karşısındaki üstünlüğü, aleyhine döner”, der Marx.<span class="dipp"><a class="footnote-link" href="#footnote-225-430" id="footnote-225-430-backlink">430</a></span> Bütün canlılar kendileriyle ilgili doğal nesnelerle sayısız ilişkiye sahiptir. İnsanın güçleri ve gereksinimleri herhangi bir hayvanınkinden daha kapsamlı olduğu için insan, doğal nesnelerle en karmaşık ilişkilere sahip olmanın keyfini sürer. Bu durum kendisini üretimde gösterir; zira insan, üretimde, acil bir gereksinime karşılık gelmeyen, daha güzel şeyler yaratabildiği gibi, doğada bulduğu nesneleri de yeniden üretebilir.<span class="dipp"><a class="footnote-link" href="#footnote-225-431" id="footnote-225-431-backlink">431</a></span></p>

      <p class="paragraf" xml:lang="tr-TR">Bağlı olduğu doğal nesneler başka bir insanın malı olduğu zaman, insanın hayvanlar üzerindeki bütün üstünlüğü de aleyhine döner. Ormanda yaşayan hayvanlar gereksinim duydukları şeyleri yakın çevrelerinden sağlayabilmelerine rağmen, insan nesneleri kullanma konusunda sınırlanmıştır: Nesnelerin sahipleri neye izin verirse onları kullanabilir, ki bu her durumda insanın güçlerinin gerektirdiğinden daha azıdır. Marx’ın söylediği gibi eğer “çalışmanın nesnesi (...) insanın türsel yaşamının nesnelleşmesi” ise, bu nesnelerin işçinin kontrolünden çıkmasıyla türsel insan, türsel gerçekliğinden, kendisini türsel insan olarak göstermesi için gerekli olan nesnelerden yoksun kalmış olur.<span class="dipp"><a class="footnote-link" href="#footnote-225-432" id="footnote-225-432-backlink">432</a></span></p>

      <p class="paragraf" xml:lang="tr-TR">Burada dikkat etmemiz gereken nokta, tartışmaya konu olan süreç ve sonuç kavramlarımızın, Marx’ın kendi süreç ve sonuç kavramlarının yerini almamasıdır. Yani bizler, insanların insani potansiyellerini özel mülkiyet koşullarında gerçekleştirdiğini düşünebiliriz, ama Marx böyle düşünmez. Dahası, Marx’ın insanın potansiyeline dair anlayışı ile doğanın herhangi bir parçası üzerinde bireyin hâkimiyet kurmasına dair anlayışı birbirini dışlar. Ancak vardığı bu sonuç, insanın türsel güçlerini eksiksiz sergileyebileceği bir zamanın hazırlanmasına yardımcı olması bakımından Marx’ın özel mülkiyete atfettiği tarihsel rolü hiçbir biçimde etkilemez. Fakat o zamana kadar, insanın doğayla çok yönlü ilişkisinin ayırt edici niteliği, bütün bu doğaya başka biri tarafından el konulmasıyla hayvanlar dünyasının ufkunda kaybolmuştur.</p>

      <p class="paragraf" xml:lang="tr-TR">Türsel yabancılaşmayı ele alırken Marx, (tahmin edebileceğimiz gibi) insanın etkinliğiyle ilişkisine ayrıcalıklı bir yer verir. Marx için “üretken yaşam, türün yaşamıdır”.<span class="dipp"><a class="footnote-link" href="#footnote-225-433" id="footnote-225-433-backlink">433</a></span> Böylesi bir etkinlik, bireyin güçlerini ifade ettiği ve geliştirdiği başlıca araçtır ve kapsamı, uyarlanabilirliği, becerileri ve yoğunluğuyla hayvansal etkinlikten farklılaşır. Ancak kapitalizmde işçinin emeği “[işçi] için türün yaşamını, bireysel yaşamının bir aracına dönüştürür”.<span class="dipp"><a class="footnote-link" href="#footnote-225-434" id="footnote-225-434-backlink">434</a></span> Hayat, çalışmak için bir fırsat olacağı yerde, çalışmak hayatta kalmak için bir araç olmuştur. Yaşamak, var olmak, üretici etkinlikte bulunmanın zorunlu bir önkoşulu olmuştur her zaman; ama kapitalizmde bunlar, üretici etkinliği işleten güdüler haline gelmiştir.</p>

      <p class="paragraf" xml:lang="tr-TR">İşçinin, insan olmak anlamına gelen her şeyden uzaklaşması düşün dünyasında da görülebilir. Marx şöyle diyor: “Türüyle ilgili insanın sahip olduğu bilinç, yabancılaşmayla öyle bir dönüşüme uğrar ki, türsel yaşam insan için bir araç olur.”<span class="dipp"><a class="footnote-link" href="#footnote-225-435" id="footnote-225-435-backlink">435</a></span> Bilinçli bir varlık olarak insan, ne yaptığının farkındadır ve seçebilme ve plan yapabilme yetisine sahiptir. Ayrıca, kendini gerçekleştirmek için gerekli beceri ve bilgiye sahip olmak için çeşitli hazırlıklar da yapabilir. Bu öngörü düzeyi, insan türünün bir üyesi olarak ona aittir. Ancak yabancılaşmış emekte insan, “sadece ve sadece bilinçli bir varlık olduğu için yaşam etkinliğini, özsel varlığını, varoluşunun basit bir aracı haline getirir.”<span class="dipp"><a class="footnote-link" href="#footnote-225-436" id="footnote-225-436-backlink">436</a></span> Kapitalizmde insan, bilincinin büyük bölümünü hayatta kalma uğraşlarını yönetmek için kullanır; bu amacını başaracaksa, yani hayatta kalacaksa, böyle bir yoğunlaşmanın zorunlu olduğunu anlamıştır.</p>

      <p class="paragraf" xml:lang="tr-TR">İnsanı canlılardan ayıran özgün niteliklerinin çoğu, kapitalist toplumdaki süreçler tarafından silinip atıldıktan sonra geriye ne kalıyor? Marx’a göre, insan doğasından geriye kalan “et yığını” ne bir insan ne de bir hayvandır; ne de basit olarak bir maddedir. Marx’ın terminolojisi içerisinde bu, bir “soyutlamadır.” Bu nedenle Marx yabancılaşmış emeğin “soyut formu içerisinde bireysel yaşamı, yine soyut formu içerisinde türsel yaşamın amacı” yaptığını söylerken, bütün insani niteliklerinden arındırılmış insanın varoluşunun, benzer şekilde bütün insani niteliklerinden arındırılmış çalışmanın amacı haline geldiğini savunuyor.<span class="dipp"><a class="footnote-link" href="#footnote-225-437" id="footnote-225-437-backlink">437</a></span> Bu yorumda insanın etkinliğiyle, ürünüyle ve diğer insanlarla olan türsel ilişkilerinin tersine çevrilmesi, gidebildiği yere kadar gitmiştir ve insan, olmadığı her ne varsa olmayı başarmıştır.</p>

      <div class="footnotes">
        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-427-backlink" id="footnote-225-427">427</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 74-75</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-428-backlink" id="footnote-225-428">428</a> <span xml:lang="en-US">A.g.e., s. 76</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-429-backlink" id="footnote-225-429">429</a> <span xml:lang="en-US">A.g.e., s. 77</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-430-backlink" id="footnote-225-430">430</a> <span xml:lang="en-US">A.g.e., s. 76</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-431-backlink" id="footnote-225-431">431</a> <span xml:lang="en-US">A.g.e., s. 75-76</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-432-backlink" id="footnote-225-432">432</a> <span xml:lang="en-US">A.g.e., s. 75</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-433-backlink" id="footnote-225-433">433</a> <span xml:lang="en-US">A.g.e.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-434-backlink" id="footnote-225-434">434</a> <span xml:lang="en-US">A.g.e.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-435-backlink" id="footnote-225-435">435</a> <span xml:lang="en-US">A.g.e., s. 76</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-436-backlink" id="footnote-225-436">436</a> <span xml:lang="en-US">A.g.e., s. 75</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-437-backlink" id="footnote-225-437">437</a> <span xml:lang="en-US">A.g.e.</span></p>
        </div>
      </div>
    </div>
  </div>
</body>
</html>
