<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-13.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-13.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" xml:lang="tr-TR">5</p>

      <p class="resim" xml:lang="tr-TR"><img alt="c.png" class="image" height="12" src="../Images/c_fmt12.jpeg" width="138" /></p>

      <p class="anabaslik" xml:lang="tr-TR">BİR BAKIŞ AÇISI<br />
      OLARAK DİYALEKTİK</p>

      <p class="resim" xml:lang="tr-TR"><img alt="c.png" class="image" height="19" src="../Images/c_fmt13.jpeg" width="207" /></p>

      <p class="resim" xml:lang="tr-TR"><span class="char-style-override-4"><img alt="3.png" class="image" height="23" src="../Images/3_fmt7.jpeg" width="21" /></span></p>

      <p class="paragraf" xml:lang="tr-TR">Şu ana kadar ilişkiler açısından tarif ettiğim her şey, diyalektiğin diliyle de ifade edilebilir; zira her şey bir yana Marx’ın diyalektiği, şeyleri, diğer şeyler içinde, diğer şeylerle birlikte ve diğer şeyler aracılığıyla gerçekleşen gelişimlerinin birer momenti olarak görmenin bir yoludur. Marx’ın kullanmayı tercih ettiği ifade tarzı, diyalektiğin terminolojisini (moment, hareket, çelişki, aracı, belirlenim, vs.) oluşturur. Bu terminolojiyi geç dönem çalışmalarında değil de erken dönem yazılarında görmek mümkündür. Ancak, verdiği önceliklerin de gösterdiği gibi, Marksizmin yapı iskelesini “ilişkilerin” inşa ettiğini düşünüyorum. “İlişki” de diyalektiğin terminolojisinde yer alan terimlerden biridir, ancak, (en azından bu terminolojinin diğer terimleriyle karşılaştırıldığında) yaygın kullanımı ve anlamının kolay anlaşılması onun bu özel rolü oynamasına izin verir.</p>

      <p class="paragraf" xml:lang="tr-TR">Marx’ın diyalektiği şeylere bakmanın bir yoludur, ayrıca, hem farklı varlıklar arasındaki ilişkileri hem de bir şeyin geçmişi, bugünü ve geleceği arasındaki ilişkileri ortaya çıkarmaya yoğunlaşan sorular üzerine çalışmanın da bir yöntemidir. Son olarak diyalektik, Marx’ın sunum yöntemidir; Marx’ın konusunu nasıl düzenlediğini ve bir o kadar da, görüşlerini giydirmek için hangi terimleri tercih ettiğini içerir. Marx’ın ve Hegel’in diyalektikleri üzerine süregiden kafa karışıklığının nedeni, büyük oranda diyalektiğin birbirinden farklı böylesi üç işlevi olduğunu kavramada yaşanan güçlüktür.</p>

      <p class="paragraf" xml:lang="tr-TR">Dünyaya bakmanın bir aracı olarak diyalektikle ilgili bize net açıklamalar yapan kişi Marx değil de, geç dönem felsefe ve bilim yazılarıyla Engels’tir.<span class="dipp"><a class="footnote-link" href="#footnote-225-134" id="footnote-225-134-backlink">134</a></span> Marx, Engels’in diyalektikle ilgili görüşlerini eksiksiz biliyordu ve bana göre, bu görüşlere harfiyen katılıyordu da. Arkadaşlıklarının ilk yıllarında Marx ve Engels iki kitap yazdılar; <span class="char-style-override-2">Alman İdeolojisi</span> ve <span class="char-style-override-2">Kutsal Aile</span>. Eğer bu iki düşünür aynı diyalektik görüşünü paylaşıyor olmasalardı, bu iki kitap hiç yazılamazdı. İleriki dönemde de hem yüz yüze hem de mektuplaşarak sürekli temas halindeydiler ve diyalektik de temel tartışma konularıydı. Marx ve Engels’in başka konularla ilgili görüş farklılıkları yaşadıklarına dair kanıtlar bulunabilirse de diyalektikle ilgili bulunamaz. Hatta Engels, kendi diyalektik yorumunu eksiksiz olarak içeren <span class="char-style-override-2">Anti-Dühring’</span> in tümünü, kitabın basımından önce Marx’a okuduğunu (gönderdiğini değil ona <span class="char-style-override-2">okuduğunu</span>) bize söylüyor.<span class="dipp"><a class="footnote-link" href="#footnote-225-135" id="footnote-225-135-backlink">135</a></span></p>

      <p class="paragraf" xml:lang="tr-TR">Bir eleştirmenin geçenlerde iddia ettiği gibi acaba Marx çok hasta olduğu için, Kapital’i bitirme derdi ve kişisel sorunlarıyla fazla meşgul olduğu için Engels’in kendi görüşlerini “revize” ettiğini fark edememiş olabilir mi?<span class="dipp"><a class="footnote-link" href="#footnote-225-136" id="footnote-225-136-backlink">136</a></span> Gerçekliği oldukça su götürür böylesi bir açıklamanın 1877 (<span class="char-style-override-2">Anti-Dühring</span>’in yazılması) ile 1883 (Marx’ın ölümü) yılları arası için –iki arkadaşın birbilerini defalarca gördüğü bir dönemden bahsediyoruz- geçerli olduğunu kabul edersek, geride bıraktıkları otuz beş yıllık birliktelikleri boyunca Engels’in oldukça önemli bir konuda ne düşündüğünü Marx’ın bilmediğini varsaymamız gerekir. İşin gerçeği, Engels’te sürpriz yoktur, Marx’ın hiç görmediği eserlerinde dahi. Engels, örneğin ölümünden sonra yayınlanacak olan <span class="char-style-override-2">Doğanın Diyalektiği</span>’nde (1925) yer vereceği kimi ana temaları, Marx’a gönderdiği bir mektubunda 1858 gibi erken bir tarihte özetlemiştir.<span class="dipp"><a class="footnote-link" href="#footnote-225-137" id="footnote-225-137-backlink">137</a></span></p>

      <p class="paragraf" xml:lang="tr-TR">Öte yandan, Marx’ın fizik bilimlerine duyduğu ilgi o kadar güçlüydü ki, Liebig ve Huxley’in derslerine düzenli olarak gidiyordu. <span class="char-style-override-2">Kapital</span>’in birinci cildini kendisine adamak istediği Darwin ise Marx için bir ilham kaynağıydı. Mektupları dışında fizik bilimleri üzerine hiç yazmamış olmasına rağmen, Marx’ın, Engels’in doğaya diyalektik yaklaşımına katıldığını açıkça gösteren birçok ifadesi bulunuyor. Bunlardan biri, kimyadaki molekül kuramının temelinde (biraz ileride ele alınacak olan) nicelikten niteliğe dönüşüm yasasının olduğu iddiasıdır. “Hegel’in (...) keşfetmiş olduğu yasa, doğruluğunu, doğa bilimlerinde olduğu gibi burada da gösterir.”<span class="dipp"><a class="footnote-link" href="#footnote-225-138" id="footnote-225-138-backlink">138</a></span></p>

      <p class="paragraf" xml:lang="tr-TR">Bu ifadeleri dışarıdan göründükleri gibi değerlendirmenin ve Marx’ın diyalektiğin doğada da işlediğini gördüğünü söylemenin yarattığı sorun şudur: “Doğanın diyalektiği”, “toplumsal diyalektik” olarak adlandırılan şeyden genelde ayrı bir yerde ve “toplumsal diyalektiği” hem analitik hem de sentetik olarak önceleyecek şekilde ele alınır.<span class="dipp"><a class="footnote-link" href="#footnote-225-139" id="footnote-225-139-backlink">139</a></span> Fakat eğer doğa ve toplum içsel ilişkiliyse (Marx, doğa ve tarihin “iki ayrı şey” olduğunu açıkça reddeder), herhangi birinin bir yönünü incelemek, diğerinin farklı yönlerini de incelemeyi doğrudan içerir. Ve eğer parçalar mantıksal olarak bağımsız değillerse, yukarıda önerilen öncelik de geçerli olamaz.<span class="dipp"><a class="footnote-link" href="#footnote-225-140" id="footnote-225-140-backlink">140</a></span> O halde, gerçekliğe bakmanın bir yolu olarak sadece bir diyalektik vardır; zira sadece bir gerçeklik vardır ve her alandan örnekler vererek diyalektiği en iyi açıklayan da Engels’tir.<span class="dipp"><a class="footnote-link" href="#footnote-225-141" id="footnote-225-141-backlink">141</a></span></p>

      <p class="paragraf" xml:lang="tr-TR">Engels’e göre, “Doğa, insanlık tarihi ya da kendi zihinsel faaliyetimiz üzerine düşünürken karşımıza çıkan ilk tablo, sonu olmayan bir ilişkiler ve etkileşimler labirentidir; burada hiçbir şey eskiden olduğu gibi ve eskiden olduğu yerde kalmaz; her şey hareket eder, değişir, vücuda gelir ve yok olup gider.”<span class="dipp"><a class="footnote-link" href="#footnote-225-142" id="footnote-225-142-backlink">142</a></span> Engels’e göre diyalektik anlayış Antik Yunan’ın kimi filozoflarında zaten vardı, ancak ayrıntılar düzgün bir şekilde anlaşılamadığı için resmin geneli belirsizliğini koruyordu. Ayrıntılara ulaşabilmek için ise süreçler, diğer unsurlardan yalıtılarak incelenmeliydi; bağlantılar, yapay parçalara bölünmeli ve bu parçalar da sınıfların içine yerleştirilmeliydi. Bu iş Antik Yunanlılar tarafından başlatıldı ve kimi gecikmelerle de olsa 19. yüzyıla kadar devam ettirildi. “Ne yazık ki”, demektedir Engels “bu araştırma yöntemi bize (…) doğal nesneleri ve doğal süreçleri yalıtık halde; şeylerin engin ara bağlantılarının bütününden kopuk gözlemleme alışkanlığını da bıraktı.”<span class="dipp"><a class="footnote-link" href="#footnote-225-143" id="footnote-225-143-backlink">143</a></span> Bacon ve Locke, bu sınırlayıcı bakış açısını doğa bilimlerinden felsefeye taşıyan oyunun kötü adamları olarak anılırlar.</p>

      <p class="paragraf" xml:lang="tr-TR">Hegel’in diyalektiği, Antik Yunan’ın gerçeklik anlayışına bir geri dönüş olarak ilan edilir, ama bu dönüş, arada geçen zaman diliminde birikmiş ayrıntıların bilgisine dayanan bir geri dönüştür. Hegel’in yanlış yaptığı yer ise, maddi dünyada gördüğü ara bağların, düşünceler arasında var olan ilişkilerin kopyasından ibaret olduğuna inanmasıydı. “Baş aşağı duran” Hegel’i ters çevirerek Marx, işte bu yanlışı düzeltir.</p>

      <p class="paragraf" xml:lang="tr-TR"><span>Bahsettiğimiz ayrıntıların iki bin yıldan daha uzun bir süre boyunca araştırılması, Hegel’in ve ardından Marx ve Engels’in doğada var olan ilişkilerin türleri üzerine kimi büyük genellemeler yapmalarına olanak sağladı. Böylece, her şeyin bağlantılı olduğunu ve hiç durmadan değiştiğini söylemenin ötesinde diyalektik, bu bağlantıların ve değişimlerin bazılarının ne olduğunu da gösterir. Engels’e göre diyalektik “tüm hareketin en genel yasalarının bilimidir.” “Bu, yasalarının doğadaki ve insan tarihindeki hareket için olduğu kadar düşüncenin hareketi için de geçerli olması gerektiği anlamına gelir.”</span><span class="dipp"><a class="footnote-link" href="#footnote-225-144" id="footnote-225-144-backlink">144</a></span> <span>Engels burada “hareket” terimini, “genel olarak</span> <span>değişim” ve “karşılıklı etkileşimin” dengi olarak kullanıyor. Diyalektiğin en önemli yasalarının “niceliğin niteliğe dönüşümü (zıt kutupların iç içe geçmesi ve sınırlarına götürüldüğünde birbirlerine dönüşümü) ve çelişki ya da yadsıma yoluyla gelişim (gelişimin sarmal biçimi)” oldukları söylenir.</span><span class="dipp"><a class="footnote-link" href="#footnote-225-145" id="footnote-225-145-backlink">145</a></span></p>

      <p class="paragraf" xml:lang="tr-TR">“Niceliğin niteliğe dönüşümü” yasası, bir varlığın (yani, ona bağlı ilişkilerin herhangi birinin) miktarındaki ya da sayısındaki azalış ya da artışın belli bir noktada bu varlığı niteliksel olarak yeni bir varlığa dönüştürdüğünü söylemenin bir yoludur. “Niteliksel olarak yeni” derken şunu kastediyorum: Değişen ilişkiler, varlığın farklı bir şey olarak görünmesine yol açar ya da yeni şeyler yapmasına ya da yeni şeyleri daha önce mümkün olmayan yollardan yapmasına olanak sağlar. [Varlığa] aynı şeyden eklemenin hangi noktada böyle bir değişimi doğuracağı ise varlıktan varlığa ve o özel niteliğe göre değişir. Daha önce gördüğümüz gibi Marx, bu yasanın kimyadaki molekül kuramının temelini oluşturduğunu savunur; zira bu kuramda moleküle atomların teker teker eklenmesi farklı bileşikler üretir.<span class="dipp"><a class="footnote-link" href="#footnote-225-146" id="footnote-225-146-backlink">146</a></span></p>

      <p class="paragraf" xml:lang="tr-TR">Şu kötü ün yapmış, suyun sıcaklığa bağlı olarak sıvı, katı ve gaz hallerinde bulunması örneğini veren de Engels’tir. Niceliği değişen şeyin su değil ısı olduğu gerekçesiyle bu örneğe hücum edilmişse de, yapılan itirazlar, diyalektik yasasının temelinde yatan ve sıcaklığı suyun bileşken ilişkilerinden biri olarak almamızı sağlayan “gerçekliğe ilişkisel bakış”ı gözden kaçırır. Varlığın bileşken ilişkilerinden birinin niceliğindeki bir değişimin, varlığın tümünün daha önce sahip olmadığı nitelikler göstermesine yol açtığı durumlar hâlâ tartışma konusudur. Ancak bütün varlıklar bir ilişkiler toplamı olarak düşünülürse “niceliğin niteliğe dönüşümü”, değişimin bir türünü tanımlamak için, her zaman aydınlatıcı olmasa da, makul bir yoldur.<span class="dipp"><a class="footnote-link" href="#footnote-225-147" id="footnote-225-147-backlink">147</a></span></p>

      <p class="paragraf" xml:lang="tr-TR">“Zıt kutupların iç içe geçmişliği” ile ilgili yasa ise “özdeşlik ve farklılık”, “zorunluluk ve rastlantı”, “neden ve sonuç”, “pozitif ve negatif”, “sevgi ve nefret”, “iyi ve kötü”, “kuzey ve güney” gibi zıtlıkları konu edinir. Engels bu yasa ile şunu iddia ediyor: Zıt ve farklı olarak “görünen” nitelikler gerçekte içsel ilişkilerle birbirlerine bağlıdır, bu kutuplar birbirlerinden mantıksal olarak bağımsız değillerdir. [Zıtların birliği yasasına kadar] söylediklerimiz, doğaya bakışın bir yolu olarak diyalektiğin yeniden ifade edilmesiydi sadece. Ancak bu yasa, bir adım daha ileri gider ve herhangi bir zıt gözlemin doğruluğunun, gözlemcinin bakış açısına ve görüşüne bağlı olduğunu belirtir. Başka bir yönden, başka amaçlar için, başka değerlere dayanarak ya da başka şeylerle ilişkisi içerisinde bakıldığında, daha önce özdeş olduğu düşünülen şeyler farklı görünür, kuzey olan şimdi güneydir, neden olan şimdi sonuçtur, iyi olan şimdi kötüdür. Özdeş ikizlerin doğum saatleri farklıdır, Kuzey Yıldızı’ndan bakıldığında kuzey kutbu güneydedir, enflasyon borçlananlar için iyiyken borç verenler için kötüdür…</p>

      <p class="paragraf" xml:lang="tr-TR">Yaptığımız bir tanımlama bir varlık için ne kadar uygun görünürse görünsün; bu varlığın içsel ilişkilerinin izini sürmek, somut koşullardaki gerçek bağlarının, bizi tam tersi bir tanımlamanın kullanılması gereken duruma sürükleyebilir. Engels’in kelimeleriyle söyleyecek olursak, diyalektikte “ya–ya da” yoktur; her şey “hem o hem de budur.” Diyalektikte, gerçekliğin herhangi bir alanında oluşturduğumuz sınıflar arasındaki sınırlar sabit, değişmez değildir. Bugün bir sınıfın öğesi olarak ortaya çıkan şey, yarın karşıt sınıfın öğesi olabilir.<span class="dipp"><a class="footnote-link" href="#footnote-225-148" id="footnote-225-148-backlink">148</a></span></p>

      <p class="arabaslik-sol" xml:lang="tr-TR">II</p>

      <p class="paragraf" xml:lang="tr-TR">Diyalektiğin üçüncü yasası olan “çelişki yoluyla gelişme”, varlığın kendisiyle zamansal ilişkileri başlığı altında daha önce ele aldığımız bir olguya işaret eder. Diyalektiğin bütün yasaları gibi çelişki yasasının köklerini de Marx’ın içsel ilişkili ve değişim halindeki dünya anlayışında bulabiliriz. Engels şöyle diyor:</p>

      <p class="arayazi" xml:lang="tr-TR">Şeylerin her birini, bu şey ister kendi kendine, ister bir başkasının yanı sıra ya da bir başkasının peşi sıra olsun, hareketsiz ve ölü olarak kavradığımız sürece, onlarda herhangi bir çelişkiyle karşılaşmayacağımız doğrudur. Kimi niteliklerin kısmen hepsinde ortak olduğunu, kısmen her birinde farklılaştığını ve hatta kimi niteliklerin de birbirine ters düştüğünü görebiliriz; ama böylesi bir durumda söz konusu nitelikler farklı nesneler arasında dağılmıştır ve bu nedenle de hiçbir çelişki içermezler (…) Ancak, şeyleri hareketleri, değişimleri, yaşamları ve birbirleri üzerindeki karşılıklı etkileri içerisinde ele almaya başlar başlamaz, bu durum bir hayli farklılaşır. Birden çelişkilerle uğraşır hale geliriz. (vurgu bana ait)<span class="dipp" style="font-size:0.86em;"><a class="footnote-link" href="#footnote-225-149" id="footnote-225-149-backlink">149</a></span></p>

      <p class="paragraf" xml:lang="tr-TR">Genelde farklı olarak ele alınan nesneler, burada aynı nesnenin bileşenleri olarak görülürler ve ancak bu durumda der Engels, çelişki içinde olabilirler. Öyleyse, önce Marx ve Engels’in içsel ilişkiler felsefesini benimsediklerini kabul edip sonra da onların sisteminde şeylerin birbirleriyle ilişkilerinin özgül biçimlerini keşfetmeye çalışacağız; yoksa, Marx ve Engels’in şeylerin birbirleriyle ilişki kurma biçimi hakkında söyledikleri bize açıkça saçma görünecektir. Nitekim çok sayıda eleştirmen, Marx’ın diyalektik yöntemini bu şekilde istismar eder.</p>

      <p class="paragraf" xml:lang="tr-TR">Gördüğümüz gibi, herhangi bir varlığın zamansal ilişkileri demek, o varlığın geçmişte ne olduğunun ve gelecekte ne olacağının, varlığın birer bileşeni olarak düşünülmesi demektir. Varlığın her bir bileşeni kendi başına bir İlişkidir ve bu İlişkinin gelişimi, içinde bulunduğu koşulların aldığı özgül biçimin bir fonksiyonudur. Varlığın bir bütün olarak neye dönüşeceğini belirleyen de işte bütün bu (varlığın içinde meydana geldiği düşünülen) farklı gelişmelerin sonucudur. “Çelişki” ise, bu gelişmelerin hepsinin birbiriyle uyumlu olmadığını söylemenin bir yoludur. Bir bileşenin kendi karşılıklı bağımlılık ilişkilerinin gerektirdiği doğrultuda ilerleyebilmesi için, diğer bir bileşenin olası değişim rotasıyla oynanması istenebilir. (Aynı kapsayıcı yapının içsel ilişkili unsurları olarak) bu iki bileşenin gelişimleri çelişiktir ve daha büyük olan varlık, bu gibi çelişkilerin işleyişi sonucunda mevcut biçimini alır.</p>

      <p class="paragraf" xml:lang="tr-TR">Bir varlığın bir bileşeninin hem mevcut hem de olması gereken hali, bir diğer bileşen üzerinde hakimiyet kurmasını dayatabilir. Bu durumda hakimiyet kuracak unsur, diğer bileşenin belli niteliklerini, genellikle de ikincil ilişkilerini bünyesine katar (ya da olumsuzlar) ve böylece, yeterli derecede değişmiş olan bu ikincil nitelik ve ilişkiler bir sonraki aşamaya taşınır. Marx ve Engels genellikle keskin bir dönüşüm olduğunu düşünürler. Çelişki, çelişen şeyleri hiçbir zaman tam olarak yok etmez; sadece onları yeni amaçlara uygun olarak yeniden biçimlendirir. Doğal olarak, bu sürecin hangi yoldan gelişeceği bir örnekten diğerine değişir. Engels<span>’in dediği gibi “Her sınıftan şeyin (</span>…) yeni bir gelişmeye yol açacak şekilde kendine özgü bir yadsınma biçimi vardır ve bu durum, her tür anlayış ve düşünce sınıfı için geçerlidir.”<span class="dipp"><a class="footnote-link" href="#footnote-225-150" id="footnote-225-150-backlink">150</a></span></p>

      <p class="paragraf" xml:lang="tr-TR">Mesela sermayenin bileşenleri arasında proletarya ve kapitalist de vardır ama bu iki bileşen, kendi tekil ilişkilerinin içerdiği hedefler doğrultusunda bir arada ilerleyemezler. İşçileri sömürmek kapitalistlerin doğasında vardır ve aynı şekilde sömürüye direnmek de işçilerin doğasında vardır. Bu, sermayenin içinde var olan ve bu ilişkiler geliştikçe (kapitalistlerin ve işçilerin gücü arttıkça) büyüyen bir çelişkidir; bu çelişki çözüldüğünde sermaye de başka bir şey haline gelecektir.<span class="dipp"><a class="footnote-link" href="#footnote-225-151" id="footnote-225-151-backlink">151</a></span> Sonuçta ortaya çıkacak olan şey, çelişen bu iki unsurun ikisinden de bir şeyler alır; birinden daha fazla, birinden daha az. Çelişkinin çözülmesine kimi durumlarda, sermayenin de kendisini önceleyen varlıkların içindeki benzer çelişkilerden ortaya çıktığına işaret edecek şekilde, “yadsımanın yadsınması” da denir.</p>

      <p class="paragraf" xml:lang="tr-TR">“Gelişimin sarmal formu” olarak bahsettiğimiz son yasa, çelişki yoluyla gelişme yasasıyla yakından ilişkilidir. Gelişmenin doğrusal değil de sarmal olduğu iddiası, ilerlemenin tek tip yahut geciktirici etkilerden muaf olmadığı iddiasıdır aynı zamanda. Açıkladığımız gibi, çelişki yoluyla ortaya çıkan değişimde bir varlığın sonraki aşamalarını, o varlığın geçmişteki aşamalarına gösterilen bir tepki olarak görmek mümkündür. Engels’e, “hareketin gerçekten aktif olan yönü itim, pasif olan yönü ise çekimdir” dedirten, gelişmeye bu yönden bakmasıdır.<span class="dipp"><a class="footnote-link" href="#footnote-225-152" id="footnote-225-152-backlink">152</a></span> Ancak, bir tepkiye verilen tepki (“yadsımanın yadsınması”) bizi başladığımız noktaya geri getirir; ama Marx ve Engels’e göre bu biraz farklı bir geri dönüştür. Bu konuyla ilgili Engels’in Antik Yunan’dan Hegel’e diyalektik düşüncenin gelişimi hakkındaki yorumunu ve çelişkiyi tartışırken yadsıma konusunda söylediklerini tanık olarak gösterebiliriz. “Üçüncü” aşama, “birinci” aşamaya oldukça benzediği için, “sarmal gelişme” tanımı meydana gelen şeyi anlatmak için çarpıcı bir metafordur.</p>

      <p class="paragraf" xml:lang="tr-TR">Diyalektiğin en önemli yasaları olarak Engels’in sıraladığı dört yasa, Hegel için olduğu gibi Marx ve Engels için de dünyada değişimin meydana geldiğini gördükleri en genel örüntülerin bazılarıdır. Marx’ın ilgilendiği bütün varlıkların, hiç durmadan değişen bir bağlamda sayısız başka varlıkla içsel ilişkili olduğu düşünülür. Her bir varlığın, niceliğinin bir noktasındaki değişimle niteliksel bir başkalaşma yaşadığı, başka bir yönden ve başka amaçlarla bakıldığında artık oldukça farklı ve hatta eskisine zıt göründüğü, parçaları arasında sürekli tekrarlayan ve daha önce var olana karşı gösterilen bir dizi tepkiyi meydana getiren çelişkiler aracılığıyla ilerlediği düşünülür.</p>

      <p class="paragraf" xml:lang="tr-TR">Bu söylenilenleri gerçekliğin her alanına uygun hale getirmek amacıyla diyalektiğin yasaları kasten bol kesim hazırlanmıştır. Herhangi bir ayrıntı ya da sadece belli varlıklar için geçerli olan bilgiler vermeleri istenmemiştir; zira bu durum, söz konusu yasaların uygulanmasını sadece belli bir alanla sınırlardı. Her ne kadar insanlar aslında bölünmez olanı bölerek gerçeği durmadan çarpıtırlarsa da, en doğrusu bu yasaları, Marx ve Engels’in herkes için geçerli olacak gerçeklik deneyimlerinden ürettikleri bir sentez ve bir yeniden ifade ediş (<span class="char-style-override-2">reformulation</span>) olarak görmektir. Engels, yasalarla ne anlatılmak istendiği açıklandığında, daha önce onları metafizik ve anlaşılmaz olarak yargılayan birçok insanın dahi onları apaçık ve sıradan gördüğünü söyler.<span class="dipp"><a class="footnote-link" href="#footnote-225-153" id="footnote-225-153-backlink">153</a></span> Bu yasalar elbette ki Marx için de açıktı; bu sebeple onları yeniden keşfetme ya da kanıt toplama ihtiyacını hiçbir zaman hissetmedi. Kanıt olarak iş görebilecek hemen hemen her şeyi daha başlangıçtan itibaren diyalektik olarak topladığı için, aksi yönde kanıt oluşturacak bir şey göstermek imkânsızdır. Dünyaya ilişkisel bakışı gibi, ki bunlar da aslında bir yeniden ifade ediştir, Marx’ın diyalektik yasaları da ne kanıtlanabilir ne de çürütülebilir.</p>

      <p class="paragraf" xml:lang="tr-TR"><span>Marx hakkında yazarken beni en çok zorlayan şey, diyalektiği, yerleştirdiğim sıradanlık düzeyinde tutmak oldu. Marksizmin dost ve düşmanlarının her ikisinin birden ortaklaştığı nokta, diyalektiği bir şeyleri ispatlamanın ve bir şeylere dair tahmin yürütmenin aracı olarak kullanmanın dayanılmaz cazibesidir.</span><span class="dipp"><a class="footnote-link" href="#footnote-225-154" id="footnote-225-154-backlink">154</a></span> <span>Bu işlevleri görmesi için diyalektiğe aslında sahip olmadığı bir beden ve içerik verirler. Böylesi bir muameleye en çok maruz kalan (hatta bir görüşe göre aşırı derecede maruz kalan) “çelişki yoluyla gelişim” ve “sarmal gelişim” yasalarıdır. Klasik sonuç, şu eski kafalı tez, anti-tez ve sentez üçlemesidir; bu üçlemenin katı çizgileri, daha bulgular toplanmadan tahminde bulunmaya olanak verir. Ancak bu durum diyalektiği bir tahmin oyununa indirger: Tanımlanmış tez ve anti-tezden yola çıkarak, önerilen sentezlerden hangisinin doğru olduğuna nasıl karar verebiliriz ki? Sentez meydana gelmeden “anti-tez” olarak adlandırılan şeyin gerçekten öyle olduğundan nasıl emin olabiliriz? Yine sentez meydana gelmeden, koşullarımızın ya da dönemimizin merkezî tezinin, gerçekten ne olduğunu nasıl bilebiliriz?</span><span class="dipp"><a class="footnote-link" href="#footnote-225-155" id="footnote-225-155-backlink">155</a></span></p>

      <p class="paragraf" xml:lang="tr-TR">Bu soruları önceleyen ve belki de bunların hepsinden daha önemli bir sorun, üçlemenin her bir parçasının sınırlarını belirleme sorunudur. Her bir varlığı meydana getiren ilişkilerin kargaşası içinde, hangi ilişki ya da ilişki kümelerinin tezi, hangisi anti-tezi, hangisinin de sentezi oluşturduğuna nasıl karar verilir? Tez, anti-tez ve sentez arasındaki sınırlar nereden ve hangi ölçütler temelinde çizilir? Bu soruların herhangi birine kesin bir cevap vermek mümkün değildir.</p>

      <p class="paragraf" xml:lang="tr-TR">Dahası, tahminde bulunmak için kullanıldığı zaman diyalektiğin yanlış olduğu da hiçbir zaman gösterilemez; ancak anlamsız ve saçma olduğu gösterilebilir. Eğer tahmin edilen sentez meydana gelmezse, onu başka bir sentezle değiştirmek ya da bir gecikmeden bahsetmek de kolaydır (bizi kim durdurabilir ki?). Yani, tıpkı bir balon gibi, bir tarafından sıkılınca, hava diğer tarafından fışkırıveriyor. Buradaki asıl hata, diyalektiği tahmin yürütme maksatlı kullanmaktır. Aynı tarz bir zorluk, diyalektik, bir şeyi kanıtlamak amacıyla kullanıldığında da ortaya çıkar. Verili bir sorunda neyin tez, neyin anti-tez ve neyin de sentezi oluşturduğu konusunda uzlaşmaya varmanın, dünyayı diyalektik olarak <span class="char-style-override-2">gördüğünü</span> iddia eden insanlar arasında dahi imkânı yoktur. Ancak bu işin sorumlusu Marx değildir. Marx hiçbir zaman “yadsımanın yadsınması” olduğu gerekçesiyle bir şeyi ispatlamaya kalkmaz ya da “belli bir olay gerçekleşmelidir, çünkü sarmal gelişme bunu gerektirir” demez.</p>

      <p class="paragraf" xml:lang="tr-TR">Dühring’i eleştirirken Engels “Marx kapitalist üretim sürecini ‘yadsımanın yadsıması’ olarak nitelendirir” diyor ve devam ediyor:</p>

      <p class="arayazi" xml:lang="tr-TR">Marx bununla ilerlemenin tarihsel bir zorunluluk olduğunu kanıtlama hayalleri kurmuyordu. Aksine, tarihe bakarak aslında ilerlemenin halihazırda kısmen meydana geldiğini ve kısmen de gelecekte meydana gelmesi gerektiğini ispatladıktan sonra bunu, kesin diyalektik yasalar uyarınca gelişen bir süreç olarak niteledi. Hepsi bu.<span class="dipp" style="font-size:0.86em;"><a class="footnote-link" href="#footnote-225-156" id="footnote-225-156-backlink">156</a></span></p>

      <p class="paragraf" xml:lang="tr-TR">Gerçekliği görmek için kullandığı kuramsal araçların bir parçası olarak diyalektiğin yasaları, Marx’ın elindeki konuya yaklaşımını ve orada bulduklarını düzene sokma tarzını kökten etkiledi. Diyalektiğin yasaları, değişimin gözlemlendiği bir prizma olarak iş görmenin yanında, başka türlü gözden kaçacak ya da teğet geçilecek gelişmelere Marx’ın her türlü koşul altında özel bir önem vermesini sağladı. Fakat araştırmaları sonucunda Marx’ın bulduğu şey belirli varlıkların gerçek ilişkileridir, tüm kanıtlarının ve öngörülerinin özü olan diyalektik değil. Diyalektiğin yasaları, değişimin geniş örüntülerinin tarifi anlamında “sıradanlık” düzeyinde tutulursa, yukarıda yer verilen can sıkıcı sorular asla sorulmaz. “Tez”, “antitez” ve “sentez” etiketleri, ancak bulgular diyalektik olarak toplandıktan sonra sunumu kolaylaştırmak üzere kullanılabilir.<span class="dipp"><a class="footnote-link" href="#footnote-225-157" id="footnote-225-157-backlink">157</a></span> Marx ve Engels ise bu etiketleri <span class="char-style-override-2">kullanmamayı</span> tercih etmişlerdir.<span class="dipp"><a class="footnote-link" href="#footnote-225-158" id="footnote-225-158-backlink">158</a></span></p>

      <div class="footnotes">
        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-134-backlink" id="footnote-225-134">134</a> <span xml:lang="en-US">Özel olarak bakınız Herr Eugen Dühring’in Bilimsel Devrimi,</span> <span class="char-style-override-2" xml:lang="en-US">Anti-Dühring</span><span xml:lang="en-US">, Emile Burns (çev.) (Londra, n.d.),</span> <span class="char-style-override-2" xml:lang="en-US">Doğanın Diyalektiği</span><span xml:lang="en-US">, “Feuerbach ve Klasik Alman Felsefesinin Sonu”,</span> <span class="char-style-override-2" xml:lang="en-US">Selected Writings</span> <span xml:lang="en-US">III</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-135-backlink" id="footnote-225-135">135</a> <span class="char-style-override-2" xml:lang="en-US">Anti-Dühring</span><span xml:lang="en-US">, s. 13</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-136-backlink" id="footnote-225-136">136</a> <span xml:lang="en-US">Z. A. Jordan,</span> <span class="char-style-override-2" xml:lang="en-US">The Evolution of Dialectical Materialism</span> <span xml:lang="en-US">(New York, 1967), s. 10-11</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-137-backlink" id="footnote-225-137">137</a> <span xml:lang="en-US">Marx ve Engels,</span> <span class="char-style-override-2" xml:lang="en-US">Briefwechsel</span><span xml:lang="en-US">, II (Berlin, 1949), s.404-405</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-138-backlink" id="footnote-225-138">138</a> <span class="char-style-override-2" xml:lang="en-US">Kapital</span> <span xml:lang="en-US">I, s. 309;</span> <span class="char-style-override-2" xml:lang="en-US">Gesamtausgabe</span><span xml:lang="en-US">, II, s. 3, 396</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-139-backlink" id="footnote-225-139">139</a> <span xml:lang="en-US">Jordan,</span> <span class="char-style-override-2" xml:lang="en-US">The Evolution of Dialectical Materialism</span><span xml:lang="en-US">, s. 11-12</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-140-backlink" id="footnote-225-140">140</a> <span class="char-style-override-2" xml:lang="en-US">Alman İdeolojisi</span><span xml:lang="en-US">, s. 35</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-141-backlink" id="footnote-225-141">141</a> <span xml:lang="en-US">Diyalektiğin dünyada mı, yoksa dünyayı düşünen insanların aklında mı olduğu sorusuna da benzer bir yanıt verilebilir. İkisi arasındaki mantıksal ayrım reddedilince, bu ayrımı varsayan bir soru da sorulamaz artık. Bu durumda, doğanın hiç durmadan kavramsallaştırıldığını (ona “doğa” demek bile bir kavramsallaştırmadır) ve insanların aklının doğanın bir parçası olduğunu; doğanın diğer parçaları ile karşılıklı etkileşim içinde olduğunu unutmamak önemlidir (Üçüncü Bölümde yer alan Dietzgen ile ilgili tartışmaya bakınız). Bu nedenle, diyalektiğin doğada olduğuna dair iddia ile insanların aklında olduğuna dair iddia “özdeştir.”</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-142-backlink" id="footnote-225-142">142</a> <span class="char-style-override-2" xml:lang="en-US">Anti-Dühring</span><span xml:lang="en-US">, s. 26-27. Diyalektik bakışla ilgili böylesi bir genel değerlendirme Engels’in geç dönem çalışmalarında sıklıkla görülür. Buna bir diğer güzel örnek, Engels’in diyalektiğin “şeyleri ve şeylerin simgelerini ve onlarla ilgili fikirleri, esas itibariyle aralarındaki bağlarla; sıralamaları, hareketleri, doğum ve ölümleriyle kavradığı” iddiasıdır. A.g.e., s. 29</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-143-backlink" id="footnote-225-143">143</a> <span xml:lang="en-US">A.g.e., s. 27</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-144-backlink" id="footnote-225-144">144</a> <span class="char-style-override-2" xml:lang="en-US">Doğanın Diyalektiği</span><span xml:lang="en-US">, s. 353</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-145-backlink" id="footnote-225-145">145</a> <span xml:lang="en-US">A.g.e., s. 328, 393</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-146-backlink" id="footnote-225-146">146</a> <span xml:lang="en-US">A.g.e., s. 27</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-147-backlink" id="footnote-225-147">147</a> <span class="char-style-override-2" xml:lang="en-US">Anti-Dühring</span><span xml:lang="en-US">, s. 141</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-148-backlink" id="footnote-225-148">148</a> <span xml:lang="en-US">Engels’in işaret ettiği, niceliğin niteliğe dönüşümü yasasının, Marx’ın yazılarından örnek olarak; paranın sermayeye dönüşmeden önce belli bir miktara ulaşması gerektiği ve çok sayıdaki insanın iş birliğinin, bireylerin güçlerinin toplamından öz itibariyle farklı “yeni bir güç” yarattığı iddiaları gösterilebilir. A.g.e., s. 140-142</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-149-backlink" id="footnote-225-149">149</a> <span class="char-style-override-2" xml:lang="en-US">Doğanın Diyalektiği</span><span xml:lang="en-US">, s. 280-282</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-150-backlink" id="footnote-225-150">150</a> <span class="char-style-override-2" xml:lang="en-US">Anti-Dühring</span><span xml:lang="en-US">, s. 135</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-151-backlink" id="footnote-225-151">151</a> <span xml:lang="en-US">A.g.e., s. 158</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-152-backlink" id="footnote-225-152">152</a> <span xml:lang="en-US">İşçi ve kapitalist arasındaki çelişki, iki ayrı varlık arasındaki çelişki olarak da görülebilir; her biri, sermayenin bileşenleri olarak oynadıkları rolden bağımsız olan ana birer İlişki olarak ele alınabilirler. Bu durumda çelişki, zorunlu olarak birbiriyle ilişkili iki varlığın (her biri diğerinin unsurudur) bağdaşmayan gelişimlerini anlatır.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-153-backlink" id="footnote-225-153">153</a> <span class="char-style-override-2" xml:lang="en-US">Doğanın Diyalektiği</span><span xml:lang="en-US">, s. 376</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-154-backlink" id="footnote-225-154">154</a> <span xml:lang="en-US">A.g.e., s. 91</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-155-backlink" id="footnote-225-155">155</a> <span>Bu üçlemeye yapılan ağır ve haksız vurgunun nedenlerinden biri, diyalektiği “üretken” kılmak gibi doğal bir isteğin yanı sıra, gözlerini diktikleri şey değişim dahi olsa, çoğu insanın dikkatini değişmeyene odaklamaya gereksinim duymasıdır. Görmek istedikleri şey değişimin kendisi de olsa bu durum değişmez. Gerçekliği diyalektik olarak göremeyenler, diyalektiği bağlayacakları kancalara ihtiyaç duyarlar. Ne yazık ki bir kere taktıktan sonra (ilk başlarda iyi iş gören) bu kancaları kaldırmak neredeyse imkânsızdır.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-156-backlink" id="footnote-225-156">156</a> <span xml:lang="en-US">Engels şöyle iddia ediyor: “Herr Dühring diyalektiğin doğasıyla ilgili hiçbir şey anlamamıştır; zira diyalektiği, şeyleri ispat edebileceği bir araçtan ibaretmiş gibi; yani, daha sınırlı bir şekilde formel mantık ya da basit matematiğin değerlendirilebileceği tarzda görür.”</span> <span class="char-style-override-2" xml:lang="en-US">Anti-Dühring</span><span xml:lang="en-US">, s. 150-151</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-157-backlink" id="footnote-225-157">157</a> <span xml:lang="en-US">Proudhon’un Hegelci görünmeye çalışmasını eleştirirken Marx bu kelimeleri kullanır: “ya da, Yunanca konuşacak olursak, tez, anti-tez ve senteze sahibiz.”</span> <span class="char-style-override-2" xml:lang="en-US">Felsefenin Sefaleti</span><span xml:lang="en-US">, s. 117-118</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-158-backlink" id="footnote-225-158">158</a> <span>Diyalektiğin yasalarını içsel ilişkiler felsefesi içinde sınıflandırarak, Marx için bu özel yasaların kendilerinin, bu yasaların genel çerçevesi kadar önemli olmadığı inancımı belirtmiş oldum. Bu çalışmada bu yasalara vurgu yapmıyorum; çünkü Marx’ın insan doğası anlayışının ve yabancılaşma kuramının daha genel “ilişkiler” düzeyinde aynı derecede etkili ve hatta daha sorunsuz bir şekilde yeniden inşa edilebileceğini düşünüyorum.</span></p>
        </div>
      </div>
    </div>
  </div>
</body>
</html>
