<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-23.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-23.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" xml:lang="tr-TR">13</p>

      <p class="resim" xml:lang="tr-TR"><img alt="c.png" class="image" height="12" src="../Images/c_fmt30.jpeg" width="138" /></p>

      <p class="anabaslik" xml:lang="tr-TR">ETKİNLİK,<br />
      ÇALIŞMA, YARATICILIK</p>

      <p class="resim" xml:lang="tr-TR"><img alt="c.png" class="image" height="19" src="../Images/c_fmt31.jpeg" width="207" /></p>

      <p class="resim" xml:lang="tr-TR"><span class="char-style-override-4"><img alt="3.png" class="image" height="23" src="../Images/3_fmt16.jpeg" width="21" /></span></p>

      <p class="paragraf" xml:lang="tr-TR"><span>İnsanın etkinliği, nesneleri kendine mal ettiği başlıca araçtır. Daha önce gördük ki, algı, insanın doğayla doğrudan temasıdır; yönelim, bu teması nasıl anladığıdır; sahiplenme ise (kabaca) doğayı nasıl kullandığıdır. Ancak sahiplenmenin birçok farklı biçimi, insanın güçleriyle doğayı bir araya getirmek için kimi “dolayımlara” gerek duyar. Görece az sayıdaki sahiplenme eylemi, daha önce bahsettiğimiz gün batımını izlemek örneği gibi durağandır. Sahiplenme genelde insanlardan daha etkin bir rol talep eder. Marx için etkinlik, işte</span> <span class="char-style-override-2">bu</span> <span>etkin roldür; insan, bedeniyle olduğu kadar aklıyla da doğayla etkileşime geçendir. Böylece etkinlik, insanın güçlerinin gerçek dünyadaki fiili hareketi; bu güçleri doğada nesnelleştirmenin etkin süreci olur.</span></p>

      <p class="paragraf" xml:lang="tr-TR">Şu ana kadar sunulan durağan gidiş, insanın etkinliğinde canlanmaya başlar. Oyuncular, dekor ve senaryonun çoğu gözümüzün önündeydi, ama şimdiye kadar oyun ortalarda görünmüyordu. İşte şimdi değişim ve gelişim oluşmaya ve devreye girmeye başlar. Yaşamının bütün alanlarında insanı oluşturan şey onun etkinliğidir ve Marx’a göre sanayi ve sahiplenmenin yanında, bu etkinliğin formu da bütün dönemlerde insanın özsel güçlerinin durumunun belirtisidir.</p>

      <p class="paragraf" xml:lang="tr-TR">Sanayinin doğadaki bütün diğer nesneler üzerinde baskın olması gibi, Marx da sanayideki etkinliğe diğer etkinlik biçimleri karşısında aynı nedenlerden ötürü öncelik verir. Şöyle der:</p>

      <p class="arayazi" xml:lang="tr-TR">En basit ve temel unsurlarına ayrılan emek süreci; kullanım değeri üretimini amaçlayan insan eylemidir, doğa ürünlerine insani gereksinimler için el konulmasıdır. İnsan ve doğa arasındaki madde alışverişini etkilemenin zorunlu koşuludur; doğanın insanın var olması için dayattığı ebedi koşuldur ve bu nedenle de insanın varlığının bütün toplumsal biçimlerinden bağımsızdır, yahut bütün bu biçimler için ortaktır.<span class="dipp" style="font-size:0.86em;"><a class="footnote-link" href="#footnote-225-277" id="footnote-225-277-backlink">277</a></span></p>

      <p class="paragraf" xml:lang="tr-TR">Yaşamın maddi gerekliliklerini sağlamaya adanmış etkinlik, yaşamın diğer alanlarındaki etkinliklerden daha gerekli, daha zahmetli ve zaman alıcıdır. Öte yandan, Marx’ın, dikkatinin çoğunu üretken yaşama yönelttiği geç dönem yazılarında “etkinlik” (İng. “<span class="char-style-override-2">activity</span>”) özelleşmiş bir terim olan “çalışma” (İng. “<span class="char-style-override-2">work</span>”) ile yer değiştirir.</p>

      <p class="paragraf" xml:lang="tr-TR"><span class="char-style-override-2">Kapital</span>’in birinci cildinin İngilizce basımındaki notlardan ikisinde Engels, Marx’ın vermek istediği, üretim sürecindeki bilinçli, amaçlı etkinlik anlamını en açık şekilde yansıtan terim olarak “çalışmayı” seçip ayırır. Engels, “Kullanım değeri üreten ve niteliksel sayılan emek <span class="char-style-override-2">Çalışma</span>dır ve bu haliyle Emekten ayrılır; değer üreten ve niceliksel sayılan ise <span class="char-style-override-2">Emek</span>tir ve bu haliyle Çalışmadan ayrılır” diyor<span class="dipp"><a class="footnote-link" href="#footnote-225-278" id="footnote-225-278-backlink">278</a></span> (Almanca’daki “<span class="char-style-override-2">Arbeit</span>” terimi çalışmak ve emek anlamlarının her ikisini de içerir). Ben ise burada “değer” ürettiği söylenen “emek” ile değil, sadece Engels’in kullanım değeri ürettiğini söylediği “çalışma” ile ilgileniyorum. Herhangi bir ürünün kullanım değeri, esas itibariyle, üretildiği amaca hizmet edebilme yetisidir.<span class="dipp"><a class="footnote-link" href="#footnote-225-279" id="footnote-225-279-backlink">279</a></span> Bu açıdan kullanım değerleri yaşamın bütün alanlarında<span>;</span> <span>aslında insanın ama</span>çlarına uyması için nesnelere biçim verdiği her yerde bulunabilir. Anayasalar, din, dogmalar ve çocukça itaat, ayakkabılar kadar kullanım değeri içerir. Bu nedenle Marx “Din, aile, devlet, hukuk, ahlak, bilim, sanat, vs.’nin hepsi özgül üretim tarzlarından başka bir şey değildir” diyebilmektedir.<span class="dipp"><a class="footnote-link" href="#footnote-225-280" id="footnote-225-280-backlink">280</a></span> Organik bir bütünün bileşenleri olarak din, aile, devlet vs., genelde maddi üretimle ilişkili bir biçimde işledikleri zaman, yani kullanım değeri ürettiklerinde, yine genelde maddi üretime özgü görülen bir adla adlandırılabiliyorlar. Hayatın, kullanım değeri üreten herhangi bir alanındaki etkinlik, en geniş anlamında kullanacak olursak, “çalışma”dır ama unutmamak gerekir ki bu anlamıyla çalışma da bir “etkinliktir.”</p>

      <p class="paragraf" xml:lang="tr-TR">Üretken etkinlik ya da maddi nesnelerin kullanım değerini yaratan çalışmanın, insanın özsel güçleriyle üç yoldan ilişkili olduğu görülür. [Çalışma] ilk olarak, insanın bileşik güçlerinin etkinliğinin önde gelen örneğidir. İnsanın yaptığı her şey, olasıdır ki güçlerinin birçoğunu, hem de doğayla verili bir ilişki dâhilinde içerir. Bir binanın çevresinde yürürken örneğin, gözlerimiz, kulaklarımız ve burnumuz, her biri kendi halinde olmak üzere, çok sayıda nesneyle temasa geçer. Ancak, üretken etkinlik esnasında insanın bütün güçleri, az ya da çok bu etkinliğe karışırlar. Marx’a göre, insanın maddi yaşamını doyurabilmek için “nesnelerin işleyişi”, planlama, ustalıklı bir çalışma ve yoğunlaşma gerektirir. Üretime başlamadan önce ne istediğimize dair bir fikrimizin olması, onu nasıl yapacağımızı bilmemiz ve üretimine yoğunlaşmamız gereklidir. Üretici etkinlik dışında başka hiçbir etkinlik bu kadar çok şey talep etmez.<span class="dipp"><a class="footnote-link" href="#footnote-225-281" id="footnote-225-281-backlink">281</a></span></p>

      <p class="paragraf" xml:lang="tr-TR">Marx insanın bileşik güçlerinin etkinliğinin öne çıkan örneği olarak üretici etkinliği, “türlerin yaşamı”, insanın “yaşam etkinliği” olarak adlandırır.<span class="dipp"><a class="footnote-link" href="#footnote-225-282" id="footnote-225-282-backlink">282</a></span> Marx başlıca bu anlamıyla çalışmadan bir gereksinim olarak bahseder; başka bir yerde, komünizmde bile “normal bir miktar çalışma[ya]” gereksinim duyulacağını ekler.<span class="dipp"><a class="footnote-link" href="#footnote-225-283" id="footnote-225-283-backlink">283</a></span> Çalışma, bütün toplumlardaki insanlarda ortaktır ve bütün insanların güçlerinin bir gereksinimidir; zira insanın güçlerinin bileşik doyumu için gerekli en doğrudan araçtır.</p>

      <p class="paragraf" xml:lang="tr-TR">Dahası üretici etkinlik, bireyin güçlerinin doyurulması için yeni olanaklar oluşturulmasında ve doğadaki sınırların genişletilmesinde de bu güçlerle ilişki içindedir. Çalışma doğada meydana gelmek zorundadır; “çalışmanın içinde etkin olabildiği; ondan ve onun aracılığıyla üretebildiği” tek yer dış dünyadır.<span class="dipp"><a class="footnote-link" href="#footnote-225-284" id="footnote-225-284-backlink">284</a></span> Gördüğümüz gibi, herhangi bir anda var olduğu haliyle nesneler dünyası, insanın güçlerinin gerçekleşmesinin gerçek sınırlarını oluşturur. Eğer bu dünya değişmeden kalsaydı, bu güçler de her zaman aynı tarz ve aynı düzeyde kendilerini gerçekleştireceklerdi. Gerçekliğin sürekli dönüşüm geçirmesi nedeniyledir ki, bu gerçekleşmenin “düzey” ve “tarzlarından” bahsedebiliyoruz. “Dünyamızın değişimi de insanın etkinliği nedeniyledir,” diyor Marx, “insan etkinliği dünyayı değiştirmeyi hiçbir zaman bırakmaz.”<span class="dipp"><a class="footnote-link" href="#footnote-225-285" id="footnote-225-285-backlink">285</a></span></p>

      <p class="paragraf" xml:lang="tr-TR">Bu üretken etkinliğin aldığı yön, öncelikli ve temel amaçlarının izi, (kendi özgül yapısı içinde) doğanın bireyde yarattığı ihtiyaçlara kadar sürülebilir. Marx’a göre “doğa ne nesnel olarak ne de öznel olarak insanoğlu için yeterli bir formdadır.”<span class="dipp"><a class="footnote-link" href="#footnote-225-286" id="footnote-225-286-backlink">286</a></span> Yiyebileceği yiyecekler, kılık kıyafeti ve yaşayacağı barınaklar üretmek için yeterli bir doğa meydana getirirken, insan her zaman doğayı yeniden yoğurur; her bir yenilik, güçlerinin yeni tür ve derecelerde doyum elde etmesini mümkün kılar. Sanayi, insanın gereksinimlerini doyurmak için vardır ama karşılığında yeni gereksinimler üreten yaşam koşulları ortaya çıkarır. Bu ise, sanayiyi daha da geliştirmeyi ve ürünleri çeşitlendirmeyi zorunlu kılar. Marx’ın “insanların gereksinimlerinin kendisi bu gereksinimlerin doyumunun nihai zeminidir (Alm. “<span class="char-style-override-2">letzten Gründe</span>”)” derken betimlediği işte böyle bir gelişmedir.<span class="dipp"><a class="footnote-link" href="#footnote-225-287" id="footnote-225-287-backlink">287</a></span></p>

      <p class="paragraf" xml:lang="tr-TR">Eğer doğa, insanın yeterli bulduğu bir formda olsaydı, o zaman ne olurdu? <span class="char-style-override-2">Kapital</span>’in birinci cildinde Marx doğanın gayet cömert, “yeterli” olduğu tropik bölgelerden bahsediyor. Marx, doğanın bu durumunun insanları çocuk halinde bıraktığına değiniyor; bu bölgelerde büyüme yerine durgunluk vardır. Bu örnekte doğa:</p>

      <p class="arayazi" xml:lang="tr-TR">İnsan için kendi gelişimini doğal bir zorunluluk haline getirmez. Sermayenin anayurdu, gür ve yoğun bitki doğurma gücüne sahip tropik iklim kuşağı değil, ılıman kuşaktır. Toplumsal iş bölümünün doğal temelini oluşturan ve insana doğal çevresindeki doğal değişmelerle, ihtiyaçlarını, yeteneklerini, emek araçlarını ve çalışma tarzlarını çok yönlüleştirmeye teşvik eden, toprağın mutlak verimliliği değil nitel farklılığı, doğal ürünlerinin çeşitliliğidir.<span class="dipp" style="font-size:0.86em;"><a class="footnote-link" href="#footnote-225-288" id="footnote-225-288-backlink">288</a></span></p>

      <p class="paragraf" xml:lang="tr-TR">Böylece, bireyleri zorlayan ve cezbeden ve son tahlilde kendi güçlerini geliştirmelerine olanak tanıyan, bu haliyle doğa değil, doğadaki çeşitliliktir.<span class="dipp"><a class="footnote-link" href="#footnote-225-289" id="footnote-225-289-backlink">289</a></span> Doğa, insan etkinliğinin belirtisi olduğu kadar, bu etkinlikler üzerindeki bir sınır olarak da görülmeye başlandığında, herhangi bir yerin doğal nitelikleri özel bir önem kazanır.</p>

      <p class="paragraf" xml:lang="tr-TR">Tropik toplumlardaki gibi yaşamı devam ettiren ve sadece var olan koşulları yeniden üreten çalışma ile, daha ileri giden ve bu koşulları değiştiren çalışma arasındaki bağ, toplumsal iş bölümüdür. Tek tek işçilerin [kendi alanlarında] uzmanlaşmaları, doğanın “yetersiz” olduğu koşullarda insanın temel yaşamsal gereksinimlerini karşılama çabasının bir sonucudur. Ama ardından uzmanlaşma, doğayı dönüştürmek için toplumun genel verimliliğini arttırır. Eğer daha fazlası yapılabiliyorsa, daha fazlası yapılır; yeni gereksinimler üretilir: İlerleme gemisi işte böyle yola çıkar. İnsanın üretici etkinliği iş bölümü ile bir mantık kazanır ki bu mantık onu sonuçta komünist toplumun kapısına kadar götürecektir.<span class="dipp"><a class="footnote-link" href="#footnote-225-290" id="footnote-225-290-backlink">290</a></span></p>

      <p class="paragraf" xml:lang="tr-TR">Üretici etkinlik insanın bileşik güçlerinin ifadesinin temel vasıtası ve bu güçlerin gerçekleşmesinin önünde doğanın dayattığı sınırları kaldıran başlıca araç olarak hizmet eder. Bunların yanında, bu güçlerin <span class="char-style-override-2">güç olarak</span> gelişmesi üzerindeki ana etki de üretici etkinliktir. Marx şunu sorar: “Nasıl oluyor da çalışma, başka hiçbir şey değil de insan kapasitesinin gelişimi olabiliyor?”<span class="dipp"><a class="footnote-link" href="#footnote-225-291" id="footnote-225-291-backlink">291</a></span> İnsanın yeteneklerinin; bu yeteneklerde, tarihte ve her bir bireyde içsel olarak bulunan amaçlar doğrultusunda gelişmesi, öncelikli olarak üretici etkinliğin bir sonucudur. Böyle bir etkinliğe atıfta bulunarak Marx, “Dış dünya üzerinde böyle bir eylemde bulunup dünyayı değiştirerek insan, aynı zamanda kendi doğasını da değiştirir. Uyuklamakta olan güçlerini geliştirir ve onları emirlerine uymaya mecbur eder” der.<span class="dipp"><a class="footnote-link" href="#footnote-225-292" id="footnote-225-292-backlink">292</a></span> Bu ifadede insanın “doğası” hem güçlerini hem de bu güçlerin kendilerini gösterdikleri nesneleri içeren bir anlam taşır.</p>

      <p class="paragraf" xml:lang="tr-TR">Daha önce tarihini özetlediğimiz sahiplenmede olduğu gibi, insanın üretici etkinliğinin kesin niteliği her bir dönem için farklıdır. Bir yazısında Marx üretici etkinliğin insanın güçlerini hem genişlettiğine hem de geliştirdiğine dikkat çekmiştir.<span class="dipp"><a class="footnote-link" href="#footnote-225-293" id="footnote-225-293-backlink">293</a></span> Çalışma her zaman güçlerin t<span>üket</span>imini içerir ama her zaman bu güçleri daha iyiye doğru değiştirmez. Bireyin kendini gerçekleştirme yeteneğinin gerçekten artıp artmadığı o özgül etkinliğin ne olduğuna, nasıl sürdürüldüğüne ve onu çevreleyen bütün koşullara bağlı olacaktır. Örneğin, kapitalist bir sistemde proletaryanın üretici etkinliği, özsel güçlerin (kendi terimimi kullanacak olursam) “gerilemesi” (İng. “<span class="char-style-override-2">retrogression</span>”) olarak adlandırabileceğimiz şeyin olağanüstü bir örneğidir.</p>

      <p class="paragraf" xml:lang="tr-TR">Üretici etkinlik, nihai doyumlarını gerçekleştirmeye yetkin güçleri sadece komünizmde geliştirir. Dahası, sadece komünizmde, güçleri nihai doyumuna ulaştıran böyle bir etkinlik mevcuttur. Marx, komünist toplumda yapılan bütün çalışmanın bireyin “kendi etkinliği” olduğunu; yani, “o dönemde kendim” derken kastedilen şeyi oluşturanın, insanın gerçek güçlerini gerçekleştiren etkinlik olduğunu söyler.<span class="dipp"><a class="footnote-link" href="#footnote-225-294" id="footnote-225-294-backlink">294</a></span> Marx, konumlanma noktamızı gelecek olarak alıp geçmişe baktığımızda şunu göreceğimizi açıklar: “Sosyalist bir insan için gelmiş geçmiş bütün dünya tarihi, insanın çalışması aracılığıyla insanın yaratılmasından ibarettir; doğanın insan için geliştirilmesinden [Alm. “<span class="char-style-override-2">Werden</span>”] ibarettir.”<span class="dipp"><a class="footnote-link" href="#footnote-225-295" id="footnote-225-295-backlink">295</a></span> Komünizmin bakış açısından bakıldığında, bütün tarih boyunca insanın ve nesnesinin geçirdiği dönüşümlerin hepsinin insanın üretici etkinliğinin özellikleri tarafından belirlenmiş olduğu görünecektir.</p>

      <p class="paragraf" xml:lang="tr-TR">Çalışmanın tarihinin bu kısa taslağı aynı zamanda “çalışmanın” değişen anlamının bir dökümüdür de; her yeni gelişme, bu kavramı daha çok zenginleştirmiştir. İlk olarak, bölüşüm, mübadele ve tüketimle ve bunların ötesinde çalışmanın gerçekleştiği bütün diğer unsurlarla olan içsel ilişkileri aracılığıyla çalışma, bir dönemin niteliğini eksiksiz yansıtır. Bu en genel anlam, bir dönemi değerlendirmek için Marx’ın en aydınlatıcı bulduğu konumlanma noktasıdır. Dil ve gerçeklik arasında olduğunu varsaydığı içsel ilişkiler düşünüldüğünde, bunların hepsi (sadece ara ara iletilse bile) kapsayıcı kavramda (çalışma kavramında) bulunabilir.<span class="dipp"><a class="footnote-link" href="#footnote-225-296" id="footnote-225-296-backlink">296</a></span></p>

      <p class="paragraf" xml:lang="tr-TR">Belirtmek gerekir ki, Marx’ın yazılarında “etkinlik”, “çalışma” ve “yaratıcılık” arasında net bir ayrım yoktur. Doğa ile etkileşiminde her bir insan, kişiliğinin bir parçasını, yani güçlerinin ayırt edici katkısını, yaptığı her şeye aktarır. Yaptığı değişiklikler etkin kişinin; kendi niteliklerinin bir kısmını az ya da çok fark edilebilir bir biçimde somutlaştıran kişinin yansımasıdır. Bu ifade etkinliği, çalışmayı ve yaratıcılığı eşit derecede betimler. Bu nedenle, yaşamın herhangi bir alanında kullanım değeri üreten bütün işler yaratıcılık olarak da görülebilir. Hatta Marx “işçinin üretici etkinliğinden” onun “yaratıcı gücü” olarak dahi bahseder.<span class="dipp"><a class="footnote-link" href="#footnote-225-297" id="footnote-225-297-backlink">297</a></span> Yaratıcılığın “etkinlik” ve “çalışma” ile eşit tutulması onu küçümsemekten ziyade, bu iki kavramın alışılmamış şekilde genişletilmesini temsil eder. Marx “Milton, <span class="char-style-override-2">Kayıp Cennet</span>’i bir ipek böceğinin ipek üretmesiyle aynı nedenden üretir. Bu, doğasının bir etkinliğidir” derken Milton’un yaratıcı gücünü küçümsemez.<span class="dipp"><a class="footnote-link" href="#footnote-225-298" id="footnote-225-298-backlink">298</a></span> Milton’un doğasının etkinliği <span class="char-style-override-2">Kayıp Cennet</span>’i yazmak kadar yaratıcı bir etkinliktir, der. Aynı şekilde Marx şarkı söylemekten bir “çalışma” ve bir “etkinlik” olarak bahsederken, şarkı söylemenin içerdiği yaratıcılığı reddetmez.<span class="dipp"><a class="footnote-link" href="#footnote-225-299" id="footnote-225-299-backlink">299</a></span></p>

      <p class="paragraf" xml:lang="tr-TR">“Yaratıcılık” Marx’ın erken dönem yazılarında sık kullandığı bir terimdir. Bu terimin kullanımı zirvesine 1844’ün daha öncesinde ulaşır. Örneğin, Marx daha bir öğrenciyken yazdığı şiirlerinin birçoğu, insanın yaratıcı dürtülerinin güzellemesi ve insanı zincirlere vuran her şeye karşı isyan çığlığıdır. 1835 gibi erken bir tarihte, Marx liseyi bitirmeden hemen önce, “Bir Gencin Meslek Seçimi Üzerine Düşünceleri” adlı, merkezî temaları yaratıcılık ve doyum olan son derece açıklayıcı bir makale yazmıştır.<span class="dipp"><a class="footnote-link" href="#footnote-225-300" id="footnote-225-300-backlink">300</a></span> İlerleyen dönemlerde de “yaratıcılık” Marx’ın terminolojisinden hiçbir zaman çıkmaz ama yerini önce “etkinliğe” ve daha sonra da “çalışmaya” bırakır. “Etkinlik” dikkat çekici bir biçimde Marx’ın felsefesi yazılarında, özellikle de <span class="char-style-override-2">1844 Elyazmaları’</span>nda boy gösteren bir terimdir. Daha sonraki ekonomi yazılarında “çalışma”nın başat ifade haline gelmesi şaşırtıcı olmasa gerek.<span class="dipp"><a class="footnote-link" href="#footnote-225-301" id="footnote-225-301-backlink">301</a></span></p>

      <p class="paragraf" xml:lang="tr-TR">Ancak, “etkinlik”, “çalışma” ve “yaratıcılık” arasındaki fark, Marx’ın yaşamında ortaya çıktıkları dönemlerin farklılığından ibaret değildir; bu ayrıca bir vurgu farkıdır. Her bir terim, doğa ve insan arasında aslında aynı olan etkileşimin belli yönlerini ortaya çıkarmada işe yarar. “Etkinlik” içerdiği ayrı ayrı hareketlere ve etkileşimin bütününe, amaçlı bir çaba olarak vurgu yapar. Çalışma, etkinliğin başlıca alanı olarak maddi üretimi ve insanın yaşamı boyunca kullanım değeri üretimini ön plana çıkarır. Yaratıcılık, ürünün biricikliğine, kaynağının insanda, yani doğanın yarattıkları arasındaki en gelişmiş varlıkta oluşuna ve yaratıcılığın, komünizm yolunda ilerleyen birey üzerindeki etkisine odaklanır.</p>

      <p class="paragraf" xml:lang="tr-TR">Ancak vurgu farkı olarak başlayan şey, bu kavramların sınırlarına varıldıkça bağımsız anlamlar olarak görünür; zira “etkinlik”, “çalışma” ve “yaratıcılık” tam olarak örtüşmezler. Bütün etkinlikler çalışma değildir; bütün etkinlikler ve bütün çalışmalar da yaratıcı değildir. Bir çemberin içinde koşmak, örneğin, hiçbir kullanım değeri üretmediği için bir çalışma değildir. Böyle bir etkinlik yaratıcı da sayılamaz. Yine, Marx’a göre insanın “makinenin bir dişlisine” indirgendiği kapitalist fabrikadaki çalışmaya da “yaratıcı” denemez, zira çember çizerek koşmak gibi bu tarz bir çalışma da insanın güçlerinin olgunlaşmasına yardım etmez. Verili bir etkinlik ve çalışma örneği, ancak insanın güçlerini içeriyorsa ya da insanın güçlerinin olumlu gelişimine yardımcı ise, aynı zamanda bir yaratıcılık örneğidir. Komünizmde, bütün etkinlik ve işler, olabildiğince yaratıcıdır. Komünizm dışında bile, bu üç terimden her birinin, diğer ikisinin anlamı üzerinde ağırlığı vardır ve birçok defalar birinin kullanıldığı bir yerde, diğer ikisini sadece vurguda bir değişiklikle ikame etmek mümkündür.</p>

      <div class="footnotes">
        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-277-backlink" id="footnote-225-277">277</a> <span class="char-style-override-2" xml:lang="en-US">Kapital</span> <span xml:lang="en-US">I, s. 183-184</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-278-backlink" id="footnote-225-278">278</a> <span xml:lang="en-US">A.g.e., s. 47, 186. Marx’ın çalışmalarını İngilizceye çevirenler Engels’in yaptığı bu ayrımdan faydalanmazlar. Bu çalışmalardan benim yaptığım alıntılarda ise, bilhassa iktisadi meseleleri tartışırken “çalışma” ve “emek” kavramlarını Engels’in uyarıları doğrultusunda kullanmaya çalıştım.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-279-backlink" id="footnote-225-279">279</a> <span xml:lang="en-US">A.g.e., s. 42</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-280-backlink" id="footnote-225-280">280</a> <span class="char-style-override-2" xml:lang="en-US">1844 Elyazmaları, s.</span> <span xml:lang="en-US">103</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-281-backlink" id="footnote-225-281">281</a> <span>“Çalışma” kavramının daha ayrıntılı anlatımını 15. bölümde bulabilirsiniz</span><span>.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-282-backlink" id="footnote-225-282">282</a> <span xml:lang="en-US">A.g.e., s. 75</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-283-backlink" id="footnote-225-283">283</a> <span xml:lang="en-US">A.g.e., s. 72;</span> <span class="char-style-override-2" xml:lang="en-US">Grundrisse</span><span xml:lang="en-US">, s. 505</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-284-backlink" id="footnote-225-284">284</a> <span class="char-style-override-2" xml:lang="en-US">1844 Elyazmaları, s.</span> <span xml:lang="en-US">70</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-285-backlink" id="footnote-225-285">285</a> <span xml:lang="en-US">Marx, dünyayı fiziksel olarak değiştirme açısından insandan çok daha az önemli olduklarını düşünerek insan dışı güçleri dikkate almaz. Doğal güçlere itibar edildiği durumlarda Marx, baş rolü yine insana verir. Örneğin sel, toprağın üst kısmındaki verimli tabakayı götürmüş ise buradaki asıl aktör sel değil, toprağı kötü süren çiftçidir. Dahası, Marx’ın ilgilendiği görece kısa zaman dilimi, buz çağı gibi uzun dönemleri kapsayan doğal felaketleri göz önünden uzaklaştırır.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-286-backlink" id="footnote-225-286">286</a> <span class="char-style-override-2" xml:lang="en-US">1844 Elyazmaları, s.</span> <span xml:lang="en-US">158</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-287-backlink" id="footnote-225-287">287</a> <span class="char-style-override-2" xml:lang="en-US">Hegel’in Hukuk Felsefesinin Eleştirisi</span><span xml:lang="en-US">, Werke I, s. 381</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-288-backlink" id="footnote-225-288">288</a> <span class="char-style-override-2" xml:lang="en-US">Kapital</span> <span xml:lang="en-US">I, s.513-514</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-289-backlink" id="footnote-225-289">289</a> <span xml:lang="en-US">Marx, iklimdeki farklılığın İrlandalılara Hintlilerden daha fazla istek ama daha az hayal gücü verdiğine inanır. Marx ve Engels,</span> <span class="char-style-override-2" xml:lang="en-US">Sömürgecilik Üzerine</span> <span xml:lang="en-US">(Moskova), s. 74. Hindistan’ın ikliminin hayal gücüne ne gibi katkıları olduğunu bilmiyorken (Marx bu konuda hiçbir bilgi vermez) Marx’ın bu görüşü, insanların istekleri ne kadar çoksa, gelişimleri de (hayal güçlerinin gelişimi de dahil) o kadar hızlı olur iddiasıyla çelişir.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-290-backlink" id="footnote-225-290">290</a> <span>Bir sonraki bölümde yine iş bölümünü tartışacağız ama bu konunun en kapsamlı ele alındığı yer 24. bölümdür.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-291-backlink" id="footnote-225-291">291</a> <span class="char-style-override-2" xml:lang="en-US">Alman İdeolojisi</span><span xml:lang="en-US">, s.117</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-292-backlink" id="footnote-225-292">292</a> <span class="char-style-override-2" xml:lang="en-US">Kapital</span> <span xml:lang="en-US">I, s. 177</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-293-backlink" id="footnote-225-293">293</a> <span xml:lang="en-US">Önsöz,</span> <span class="char-style-override-2" xml:lang="en-US">Ekonomi Politiğin Eleştirisine Katkı, s.</span> <span xml:lang="en-US">276</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-294-backlink" id="footnote-225-294">294</a> <span class="char-style-override-2" xml:lang="en-US">Alman İdeolojisi</span><span xml:lang="en-US">, s. 68</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-295-backlink" id="footnote-225-295">295</a> <span class="char-style-override-2" xml:lang="en-US">1844 Elyazmaları, s.</span> <span xml:lang="en-US">68</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-296-backlink" id="footnote-225-296">296</a> <span xml:lang="en-US">“Çalışma” kavramının anlamındaki değişimleri görmek için bakınız Önsöz,</span> <span class="char-style-override-2" xml:lang="en-US">Ekonomi Politiğin Eleştirisine Katkı, s.</span> <span xml:lang="en-US">297-302</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-297-backlink" id="footnote-225-297">297</a> <span xml:lang="en-US">“Ücret, Fiyat ve Kâr”,</span> <span class="char-style-override-2" xml:lang="en-US">Selected Writings</span> <span xml:lang="en-US">I, s. 85</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-298-backlink" id="footnote-225-298">298</a> <span class="char-style-override-2" xml:lang="en-US">Artı-Değer Teorileri</span><span xml:lang="en-US">, s. 186</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-299-backlink" id="footnote-225-299">299</a> <span xml:lang="en-US">A.g.e, s. 190</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-300-backlink" id="footnote-225-300">300</a> <span xml:lang="en-US">Marx, “Betrachtung eines Junglings bei der Wahl eines Berufes”, içinde Marx ve Engels,</span> <span class="char-style-override-2" xml:lang="en-US">Uber Erziehung und Bildung</span><span xml:lang="en-US">, P. N. Grusdew (drl.), (Berlin, 1960), s. 48-52</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-301-backlink" id="footnote-225-301">301</a> <span class="char-style-override-2" xml:lang="en-US">Arbeit</span> <span xml:lang="en-US">kavramını Marx’ın her bir çalışmasında nasıl kullandığını ve sistemindeki özel yerini görmek için bakınız Pierre Naville,</span> <span class="char-style-override-2" xml:lang="en-US">le Nouveau leviathan</span> <span xml:lang="en-US">I (Paris, 1967).</span></p>
        </div>
      </div>
    </div>
  </div>
</body>
</html>
