<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-48.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-48.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" xml:lang="tr-TR">EK-I</p>

      <p class="resim" xml:lang="tr-TR"><img alt="c.png" class="image" height="12" src="../Images/c_fmt76.jpeg" width="138" /></p>

      <p class="anabaslik" xml:lang="tr-TR">İÇSEL İLİŞKİLER<br />
      FELSEFESİNİ SAVUNMAK</p>

      <p class="resim" xml:lang="tr-TR"><img alt="c.png" class="image" height="19" src="../Images/c_fmt77.jpeg" width="207" /></p>

      <p class="resim" xml:lang="tr-TR"><span class="char-style-override-4"><img alt="3.png" class="image" height="23" src="../Images/3_fmt39.jpeg" width="21" /></span></p>

      <p class="paragraf" xml:lang="tr-TR">Bu ekte, içsel ilişkiler felsefesine yöneltilen önemli eleştirilerden bazılarını kısaca incelemek istiyorum. En sık dile getirilen ve kesinlikle en anlamlı eleştiri, tikelliklerin tanımlanmasının zorluğuyla ilgilidir (kimileri bunun imkânsız olduğunu bile iddia edebilir). Başka bir deyişle, bu ilişkilerin bir sandalyeyi, bir insanı ya da herhangi tikel bir nesneyi (yani bunlardan daha azını ya da fazlasını değil de, tam da bunları) meydana getirdiğini nasıl bilebilir; ilişkiler ağını bu nesneleri oluşturacak şekilde nasıl ayırt edebiliriz – başkalarına gösterme ve kabul etmelerini sağlama da buna dahildir. Bu eleştiri, metinde sözü edilen parçaları kimliklendirme sorununun bir versiyonudur aslında.</p>

      <p class="paragraf" xml:lang="tr-TR">Bu eleştiriyi yönelten Stuart Hampshire, gerçekliği parçalara bölmenin çok sayıda yolu olduğunu kabul eder. Ancak başkalarına konuyu iletebilme gerekliliğinin, gerçekliği az ya da çok belirgin parçalara ayrılmış olarak düşünmeyi zorunlu kıldığını söyler. Hampshire’a göre “gerçekliğin farklı tür ve tarzlarda kalıcı şeylerden oluştuğunu düşünmemiz kaçınılmazdır.” Zira “konuşurken ‘bu şöyledir, böyledir’ diyebileceğimiz tarzda terimler olmalıdır”.<span class="dipp"><a class="footnote-link" href="#footnote-225-660" id="footnote-225-660-backlink">660</a></span> Hampshire’a göre, bir “şey” ve şeyin “özellikleri” arasında mutlak bir ayrıştırma yapabilmek mümkün olmalıdır. Şey olarak kabul edilen, referans noktası olarak alınır; bu referans noktası, şeyin özelliklerinin geçirdiği bütün değişimlere rağmen gözlemci açısından aynı kalır. Bu kuralı çiğnemenin; yani, bir şeyi niteliklerinin toplamı ve her bir niteliği de potansiyel olarak bir şey olarak görmenin cezası, insanların ne söylediğinizi anlamamaları olacaktır.<span class="dipp"><a class="footnote-link" href="#footnote-225-661" id="footnote-225-661-backlink">661</a></span></p>

      <p class="paragraf" xml:lang="tr-TR">Peter Strawson, sadece belirli şeyleri tanımlamakta başarılı olduğumuzu; çünkü bunların şeylerin gerçekte büründükleri formlar olduğunu savunarak bu iddiayı dolaylı olarak destekler. Gördük ki Hampshire, iletişim kurmanın gerekliliklerini öne sürerek tikelliklerin ilişkisel görüş temelinde tanımlanabileceği olasılığını reddeder. (Hampshire’ın yaklaşımını eleştirmeyen) Strawson ise sağduyuya dayanan bir gerçeklik anlayışı temelinde ilişkisel görüşe karşı çıkar. Kitabı <span class="char-style-override-2">Individuals</span>, insanların dünyanın tikel şeylerden (“nesnel tikellikler”den) oluştuğuna inandığı iddiasıyla başlar ve biter. Strawson, işinin bu görüşü destekleyecek gerekçeler bulmak olduğunu düşünür.<span class="dipp"><a class="footnote-link" href="#footnote-225-662" id="footnote-225-662-backlink">662</a></span> İlginçtir ki, bu çalışması algıyla ilgili tek bir bölüm bile içermez. Bu durum, Strawson’un tikel şeylerin varlığıyla ilgili sağduyunun yargılarına sadık kalma konusunda ne kadar istekli olduğunun işaretidir. Esas itibariyle kendisini, neden temel tikelliklerin maddi cisimler olması gerektiğini açıklamayla sınırlar.</p>

      <p class="paragraf" xml:lang="tr-TR">Strawson’ın inandığı gibi eğer maddi cisimler, şeyler olarak zihinde kavramlaştırılmalarını önceleyen bir varlığa sahiplerse, onları nasıl tanımlarız? Strawson’a göre herhangi bir şeyi tanımlamak için gerekli olan biçimsel koşulların sağlanması için, onları ayrıştıran tek bir gerçeğin, sadece onun için doğru olan bir şeyin bilinmesi yeterlidir.<span class="dipp"><a class="footnote-link" href="#footnote-225-663" id="footnote-225-663-backlink">663</a></span> Ancak daha sonra, bu olası ayrıştırmayı sağlayan bütün gerçekleri, “söz konusu tikelliği, (…) varlığında hepimizin söz sahibi olduğu tikelliklerin bütüncül bilgisine dâhil olan diğer öğelerle” ilişkilendirdiğini itiraf eder.<span class="dipp"><a class="footnote-link" href="#footnote-225-664" id="footnote-225-664-backlink">664</a></span> Hampshire’ın “bu şöyledir, böyledir” demesini sağlayan terimin, Strawson’a söz konusu varlığı diğer varlıkların arasına yerleştirirken yardımcı olduğunu; yani maskelenmiş bir ilişki olarak iş gördüğünü söylemek abartı olmayacaktır. Tersi nasıl mümkün olabilir ki? Bir şey tek başına nasıl ele alınabilir? Böyle ele alınırsa, onun ne olduğunu söylemenin anlamı nedir? Biçim, renk, işlev, vs… Bir şeyi bilmemizi sağlayan bütün nitelikler, diğer benzer ve zıt niteliklerle ilişkileri içerisinde kavranabilirler.<span class="dipp"><a class="footnote-link" href="#footnote-225-665" id="footnote-225-665-backlink">665</a></span></p>

      <p class="paragraf" xml:lang="tr-TR">Hampshire ve Strawson, iki farklı türde itirazı dile getirir. Bu nedenle, her birine farklı bir yanıt vermek gereklidir. Strawson, “ilişkisel görüş kabul edilirse tanımlama yapılamaz; çünkü pratikte tanımlama yapmak, tikellikleri kullanmayı gerektirir” diyor. Ama ardından bu tikelliklere “bağımlı tanımlanabilirlik” (İng. <span class="char-style-override-2">“identifiability dependence</span>”) atfediyor. Ancak bu, yani bir tikelliği tanımlayanın, diğer tikelliklerle olan özgün ilişkileri olduğu bir kere kabul edildikten sonra, bunları şeyin içindeki ilişkiler olarak görme noktasında fiili hiçbir engel kalmaz. Hatta Dietzgen’in yaptığı gibi parçaları kimliklendirme konusunu doyurucu bir şekilde inceleyen kavramsallaştırma etkinliğinin herhangi bir analizinin, bizleri ilişkisel görüşü kabul etmeye götüreceği bile iddia edilebilir. Sorun şu ki, Strawson’un kendi kültüründen insanların gerçekliği temel maddi cisimlere bölünmüş olarak algıladıkları iddiası, hiçbir kanıta dayanmaz (bazen çok az ampirik çalışmaya dayanır; bazen de hiç ampirik delil göstermez). Oxford’daki meslektaşları A. J. Ayer, Strawson ve Hampshire’ı “kendi kavramsal sistemimizin kimi temel özelliklerinin, düşüncenin modern eşiti olan dilin gereklilikleri olduğunu varsayarak, <span class="char-style-override-2">a priori</span> antropoloji” yapmakla suçlarken benzer bir şikâyeti dile getirmiş oluyorlar.<span class="dipp"><a class="footnote-link" href="#footnote-225-666" id="footnote-225-666-backlink">666</a></span></p>

      <p class="paragraf" xml:lang="tr-TR">Bir kere daha, içsel ilişkiler felsefesinin gerçeklikle değil, anlayışımızla ilgili bir konu olduğunu vurgulamak gerekli. Bu felsefenin gerçeklere dayanan temeline saldırmak için, niteliklerin ya da şey olarak kabul edilenlerin gözle görünen karşılıklı bağımlılığının yanlış olduğunun gösterilmesi gerekir. Ancak bu, kimsenin yapmaya kalkışmadığı bir şeydir. O halde soru, sağduyuyu temel alan anlayış ve ilişkisel anlayış arasından hangisini benimsediğimizle ilgilidir. Başka bir deyişle, bardağın dolu kısmını mı, boş kısmını mı görüyoruz? Yapacağınız tercihin hiçbiri yanlış olmaz; sadece, bütün tercihler özgül yansımalarını da beraberinde getirir. Bu tercihi yaparken temel ölçüt, yaptığımız tercihin sorunları çözmede ya da sorunlardan kaçınmada bize sağladığı faydadır. Marx’ın insan doğası ve yabancılaşma konusundaki görüşlerini açıkladıktan sonra, ilişkisel çerçeveye getirdiğim kendi eleştirel değerlendirmeme bu ölçütten başlayacağım.</p>

      <p class="paragraf" xml:lang="tr-TR">Şimdi, içsel ilişkiler felsefesinin ortaya çıkardığı önemli sorunlarla ilgileneceğim. Bunlar öyle sorunlardır ki, bazı modern düşünürler, birilerinin içsel ilişkiler felsefesini benimseyebileceğine ihtimal vermezler (ama bu felsefeyi kabul ettikleri için onlara zaman zaman saldırmayı da ihmal etmezler). Bu noktada, Hampshire’ın itirazı merkezî bir yer kaplar. Zira eğer ilişkisel bakış, birinin aklındaki bilgiyi diğer insanlara iletmesini gerçekten imkânsız hale getiriyorsa, daha fazla söz söylemeye gerek yok demektir. Ancak Hampshire’ın itirazının konumu nedir? Bu itirazın asıl hedefi nedir? Eğer şeyleri ilişkisel olarak anlamak mümkünse, bu biçimde anlaşılan bir şeyi başkalarına iletebilme sorunu, ampirik bir sorundur. İlişkisel anlayışın mümkün olmadığı ise ancak en başından, “<span class="char-style-override-2">a priori</span> antropoloji” temelinde mümkündür. Bu nedenle, Marx’ın genel olarak insan doğasını ya da özel olarak kapitalist insanı ilişkisel anlayışının iletilebilir olup olmadığını söylemek şu anda benim işim değil. Benim işim, bu anlayışı iletmek. Sonrasında, bunu başarıp başaramadığımı söylemek de zaten başkalarının işi.<span class="dipp"><a class="footnote-link" href="#footnote-225-667" id="footnote-225-667-backlink">667</a></span></p>

      <p class="paragraf" xml:lang="tr-TR">Bütün bu söylenenlerde düzeltmemiz gereken önemli bir nokta var: Farklı bir kavramsal çerçeveye ait ölçütler kullanarak ilişkisel görüşün geçerliliğini test etme girişimleri genel sonuçları itibariyle doyurucu olmalıdır. Marx’ın kavramsal çerçevesinin bizim kavramsal çerçevemiz olmadığı ispatlandıktan sonra, bu çerçevenin bizim biçimlendirdiğimiz olguları iletme konusunda eksiklikleri olduğunu söylemek, Ayer’in değişiyle, “abestir.” Ayer’e göre, “dilin yaptığı iş, kategorik yapısına bağlıdır, bu nedenle bizim dilimizden kökten farklı olan hiçbir dil tam tamına aynı işi yapamaz.”<span class="dipp"><a class="footnote-link" href="#footnote-225-668" id="footnote-225-668-backlink">668</a></span> Tanımlanmış tikellikleri iletmede Marx’ın başarısız olduğu suçlamaları, Hampshire’ın anladığı şekliyle, “tikelliklerin” var olmadığı ve “özdeşlik”in, ayrı varlıklar olduğunu düşündüğümüz şeyler arasında bir ilişki kurmak için kullanıldığı ilişkisel görüşe göre yöneltilemez bile (Altıncı Bölüme bakınız).</p>

      <p class="paragraf" xml:lang="tr-TR">Anlayıştaki bu farklılaşmaya rağmen, Marx söylemek istediğini iletebilir mi? Ayer’e göre bizim dilimizden yapısal olarak farklı olan (ve tam tamına aynı işi yapamayan) bir dil yine de “öz itibariyle aynı bilgiyi” iletebilir.<span class="dipp"><a class="footnote-link" href="#footnote-225-669" id="footnote-225-669-backlink">669</a></span> Eğer durum buysa, Marx’ın iletişim kurmadaki başarısını bu ölçüte göre yargılamamız gerekir. Bu açıdan, içsel ilişkiler felsefesini takip ettikleri söylenen Spinoza, Leibniz ve Hegel’in görüşlerini aktarmayı az ya da çok başardıklarını belirtmek önemlidir. Başka türlü kimi modern düşünürlerin onları bu felsefeyi benimsedikleri için eleştirmeleri nasıl mümkün olurdu?</p>

      <p class="paragraf" xml:lang="tr-TR">Marx’ın durumunda “özsel olarak aynı” diye niteleyebileceğimiz bilgiyi ikiye ayırabiliriz. İlk olarak Marx; insanlar, çalışma, fabrikalar, devlet vs. dediğinde nelerden söz ettiğini biliyor muyuz? İkincisi, bunların geniş anlamını; yani, bunlarla iletmek istediklerinin tümünü biliyor muyuz? Marx’ın ilişkisel görüşüne rağmen eğer nelerden söz ettiğini biliyorsak bunun nedeni, (Dietzgen’in dediği gibi) insanların şeyleri duyulara dayanan izlenimlerimizin ortak dünyası temelinde kavramlaştırmasıdır. Ardından bu şeyler ister tikellikler ister İlişkiler olarak görülsün, her bir bireyin bu kavramlardan söz ederken ilettiği temel bilgi (duyuya dayanan özsel izlenimler) aynıdır. Bu nedenle, Marx’ın herhangi bir kavramının merkezî özellikleri ya da ana ilişkileri, bu özellik ve ilişkiler başkaları tarafından şeyler olarak alındığında bile üç aşağı beş yukarı aynı kalır.</p>

      <p class="paragraf" xml:lang="tr-TR">Ancak gördüğümüz gibi asıl sorun, Marx’ın, ilişkisel yaklaşımının ana kavramlara iliştirilmesine izin verdiği ek özellikleri başkalarına iletmeyi başarıp başaramadığıdır. Eğer Marx’ı anlama konusunda zorluk yaşıyorsak, sorun sermayeden söz ettiğini anlamak değil, her defasında bu kavramın bir parçası olarak kabul ettiği her şeyi kavrayabilmektir. Bu yüzden “sermaye”nin, herkesin paylaştığı ana anlamı nedeniyle Hampshire’ın ve çoğu okuyucunun yine “sermaye” adını verdikleri kendi kavramlarıyla “özsel olarak aynı bilgiyi” ilettiği; ama Marx’ın bu kavramla çok daha fazlasını iletmek istediği söylenebilir. Yine, Marx’ın bu ek anlamı anlaşılır yapma konusunda ne kadar başarılı olduğu, son tahlilde, Marx’ı anlamayı başarıp başaramadığımızla ölçülebilir.</p>

      <p class="paragraf" xml:lang="tr-TR">İçsel ilişkiler felsefesine yöneltilen diğer temel itiraz, bütünü, her bir parçası içerisinde kavramanın uygulamada imkânsız olduğudur. Bu defa Ayer, bu itirazı yönelten taraftadır ve Leibniz’in herhangi bir tikel birey için geçerli olan bir yargının bütün insanlık tarihi için de geçerli olacağı yönündeki düşünceleriyle alay eder.<span class="dipp"><a class="footnote-link" href="#footnote-225-670" id="footnote-225-670-backlink">670</a></span> Marx’ın çalışmalarına gelince, Marx’ın parçada bütünü görme becerisini biraz olsun fark etmiş olan Heinrich Popitz gibi kimi eleştirmenler bu keşiflerini bir <span class="char-style-override-2">ipso facto</span> eleştiri olarak görürler.<span class="dipp"><a class="footnote-link" href="#footnote-225-671" id="footnote-225-671-backlink">671</a></span> Ancak Lukacs ve Sartre seviyesindeki diğer düşünürlerse, Marx’ın düşüncelerinin bu özelliğini onun güçlü yönlerinden biri olarak değerlendirir.<span class="dipp"><a class="footnote-link" href="#footnote-225-672" id="footnote-225-672-backlink">672</a></span> Bu tartışmaya katılanlar gerçekten aynı şeyden bahsediyor olabilirler mi?</p>

      <p class="paragraf" xml:lang="tr-TR">Sağduyuyu temel alan görüşün “bütün” ve “parça” anlayışı, bütünün (herhangi bir bütünün) parçaların toplamı olduğu bir dünya görüşünden gelir. “Parça”nın kendisi ise aslında farklı ve ayrı olan; ancak basitçe (dışsal ilişkilerle) bir araya getirilmiş birimlerdir. Bütünü anladığımız model ve hatta kurduğumuz analoji, kapalı bir çemberdir. Ancak bütünün her bir parçasında içerildiği iddiası, sıradan dilin kavramlarını kullanmaz; anlamsız görünme pahasına yine de bu kavramları kullanamaz. Bu aslında, Hampshire içsel ilişkiler felsefesini benimseyenlere tikellikleri tanımlama konusunda meydan okurken karşılaştığımız sorunun aynısıdır; zira burada da “özdeşlik” ve “tikel” terimleri, içsel ilişkiler felsefesini benimseyenlerle Hampshire’a aynı şeyi ifade etmezler.</p>

      <p class="paragraf" xml:lang="tr-TR">Bu örnekte “parça” ile kastedilen ilişkisel bir kurgudur; parça, belirli bir amaç için gerçeklikten soyutlanmış birimdir. Ancak, benzer şekilde kurgulanmış diğer birimlerle karşılıklı bağımlılığı göz önünde bulundurulur. “Bütün” ise tam da bu karşılıklı bağımlılıktır ve yine belirli bir amaç için parçalarından biri olarak kavramsallaştırılabilir. Böylece, tikellerin ayrıntılı bilgisine gerek duyulmaz. Hiçbir kavramsal sınır ihlali yapılmaz. Dünya bir deliğe sokulmaya çalışılmaz. Daha ziyade, bu felsefe temelinde “parça” ve “bütün” kavramları, neler olup bittiğini bize iletecek biçimde sahiplenilirler. Açıkça, ne söylendiğini kavramak için, önce kavramları biçimlendiren ilişkisel görüş anlaşılmalıdır.</p>

      <p class="paragraf" xml:lang="tr-TR">Sorunun hâlâ devam ettiği söylenebilir: Bütünü böyle ele aldığımızı kabul edelim; yine de, parçanın ne olduğunu biliyor ama tanım gereği, geçmişi ve geleceği de içeren bütünü bilmiyorsak, bu bütünü parçalarından herhangi birinde nasıl görebiliriz? Ancak farklı parça ve bütün anlayışlarıyla ilgilendiğimiz kabul ediliyorsa, bütünün parçada özgün bir anlayış çerçevesinde görüleceği de kabul edilmelidir. Sadece, (kapalı bir çember misali) ayrık parçalarının toplamı olarak anlaşılan bütünde; yani sağduyuyu temel alan görüşe uygun bir bütün anlayışında niteliği tamamlanmış görünen ve bilinebilen bir bütünle ilgilendiğimizi varsayabiliriz. Ancak ilişkisel anlayışa göre (karşılıklı bağımlılığın tarih içerisindeki evrensel ifadesi olan) bütün, hiçbir zaman tamamlanmış değildir ve bu gelenekten gelen söz ettiğim hiçbir düşünür bütünün tüm detaylarını bildiğini iddia etmez.</p>

      <p class="paragraf" xml:lang="tr-TR">Bu sınırlama Hegel, Marx, Dietzgen ve benzerlerini bütün hakkında bildikleri şeylerin, o an itibariyle ayrık birimler olarak ele aldıkları parçalarda içerildiğini düşünmekten alıkoymaz. Bildikleri, sadece gözlemledikleri tikel etkileşimleri değil, aynı zamanda bu olgunun doğurduğu değişim ve gelişim kalıplarını da içerir. Yazara ve söz konusu “gerçek”e göre geleceğe; olanak, potansiyel, olasılık ya da kesinlik olarak yansıyan bu kalıplar, incelenen parça içinde kavranılan deneyimlenmemiş bütünün unsurları olurlar. Bu şekilde, Marcuse’nin daha önce metinde belirttiği gibi, Marx’ın kapitalizmi ele aldığı kavramlar, komünizme dair genel anlayışını halihazırda içerir. Hegel gibi içsel ilişkiler felsefesini benimseyen kimi düşünürler, zorunlu olarak bilmedikleri öğeler içeren bu bütüne sistemleri içerisinde bağımsız bir rol atfederler. Marx gibi diğerleri ise atfetmezler. Ancak hepsi için bütün tamamlanmamıştır ve bu anlamıyla parça da bilinemez.</p>

      <p class="paragraf" xml:lang="tr-TR">Bitirirken, bu kısa yorumların içsel ilişkiler felsefesini eleştiriler karşısında başarılı bir şekilde savunduğu yanılgısına kapılmadığımı vurgulamak istiyorum. Ancak buradaki amacım Marx’ın ilişkisel anlayışını kabul ettirmekten ziyade, onun ciddiye alınmasını sağlamak. Eğer bu tartışma zarfında, bu görüşün bilimsel ilgi uyandırmaya değmeyecek kadar değersiz olduğunu söyleyen eleştirilerin geçerliliği hakkında şüphe duyulmasını sağladıysam, görevimi yerine getirdiğimi düşünebilirim. Eğer bu felsefenin burada yapabildiğimden daha bütüncül ve geniş ölçekli bir incelemesinin önünü açtıysam, o zaman çabalarım boşa gitmemiş demektir.</p>

      <div class="footnotes">
        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-660-backlink" id="footnote-225-660">660</a> <span xml:lang="en-US">Stuart Hampshire,</span> <span class="char-style-override-2" xml:lang="en-US">Thought and Action</span> <span xml:lang="en-US">(Londra, 1959), s. 17</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-661-backlink" id="footnote-225-661">661</a> <span xml:lang="en-US">Hampshire’a göre iletişim kurma zorunluluğuna uymamak, hiçbir şeyin yerini saptayamamakla, hiçbir şeyi tanımlayamamakla, onu meydana getiren şeylerin neler olduğunu söyleyememekle, tarihini araştıramamakla, doğruyu yanlıştan ayıramamakla sonuçlanır. A.g.e., s. 18ff</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-662-backlink" id="footnote-225-662">662</a> <span xml:lang="en-US">P. F. Strawson,</span> <span class="char-style-override-2" xml:lang="en-US">Individuals</span> <span xml:lang="en-US">(Londra, 1965), s. 15, 247</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-663-backlink" id="footnote-225-663">663</a> <span xml:lang="en-US">A.g.e., s. 23, 25</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-664-backlink" id="footnote-225-664">664</a> <span xml:lang="en-US">A.g.e., s. 26-28</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-665-backlink" id="footnote-225-665">665</a> <span xml:lang="en-US">A.g.e., s. 44-45. Strawson’un “karmaşık” ve “basit” tikelliklerle ilgili yaptığı tartışma, bu gibi ilişkilerin varlığı karşısında kendi görüşlerini desteklemek için içsel ilişkilere ne kadar bel bağladığının bir diğer göstergesidir. A.g.e.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-666-backlink" id="footnote-225-666">666</a> <span xml:lang="en-US">A. J. Ayer,</span> <span class="char-style-override-2" xml:lang="en-US">The Concept of a Person</span> <span xml:lang="en-US">(Londra, 1964), s. 33. Ayer şöyle devam ediyor: “Tikellikler ve evrensellikler arasındaki farkı göremeyen ya da bütün söylemelerin öncelikli tikelliklerinin fiziksel nesneler oluğunu kabul etmeyen, bizimkiyle kıyaslanabilir bir dil pekâlâ olabilir.” A.g.e. Bu, kendi dilimize bakarak ne olması gerektiği hakkında</span> <span class="char-style-override-2" xml:lang="en-US">a priori</span> <span xml:lang="en-US">varsayımlar çıkarıp, dilin yeni kullanımlarına sırtımızı dönmememiz için yapılan yerinde bir uyarıdır.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-667-backlink" id="footnote-225-667">667</a> <span xml:lang="en-US">Britanya’nın ampirist geleneğinden gelen düşünürlerin Marx’ın epistemolojisini anlama konusunda yaşadıkları zorluk hakkında bakınız Charles Taylor, “Marxism and Empiricism”,</span> <span class="char-style-override-2" xml:lang="en-US">British Analytical Philosophy</span><span xml:lang="en-US">, s. 233ff. Ampiristler, bilginin dış dünyanın aklımızda bıraktığı izlenimler olduğuna ve bu izlenimlerin formunun herkes için aynı olduğuna inanır. Buna göre, dünya ile ilgili bildiğimiz her şey tümüyle bu izlenimlerin, algıdan sonra oluşan kavramların üzerinde kurulmuştur. Sonuç olarak, dünyayı farklı görme yöntemlerinin, her birinin temel unsurları olan algılanabilir birimlere indirgenebileceği düşünülür. Ancak eğer kavramsallaştırma algılama anında meydana geliyorsa, farklı dünya görüşlerini ayırdığımız birimler kıyaslanamaz demektir. Kıyaslanabildiklerini düşünmek, Marx’ın (çoğumuzun tersine) gerçek dünyadaki her bir unsuru algıladıktan sonra İlişki olarak düşündüğünü söylemeyi güçleştirir.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-668-backlink" id="footnote-225-668">668</a> <span xml:lang="en-US">Ayer,</span> <span class="char-style-override-2" xml:lang="en-US">The Concept of a Person</span><span xml:lang="en-US">, s. 34</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-669-backlink" id="footnote-225-669">669</a> <span xml:lang="en-US">A.g.e.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-670-backlink" id="footnote-225-670">670</a> <span xml:lang="en-US">A.g.e., s. 32</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-671-backlink" id="footnote-225-671">671</a> <span xml:lang="en-US">H. Popitz,</span> <span class="char-style-override-2" xml:lang="en-US">Der Entfremdete Mensch</span> <span xml:lang="en-US">(Basel, 1953), s. 113</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-672-backlink" id="footnote-225-672">672</a> <span xml:lang="en-US">George Lukacs,</span> <span class="char-style-override-2">Tarih ve Sınıf Bilinci,</span> <span xml:lang="en-US">(Berlin, 1968), s. 168-169; Sartre,</span> <span class="char-style-override-2" xml:lang="en-US">Yöntem Araştırmaları</span><span xml:lang="en-US">, s. 27-28</span></p>
        </div>
      </div>
    </div>
  </div>
</body>
</html>
