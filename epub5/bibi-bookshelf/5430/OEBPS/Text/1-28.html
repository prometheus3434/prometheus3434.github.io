<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-28.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-28.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" xml:lang="tr-TR">ÖZET</p>

      <p class="resim" xml:lang="tr-TR"><span class="char-style-override-4"><img alt="3.png" class="image" height="23" src="../Images/3_fmt21.jpeg" width="21" /></span></p>

      <p class="paragraf" xml:lang="tr-TR">II. Kısım’da şunu öğrendik: Marx’a göre insanlarda ortak olan, kendilerini doğada nesnelleştirirken aynı zamanda onu sahiplenme güçlerini ve eş zamanlı olarak kendilerini geliştirirken doğayı değiştirmeleridir. Birinin doğayı kendi parçası ve kendini de doğanın bir parçası yaparken kullandığı temel araç, bireyin üretici etkinliğidir. Marx bu etkinliğin, her bir birey ya da bireyin tikel güçleri ve gereksinimleri ile diğer insanları da kapsayan dünyadaki gerçek nesneler arasındaki bir dizi dinamik ilişki olduğunu düşünür. Bu etkileşimin niteliğini belirleyen, insanın güçlerinin ve nesnelerinin büründüğü somut formlardır; öte yandan bu formlar, bu güçlerin ve nesnelerin gelişme seviyelerini de yansıtırlar. Bu etkileşimi incelemek için kullanılan bütün ana kavramlar (“güç”, “gereksinim”, “sahiplenme”, “nesnelleştirme”, “gerçekleşme”, “çalışma”, “yaratıcılık”, “özgürlük” gibi) kendi özel konumlanma noktalarından bakıldığında nelerin meydana geldiğini bize bütüncül olarak iletirler. Bu nedenle insanın doğayla temel ilişkisini yeniden kurup, bunların içsel birliğini gösterirken, bir dizi birbirine kenetlenmiş tanım oluşturdum ki, bu tanımlar, Marx’ın insanı anlatırken kullandığı terimler için uygun olan tek sözlüğü oluşturur.</p>

      <p class="paragraf" xml:lang="tr-TR">Son bölümde, “insan”dan sınıflara ve yaşayan gerçek insanlara bir geçiş yaptım. Her bir sınıfın yaşadığı ve çalıştığı özgün koşullar, hem doğrudan güçlerini ve gereksinimlerini biçimlendirerek hem de dolaylı olarak, daha sonra doyurmaya çabalayacakları çıkarları üreterek kapitalistlerin ve işçilerin farklı niteliklerini yaratır. Sınıflarının özel niteliklerini taşımayan bireylerin sorumluluğu, sıra dışı bir kişisel hayatın ve/veya kalıtımın varlığına yüklense de, bu gibi istisnaların önemi abartılmamalıdır; zira Marx’ın ilgilendiği şey çoğunluğun, çoğu zaman ne olduğu ve ne yaptığıdır. Bir sonraki bölümün konusu, işte bu çoğunluktur.</p>
    </div>
  </div>
</body>
</html>
