<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-7.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabaslik">GENEL GİRİŞ</p>

      <p class="resim"><img alt="c.png" class="image" height="19" src="../Images/c_fmt1.jpeg" width="207" /></p>

      <p class="resim"><span class="char-style-override-4"><img alt="3.png" class="image" height="23" src="../Images/3_fmt2.jpeg" width="21" /></span></p>

      <p class="paragraf">“Marksizm” özünde Marx’ın kapitalizm yorumu; toplumumuzun nasıl işlediği, nasıl gelişmiş ve nereye yönelmiş olduğu hakkındaki incelemesinin tamamlanmamış sonuçlarıdır. Marx’ın çalışmalarında ilgilendiği öncelikli konular, birbirleriyle ilişkileri içinde insanlar ile bu insanların ürünleri ve eylemleridir. Bunlar, sınıf mücadelesinin her iki cephesinde savaş veren, emek güçlerini satan ve bu gücü satın alan <span class="char-style-override-2">insanlardır</span>. Marx, bulgularını genellikle üretim tarzı, sınıf ve değer gibi insan dışı etkenlerin çevresinde düzenliyor olsa bile, onun yabancılaşma teorisi, eylemde bulunan ve eylemlerin nesnesi olan bireyi bu yorumun merkezine yerleştirir. Bu kuramda, insanın toplum ve doğayla kurduğu gerçek ve gerçekleşmesi muhtemel ilişkileri incelemek üzere önerilen konumlanma noktası insanın kendisidir. Böylece insanın kim olduğu ve ne yaptığı, içinde bulunduğu koşulların uzantısı olmaz, tersine, içinde bulunduğu koşullar onun kim olduğu ve ne yaptığının uzantısı haline dönüşür. Elinizdeki kitabın amacı, tam da bu konumlanma noktasından bakarak yapılan ve günümüzde “yabancılaşma” kavramının oldukça ilgi uyandırmasına rağmen fazla bilinmeyen böylesi bir kapitalizm analizine açıklık getirmektir.</p>

      <p class="paragraf">Ancak Marx’ta birey, kuramın bir ürünüdür. Marx’ın insanların nasıl göründüğü, neler hissedip düşündükleri; hangi dürtülerin onları ne kadar etkilediği ve (başka bir düzlemde) hem mevcut hem de yeni koşullar altında neler yapmaya muktedir olduklarına dair bir anlayışı v<span>ardır. Bu nitelikleri olmadan insanlar, olaylara, Marx’ın varsaydığı tarzda karşılık vermez yahut veremezlerdi. Çünkü, maddi koşulların Marx tarafından tarif edildikleri gibi olduklarını kabul etsek bile, kendi durumlarına başka eylemleri olanaksız ya da fazlasıyla olasılık dışı kılacak nitelikleri taşımadıkları sürece, insanların, Marx’ın yaptıklarını ve yapacaklarını söylediği şekilde tepki göstermelerini gerektirecek hiçbir şey yoktur.</span> <span>Sonuç olarak, bireye odaklanan açıklayıcı bir toplumsal kuram olarak yabancılaşmanın her tür yorumu, Marx’ın insan doğası anlayışının ayırt edici yanını netliğe kavuşturarak işe başlamak zorundadır.</span></p>

      <p class="paragraf"><span>Göründüğü kadarıyla, Marx, başka yazarların insan hakkındaki görüşlerinin ve bir dereceye kadar da, insanın kendi geniş kuramları içindeki konumunun öneminin farkındaydı; ama, kendi görüşlerinin ve insanın kendi geniş kuramı içindeki konumunun önemi hakkındaki farkındalığı kısmi ve kesintiliydi. Fakat bu konuda kendi katkısının farkına ancak kısmen ve ara sıra varabilmiştir. Örneğin, “felsefi bilincimiz öyle düzenlenmiştir ki, sadece algıladığı insan imgesi ona gerçek insanmış gibi görünür” der, ama bu bilgece iğneli söz hiçbir zaman içe dönük olarak kullanılmaz.</span><span class="dipp"><a class="footnote-link" href="#footnote-225-1" id="footnote-225-1-backlink">1</a></span> <span>“Hakiki Sosyalistler”, “Alman dar kafalısı”nı tipik insan saydıkları ve onun niteliklerini herkese atfettikleri için kınanır.</span><span class="dipp"><a class="footnote-link" href="#footnote-225-2" id="footnote-225-2-backlink">2</a></span> <span>Bentham, aynı şeyi kendi ideali olan İngiliz esnafı için yapmakla suçlanı</span>r. <span class="dipp"><a class="footnote-link" href="#footnote-225-3" id="footnote-225-3-backlink">3</a></span></p>

      <p class="paragraf">Ne var ki, Marx’ın bu yazarların görüşlerine yönelik temel itirazı, tarihsel olmamaları, insan karakterindeki, toplumsal koşullardaki değişimleri izleyen dönüşümleri hesaba katamamalarıdır. Birey, basitçe, göründüğü şeyden ibaret sayılır, veri kabul edilir; sanki yer ve gökle aynı düzene tabidir. Marx bireyin, basitçe nasıl görünüyorsa, verili durum olarak, öyle ele alınmasını, kendi zamanının bir ürünü olarak değil de yer ve gökle aynı nizama tabi olarak değerlendirilmesini tarihin her dönemine damga vurmuş bir yanılsama şeklinde açıklar.<span class="dipp"><a class="footnote-link" href="#footnote-225-4" id="footnote-225-4-backlink">4</a></span> Oysa Marx’a göre aynı toplumda var olan farklı yaşam koşulları, insan doğasının çeşitlenmesine neden olur. Örneğin, kapitalistlerin ve işçilerin birbirlerine zıt niteliklerinin, bu sınıfların içinde yaşadıkları koşulların farklılığından kaynaklandığı söylenir. Açıktır ki, bu toplumsal faktörleri dikkate almayan bir insan doğası anlayışı baştan hatalıdır. Ancak, Marx’ın yaptığı gibi bu faktörleri dikkate almak demek, bir insan doğası anlayışına sahip olmamak değildir. Sadece, bu yeni faktörlerin eklenmesiyle insan doğası anlayışı daha karmaşık hale gelmiştir.</p>

      <p class="paragraf">Marx’ın insan doğası anlayışı, pek özenli olmasa da detaylı bir biçimde <span class="char-style-override-2">1844 Ekonomi Politik ve Felsefe Elyazmaları</span>’nda ve <span class="char-style-override-2">Alman İdeolojisi</span>’nde (1846) çözümlenmiştir. Fakat Marx’ın sunum tarzı, bu kavramı irdelemeyi külfetli ve karışık bir iş haline getirir. İnsan konusuna ilişkin malzeme Marx’ın diğer yazılarında da bulunabilir; ama hiçbir yerde bu konuya erken döneme ait ve yayınlamadığı bu iki çalışmasında olduğu kadar yoğun bir şekilde eğilmez. Hal böyle olunca akla iki soru geliyor: Neden Marx insan doğası anlayışını daha derli toplu bir şekilde sunmadı ve neden <span class="char-style-override-2">1844 Elyazmaları</span> ve <span class="char-style-override-2">Alman İdeolojisi’</span>ni yayınlamadı? İkinci soru, anılan çalışmaları “olgunlaşmamış” oldukları gerekçesiyle reddetmeye hevesli eleştirmenler tarafından da sıklıkla soruluyor. Bu sebeple, ilk olarak ikinci soruyu ele almak yerinde olur.</p>

      <p class="paragraf"><span>Baştan söylemek gerekir ki Marx</span> <span class="char-style-override-2">Alman İdeolojisi</span><span>’ni yayınlatmayı denedi ancak başaramadı; Almanya’nın o dönemdeki koşulları buna engel oldu. Sonrasında bize anlattığına göre, Marx bu metnin “farelerin kemirici eleştirilerine” terk edilmesine aldırış etmemiştir. Zira</span> <span>çalışma amacına ulaşmış; yazarının netleşmesini sağlamıştır.</span><span class="dipp"><a class="footnote-link" href="#footnote-225-5" id="footnote-225-5-backlink">5</a></span> <span>Marx yazılarını her zaman belli hedeflere ulaşmak için yazdı ve</span> <span class="char-style-override-2">Alman İdeolojisi</span><span>’nde saldırdığı zararlı felsefeler bir kere zayıflamaya başladığında, bu erken dönem çalışmalarını yazma amacı da (kendisinin netleşmesini sağlamak dışındaki) ortadan kalkmış oldu. Dahası, Marx sunum tarzını sürekli yeniliyordu. Fazla zaman geçmeden, kesinliğe kavuşturduğu görüşlerini sunduğu bu ilk biçimin işçi sınıfı tarafından anlaşılmasının zor olduğunu fark etmiş olmalı. Oysa görüşlerini anlamalarını en fazla istediği kesimdi işçi sınıfı.</span><span class="dipp"><a class="footnote-link" href="#footnote-225-6" id="footnote-225-6-backlink">6</a></span></p>

      <p class="paragraf"><span class="char-style-override-2">Alman İdeolojisi</span><span>, ama en fazla da</span> <span class="char-style-override-2">1844 Elyazmaları,</span> <span>Marx’ın kendisini netleştirme yolundaki çabalardır.</span> <span class="char-style-override-2">Elyazmaları</span><span>, çok daha az sayfada çok daha fazla konuyu kapsar.</span> <span class="char-style-override-2">Alman İdeolojisi</span> <span>esas itibariyle bir tarih ve felsefe çalışmasıyken,</span> <span class="char-style-override-2">1844 Elyazmaları</span><span>’nı aynı şekilde sınıflandırmak (sıklıkla böyle yapılmasına rağmen) pek mümkün değildir.</span> <span class="char-style-override-2">1844 Elyazmaları</span><span>’nda Marx’ın zihni o güne kadar edindiği bilgilerin derinliklerinde oradan oraya dolaşırken; tarih, felsefe, iktisat, psikoloji, antropoloji, etik, din ve sosyoloji hayranlık verici karmaşıklıkta bir örüntü oluşturacak şekilde birbiriyle kesişir. Bu çalışmada Marx, yeni bir sistemin cesu</span>r bir taslağına kavuşmuştu; ama görüşlerini ilk kez dile getirdiği bu metnin kimseyi ikna edemeyeceğinin ve hatta anlattıklarını çok az kişinin anlayabileceğinin muhakkak ki farkındaydı.</p>

      <p class="paragraf">Marx’ın neden <span class="char-style-override-2">Alman İdeolojisi</span>’ni yayınlatmadığını izah ederken, neden insan doğası anlayışını daha derli toplu bir biçimde sunmadığını da kısmen açıklamış oldum. İnsan doğası, kendi sorunlarını çözmek amacı söz konusu olduğunda önemli bir konuydu; ancak amaç görüşlerini açıklamak ve çevresindekileri ikna etmek olunca, bu konuya aynı derecede önem vermekten çekindi. Proleter sınıf bilinci, doğrudan kanıt göstermeye daha açık ve tartışma yoluyla geliştirilebilecek olan çevresel faktörler ön plana çıkarılarak daha rahat cezbedilebilirdi. Halbuki, insan doğası hakkında konuşmanın, sıklıkla bir tartışmayı sonlandırmak anlamına geldiğini Marx da fark etmişti.</p>

      <p class="paragraf">Dahası ve belki de daha önemlisi 1844’ü takip eden yıllarda Marx, en sevdikleri laflar “insan doğası”, “insanlık” ve “genel olarak insan” olan bir grup küçük burjuva ve sosyalist düşünürle bir dizi siyasi ve ideolojik tartışmaya girdi. “Hakiki Sosyalistler” Stirner, Feuerbach, Krieg ve diğerleriyle tutuştuğu kavgada Marx, onların sermayesi olan terimleri görece dışlayarak, kendi kuramlarını onlarınkinden ayrıştırmaya ve onların başka minvalde kullandığı fikirleri formüle etmeye soyundu.</p>

      <p class="paragraf">Antropoloji ve psikoloji 1844 sonrasında artık temel konular olmaktan çıkmış olmasına rağmen, insan, zorunlu olarak Marx’ın kuramlarında merkezî bir yer işgal etmeyi sürdürür. Dahası, Marx’ın sonraki yazılarında eyleyen ve başkalarıyla etkileşimde bulunan insan, bu ilk çalışmalarında ortaya çıkan insandan farklı da değildir. Bu da gösteriyor ki Marx’ın başlarda sahip olduğu insan doğası anlayışı zaman içerisinde çok az değişikliğe uğramıştır. Bu nedenle <span class="char-style-override-2">Yabancılaşma</span>’nın kullandığı çerçeve ve kategorilerin çoğu <span class="char-style-override-2">1844 Elyazmaları</span>’ndan ve <span class="char-style-override-2">Alman İdeolojisi</span>’nden alınmış olmasına rağmen, yapacağım alıntılardan da rahatlıkla anlaşılacağı gibi içerikleri bu iki kitapla sınırlı değildir.</p>

      <p class="paragraf">Marx’ın insan doğası anlayışını yeniden inşa etme çalışmalarıma başlamadan önce, onun daha genel felsefesine ilişkin sorunlarla haşır neşir olmam gerekti. Bu sorunlar, bir yazarın ilk iş olarak Marx’ın sıra dışı terminolojisiyle bir anlaşmaya varmasını dayatıyor ki genelde bu işten hep kaçılmıştır. Bu anlaşmanın amacı, Marx’ın ifadelerinden, Marx’ın iletmek istediğinden daha fazlasının ya da Marx’ın iletmek istediğinden başka bir şeyin çıkarılmayacağını güvenceye almaktır. Marx’ın dili kullanımının gösterdiği yol, bizi doğrudan bu dilin temelini oluşturan gerçeklik düşüncesine ve buradan da, düşüncelerinin gerektirdiğini hissettiği araştırma ve sunum yöntemlerine götürür. Bu konulara giriş bölümünde değineceğim. Marx’ın genel felsefesi başka bir yerde yeteri kadar inceleniyor olsaydı, yabancılaşmayla ilgili bir çalışmada bu genel felsefeye bu kadar yer ayırmazdım. Ancak üzülerek görüyorum ki durum hiç de böyle değil.</p>

      <p class="paragraf">Bu nedenle kitabın içeriğini şu şekilde düzenledim: Birinci kısım, Marksizmin felsefi temelleriyle ilgileniyor; öncelikli olarak da Marx’ın gerçekliğin bütününü nasıl gördüğüyle. İkinci kısım Marx’ın insan doğası anlayışına; başka bir deyişle, Marx’ın insan ve doğa arasında gördüğü bağa ayrıldı. Üçüncü kısım yabancılaşma kuramıyla ya da sözü geçen bağların kapitalizmde nasıl bir şekle büründüğüyle ilgileniyor. Bu konuların hepsini yukarıda belirttiğim tarzda ele aldım ve bu meselelerden oluşan piramidi inşa ederken, benzer ilişkileri yeni ve daha çapraşık görünümler altında sunmaktan kaynaklanan tekrarları en aza indirmeye çalıştım.</p>

      <p class="paragraf"><span>Marksizm üzerine yaptığım bu araştırma, bu alanda çalışan diğer yazarların çoğunun konuyu ele alışından “tarihsel olmama” bakımından üç noktada farklılık arz eder: İlk olarak Marx’ın düşüncelerinin nasıl geliştiğine fazla önem vermiyorum; ikincisi, bu düşüncelerin kökeni üzerinde fazla zaman harcamıyorum ve üçüncüsü, Marksizmi kendisinden önceki ve sonraki başka düşünceler bağlamında bir perspektife yerleştirmeye çalışmıyorum. Birincisi için şunu diyebilirim: Marx’ın düşüncelerindeki değişimlerin üzerinde durmuyorum; çünkü özellikle 1844’den günümüze Marksizmin temelde sahip olduğu bütünlükle kıyaslandığında, Marx’ın düşüncelerinde fazla bir değişiklik görmüyorum. Bu nedenle, düşüncelerini anlayabilmek için Marx’ın bütün yazılarını tek bir kuramsal şemanın dışa vurumları olarak ele almak, meydana gelen görece az sayıdaki tali değişikliğe hak ettiğinden fazla vurgu yapmaktan çok daha önemli. Ayrıca, değişikliklere vurgu yapmak, mevcut karşılıklı ilişkileri kavramayı daha da zorlaştırmaktan başka bir işe yaramaz.</span></p>

      <p class="paragraf">Hatta Marx’ın 1844’ten sonra kullanmaya başladığı yeni terminolojiye sürekli olarak verilen ödün de abartılıdır. Zira, <span class="char-style-override-2">1844 Elyazmaları</span>’nın “Hegelci” ve “Feuerbachcı” dili, Marx’ın düşüncelerini hem sunmaya hem de bu düşünceleri kabul ettirmeye daha uygun başka bir dille ancak kısmen değiştirilmiştir. Terminolojisinin geri kalanı için ise şunu söyleyebiliriz: Marx’ın siyaset, tarih ve iktisat alanlarındaki uzmanlığı daha önce felsefe ve antropoloji tartışmalarında kullanılan terminolojiye ihtiyaç bırakmamıştı. Ancak ne zaman disiplinler arası bağlantılar kurulması gerekse (geç dönem çalışmalarında bile) bu “eski” terimlere sık sık başvurmuştur. Ama göreceğimiz gibi, bu terimlerin anlamları bağlam değiştikçe değişecektir.</p>

      <p class="paragraf">Marx’ın düşüncelerinin, dile getirildikleri döneme göre bölümlere ayrılması gerektiğini savunan ve her bir dönemin kendinden önceki dönemden radikal bir kopuş olarak algılandığı görüş, kanıtlanmaya muhtaçtır, ki bu şu ana kadar hiç yapılmamıştır. İlk olarak, Marx’ın böylesi kopuşların bilincinde olduğu, yani, aslında erken dönem yazılarının hatalı olduğuna açıkça gönderme yaptığı ortaya konmalıdır. İkincisi, Marx’ın erken dönem çalışmalarında onayladığı ya da onaylamadığı şeylerin, geç dönem yazılarında aksi yönde ele alındığı gösterilmelidir. Son olarak, erken dönem çalışmalarında kullandığı kavramlardan kayda değer miktarına sonraki çalışmalarında hiç yer verilmediği ortaya konmalıdır.</p>

      <p class="paragraf">Marx’ın kuramlarında ve bu kuramların sunum yöntemlerinde gelişmeler ve küçük değişiklikler olduğuna dair sayısız ima bulsak da, ne Marx ne de Engels “kopuş” terimiyle niteleyebileceğimiz bir fikir değişikliğine işaret eder. Tam tersine Marx, sonraki çalışmalarını kaleme alırken erken dönem metinlerine tekrar tekrar dönmeyi alışkanlık haline getirmişti. Örneğin, Marx’ın <span class="char-style-override-2">Kapital</span>’i yazarken 1843-1845 defterlerini kullandığını Engels’ten öğreniyoruz.<span class="dipp"><a class="footnote-link" href="#footnote-225-7" id="footnote-225-7-backlink">7</a></span> Yine, Marx’ın <span class="char-style-override-2">Kapital</span>’in ilk taslağı olarak faydalandığı <span class="char-style-override-2">Grundrisse</span>’in (1858) birçok sayfası, bir bütün halinde <span class="char-style-override-2">1844 Elyazmaları</span>’ndan aktarılabilirdi.<span class="dipp"><a class="footnote-link" href="#footnote-225-8" id="footnote-225-8-backlink">8</a></span> <span class="char-style-override-2">Kapital</span>’in basılmış nüshasında bile, Marx’ın “erken dönem” düşünce ve kavramlarına genelde bilinenden daha fazla yer verilmiştir. Elinizdeki kitabın üçüncü kısmının ortasında yer alan Marx’ın iktisat kuramıyla ilgili bölümler, bu tezimi belgeleme çabamı yansıtıyor.</p>

      <p class="paragraf"><span>Peki, Marx’ın kuramları kolay kolay dönemlere ayrılamıyorsa, çok sayıdaki küçük değişikliği ve gelişmeyi nasıl yorumlamak gerekir? Açıkça söylemek istediğim şey Marx’ın düşüncelerinin sabit kaldığı ya da “doğru” Marksizmin sadece</span> <span class="char-style-override-2">1844 Elyazmaları</span><span>’nda ya da sadece</span> <span class="char-style-override-2">Komünist Manifesto</span><span>’da ya da sadece</span> <span class="char-style-override-2">Kapital</span><span>’de anlatılanlar olduğu değil. Bunun yerine, Marx’ın düşüncelerinin evrimleştiğini savunuyorum ki bu evrimin kendisi zaten erken dönem yazılarında ve çalışmalarında verdiği bilgilerin mantığında mevcuttu. Marx, insan ve toplum üzerine ciddi olarak yazmaya başladığı andan itibaren görüşleri belli bir doğrultuda ilerlemeye başladı ve bu doğrultudan bir daha hiç ayrılmadı. Göreceğimiz gibi, bu kuramsal gelişimin kaynağında, araştırmalarının sonuçlarını almasının yanı sıra, yeni yeni alanlarda çalışmaya başlaması vardır. En önemli değişiklikler 1842, 1844, 1846 ve 1848 tarihli yazılarında görülür. Ancak bu yazılarında geliştirilen temel düşüncelerin özsel bütü</span><span>nlüğü gözden kaçırılmamalıdır. Kitabın ilerleyen sayfalarında Marx’ın kuram ve ifadelerindeki gelişme ve değişiklikleri, tartışılan konuyla ilgili olduğu kadarıyla tekrar ele alacağım.</span></p>

      <p class="paragraf"><span>Bu çalışmada Marx’ın düşüncelerinin kökenlerine (dolayısıyla da bu düşüncelerin özgünlüklerine) görece daha az zaman ayrıldı; bu konu önemsiz olduğu için değil, öncelikli meselenin bu düşüncelerin neler olduğunu ortaya koymak olduğuna inandığım için. Herhangi bir kuramsal sistemin kökenlerini, sistemi, neyi köken addedip addedemeyeceğimizi bilecek kadar kavradıktan sonra araştırabiliriz. Bu kavrayış ise, başka düşünürlerin çalışmalarından Marksizmin parçalarını toplayarak değil, Marksizmin içindeki ilişkileri yerli yerine oturtarak elde edilebilir ancak. Kısaca, Marx’ın temel kuramlarını (ki bu kuramlar, aynı sistemin parçaları olarak kendi aralarındaki karşılıklı ilişkileri de içerir) öğrendikten sonra neyi aradığımızı bilebiliriz. Başka türlü, yüzeysel benzerlikleri karşılıklı etkileşimler sanabiliriz ve sonuç olarak, Marx’ın düşüncelerini anlamak için yaptığımız hazırlıklar, onun düşüncelerini anlamamızı daha da zorlaştırır.</span></p>

      <p class="paragraf"><span>Son olarak, Marksizmi kendisinden önce ya da sonra geliştirilen diğer kuramlarla yan yana koyup karşılaştırmıyorum. Çünkü, birincisi, Marksizmin ne olduğunu daha bilmeden onu düşünceler tarihinde bir yere yerleştirmek gerçekten anlamsız. İkincisi, diğer kuramlarla analojilere dayanan Marksizm yorumlarına karşı önyargılı olduğumu da itiraf etmem lazım.</span></p>

      <p class="paragraf"><span>Bir şeyi, ona en ufak bir benzerliğe sahip her şeyle kıyaslayarak ele almak, entelektüellerin bir hastalığıdır ki bu hastalıktan benim de tam anlamıyla kaçabildiğim söylenemez. Bu hastalığı Marksist “kutsal kitap” yorumlarına uyguladığımızda ise karşımıza şu çıkıyor: Marx’ın aktardığı anlamı aydınlatmak için kullanılan analojiler Aristoteles’ten Locke’a, Hegel’e, Feuerbach’a, Rousseau’ya, Roma Katolik Kilisesi’ne ve daha birçok kişiye, kavrama ve nesneye kadar genişletilmiştir. Ancak bütün analojiler hem yazarlarını hem de ok</span>uyucularını yanlış yönlendirmeye meyillidir. Yazar, analoji ögesini asıl çalışma konusuyla ikame etmek ve karşılaştırmayı kolaylaştırması adına gerekli gördüğü her yerde asıl konusunun köşelerini yumuşatmak gibi bir yola sapar. Okuyucu da aynı yola sapar, hatta bunu yapmaya zorlanır. Marx’ın Aristoteles gibi bir teleolojisi olduğunu, Rousseau gibi insanların birer toplumsal hayvan olduğuna inandığını ya da Locke gibi insanların özgür olmalarını istediğini iddia etmek; insanlara, [bu konulardaki] benzerliklerin en küçük ortak paydadan daha fazla bir şey olduğunu düşündürtecek bir yanlış yönlendirmedir. Marx’ın kapitalizm yorumu olarak Marksizm, Marx’tan önce var olan bir şey değildir; Marx’ın yazılarının dışında başka hiçbir yerde de saf haliyle bulunmaz. Bu nedenle Marksizmi açıklamada kullanılacak ham madde Marx’ın sözleridir.</p>

      <p class="paragraf"><span>Ya Engels? Neredeyse kırk yıl boyunca Marx’ın en yakın çalışma arkadaşı ve ölümünden sonra onun eserleriyle ilgilenen kişi olarak Engels, genelde, Marksizmin kavramlarının sözcülüğünde Marx’ın eşiti kabul edilir. Bu kabul, birçok açıdan tamamen hakkaniyetlidir. Ancak insan ve yabancılaşma konularında iki düşünür arasında kimi küçük farklılıklar da mevcuttur. Böyle olunca, hem Marx’a hem de Engels’e tam anlamıyla yoğunlaşmak çok sayıdaki farklılıkla uğraşmak anlamına gelir. Bu nedenle bulgularımı Marx’ın insan doğası anlayışıyla ve yabancılaşma kuramını da Marx’ın kendi sözleriyle sınırladım. Ama az da olsa yanlış yapma ihtimalim var diye Engels’e başvurmaktan kaçınmam, okuyuculara da aynı şeyi yapmalarını önermem için hiç de yeterli bir neden değil. Kimi yerlerde (mesela, Marksizmin felsefi temelleriyle ilgili kısım Engels’ten alınan örneklerle doludur) Marx ile Engels arasında tam bir örtüşme olan konularda Engels’in söylemindeki samimiyet tüm başka düşünceleri geçersiz kılacak bir hale bürünüyor ve bu noktalarda Engels, tamamıyla güvenilir bir tanık olarak metinde yerini alıyor.</span></p>

      <p class="paragraf">Ele alınan konuya ne kadar nüfuz etmiş olursa olsun eğer yeri değilse eleştirilere yer vermedim. Hatta diyebilirim ki, kökleşmiş aptallıklar nasıl birer engelse, bu eleştiriler de Marx’ı anlamamızı zorlaştıran o kadar büyük engellerdir. Herhangi bir düşünce ama özellikle de Marksizm gibi oldukça karmaşık bir düşünce hakkında resmin oldukça büyük bir bölümü ortaya çıkana kadar kesin bir karara varmamak gerekir. Başka türlü, aklımızda her zaman şöyle bir şüphe olacak: Eleştirilere maruz kalan, acaba “Marx’ın gerçekten anlatmak istediği” şey mi? Marksizmle ilgili çığ gibi büyüyen malzeme içerisinde (yazılarına dair verilere günümüzde kolaylıkla ulaşılabilir) tartışılan şeyin, çoğunlukla bu sosyalist düşünürün ne söylediği değil de ne “söylemeye çalıştığı” olduğunun fazlasıyla farkındayım. Bu nedenle kendi görüşlerini oluşturması için Marx’a, sözünün sürekli kesilerek engellenmeyeceği yeterli zamanı vermek lazım. Bu yüzden, kendi önemli eleştirel yorumlarımı da kitabın sonuna kadar erteliyorum.</p>

      <p class="paragraf"><span class="char-style-override-2">Yabancılaşma</span> boyunca Marksizmin özsel bütünlüğünü vurgularken, onu olduğundan daha tutarlı yapmaya çalışmadım. Marx her zaman düşüncelerinin mimarıdır; ben ise onların arkeoloğu olabilirim.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-1-backlink" id="footnote-225-1">1</a> <span xml:lang="en-US">Karl Marx, Önsöz,</span> <span class="char-style-override-2" xml:lang="en-US">Ekonomi Politiğin Eleştirisine Katkı</span><span xml:lang="en-US">, çev. N. I. Stone (Chicago, 1904), s. 294. Bu Önsöz,</span> <span class="char-style-override-2" xml:lang="en-US">Grundrisse</span> <span xml:lang="en-US">adıyla basılan devasa elyazmasının bir parçası olmasına rağmen, asıl olarak Marx’ın</span> <span class="char-style-override-2" xml:lang="en-US">Ekonomi Politiğin Eleştirisi</span> <span xml:lang="en-US">için yazılmıştır. Dahası Marx, metne koymamaya (ve hatta bitirmemeye) karar vermiş olsa da, söz konusu Önsöz bu çalışmanın 1903 sonrasında basılan tüm baskılarında yer bulmuştur. Bu nedenle, bugün çoğu kişinin</span> <span class="char-style-override-2" xml:lang="en-US">Grundrisse</span><span xml:lang="en-US">’nin Önsöz’ü olarak bildiği metinden</span> <span class="char-style-override-2" xml:lang="en-US">Ekonomi Politiğin Eleştirisi</span><span xml:lang="en-US">’nin basılmamış Önsöz’ü olarak söz etmek çok daha doğru olur.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-2-backlink" id="footnote-225-2">2</a> <span xml:lang="en-US">Karl Marx ve Friedrich Engels,</span> <span class="char-style-override-2" xml:lang="en-US">Komünist Manifesto</span><span xml:lang="en-US">, Samuel Moore (çev.) (Chicago, 1945), s. 52. Aynı zamanda bakınız Marx ve Engels,</span> <span class="char-style-override-2" xml:lang="en-US">Alman İdeolojisi</span><span xml:lang="en-US">, R. Pascal (çev.) (Londra, 1942), s. 112-113.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-3-backlink" id="footnote-225-3">3</a> <span xml:lang="en-US">Marx,</span> <span class="char-style-override-2" xml:lang="en-US">Kapital</span> <span xml:lang="en-US">I, Samuel Moore ve Edward Aveling (çev.), (Moskova, 1958), s.609. Bütün zamanlar ve bütün toplumlar için tek bir insan tanımı oluşturduğu söylenenen bir diğer filozof Max Stirner’dir; ki Stirner’in ideal kabul ettiği insan kendisidir. Marx ve Engels,</span> <span class="char-style-override-2" xml:lang="en-US">Alman İdeolojisi</span><span xml:lang="en-US">, Werke, (Berlin, 1959), s. 104-105.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-4-backlink" id="footnote-225-4">4</a> <span xml:lang="en-US">Önsöz,</span> <span class="char-style-override-2" xml:lang="en-US">Ekonomi Politiğin Eleştirisine Katkı</span><span xml:lang="en-US">, s.267.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-5-backlink" id="footnote-225-5">5</a> <span>A.g.e., s.</span> <span xml:lang="en-US">13-14</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-6-backlink" id="footnote-225-6">6</a> <span>Bu konuda takındıkları ortak tavırla ilgili Engels şöyle söylüyor: “Bu yeni bilimsel bulguları cilt cilt hantal kitaplar halinde işi ukalalık olanlara bir şeyler öğretmek amacıyla ortaya koymak istemiyorduk. Tam tersi. Her ikimiz de siyasal harekete her şeyimizle girmiştik (...) Görevimiz gereği görüşlerimizi katı bilimsel temeller üzerine yerleştirmek zorundaydık; ama proletaryayı kendi tarafımıza çekme sorumluluğumuz da bir o kadar büyüktü. Meseleyi kafamızda açıklığa kavuşturduktan hemen sonra çalışmaya koyulduk.” Engels,</span> <span class="char-style-override-2">Germany:</span> <span class="char-style-override-2">Revolution and Counter-Revolution</span> (Londra, 1933), s. 127. Marx, yazıları amaçlarına ulaştıktan sonra onlarla neredeyse hiç ilgilenmedi. Bunun bir kanıtı, çalışmalarını hiçbir zaman biriktirmemiş olmasıdır. <span class="char-style-override-2">Marx-Engels Anıları</span> içinde F. Lessner, “Bir İşçinin Karl Marx Üzerine Anıları”, (Moskova), s.169.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-7-backlink" id="footnote-225-7">7</a> <span class="char-style-override-2" xml:lang="en-US">Kapital</span> <span xml:lang="en-US">I, s. 27</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-8-backlink" id="footnote-225-8">8</a> <span xml:lang="en-US">Örneğin bakınız Marx,</span> <span class="char-style-override-2" xml:lang="en-US">Grundrisse: Ekonomi Politiğin Eleştirisi için Ön Çalışma</span> <span xml:lang="en-US">(Berlin, 1953), s. 315, 715-716.</span></p>
        </div>
      </div>
    </div>
  </div>
</body>
</html>
