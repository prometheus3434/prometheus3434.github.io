<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-20.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-20.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" xml:lang="tr-TR">10</p>

      <p class="resim" xml:lang="tr-TR"><img alt="c.png" class="image" height="12" src="../Images/c_fmt24.jpeg" width="138" /></p>

      <p class="anabaslik" xml:lang="tr-TR">İNSANI NESNEYLE<br />
      İLİŞKİLENDİRMEK:<br />
      YÖNELİM VE ALGI</p>

      <p class="resim" xml:lang="tr-TR"><img alt="c.png" class="image" height="19" src="../Images/c_fmt25.jpeg" width="207" /></p>

      <p class="resim" xml:lang="tr-TR"><span class="char-style-override-4"><img alt="3.png" class="image" height="23" src="../Images/3_fmt13.jpeg" width="21" /></span></p>

      <p class="paragraf" xml:lang="tr-TR"><span>Bundan önceki bölümlerde insanla, güçleri ve gereksinimleri olan soyut bir varlık olarak ilgilendik. Ancak bu soyut insanın, bireyi her zaman tikellikler dünyasının, diğer insanların, kurumların, düşüncelerin dünyasının içine yerleştiren ve güçlerinin ve gereksinimlerinin insanı ayrılmaz bir biçimde kendi dönemine bağladığını düşünen Marx için ayrı bir varlığa sahip olmadığı açık olmalı. Her bir bireyin dünyayla arasındaki bağ, güçlerinin gerçekleşmesi için zaruri olan nesnelere duyduğu gereksinim olarak sunulur. Ama güçlerin nesnelerde “gerçekleştiğini”, “hayat bulduğunu”, “görünür olduğunu” ya da “doğrulandığını” söylemek, güçlerin aslında ne olduklarıyla ilgili somut olarak çok az şey söylemektedir. Acaba Marx’ın her bir insana atfettiği duyuların, işlevlerin ve koşulların garip bir karışımı olan güçler, nesnelerde nasıl gerçekleşir? Ve Marx’ın kanıt olarak kullandığı ve nesnelerin insan doğasının bir parçası olduğunu iddia etmesine izin veren bu gerçekleşmenin hem insandaki hem de doğadaki işaretleri nelerdir? Şimdi işte bu sorulara odaklanacağız.</span></p>

      <p class="paragraf" xml:lang="tr-TR">Marx’ın sisteminde insanın güçleri ve dünya arasında kurulan ilişkiler, birbiriyle ara bağlantılı üç sürecin işidir; algı (İng. “<span class="char-style-override-2">per­ception</span>”), yönelim (İng. “<span class="char-style-override-2">orientation</span>”, Alm. “<span class="char-style-override-2">verhalten</span>”) ve sahiplenme (İng. “<span class="char-style-override-2">appropriation</span>”). Bunlara süreç diyorum; ama rahatlıkla onlardan “olay” ya da “aynı sürecin veya olayın farklı yönleri” diyerek de söz edebilirim; zira algı, yönelim ve sahiplenme sıklıkla eşzamanlı olarak ortaya çıkarlar. Ancak işlevleri ayrı ayrıdır ve bu durum aralarındaki ayrımın korunmasını gerektirir. Algı, insanın duyuları yoluyla elde ettiği, doğayla doğrudan kurduğu temastır. Ancak, gördüğümüz gibi Marx’ın “duyu” dediği şey aynı zamanda insanın türsel gücüdür de. Bu ikisinin “özdeşliği”, iki çakışan İlişkinin; tek bir bütün içerisinde her iki isimle de anılabilen iki farklı vurgu noktasının özdeşliğidir.<span class="dipp"><a class="footnote-link" href="#footnote-225-242" id="footnote-225-242-backlink">242</a></span> Duyu, doğayla temasa geçtiği zaman bir güçtür; güç ise doğayla etkileşimi içerisinde ve içsel hedeflerine doğru hareketi esnasında bir duyudur.</p>

      <p class="paragraf" xml:lang="tr-TR">Öte yandan yönelim, şeyleri nasıl algıladığımızla ve özellikle de şeylerin amaçlarından ne anladığımızla ilgilidir. Yönelim, örüntüler oluşturur, yerler ve değerler tayin eder ve sonuç olarak, dışımızdaki bütün dünya karşısında davranışlarımız için eksiksiz bir çerçevenin oluşturulmasını içerir.</p>

      <p class="paragraf" xml:lang="tr-TR">Sözü geçen üçüncü süreç olan sahiplenme de insanın duyuları ile doğa arasındaki bir etkileşimdir. Bu etkileşime müdahil olan güçler temasa geçtikleri doğayı kendi amaçlarına göre kullanırlar. Marx’ın yazılarında sahiplenme her zaman insanın şu ya da bu gücünün gerçekleşmesini ifade eder.</p>

      <p class="paragraf" xml:lang="tr-TR">Bu süreçleri birbirinden ayırabilmek için, aslında bu biçimde parçalanamayacak olan bir birliği parçalamış oldum. Oysa ki her bir süreç, diğer iki sürecin işleyişine dâhildir. Algı, derhal ve zorunlu olarak yönelime götürür ve yönelim ise algıya hem anlam ve yapısını hem de sonraki hedeflerini sağlar. İnsan bir şeyi algıladığı andan itibaren, algılanan nesneler belli bir düzen ve değere sahip olur. Dahası, yönelim algıdan önce de mevcuttur; zira yönelim, insanın hangi nesneleri görmeyi deneyeceği ve hangilerini [kendisiyle] ilgisiz bulacağını önceden seçer.</p>

      <p class="paragraf" xml:lang="tr-TR">Ve insan doğayı algıladıkça, kendisini ona yönelttikçe aynı zamanda onu sahiplenir.<span class="dipp"><a class="footnote-link" href="#footnote-225-243" id="footnote-225-243-backlink">243</a></span> Algının kendisi, içerilen gücün kullanımı dolayısıyla bir sahiplenme davranışıdır. Aynı şey yönelim için de geçerlidir: Yönelim herhangi bir gücün kullanımına sınırlar getirir; bu şekilde onun olası kazanımlarını belirler. Tersten düşünecek olursak sahiplenme, sadece algı ve yönelim aracılığıyla ve onları takiben meydana gelebilir. Son olarak, sahiplenmenin, insanda ve onun nesnelerinde yol açtığı değişiklikler yoluyla ileriki algıyı ve yönelimi etkilediği dahi söylenebilir. Bu üç süreç içerisinden en önemlisi sahiplenmedir ve Marx’ın sonraki çalışmalarında algı ve yönelim tümüyle sahiplenme adı altında toplanmıştır.</p>

      <p class="paragraf" xml:lang="tr-TR">Marx “duyulardan elde edilen algı (...) bütün bilimlerin temeli olmalıdır ” diyor. Bunun Marksizm bilimini de içerdiğini pekâlâ varsayabiliriz.<span class="dipp"><a class="footnote-link" href="#footnote-225-244" id="footnote-225-244-backlink">244</a></span> Ancak Marx bu konuyla ilgili düşüncelerini geliştirmekle pek ilgilenmedi. Elbette beş duyu ve yine “duyular” olarak ifade ettiği insanın diğer güçleri arasında farklar olduğunu kavramıştı. Marx’ın duyuları “fiziksel” ve “akli” (ya da “pratik”) olarak nasıl ayırdığını ve zaman zaman da özel olarak “beş duyudan” bahsettiğini gördük.<span class="dipp"><a class="footnote-link" href="#footnote-225-245" id="footnote-225-245-backlink">245</a></span> Ama tartışmalarına konu olan kimi duyuların nasıl olup da zorunlu olarak diğerlerine dayandığını ya da hangi diğer alanlarda ayrıştıklarını açıklamayı hiçbir zaman dert edinmedi. Bir algı kuramının normalde cevapladığı sorular hiçbir zaman sorulmadı.</p>

      <p class="paragraf" xml:lang="tr-TR">Sonuçta, Marx’ın asla bir algı kuramı olmadığını ama onun yerine daha geniş, birçok şeyin yanında beş duyuyu ve bu beş duyunun içeriklerini de kapsayan, insanın doğayla ilişkisine dair bir kuramı olduğunu söylemeye daha yatkınım. Bir seferinde Marx, kişisel güçleri İlişkilerle eşit görecek kadar ileri gider: “Kişisel güçlerin (İlişkilerin) [Alm. “<span class="char-style-override-2">personlichen Machte</span> (<span class="char-style-override-2">Verhaltnisse</span>)”] (...) dönüşümü (...) ” şeklinde bir ifade kullanır.<span class="dipp"><a class="footnote-link" href="#footnote-225-246" id="footnote-225-246-backlink">246</a></span> Bu eşitliğe göre, duyular ya da güçler olarak görülen şeyler, insanın doğayı öğrendiği ve onlar aracılığıyla doğayla etkileşime geçtiği birbirine denk araçlar olarak kabul edilir. Görme, duyma, koku alma, tat alma, dokunma, bilme, karar verme, cinsellik, düşünme, hissetme, farkındalık, arzu, üreme, aşk ve iradenin her biri, eğer onlar dolayısıyla bir şey görmeseydik, duymasaydık, koku almasaydık vs., bizim için bilinmez olarak kalacak varlıkların belli yönlerinin farkına varmamızı sağlarlar. Bunların hepsi, (içsel bir ilişki ile birbirine bağlanmış) birey ve onun nesnesi arasındaki karşılıklı etkiyi taşıyan ve hem bireyi hem de onun nesnesini az ya da çok dönüştüren birer “vasıtadır.”</p>

      <p class="paragraf" xml:lang="tr-TR">Marx’taki “algı” kavramının, beş duyuya yoğunlaşmasına rağmen, bireyin doğayla temasının tümünü kapsadığı söylenebilir. Böyle bir algıyı, (Lenin gibi) gerçek dünyanın insanın aklındaki yansıması ya da (Sartre gibi) insanın dünyanın bilincine varması olarak nitelendirmek, bu nitelemelerden birinin diğer nitelemeye olanak verme derecesine bağlı olarak aynı derecede doğrudur (ya da aynı derecede yanlıştır). Yani, bir etkileşimin farklı yönlerine vurgu yapmaya yarayan bir araç olarak alınırsa, her iki niteleme de doğrudur. Ama bir etkileşimin bütün yönlerine dair bir yargı olarak alınırsa, her ikisi de yanlıştır.<span class="dipp"><a class="footnote-link" href="#footnote-225-247" id="footnote-225-247-backlink">247</a></span></p>

      <p class="paragraf" xml:lang="tr-TR">Bir önceki bölümde Marx’ın bilimle ilgili görüşlerine dair tartışma, algı aracılığıyla öğrenebileceklerimizin oldukça sınırlı olduğunu ortaya koyuyor. Marx’a göre insanın algıları onu ancak dış görünüşlerle (İng. “<span class="char-style-override-2">appearance</span>”) temasa sokabilir; oysa ki, bir şeyin özü, onu meydana getiren ana ilişkiler, sadece uzun araştırma ve çalışmalar sonucunda öğrenilebilir. [Marx’ın eleştirdiği bilimde] ise (mümkün olduğu yerlerde) kontrollü deneyler, indirgemecilik, parçalanmış bağların hayali yeniden inşası ve benzerleri, doğrudan algının bulgularını şeylerin “gizli temellerini” ortaya çıkarmak üzere kullanırlar.<span class="dipp"><a class="footnote-link" href="#footnote-225-248" id="footnote-225-248-backlink">248</a></span></p>

      <p class="paragraf" xml:lang="tr-TR">Türler dışındaki doğayı algılaması gibi, bir insanın diğer insanlarla ilgili algısı da ona özleri değil, görünümleri öğretir. Algı tek başına insanın özünü derinlemesine inceleyemez. Marx’a göre insan, bir insan olarak kimliğini, öncelikle kendisi için <span class="char-style-override-2">homo sapiens</span>’i temsil eden diğer bireylerle karşılaştırarak oluşturur.<span class="dipp"><a class="footnote-link" href="#footnote-225-249" id="footnote-225-249-backlink">249</a></span> Tüm dikkati onların yüzeysel özelliklerinin üzerindedir. Oysa ki bu yüzeysel özellikler değişkendir; insanın güçlerinin ve bu güçlerin nesnelerinin gerçekte hangi forma bürüneceğine dair, insanlık tarihindeki sınıfların ve çağların sayısı kadar ihtimal vardır. Yine de, diyerek ekler Marx, incelenen kişinin dış görünüşü, onun hakkında söylenebilecek her şeyi yansıtıyormuş gibi düşünülmekle kalmaz; izleyiciye, kişinin kendi gerçek özü olarak da görünür.<span class="dipp"><a class="footnote-link" href="#footnote-225-250" id="footnote-225-250-backlink">250</a></span> İnsanın potansiyeli; yani, insanın başka dönemlerde ve başka başka koşullar altında ne olabileceği, bu gibi karşılaştırmalarda tamamen bir kenara bırakılır. İşte bu şekilde algımız bizi yanıltır. Algımız, dünyanın göründüğü haliyle sınırlıdır ve Marx için bu, hem düşünüşümüzü hem de eylemlerimizi et<span>kileyen çok ciddi bir kısıtlamadır. Çünkü dünya, büyük ölçüde, göründüğünden daha fazlasıdır.</span></p>

      <div class="footnotes">
        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-242-backlink" id="footnote-225-242">242</a> <span xml:lang="en-US">Marx duyulardan “insanın özsel güçleri olarak kendilerini doğrulayan duyular” olarak bahseder.</span> <span class="char-style-override-2" xml:lang="en-US">1844 Elyazmaları, s.</span> <span xml:lang="en-US">108</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-243-backlink" id="footnote-225-243">243</a> <span xml:lang="en-US">Marx, insanların güçleri “nesnelere yönelimleri açısından, o nesnenin sahiplenilmesidir” diyor. A.g.e., s. 106</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-244-backlink" id="footnote-225-244">244</a> <span xml:lang="en-US">A.g.e., s. 111</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-245-backlink" id="footnote-225-245">245</a> <span xml:lang="en-US">A.g.e., s. 108;</span> <span class="char-style-override-2" xml:lang="en-US">Kapital</span> <span xml:lang="en-US">I, s. 457. Marx’ın insanın “beş ve daha fazla” duyusundan bahsettiği yerler için bakınız a.g.e., s. 85</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-246-backlink" id="footnote-225-246">246</a> <span class="char-style-override-2" xml:lang="en-US">Alman İdeolojisi</span><span xml:lang="en-US">, s. 74</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-247-backlink" id="footnote-225-247">247</a> <span xml:lang="en-US">Marx’ın algıya, gözlemcinin ve bir o kadar da gözlemlenen şeyin bakış açısından yaklaşımı, komünizmde duyularla ilgili söylediklerinde belirgin olarak görülür: Duyular “şey için kendilerini şeye bağlarlar ama şeyin kendisi hem kendi içinde hem de insanla ilişkisi içinde nesnel bir insani ilişkidir.”</span> <span class="char-style-override-2" xml:lang="en-US">1844 Elyazmaları, s. 107</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-248-backlink" id="footnote-225-248">248</a> <span xml:lang="en-US">Marx’ın çalışması açısından bu ayrımın önemi şu sözünden görülebilir: “Artık değer ve artık değer oranı, görece olarak görünmeyen ve bilinmeyen bir özdür; bu nedenle araştırılmaları gerekir. Kâr oranı ve dolayısıyla da artık değerin kâr formunda görünümü ise, olgunun yüzeyinde kendisini zaten gösterir.”</span> <span class="char-style-override-2" xml:lang="en-US">Kapital</span> <span xml:lang="en-US">III, s.43</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-249-backlink" id="footnote-225-249">249</a> <span class="char-style-override-2" xml:lang="en-US">Kapital</span><span xml:lang="en-US">, I, s. 52</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-250-backlink" id="footnote-225-250">250</a> <span xml:lang="en-US">Elbette benim kendi “özüm” ve başka birinin “dış görünüşü” ya da benim kişisel olarak derinden arzu ettiğim, sevdiğim, korktuğum ile diğer insanların dış görünümlerini ve davranışlarını nasıl gördüğüm arasında Marx’ın farkında olduğu ama elinden bir şeyin gelmediği ayrımlar vardır. “Karşılıklı etki” konusunda yaptığımız daha önceki tartışmaya dayanarak şunu söyleyebilirim: Marx’ın diğer insanların güdülerini ve isteklerini anlamak için kullandığı model, muhtemelen kendi güdüleri ve istekleri konusunda kişinin ne anladığı idi. Bu algısında kişinin kendini anlamlandırışıyla birleştirdiği dış görünüşü ve eylemleri, kendisinin aynası olarak iş görmüştür. Marx’ın “görünüş” terimini kullanışının, başkalarına atfettiğimiz güdü ve arzuların, kişilerin görünümünün bir parçası olarak nasıl ele alınacağını anlamak maksadıyla “anlam” teriminin sıra dışı kullanımıyla ilintilendirildiğinin farkına varmak önemlidir.</span></p>
        </div>
      </div>
    </div>
  </div>
</body>
</html>
