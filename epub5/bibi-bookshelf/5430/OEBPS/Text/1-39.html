<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-39.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-39.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" xml:lang="tr-TR">27</p>

      <p class="resim" xml:lang="tr-TR"><img alt="c.png" class="image" height="12" src="../Images/c_fmt60.jpeg" width="138" /></p>

      <p class="anabaslik" xml:lang="tr-TR">DEĞERİN BAŞKALAŞIMI</p>

      <p class="resim" xml:lang="tr-TR"><img alt="c.png" class="image" height="19" src="../Images/c_fmt61.jpeg" width="207" /></p>

      <p class="resim" xml:lang="tr-TR"><span class="char-style-override-4"><img alt="3.png" class="image" height="23" src="../Images/3_fmt31.jpeg" width="21" /></span></p>

      <p class="paragraf para-style-override-14" xml:lang="tr-TR"><span class="char-style-override-5">I</span></p>

      <p class="paragraf" xml:lang="tr-TR">Emek gücünü yabancılaşmış üretici etkinlik potansiyeli ve emek ile değeri de birbirinin eşiti olarak gösterdikten sonra, artık değerin başkalaşımını ve meta fetişizmini açıklayabilirim. Gördüğümüz gibi emek, bütün ürünlerin bünyesinde içerilir. Kapitalizmdeki eşiti olduğu için değer de böyledir. İşçi, kullanım ve mübadele değeri formunda emeğini içeren mallar üretir. Marx şöyle diyor:</p>

      <p class="arayazi" xml:lang="tr-TR">Doğrudan üretim süreci ve dolaşım sürecinin birliği olarak fiili üretim süreci, içsel bağların giderek kaybolduğu, üretim ilişkilerinin birbirinden bağımsız kılındığı ve bileşen değerlerin birbirinden bağımsız formlar içinde kemikleştiği yeni oluşumların ortaya çıkmasına neden olur.<span class="dipp" style="font-size:0.86em;"><a class="footnote-link" href="#footnote-225-536" id="footnote-225-536-backlink">536</a></span> (vurgu bana ait)</p>

      <p class="paragraf" xml:lang="tr-TR">İktisadi yaşam boyunca dönme dolap benzeri yolculuğunda değerin büründüğü kılıklar şunlardır: sermaye, meta, toprak mülkiyeti, kâr, faiz, rant, ücret ve para. Marx, bunlar, “değerin onlardan soyutlandığı daha somut belirlenimlerdir ve bu nedenle diğer bir bakış açısından değerin daha gelişmiş halleri olarak değerlendirilebilirler”<span class="dipp"><a class="footnote-link" href="#footnote-225-537" id="footnote-225-537-backlink">537</a></span> diyerek sözlerine devam ediyor. Bunların hepsi, işçinin yabancılaşmış emeğinden türer ve her biri, içinde var olduğu koşulların bütününü yansıtır. Değerin bileşenleri olarak aynı organik bütünün, yani kapitalist toplumun yüzleridirler. Bu görüşe göre, ortodoks iktisat fazlasıyla, görünürde bağımsız olan bu varlıkların nasıl birbirleriyle ilişkili olduklarını açıklamaya çalışmaktadır. Marx’a göre ise asıl sorun tersidir: Marx esasları itibariyle özdeş olan bu varlıkların nasıl farklılaştığını ya da her bir değer formunun ekonomideki özgün işlevini göstermeye çalışır. “Özdeş” oldukları varsayılsa da, Marx’ın ampirik araştırmalarının konusunu oluşturan, her bir formun ayırt edici özelliğidir ve buna, formların birbirleriyle ilişkili oldukları özgün biçimler de dahildir.</p>

      <p class="paragraf" xml:lang="tr-TR"><span>Kuşkusuz ki bu somut iktisadi belirlenimlerden en önemlisi sermayedir; öyle ki adını çağa vermiştir. Marx sermayenin, “değer üreten gücü emen değer” olduğunu söyler.</span><span class="dipp"><a class="footnote-link" href="#footnote-225-538" id="footnote-225-538-backlink">538</a></span> <span>Sermaye, artık değerin, daha fazla değer üretimi için emekle yeniden ilişkiye geçen kısmıdır. Marx, sermayenin daha bütüncül bi</span>r yorumunu şöyle yapıyor.</p>

      <p class="arayazi" xml:lang="tr-TR">Sermaye bir şey değil, belirli bir tarihsel toplumsal formasyona ait belirli bir toplumsal üretim ilişkisidir. Bu toplumsal formasyon kendisini bir şeyde gösterir ve bu şeye özel bir toplumsal nitelik kazandırır. Sermaye maddi ve üretilmiş üretim araçlarının toplamı değildir. Daha ziyade, sermayeye dönüştürülmüş üretim araçlarıdır ve tıpkı altın ya da gümüşün bizatihi para olmadıkları gibi, bunlar da bizatihi sermaye değillerdir. Sermaye, toplumun belli bir kesiminin tekeline aldığı üretim araçlarıdır. Bu üretim araçları canlı emek gücünün karşısına bu emek gücünden bağımsız kılınmış ve sermayedeki bu karşıtlık aracılığıyla kişileşmiş çalışma koşulları ve ürünler olarak çıkarlar. Sermaye sadece işçilerin ürünlerinin bağımsız güçlere; üreticilerine hükmeden ve onları satın alan ürünlere dönüştürülmesi değil, aynı zamanda işçinin emeğinin toplumsal güçleri ve toplumsallaşmış biçimidir. Bu güç ve form ise işçinin karşısına ürünlerinin bir özelliği olarak çıkar.<span class="dipp" style="font-size:0.86em;"><a class="footnote-link" href="#footnote-225-539" id="footnote-225-539-backlink">539</a></span></p>

      <p class="paragraf" xml:lang="tr-TR">Kısaca sermaye, geçmiş emeğin ürünü olan ve şimdi üretim araçlarını meydana getiren ürünler açısından kapitalizmin temel ekonomik ilişkilerini yansıtır. Sermaye, değer üretimi için bu araçların kullanılmasıdır; sermaye, bu biçimde ilerleyebilmesi için zorunlu olan tüm koşulları önsel olarak gerektirir ve bu koşulları tamamlayıcı ilişkileri olarak içerir. Bu nedenle Marx yabancılaşmış emekten “değişir sermaye” olarak bahseder ve kapitalistin kendisinin “sermaye kavramında içerildiğini” söyler.<span class="dipp"><a class="footnote-link" href="#footnote-225-540" id="footnote-225-540-backlink">540</a></span> Aynı şekilde para, metalar ve faizden de dönem dönem sermaye olarak söz eder.<span class="dipp"><a class="footnote-link" href="#footnote-225-541" id="footnote-225-541-backlink">541</a></span> Bunların her biri, yolları emekte kesişen yabancılaşmış ilişkileri yansıttıkları için değerin bir “form”udur; ama sermayenin merkezî anlamıyla bir biçimde ilgili bir iş gördükleri için, yani, değer üretimine katkıda bulundukları için aynı zamanda her biri sermayenin de bir “form”udur. Böylece paraya, Marx’ın paranın potansiyel işlevlerinden hangisini üstlendiğini düşündüğüne bağlı olarak, bir değer, bir sermaye, bir meta vs. gözüyle bakılabilir. Hangi gözle bakılacağı ise, Marx’ın o an ele aldığı soruna bağlıdır.</p>

      <p class="paragraf" xml:lang="tr-TR"><span>Bu nedenle</span> <span class="char-style-override-2">Kapital</span> <span>başlığı, çalışmada anlatılan kapitalizmin bütün hikâyesini bize aktarmaya muktedirdir. Bu hikâye, mantıksal kurgu açısından yabancılaşmış emekle başlar ve değerin üretimi aracılığıyla sermayenin en başta gelen örneği olduğu çeşitli ekonomik belirlenimlere doğru ilerler. Bu nedenle anlamlarının en geniş sınırlarına kadar esnetildiklerinde “sermaye”, “kapitalist üretim tarzı” ve “kapitalizm” eş değer ifadelerdir. Marx’ın genelde bu kavramı kullandığı anlamıyla “kapitalizm”, bu ilişkilerin izinin insanların günlük hayatlarına kadar sürülmesinden ibarettir. Ama kapitalizm kavramı, zorunlu koşullarının ve sonuçlarının birliği olarak anlaşılan “sermaye”de zaten var olmayan unsurları insanların hayatlarına sokmaz.</span></p>

      <p class="paragraf" xml:lang="tr-TR">“Sermaye”, kapitalizmin “egemen kategorisi”, kapitalizmin “belirleyici üretim ilişkisi” olarak adlandırılarak daha fazla ayırt edilir.<span class="dipp"><a class="footnote-link" href="#footnote-225-542" id="footnote-225-542-backlink">542</a></span> Burada “belirleyici”nin anlamı “en önemli”dir. Marx’a göre, genel olarak zenginlik üretimi için üretim araçlarının kullanılması, kapitalizmin çok sayıdaki özgün özelliğinden en göze çarpanı, çok sayıdaki parçası arasındaki etkileşimler içindeki en etkilisi ve açıldığında bize bütüne dair en net bilgileri veren İlişkidir. Bu son iddiamızın kimi kısıtlamaları vardır; zira <span class="char-style-override-2">Grundrisse</span>’de yer verilen taslağa “sermaye” ile başlamasına rağmen, Marx <span class="char-style-override-2">Kapital</span>’e sermayeyi değil “meta”yı ve “değer”i açıklayarak başlamıştır.<span class="dipp"><a class="footnote-link" href="#footnote-225-543" id="footnote-225-543-backlink">543</a></span></p>

      <p class="paragraf" xml:lang="tr-TR">“Sermaye”yi (ya da <span class="char-style-override-2">Kapital</span>’de yaptığı gibi “meta”yı ve “değer”i ya da <span class="char-style-override-2">Ekonomi Politiğin Eleştirisi</span>’nde yaptığı gibi “para”yı) ana kavramı olarak almak, Marx’ın pek az ön nitelemeyle iktisat tartışmalarına girmesine izin verir. Eğer “yabancılaşmış emek”i seçseydi, en az <span class="char-style-override-2">1844 Elyazmaları</span>’nda yer verdiği kadar kapsamlı bir felsefe ve antropoloji araştırması yapması gerekecekti. Ancak böylesi nitelemeler olmadan “sermaye”, “meta” ve “değer” gibi kilit kategorileri diğer iktisatçıların çalışmalarındaki eşdeğerleriyle karıştırmak çok kolaydır. Marx’ın, çalışma konusunu birbiriyle ilişkili iki düzeyde; Smith ve Ricardo’nun yazılarına yansımış olan iktisat düzeyinde ve yabancılaşma düzeyinde ele aldığını kabul edersek, Marx’ın kavramlarına, bu kavramların genel kabul gören anlamlarının aktarılmasıyla, birçok insan Marx’ın yabancılaşma düzeyinde ne söylemiş olabileceğini anlamayı erteleme pahasına, iktisat düzeyinde söylediklerine bir nebze de olsa anlam kazandırabilir. İşte Marksizmin başına bela olan da budur: İki düzeyin ilişkisel niteliği düşünüldüğünde (ki inceleme konularını iki düzeye ayırma düşüncesi bile yanıltıcıdır) birini hiç anlamadan diğerini anlamlandırmanın neticesi, Marx’ın iktisadının tümünün yaygın olarak yanlış anlaşılmasıdır.</p>

      <p class="arabaslik-sol" xml:lang="tr-TR">II</p>

      <p class="paragraf" xml:lang="tr-TR"><span>Özel mülkiyet ve ürünün yabancılaşmasıyla ilgili tartışma sermaye,</span> <span>meta ya da toprak mülkiyeti gibi somut ürünlerde değerin nasıl bizi cisimleşebileceğini anlamak açısından hazırlar. Ama hangi açıdan değer, parada cisimleşmiştir? Nakit parada mı? Ya da paranın topluma dağıtıldığı kâr, faiz,</span> rant veya ücret görünümlerinden birinde mi? Marx paranın, sermayenin içerdiği değerle aynı anlamda değer içerdiğini söyler: Her ikisi de yabancılaşmış emeğin sonuçlarıdır ve bu nedenle her ikisi de bir mübadele değerine olduğu kadar, bir kullanım değerine de sahiptir. Paranın kullanım değeri, paranın mübadele edilebilme vasfıdır; mübadele değeri ise, sermayede de olduğu gibi, mübadele edildiği değerin miktarıdır.</p>

      <p class="paragraf" xml:lang="tr-TR">Mübadeleye giren yabancılaşmış üretici etkinlik ürünü olarak para, aynı sermaye gibi, bir metadır. Ancak yine de diğer metalardan esas itibariyle ayrılır. İlk olarak, öyle bir form<span>dadır ki diğer metaların hepsi “birbirlerinin mübadele değerleri olarak görünürler.” Ya da başka bir yerde Marx’ın söylediği gibi para, “sürekli mübadele edilebilen formdaki meta”dır.</span><span class="dipp"><a class="footnote-link" href="#footnote-225-544" id="footnote-225-544-backlink">544</a></span> <span>Marx şöyle devam eder:</span></p>

      <p class="arayazi" xml:lang="tr-TR">Para, bütün metaların mübadele değerleri için özel olarak benimsenen bir ifade ya da belirli özel bir meta olarak metaların mübadele değeridir. Para, metaların mübadele sürecinde oluşturdukları, metaların mübadele değerinin billurlaşmasıdır. Demek ki, değişim süreci içinde metalar bütün belirgin biçimlerinden arınarak birbirlerinin kullanım değeri olurlarken, yeni bir forma bürünmeli; birbirlerinin mübadele değeri olarak görünebilmeleri için, parayı oluşturmaya doğru ilerlemelidirler.<span class="dipp" style="font-size:0.86em;"><a class="footnote-link" href="#footnote-225-545" id="footnote-225-545-backlink">545</a></span></p>

      <p class="paragraf" xml:lang="tr-TR">Para, tek bir ölçüt (değer) temelinde metaları karşılaştırmayı kolaylaştırmak maksadıyla gelişmiştir. Marx için para, metaların bir formudur; bu form içinde metalar birbirleriyle mübadele edilirler. Para, eşitlerin mübadelesini mümkün ve zorunlu kılan aynı yabancılaşmış koşulları yansıtır.</p>

      <p class="paragraf" xml:lang="tr-TR">Metaların görece değerlerinin hesap edildiği özsel içerik olarak para, belli bir zaman sonra gündelik çalışmalarımızın amacı olarak bütün metaların yerini alır. Bu, bir meta olarak paranın ikinci ayırt edici özelliğidir: İnsanlar para kazanmak için çalışırlar. İnsan ve insanın ihtiyaçları arasındaki zorunlu aracı olarak para, insanın ihtiyaç duyduğu şey haline gelir.<span class="dipp"><a class="footnote-link" href="#footnote-225-546" id="footnote-225-546-backlink">546</a></span> Dahası, para her şeyi alabilme gücüne sahip olduğu için bireyi, kişisel gereksinimleri ve özellikleri temelinde ilişki kuramayacağı meta ve insanlarla temasa geçirir; şöyle ki: Para, aç olduğu gerçeğinin veremediği yiyeceği almasını; çarpan kalbinin fethedemediği gönüllere girmesini, kişilik özellikleriyle elde edemediği bir kadına sahip olmasını sağlar.</p>

      <p class="paragraf" xml:lang="tr-TR">Paranın nesneler dünyasını sahiplenmesini sağlayan, işçinin bu dünyayı sahiplenmesini olanaksız kılan aynı yabancılaşmış emektir. Aslında paranın becerisi, insanın kendi becerisidir; insanın doğayla ve diğer insanlarla ilişkiye girme potansiyelidir. Ancak bu potansiyel çalışırken ondan alınır ve ürünlerine aktarılır. O halde paranın satın alma gücü, insanların ellerindekini (emek güçlerini, ürünlerini, meziyetlerini) satma zorunluluğunun bir fonksiyonudur. Satma zorunluluğu, bir insan olarak gereksinim duydukları şeylere, sadece gereksinimleri olduğunu beyan ederek elde edebilme yetisinden yoksunluklarının bir fonksiyonudur. Bu yoksunluk ise, gereksininim duyulan şeyleri kontrol edenlerin, gereksinim duyan kişilerin çıkarlarından farklı ve onlara ters, başka çıkarlara sahip oldukları bir durumun fonksiyonudur. İşçiler, başka birinin kontrolüne verdikleri ürünler üreterek, sonucu (en azından bu aşamada) kapitalist toplumda paranın oynadığı özel role varan bir zincirleme tepkime başlatırlar.</p>

      <p class="paragraf" xml:lang="tr-TR">Bu nedenle paranın satın alabildiği şeyler, insanların potansiyel olarak yapabilecekleri ama fiili olarak yapamadıkları şeylerden fazlası değildir. Eğer yapıyor olsalardı, o zaman bunları para satın alamazdı. Ama eğer hiçbir zaman yapamayacak olsalardı, paranın satın alabileceği hiçbir şey de olmazdı. Bu açıdan Marx “para <span class="char-style-override-2">insanoğlunun yabancılaşmış yeteneğidir</span>” diyor (vurgu Marx’a ait).<span class="dipp"><a class="footnote-link" href="#footnote-225-547" id="footnote-225-547-backlink">547</a></span> Yabancılaşma olmasaydı, para da olmazdı; insanlar istedikleri şey için bir metal parçası vermeyi ve sahip oldukları şey karşılığında da aynı metal parçasını almayı reddederlerdi. İşçinin kendi etkinliğiyle, ürünüyle ve diğer insanlarla kurduğu yabancılaşmış ilişkinin zaten ciddi bir değişim geçir<span>diği proletarya diktatörlüğünü anlatırken Marx “para” kavramını kullanmaktan vazgeçer ve bunun yerine “emek makbuzları”ndan bahseder. Komüni</span>zmde ise bu bile ortadan kalkmıştır.<span class="dipp"><a class="footnote-link" href="#footnote-225-548" id="footnote-225-548-backlink">548</a></span></p>

      <p class="arabaslik-sol" xml:lang="tr-TR">III</p>

      <p class="paragraf" xml:lang="tr-TR">Değerin bir <span>biçimden diğer bir biçime başkalaşımı, kullanım değerinin mübadelesindeki yabancılaşma aracılığıyla gerçekleşir. Emek gücünün, sermayenin ve paranın kullanım değerini yabancılaştırmak demek, bunlar üzerindeki bütün denetimi başka birine vermek demektir. Bu ise elbette, bireylerin ellerindeki değer formlarının kontrolüne sahip olduklarını ve başkalarının da sahip o</span>lduğunu kabul ettiklerini varsayar. Marx’a göre mübadele, “insanlar örtük bir anlaşmayla (...) birbirlerine bu yabancılaşabilir nesnelerin özel sahipleri ve dolayısıyla da bağımsız bireyler olarak davrandıkları” zaman mümkün olur.<span class="dipp"><a class="footnote-link" href="#footnote-225-549" id="footnote-225-549-backlink">549</a></span> O halde bütün mübadele eylemleri, gücün kullanım değeri formlarına karşılıklı aktarılması olarak nitelenebilir. Mübadele sonrasında hem alıcı hem de satıcı “mübadele öncesindeki aynı değere sahiplerdir”; sadece değerin formu farklıdır; alıcı satıcının, satıcı alıcının değer formuna sahiptir artık.<span class="dipp"><a class="footnote-link" href="#footnote-225-550" id="footnote-225-550-backlink">550</a></span></p>

      <p class="paragraf" xml:lang="tr-TR">“Sıradan bir satışta yabancılaşmış olan nedir?” Marx bu soruyu şöyle yanıtlıyor: “Satılan metanın değeri değil; zira bu değer sadece biçim değiştirmiştir (...) Gerçekten satıcının yabancılaştırdığı ve bu nedenle alıcının bireysel ya da üretken tüketimine geçen şey, metanın kullanım değeridir; kullanım değeri olarak metadır”.<span class="dipp"><a class="footnote-link" href="#footnote-225-551" id="footnote-225-551-backlink">551</a></span> Metanın satılmasıyla değer yabancılaşmaz, çünkü bütün kapitalist ürünler, satılmalarından önce olduğu gibi satıldıktan sonra da üretimlerinin altında yatan ilişkileri yansıtmaya devam ederler. Ancak değer, form değiştirir, şöyle ki; değerin nesnesi alıcı için, satıcı için sahip olduğundan farklı bir işleve sahiptir ve gördüğümüz üzere işlevdeki değişiklikler, ona uygun görülen kavramdaki değişikliklerin de habercisidir. Bu doğrultuda, bir tüccarın elindeki makinenin değer formu metadır; tüccar makineyi para kazanmak için kullanır. Satış esnasında tüccar makinenin kullanım değerini kapitaliste devreder. Kapitalist, makineyi, işçi çalıştırıp değer üretmek için kullanır. Kapitalistin sahiplendiği makine değerini korur (makine, üretiminde içerilen yabancılaşmış ilişkileri yansıtmaya devam eder) ama üstendiği yeni işlevle birlikte değer formu değişerek sermaye olmuştur. Marx’a göre değerin bütün formlarının, kendine özgü bir kullanım değerini yabancılaştırma tarzı vardır: “Özel bir meta çeşidi olan sermayenin kendine has bir yabancılaştırma tarzı vardır” ve bu tarz, üretiminde kullanılan değeri, ürünlerine aktarmaktır.<span class="dipp"><a class="footnote-link" href="#footnote-225-552" id="footnote-225-552-backlink">552</a></span> Başka bir yerde, bankacının borç vermesi, parasının kullanım değerini kapitaliste devrederek yabancılaştırma olarak örneklendirilir.<span class="dipp"><a class="footnote-link" href="#footnote-225-553" id="footnote-225-553-backlink">553</a></span></p>

      <p class="paragraf" xml:lang="tr-TR">Kullanım değerini aktarma sürecinin başlangıcı, geçim araçlarını satın almak amacıyla para kazanmak için işçinin emek gücünü kapitaliste devrederek yabancılaştırmasıdır. Hatırlarsak emek gücü, kullanım değeri (emek) kendi mübadele değerinden daha büyük bir mübadele değeri yaratabilen tek metadır. Kapitalist, işçilerin ürünlerini satar; para için (alıcının parasının kullanım değerini elde edebilmek için) ürünlerin kullanım değerlerini alıcıya devrederek onları yabancılaştırır. Sonra, elde ettiği paranın bir kısmını rant formunda toprak sahibine; diğer bir kısmını da faiz formunda bankacıya devrederek yabancılaştırır. Bu aslında yeni değerin eskisiyle mübadelesidir; başlangıçta toprak sahibi ve bankacının kapitaliste devrederek yabancılaştırdığı daha önceki işçilerin ürünlerinin kullanım değeridir (gerçi verdiğimiz örnekte değerler denk değildir). Artık değer bu şekilde dağılır. Kapitalistin kendisine ayırdığı pay, kârıdır. Şüphesiz, kapitalist kârın bir kısmını, daha fazla emek gücü elde edebilmek için işçilere devrederek yabancılaştıracaktır.</p>

      <p class="paragraf" xml:lang="tr-TR">Yukarıdaki tartışmadan “yabancılaşma” kavramının anlamı, ilk başlarda kullandığımız anlamından biraz farklılaşmış gibi görünebilir. Kullanım değeri üzerindeki bütün denetimden vazgeçmek, bu kavramla yukarıda anlatılanlarla aynı şeymiş gibi görünmüyor. Bu çeşit bulgulardan yola çıkarak kimi eleştirmenler Marx’ın <span class="char-style-override-2">Kapital</span>’de, önceki çalışmalarında yaptığından çok daha farklı bir şeyi amaçladığı sonucuna varırlar. Ancak bu kavramın <span class="char-style-override-2">1844 Elyazmaları</span>’nda ilettiği bilginin harfi harfine aynısını aktarmak için özellikle <span class="char-style-override-2">Grundrisse</span>’de (1857-1858) sık sık kullanıldığı gerçeğinin yanında kullanım değeri tartışması da, Marx’ın çalışmaları arasındaki farklılıkların gerçek olmaktan ziyade görünüşte olduğunu açık bir şekilde göstermektedir.<span class="dipp"><a class="footnote-link" href="#footnote-225-554" id="footnote-225-554-backlink">554</a></span></p>

      <p class="paragraf" xml:lang="tr-TR">Marx <span class="char-style-override-2">Kapital</span>’de bir metanın “yabancılaşmasından” söz ettiğinde, basitçe metanın satılması eylemini değil; metanın kullanım değeri üzerindeki tüm denetimin devredilmesini kasteder. Gösterdiğim gibi böyle bir işlemin gerçekleşmesinin koşulu, değerin tümünü üreten işçilerin yabancılaştırıldıkları bir ürün üzerinde, yabancılaştıkları kapitalist adına, yabancılaştırıcı bir etkinlikle meşgul olmalarıdır. Kullanım değerlerinin devri, yabancılaşmanın sadece bir yüzüdür, yabancılaşmanın diğer yüzleriyle birleşmiştir ve bu yüzlere bağımlıdır. Böylesi bir satış işleminden “yabancılaşma” olarak söz ederek Marx bu kavramı, daha birçok kavram gibi, kimi acil amaçlarını karşılayabilmek için, kavramın kapsadığı yapılandırılmış bilginin sadece bir kısmını açığa çıkarmak amacıyla kullanır. Bu örnekte ise birinin sahip olduğu bir şey üzerindeki kullanım hakkından belli bir fiyat karşılığında vazgeçme eylemi “yabancılaşma” olarak adlandırılmaktadır. Bunun ilk sebebi, eylemin kendisinin yabancılaşmış bir eylem olmasıdır. İkincisi ise dikkatleri böylesi bir mübadelenin kaynağına, yani işçilerin yabancılaşmış emeğine çekmektir. Böylelikle, bu kaynaktan doğan değerin tüm başkalaşım sürecinin de altı çizilmiş olur.<span class="dipp"><a class="footnote-link" href="#footnote-225-555" id="footnote-225-555-backlink">555</a></span></p>

      <p class="arabaslik-sol" xml:lang="tr-TR">IV</p>

      <p class="paragraf" xml:lang="tr-TR"><span class="char-style-override-2">Kapital</span>, değer yasasıyla ilgili bilimsel bir incelemedir. Böyle bir inceleme sadece yabancılaşmayla ilgili de olabilirdi. Daha önce <span class="char-style-override-2">Kapital</span>’i bir çözümleme uğraşı olarak adlandırarak, inceleme konusunun özel mülkiyet olduğu söylenmişti. Bu doğrudur, ama tam olarak değil; zira Marx’ın asıl konusu, özel mülkiyetin en soyut formu olan değerdir (değer öyle bir formdur ki, özgüllüklere dair bütün izler kaybolmuştur). Marksizmin bütün diğer yasaları gibi değer yasası da, Marx’ın varlıkta düğümlendiğini düşündüğü zamansal ilişkiler boyunca o varlığın zorunlu gelişimiyle ilgilidir. Değer yasası sadece değerin ne olduğunu değil; “özsel doğası” düşünüldüğünde ona ne olması gerektiğini de ele alır. Değerin sermayeye, ücrete, ranta ya da paraya ve bir o kadar da üretimin fiyatına ve nihayet piyasa fiyatına dönüşmesinin hepsi bu yasanın kapsamına girer. Kapitalist dolaşım sırasında aldığı çeşitli formlar yoluyla değeri izlerken Marx, onun gelişim yasasının şemasını çıkarıyordu aslında. Bu şemadan farklı zamanlarda kapitalizmin “iç ilişkileri”, “gizli temeli”, “fizyolojisi”, “organik bütünlüğü” ve “yaşam süreci” olarak söz eder. Marx’ın çalışmasını “bilim” yapan da budur (bilim kavramını Marx’ın anladığı anlamda kullanıyoruz). “Bilim” der Marx, “değer yasasının nasıl işlediğini eksiksiz keşfetmekten ibarettir.”<span class="dipp"><a class="footnote-link" href="#footnote-225-556" id="footnote-225-556-backlink">556</a></span></p>

      <p class="paragraf" xml:lang="tr-TR">Bu nedenle Marx’ın emek değer kuramı, Smith ve Ricardo’nun tersine emeğin değer ürettiği iddiası değil; değerin başkalaşımında açığa çıkan tüm yönlerin genel bir görünümüdür. Emeğin değerle eşitliği, bu görünümün altında yatan varsayımdır.</p>

      <div class="footnotes">
        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-536-backlink" id="footnote-225-536">536</a> <span class="char-style-override-2" xml:lang="en-US">Kapital</span> <span xml:lang="en-US">III, s. 807. Ayrıca bakınız a.g.e., s. 806</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-537-backlink" id="footnote-225-537">537</a> <span class="char-style-override-2" xml:lang="en-US">Selected Correspondence</span><span xml:lang="en-US">, s. 106</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-538-backlink" id="footnote-225-538">538</a> Kapital I, s. 571. “Yabancılaşma” teriminin, Marx’ın sermayeyi ele alışının çoğunda içerilmesi, Marx’ın sermaye anlayışı ile yabancılaşma kuramı arasındaki bağı anlamamıza yardımcı olur. Örneğin, Marx sermayeyi “toplumsal üretim koşullarının (...) gerçek üreticilerden yabancılaşması” olarak betimler. Kapital III, s. 259, a.g.e., s. 428</p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-539-backlink" id="footnote-225-539">539</a> A.g.e., s. 794-795. Daha erken bir tarihte yazılan daha yetkin bir tanımlama için bakınız “Ücret, Fiyat ve Kar”, Selected Writings I, s. 84-85. Ayrca bakınız Kapitalizm Öncesi Ekonomi Biçimleri, s. 97.</p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-540-backlink" id="footnote-225-540">540</a> <span class="char-style-override-2" xml:lang="en-US">Grundrisse</span><span xml:lang="en-US">, s. 412</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-541-backlink" id="footnote-225-541">541</a> <span class="char-style-override-2" xml:lang="en-US">Kapital</span> <span xml:lang="en-US">I, s. 153, 571</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-542-backlink" id="footnote-225-542">542</a> <span class="char-style-override-2" xml:lang="en-US">Kapital</span> <span xml:lang="en-US">III, s. 806</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-543-backlink" id="footnote-225-543">543</a> <span class="char-style-override-2" xml:lang="en-US">Grundrisse</span><span xml:lang="en-US">, s. 175</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-544-backlink" id="footnote-225-544">544</a> <span class="char-style-override-2" xml:lang="en-US">Ekonomi Politiğin Eleştirisine Katkı</span><span xml:lang="en-US">, s. 51;</span> <span class="char-style-override-2" xml:lang="en-US">Kapital</span> <span xml:lang="en-US">III, s. 378</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-545-backlink" id="footnote-225-545">545</a> <span class="char-style-override-2" xml:lang="en-US">Ekonomi Politiğin Eleştirisine Katkı</span><span xml:lang="en-US">, s. 51. Hem bir meta hem de sermaye olarak paranın doyurucu bir analizi için bakınız Ernest Mandel,</span> <span class="char-style-override-2" xml:lang="en-US">Traiti d’economie marxiste</span> <span xml:lang="en-US">(Paris, 1962), 3., 4. ve 8. bölümler.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-546-backlink" id="footnote-225-546">546</a> <span xml:lang="en-US">Marx şöyle söylüyor: “Her şeyi satın alma, bütün nesnelere sahip olma özelliğine sahip olan para, en güzide mülkiyet nesnesidir (...) Para, insanın gereksinimleri ve nesneler arasındaki, yaşamı ve yaşam araçları arasındaki aracıdır. Ancak, benim için yaşamıma aracı olan şey, benim için diğer insanların varlığına da aracılık eder.”</span> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 137. Bu bölümlerde sadece geç dönem kaynakları kullanma kuralımı burada bozuyorum; çünkü paranın bir meta olma yönü, Marx’ın erken dönem yazılarında daha sık ele alınmıştır.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-547-backlink" id="footnote-225-547">547</a> <span xml:lang="en-US">A.g.e., s. 139</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-548-backlink" id="footnote-225-548">548</a> <span class="char-style-override-2" xml:lang="en-US">Kapital</span> <span xml:lang="en-US">II, s. 358. Paranın “güç” ile ilgili yönü, bir sonraki bölümde meta fetişizmi tartışması içinde daha da geliştirilecektir.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-549-backlink" id="footnote-225-549">549</a> <span class="char-style-override-2" xml:lang="en-US">Kapital</span> <span xml:lang="en-US">I, s. 87. Başka bir yerde Marx şöyle söylüyor: “Bir şeyi satabilmek için hiçbir şey, yabancılaşma ve tekel altına alınabilme kapasitesinden daha fazla gerekli değildir.”</span> <span class="char-style-override-2" xml:lang="en-US">Kapital</span> <span xml:lang="en-US">III, s. 619.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-550-backlink" id="footnote-225-550">550</a> <span xml:lang="en-US">A.g.e., s. 345</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-551-backlink" id="footnote-225-551">551</a> <span xml:lang="en-US">A.g.e., s. 344</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-552-backlink" id="footnote-225-552">552</a> <span xml:lang="en-US">A.g.e., s. 342</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-553-backlink" id="footnote-225-553">553</a> <span xml:lang="en-US">A.g.e., s. 334</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-554-backlink" id="footnote-225-554">554</a> <span class="char-style-override-2" xml:lang="en-US">1844 Elyazmaları</span><span xml:lang="en-US">’ndan doğrudan çıkabilecek bir yabancılaşma tartışması için bakınız</span> <span class="char-style-override-2" xml:lang="en-US">Grundrisse</span><span xml:lang="en-US">, s. 356, 715-716</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-555-backlink" id="footnote-225-555">555</a> <span xml:lang="en-US">“Yabancılaşma”ya yapılan yeni vurgu, Marx’ın yabancılaşma kuramına bağlılığını etkilemiyorsa bile, “yabancılaşma” ve “yabancı olma” kavramları arasındaki kimi farklılıkları açığa çıkarır. Eşanlamlı olarak ele alınmış olan bu kavramların şimdi farklı vurgulara sahip olduğu görülebilir: “Yabancılaşma”, genelde insanın vazgeçtiklerine ve bunların vazgeçen kişiyle ilişkisine vurgu yaparken, “yabancı olma” geriye kalana; vazgeçtikten sonra bireyin durumuna odaklanır. Kullanıldıkları yerlerde her iki kavramın da tam anlamları, daha önceden kurulmuş olan bütün yabancılaşma ilişkilerini korur.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-556-backlink" id="footnote-225-556">556</a> <span class="char-style-override-2" xml:lang="en-US">Letters to Dr Kugelmann</span><span xml:lang="en-US">, s. 74. Marx,</span> <span class="char-style-override-2" xml:lang="en-US">Kapital</span> <span xml:lang="en-US">II’nin dolaşım sürecinde değerin aldığı formların tümünün haritasını çıkarma çabası olduğunu söyler.</span> <span class="char-style-override-2" xml:lang="en-US">Kapital</span> <span xml:lang="en-US">III, s. 807. “Bütün olarak Kapitalist Üretim Süreci” alt başlığını taşımasına rağmen üçüncü cilt, ikinci cildin üstlendiği işi sürdürmeye devam eder. Değerin başkalaşımının kapsadıkları düşünüldüğünde, burada konuyla ilgili yaptığım yorumun çok yetersiz olduğu açıktır. Ancak, Marx’ın iktisadı ile yabancılaşma kuramı arasındaki bağları açığa kavuşturduğum ve bu amaç doğrultusunda Marx’ın ortaya çıkardığından daha fazlasını yeniden yapılandırmadığım için mutluyum.</span></p>
        </div>
      </div>
    </div>
  </div>
</body>
</html>
