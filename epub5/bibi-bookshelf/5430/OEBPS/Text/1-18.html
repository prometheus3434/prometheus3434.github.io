<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-18.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-18.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" xml:lang="tr-TR">8</p>

      <p class="resim" xml:lang="tr-TR"><img alt="c.png" class="image" height="12" src="../Images/c_fmt20.jpeg" width="138" /></p>

      <p class="anabaslik" xml:lang="tr-TR">DOĞAL İNSAN</p>

      <p class="resim" xml:lang="tr-TR"><img alt="c.png" class="image" height="19" src="../Images/c_fmt21.jpeg" width="207" /></p>

      <p class="resim" xml:lang="tr-TR"><span class="char-style-override-4"><img alt="3.png" class="image" height="23" src="../Images/3_fmt11.jpeg" width="21" /></span></p>

      <p class="paragraf" xml:lang="tr-TR">Doğal insanla, yani d<span>oğanın yaşayan parçaları olarak insanlarla en fazla ilişkilendirilen güçler; emek, yemek ve cinselliktir. Marx ne insanın doğal</span> güçlerinin tam bir listesini çıkarmış, ne de bazı güçleri insanların genel sorgularından gizleyen sözel örtüleri kaldırmakla uğraşmıştır. Bir yerde “doğal bir güç” olarak adlandırdığı şeyden başka bir yerde “hayvansal işlev” ya da “fiziksel gereksinim” olarak söz eder. Bu ifadeler birbirlerinin tam denkleri değildir ama o kadar yakından ilişkilidirler ki, Marx’ın biri için verdiği örneği diğer ikisi için de kabul edebiliriz. Hayvansal işlevler, canlıların başından geçen süreçler ve canlı kalabilmek için giriştikleri faaliyetlerdir. Fiziksel gereksinimler ise nesneler için duydukları arzular ve canlı ve iş görür kalabilmeleri için zorunlu olan faaliyetleridir. Daha önce yaptığımız tartışmalardan çıkarabileceğimiz kimi niteliklerle birlikte söyleyebiliriz ki doğal güçler, hayvansal işlevlere benzerler ve bu ikisi ile fiziksel gereksinimler arasındaki ilişki, güç ve gereksinim arasındaki ilişkiye benzer. Bu nedenle Marx su içmeyi ve üremeyi birer hayvansal işlev olarak saydığında, bunları (cinsellik ve üremeyi birbirinden ayırmak istediğimizi varsayarak) insanın doğal güçleri listemize pekâlâ dâhil edebiliriz.<span class="dipp"><a class="footnote-link" href="#footnote-225-210" id="footnote-225-210-backlink">210</a></span></p>

      <p class="paragraf" xml:lang="tr-TR">Marx’ın hayvanların ve vahşi insanların gereksinimlerine yaptığı atıflar, fiziksel gereksinimlere yapılan atıflarla aynı şekilde değerlendirilebilir: her ikisi de doğal güçleri ifade eder. Marx’ın, hayvanların ve vahşi insanların “arkadaşlık gereksinimi” duydukları iddiasında, aynı türün diğer canlılarıyla kurulan duygusal ve paylaşımcı (İng. <span class="char-style-override-2">sympathetic</span>) ilişkinin gücüne işaret edilmektedir.<span class="dipp"><a class="footnote-link" href="#footnote-225-211" id="footnote-225-211-backlink">211</a></span> Marx vahşi insanların ve hayvanların “avlanma ve gezinme gereksinimleri” olduğundan da söz eder.<span class="dipp"><a class="footnote-link" href="#footnote-225-212" id="footnote-225-212-backlink">212</a></span> Burada ifade edilen güç, eğlenme ya da çeşitlilik arama gücüne benzer bir güçtür. Çok daha sonra, tek tip çalışmanın, “yalnızca yaptığı eylemin değişmesiyle bile kendini yenileyip eğlenen insanın hayvani ruhunun, yoğunluğunu ve akışkanlığını” bozduğunu belirten Marx’ın işte bu gücü kastettiğini düşünüyorum.<span class="dipp"><a class="footnote-link" href="#footnote-225-213" id="footnote-225-213-backlink">213</a></span></p>

      <p class="paragraf" xml:lang="tr-TR">İnsanın doğal güçlerinin iki belirgin karakteristik özelliğe sahip olduğu söylenir: ilk olarak, bu güçler insanda “eğilimler ve yetenekler –dürtüler” (Alm. <span class="char-style-override-2">Anlagen</span> und <span class="char-style-override-2">Fähigkeiten</span>, <span class="char-style-override-2">als Triebe</span>) olarak vardır; ikincisi, kendi doyumlarını insan bedeni dışındaki nesnelerde ararlar.<span class="dipp"><a class="footnote-link" href="#footnote-225-214" id="footnote-225-214-backlink">214</a></span> Marx’ın insanın doğal güçlerini tarif etmek için tercih ettiği kelimeler ve özellikle de “eğilim” ve “dürtü”, onun “güç” terimine yaygın olarak yüklenen anlamın dışında ve üzerinde yüklediği anlama da kısmen işaret eder. Bu tarifin ilk kısmını anlamanın en iyi yolu, parçaları, ortaya çıktıkları sıranın tersi yönde ele almaktır. Sahip olduğu her bir doğal güç için insan, bu gücü gerçekleştirme ya da hayata geçirme yönünde bir “dürtü” (gereksinim) duyumsar; bunu gerçekleştirmesine imkân veren “yetenekleri” vardır ve bu gerçekleştirmeyi belirli hedeflere yönlendiren “eğilimler” taşır. Yemeyi bir doğal güç olarak kabul edersek, insanı yemek yemeğe iten dürtüler oldukça açıktır: açlık. İnsanın yemek yemesini mümkün kılan yetenekleri ise yemek yerken yaptığı her şeyi içerir. İnsanı kendisini tatmin eden nesnelere yönlendiren eğilimler, onun tat alma duyusu ve neyin yenilebilir neyin yenemez olduğuna dair genel bilgileridir. Eğlenmek ya da başkalarıyla ilişki kurmak gibi daha muğlak güçlerde karakteristik dürtüler, yetenekler ve eğilimler daha az belirgindir ve Marx’ın var olduklarına dair sözlerine inanmamız gerekir.</p>

      <p class="paragraf" xml:lang="tr-TR">Doğal güçlerin ikinci karakteristik özelliği, yani bu güçlerin insan dışındaki nesnelere yönelerek doyum aramaları, güçlerin gereksinimlerle olan ilişkisinin en fazla belirgin olduğu yerdir. Marx’a göre insanın “dürtülerinin nesnesi, gereksinimlerinin nesnesi olarak kendi dışında bulunur; gereksinimlerinin nesnesi, özsel nesneler; özsel güçlerinin dışa vurumu ve doğrulanması için zorunlu olan nesnelerdir.”<span class="dipp"><a class="footnote-link" href="#footnote-225-215" id="footnote-225-215-backlink">215</a></span> Marx nesne kelimesini “maddi nesne” anlamından ziyade, “bir öznenin (gerçek ya da potansiyel) nesnesi” anlamında kullanır. Gerçi, “maddi nesnenin” anlattığı her şey “öznenin gerçek ya da potansiyel nesnesinin” kapsamına girer ve genelde maddi nesnelere atıfta bulunulur. Böylece, insanın herhangi bir yolla temas ettiği her şey Marx için bir nesne olur. Bitkiler, hayvanlar, taşlar, hava ve ışık açıkça ismini zikrettiği nesnelerdir; ama gördüğümüz gibi, bu liste tamamlanmış olmaktan oldukça uzaktır.<span class="dipp"><a class="footnote-link" href="#footnote-225-216" id="footnote-225-216-backlink">216</a></span> Eğer insanın güçleri kendilerini sadece nesneler aracılığıyla dışa vurabiliyorlarsa, insanın güçlerini ifade edebilmesi için insanın bu nesnelere gereksinimi var demektir. Açlık, nesnelere duyulan böylesi bir gereksinimin örneğidir. Marx’a göre, açlığın “giderilmek için (…) kendi dışındaki bir doğaya, kendi dışındaki bir nesneye gereksinimi vardır. Açlık, bedenim için, kendisi dışında var olan, bedenimin bütünlüğü ve özsel varlığının ifadesi için vazgeçilmez olan bir nesneye duyduğu, genel kabul görmüş bir gereksinimdir.”<span class="dipp"><a class="footnote-link" href="#footnote-225-217" id="footnote-225-217-backlink">217</a></span></p>

      <p class="paragraf" xml:lang="tr-TR">İnsanın doğal güçlerinin bir nesneye gereksinim duyma karakteristik özelliği, insanın “bedensel, canlı, gerçek, duyulara sahip ve nesnel bir varlık” olduğu gerçeğine dayandırılır.<span class="dipp"><a class="footnote-link" href="#footnote-225-218" id="footnote-225-218-backlink">218</a></span> Yani, insanın bedeni yaşayan maddi bir nesnedir; hem duyuları vardır hem de çok çeşitli faaliyetlerle uğraşma potansiyelini taşır. İnsanın güçleri belli bir nesneyi (insanın kendisini) içermekle kalmaz; aynı zamanda sadece diğer nesnelerle (doğada) gerçekleştirilebilir.<span class="dipp"><a class="footnote-link" href="#footnote-225-219" id="footnote-225-219-backlink">219</a></span> Marksizmde “gerçekleşme” her zaman, güçlerin tatmini ve doğada nesnelleşmesi biçiminde ikili anlam taşır. Ama Marx’ın vurgu yapmak istediği genelde ikincisidir. Bu iki uçlu anlamı, Marx’ın “nesnel varlık” ibaresinde ilettiği anlamda da görebiliriz. Mesela yeme gücü, yemek yerken insanın kullandığı ağız, mide ve yenilen nesneler aracılığıyla var olur.</p>

      <p class="paragraf" xml:lang="tr-TR">Marx insan için “duyulara sahip” derken, insan duyuları olarak genelde neyi anlıyorsak, bu konuya da o şekilde yaklaşmamızı ister. Bu duyuları sadece, temas ettikleri şeyler ve bulundukları yer aracılığıyla bilebiliyoruz. Böylece Marx, insan “nesnelerle inşa edilmiştir” ve bu nesneler “tam da varlığının doğasına aittir” diyebilmektedir.<span class="dipp"><a class="footnote-link" href="#footnote-225-220" id="footnote-225-220-backlink">220</a></span> Bu şekilde, insanın doğası ve nesneler arasında bir içsel ilişki vardır. Marx’ın birini (ya da bir kısmını) diğeri içine yerleştiren yorumlarının tümünün ana fikri budur.<span class="dipp"><a class="footnote-link" href="#footnote-225-221" id="footnote-225-221-backlink">221</a></span> İnsanın güçlerinin doğada gerçekleşmesi ya da nesnelleşmesi demek, tek bir organik bütün içerisindeki (şimdi uygun bir şekilde değişmiş bulunan) unsurların yer değiştirmesidir.</p>

      <p class="paragraf" xml:lang="tr-TR">“İnsan doğası” kavramı, doğayla ilgili her şeyi ve aynı zamanda insanla ilgili her şeyi kapsayan bir ibare olarak bu tartışmadan doğar. İnsanın güçlerinin görünür olması ve nesnelerde gerçekleşmesi bu iki alanı birbirine ayrılmaz bir şekilde bağlar, hem pratikte hem de kavramsal olarak. Bu nedenle Marx “bütün tarih, insan doğasının hiç durmaksızın dönüşümünden başka bir şey değildir” dediği zaman bu, hem insanla hem de insanın nesnesiyle ilgili bir ifadedir.<span class="dipp"><a class="footnote-link" href="#footnote-225-222" id="footnote-225-222-backlink">222</a></span></p>

      <p class="paragraf" xml:lang="tr-TR">İnsanın doğayla ilişkisinin bir parçası her bir tikel bireyin hemcinsleriyle arasındaki bağdır. Daha önce tanımladığımız anlamıyla nesnel ve duyulara sahip bir varlık olarak insanın nesnesi ve duyularının içeriği, kendisinin dışında bulunur. Eğer bir bireyin doğanın tümüyle kurduğu ilişki böyleyse, insan doğanın bir parçası olduğu için –kendisi de bir nesne olduğu için- bir insanın diğer tüm insanlarla kurduğu ilişki de böyle olmalıdır. Yani, her bir insan, diğer insanlar için bir nesnedir ve diğer insanların duyularının içeriğini oluşturur; benzer şekilde, aynı derecede doğanın parçası olan diğer insanlar da bireyin kendisine bu sıfatlarla hizmet eder.<span class="dipp"><a class="footnote-link" href="#footnote-225-223" id="footnote-225-223-backlink">223</a></span> Marx <span class="char-style-override-2">Kapital</span>’de “insanın kendisi de, yalnızca emek gücünün varlığı olarak ele alındığında, canlı ve bilinçli de olsa, doğal bir nesnedir, bir şeydir” derken kullandığı “nesne”nin anlamı budur.<span class="dipp"><a class="footnote-link" href="#footnote-225-224" id="footnote-225-224-backlink">224</a></span> İnsanın kendi türüyle kurduğu ilişkilerin karşılıklı olma özelliğinin en belirgin olduğu ilişki kadın ve erkek arasındaki cinsel bağdır. Bu bağda “insanın doğayla ilişkisi, insanın insanla doğrudan ilişkisidir; aynı, insanın insanla kurduğu ilişkisinin doğrudan doğayla kurulan bir ilişki olduğu gibi.”<span class="dipp"><a class="footnote-link" href="#footnote-225-225" id="footnote-225-225-backlink">225</a></span></p>

      <p class="paragraf" xml:lang="tr-TR">Marx doğal, nesnel ve duyulara sahip bir varlık olarak insan yorumunu, insanın “acı içinde, sınırlı ve koşullandırılmış” olduğuna gönderme yaparak özetler. İnsan, tecrübe ettiği şeyler sebebiyle acı çeker. Duyulara sahip olmak, Marx’a göre, zorunlu olarak acı çekmektir.<span class="dipp"><a class="footnote-link" href="#footnote-225-226" id="footnote-225-226-backlink">226</a></span> İnsan, doğal güçlerini gerçekleştirmek için gereksinim duyduğu her şeye ulaşamaz; zira şu ya da bu şekilde arzu ettiği şey, bütün dünyadır. Her zaman ve sadece bir anlık bile olsa, ulaşamayacağı bir kadın (ya da erkek), yiyecek vs. olacaktır ve ondan esirgenen her şey insanın acı çekmesine neden olur. Şurası açık olmalı ki “acı çekme” terimi burada en ufak bir rahatsızlıktan en yoğun acıya kadar her şeyi içerecek şekilde kullanılıyor. Bu bağlamda tecrübe ettiği her şeyi hissettiği ve tecrübe ettiği her şey de ona acı verdiği için, insanın tutkulu bir varlık olduğu söylenebilir. Tutku, bireyin nesnelerini elde etme çabasının canlandırdığı bir niteliktir.<span class="dipp"><a class="footnote-link" href="#footnote-225-227" id="footnote-225-227-backlink">227</a></span> Hisleri olan öznenin konumlanma noktasından bakıldığında tutku, bu çabanın ta kendisidir.</p>

      <p class="paragraf" xml:lang="tr-TR">Son olarak, insanın sınırlı bir varlık olduğu söylenir, çünkü arzularını ve eylemlerini her yönden kuşatan kısıtlamalar vardır. Bunlar doğanın bütününün, insanın herhangi bir parçası üzerine yerleştirdiği kısıtlardır. Nesnelerin doğada erişilebilirliği ve özgül nitelikleri, elini attığı her işte insanı kontrol eder; insanın güçlerini nasıl ve ne zaman kullanabileceğini bunlar düzenler. Var olan durum geçerli olduğunda birey, doğayla yapılabilenden daha fazlasını yapamaz. Bu anlamıyla, insanın ne olduğunu ve ne olabileceğini belirleyen doğadır.</p>

      <p class="paragraf" xml:lang="tr-TR"><span>Marx’ın doğal bir varlık olarak insan anlayışını kavrayabilmenin en kolay yolu, türüne özgü olduğunu düşündüğümüz her şeyden insanı soyutlamak ve onu</span> <span class="char-style-override-2">henüz</span> <span>bir insan olarak değil ama bir hayvan olarak görmektir. Marx doğal bir varlık olarak insanın hayvana benzediğini iddia eder ve aynı onun gibi “eylemiyle özdeştir”</span><span class="dipp"><a class="footnote-link" href="#footnote-225-228" id="footnote-225-228-backlink">228</a></span> <span>der. Bu seviyede insan, yaptığı şeydir; zira imgelerinde kendisini yaptığı şeyden ayırt etmeye muktedir değildir. Zihinsel yeteneklerden yoksun ya da kendinin farkında olmayan bir “kişidir.” Becerileri sadece fiziksel gereksinimlerini sağlama alacak, doğal güçler dediklerimizi gerçekleştirecek şekilde çalışır. Böyle olunca, sadece fiziksel benliğini üretir; kilosuna kilo katar, uzar, ürer ve daha sağlıklı yaşar. Ama Marx’a göre böyle bir kişi doğayı yeniden üretemez ya da güzellik unsurları yaratamaz.</span><span class="dipp"><a class="footnote-link" href="#footnote-225-229" id="footnote-225-229-backlink">229</a></span> <span>Eylemleri “iradi” değil, kendiliğindendir. Bu ise, doğanın insan tarafından değil, insanın tamamen doğa tarafından kontrol edildiğini söylemenin bir başka yoludur.</span><span class="dipp"><a class="footnote-link" href="#footnote-225-230" id="footnote-225-230-backlink">230</a></span></p>

      <p class="paragraf" xml:lang="tr-TR">İnsanın doğal güçlerinden biri olarak daha önce sözü geçen emek, bu bağlamda, varlığını bir tırtıl olarak sürdürmek için dönüp duran bir ipek böceğinin çabasını andırır.<span class="dipp"><a class="footnote-link" href="#footnote-225-231" id="footnote-225-231-backlink">231</a></span> Böyle bir emek, acil fiziksel gereksinimlerin doyurulması için harcanan enerjiden başka bir şey değildir ve insanın üretken eylemiyle çok az ortak noktası vardır. Bütün hayvanlar böyle bir çalışmada bulunur ama birazdan öğreneceğimiz gibi sadece insan gerçekten yaratıcı çalışma yeteneğine sahiptir.<span class="dipp"><a class="footnote-link" href="#footnote-225-232" id="footnote-225-232-backlink">232</a></span></p>

      <div class="footnotes">
        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-210-backlink" id="footnote-225-210">210</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 73</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-211-backlink" id="footnote-225-211">211</a> <span xml:lang="en-US">A.g.e., s. 117</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-212-backlink" id="footnote-225-212">212</a> <span xml:lang="en-US">A.g.e.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-213-backlink" id="footnote-225-213">213</a> <span class="char-style-override-2" xml:lang="en-US">Kapital</span> <span xml:lang="en-US">I, s. 341. Marx’ın “yaşamın doğal yasaları, köy ve kent arasında toplumsal bir yer değişimini öngörür” iddiasında aynı güç yansıtılmaktadır.</span> <span class="char-style-override-2" xml:lang="en-US">Kapital</span> <span xml:lang="en-US">III, s. 793</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-214-backlink" id="footnote-225-214">214</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 156</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-215-backlink" id="footnote-225-215">215</a> <span xml:lang="en-US">A.g.e. Aksi belirtilmemişse doğal güçler hakkında aşağıda yer alan bilgiler bu çalışmanın 156,157 ve 158. sayfalarından alınmıştır.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-216-backlink" id="footnote-225-216">216</a> <span xml:lang="en-US">Önsöz,</span> <span class="char-style-override-2" xml:lang="en-US">Ekonomi Politiğin Eleştirisine Katkı</span><span xml:lang="en-US">, s. 311</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-217-backlink" id="footnote-225-217">217</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 157. “Etkisi açısından bir şeye duyulan gereksinim, bu şeyin benim varlığıma ait olduğunun açık, su götürmez bir kanıtıdır; o şeyin benim için varlığı ve niteliği (...) benim varlığımın niteliğidir.”</span> <span class="char-style-override-2" xml:lang="en-US">Gesamtausgabe</span> <span xml:lang="en-US">I: 3, 537. Ayrıca bakınız</span> <span class="char-style-override-2" xml:lang="en-US">Kutsal Aile</span><span xml:lang="en-US">, s. 162-163</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-218-backlink" id="footnote-225-218">218</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 156</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-219-backlink" id="footnote-225-219">219</a> <span xml:lang="en-US">Marx “doğa”yı genelde nesneler dünyasını işaret etmek için kullanmıştır. Bir seferinde “Doğa, bütün nesneleri, bu nedenle de toplumu içerir (...)” diyor. Önsöz,</span> <span class="char-style-override-2" xml:lang="en-US">Ekonomi Politiğin Eleştirisine Katkı</span><span xml:lang="en-US">, s. 311</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-220-backlink" id="footnote-225-220">220</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s.156. Aynı bağ, “doğanın insancılığı”, “insanın dünyayla yakın bağları” gibi anlatımlarda; Marx dünyadan “insanın gerçek kişisel mülkü” diye bahsederken ve “insan doğadır” derken ortaya çıkar. A.g.e., s. 150, 156, 164. Konuyla ilgili uzun bir anlatım için bakınız a.g.e., s.74</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-221-backlink" id="footnote-225-221">221</a> <span xml:lang="en-US">Akli yeteneklerini ve etkinliklerini içerecek şekilde insan ve insanın nesneleri eğer içsel ilişkili olarak görülüyorsa, Marx hangi anlamda maddeci bir düşünürdür? Fransız komünist Roger Garaudy şöyle söylüyor: “Bütün felsefenin temel sorusu nereden başlanılacağıdır; şeylerden mi yoksa onlara dair sahip olduğumuz bilinçten mi?” Roger Garaudy,</span> <span class="char-style-override-2" xml:lang="en-US">Theorie materialise de la connaissance</span> <span xml:lang="en-US">(Paris, 1953), s. 1. Çoğu “Marksist” bunun meşru bir soru olduğunu düşünür ve yanıtlamaktan kaçınmaz. Ancak, eğer bu dikotominin iki yarısı aynı organik bütünün yansımaları ya da yönleri olarak düşünülürse, bu sorunun kendisi sorulamaz ya da sorulsa bile yaygın olarak kendisine verilenden çok daha farklı bir anlam kazanır. Bu durumda nereden başlanılacağı araştırma ya da sergileme taktiğiyle ilgili bir meseledir ve söylenen şeyin doğruluk değeri üzerinde önemli bir etkisi yoktur. Marx’ın bir İlişkiyi incelerken elde ettiği başarı, mevcut etkileşimi göstermesinde yatar. Ben de bu etkileşimi yeniden kurarak, Marx’ın maddeci olduğunu söyleyebileceğimizi belirtiyorum.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-222-backlink" id="footnote-225-222">222</a> <span class="char-style-override-2" xml:lang="en-US">Felsefenin Sefaleti</span><span xml:lang="en-US">, s. 165. Marx’ın insanın çok sayıdaki nesnesini insan doğasının yönleri olarak kavramsallaştırması, “nesnenin bilinci, insanın kendi bilincinden gelir” diyen Feuerbach’dan alınır.</span> <span class="char-style-override-2" xml:lang="en-US">Hristiyanlığın Özü</span> <span xml:lang="en-US">II, (Berlin, 1956), s. 40</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-223-backlink" id="footnote-225-223">223</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s.156-157. “Nesnel ve doğal olmak ve de duyulara sahip olmak ile aynı zamanda nesnelere, doğaya sahip olmak ve kendisi dışında olup bitenleri hissetmek ya da başka birinin nesnesi, doğası ve hissettiği duyu olmak aynı şeylerdir.” A.g.e.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-224-backlink" id="footnote-225-224">224</a> <span class="char-style-override-2" xml:lang="en-US">Kapital</span> <span xml:lang="en-US">I, s. 202</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-225-backlink" id="footnote-225-225">225</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s.101. Konuyla ilgili bakınız</span> <span class="char-style-override-2" xml:lang="en-US">Kusal Aile</span><span xml:lang="en-US">, s. 32</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-226-backlink" id="footnote-225-226">226</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 158. Burada Milligan’ın</span> <span class="char-style-override-2" xml:lang="en-US">leidend sein</span><span xml:lang="en-US">’i nasıl çevirdiğini anlatmak istiyorum. Metin içinde bu kavramı “acı çekmek” olarak çevirir, ancak notlar kısmında bunun “katlanmak” olarak anlaşılması gerektiğini söyler. Her iki anlamı da geçerli olmasına rağmen burada</span> <span class="char-style-override-2" xml:lang="en-US">leidend sein</span> <span xml:lang="en-US">ile anlatılmak istenen temel olarak “acı çekmektir.”</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-227-backlink" id="footnote-225-227">227</a> <span xml:lang="en-US">A.g.e., s.112. “İnsanda nesnel varlığın hakimiyet kurduğu yer (...) duygulardır.” Bakınız a.g.e., s. 136</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-228-backlink" id="footnote-225-228">228</a> <span xml:lang="en-US">A.g.e., s. 75</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-229-backlink" id="footnote-225-229">229</a> <span xml:lang="en-US">A.g.e., s. 75-76</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-230-backlink" id="footnote-225-230">230</a> <span xml:lang="en-US">“Doğal” Marx’ı anlamada okuyucuların karşısına çıkan en zor terimlerden biridir. Öyle ki,</span> <span class="char-style-override-2" xml:lang="en-US">Alman İdeolojisi</span><span xml:lang="en-US">’nin İngiliz çevirmeni Marx’ın bu kavramı kullanışının “pek de tutarlı olmadığını” söylüyor. Bu 1938’de bir komünist çevirmen için oldukça önemli bir itiraftır. “Çevirmenin notu”,</span> <span class="char-style-override-2" xml:lang="en-US">Alman İdeolojisi</span><span xml:lang="en-US">, s. 201. Bu yanlış anlama, Marx’ın “doğal” terimini, “doğa”yı insanı da içerecek şekilde bütün nesneler ile insan ve nesneler arasındaki zorunlu bağlara atıfla kullandığını anlamadaki eksikliğimizden kaynaklanıyor. Doğal durumunda insan, kendisini kuşatan nesnelerin hâkimiyetinde ya da kontrolündedir. Marx’a göre “kendiliğindenlik” (doğal hareket) insanın yaşadığı koşullar altında vermesi gereken tepkidir (insanın başka seçeneği yoktur). “Kendiliğindenin” zıttı, “iradi eylem”dir. İradi eylemlerinde birey, koşullarını kontrol eder ya da kendisini kontrol edeni kontrol eder. Açıktır ki bu, bir derece meselesidir ve bireyin kendisini kuşatan koşullar üzerinde bir etkiye sahip olduğu anlamına da gelebilir basitçe. Benzer şekilde kapitalizmde insan, cansız dünyayı kendi amaçları doğrultusunda değiştirir ama çoğu zaman katı biçimde doğanın kontrolü altındadır. Etkinlik sadece komünizmde tamamen iradi olur. Bu nedenle Marx komünizmden insanın “doğal sınırlarının” kalktığı zaman dilimi olarak bahseder. A.g.e., s. 68. Marx’ın “doğal” kavramını kullanımı için bakınız a.g.e., s. 57, 63, 70, 72</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-231-backlink" id="footnote-225-231">231</a> <span xml:lang="en-US">Marx, “Ücret, Fiyat ve Kar”,</span> <span class="char-style-override-2" xml:lang="en-US">Selected Writings</span> <span xml:lang="en-US">I, s. 77</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-232-backlink" id="footnote-225-232">232</a> <span xml:lang="en-US">Doğal bir güç olarak emekten zaman zaman “birincil enerji” (</span><span class="char-style-override-2" xml:lang="en-US">Kapital</span><span xml:lang="en-US">, III, s. 793) “akan birşey” (</span><span class="char-style-override-2" xml:lang="en-US">Kapital</span> <span xml:lang="en-US">I, s. 214), “insanoğlunun doğal gücü” (</span><span class="char-style-override-2" xml:lang="en-US">Kapital</span> <span xml:lang="en-US">III, s. 793), “canlıların normal etkinliği” (</span><span class="char-style-override-2" xml:lang="en-US">Kapital</span> <span xml:lang="en-US">I, s. 47), “işçilerin kendi yaşam etkinliği; kendi yaşamının ifadesi” (Ücret, Fiyat ve Kar”,</span> <span class="char-style-override-2" xml:lang="en-US">Selected Writings</span> <span xml:lang="en-US">I, s. 77) ve “besleyici madde aracılığıyla yaşayan organizmaya enerji transferi” (</span><span class="char-style-override-2" xml:lang="en-US">Kapital</span> <span xml:lang="en-US">I, s. 215) olarak bahsedilir. Enerji ve güç olarak emeğe yapılan vurgu, Marx’ın bu doğal güce diğer güçler karşısında verdiği rolün büyüklüğünü gösterir. Bu rol Onüçüncü Bölümde daha detaylı incelenecektir.</span></p>
        </div>
      </div>
    </div>
  </div>
</body>
</html>
