<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-47.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-47.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" xml:lang="tr-TR">33</p>

      <p class="resim" xml:lang="tr-TR"><img alt="c.png" class="image" height="12" src="../Images/c_fmt74.jpeg" width="138" /></p>

      <p class="anabaslik" xml:lang="tr-TR">ELEŞTİREL<br />
      BİR DEĞERLENDİRME</p>

      <p class="resim" xml:lang="tr-TR"><img alt="c.png" class="image" height="19" src="../Images/c_fmt75.jpeg" width="207" /></p>

      <p class="resim" xml:lang="tr-TR"><span class="char-style-override-4"><img alt="3.png" class="image" height="23" src="../Images/3_fmt38.jpeg" width="21" /></span></p>

      <p class="paragraf para-style-override-14" xml:lang="tr-TR"><span class="char-style-override-5">I</span></p>

      <p class="paragraf" xml:lang="tr-TR"><span>Bu çalışmanın ortaya koyduğu gibi Marksizm, birbiri üzerine taşmış bir sürü renk ve desenle harikulade zenginlikte bir tablo gibidir. Bu renk ve desenlerin hepsini birden görmek için, her birini tek tek görerek işe başlamamız gerekir. Birini kavramalıyız ki ardından diğerinin ana h</span>atlarını çıkarmaya başlayabilelim; ta ki ara bağlantılarıyla birlikte bütün örüntüler kavranılıncaya kadar. Ara bağlantıların anlaşılması önemlidir; zira onlar da genel tasarımın bir parçasıdır. Ancak, ilgimizi ilk örüntüye yönelttiğimiz zaman dahi, diğer örüntülerin bölümlerine gözümüz kayar. Bunun nedeni, her bir parçanın birden fazla örüntü içerisinde işlevinin olmasıdır. Genelde anlaşıldığı gibi, Marx’ın kuramları birbiriyle ilişkili değildir; birbirlerini içerirler. Hangisinden başlarsak başlayalım, bir kuramının tüm ilişkilerini ortaya koymak, bir bütünlüğü belirli bir açıdan gözlemlemek ve tek taraflı bir biçimde ifade etmek olacaksa da, Marksizmi açıklamak demektir.</p>

      <p class="paragraf" xml:lang="tr-TR">Yabancılaşma kuramının bu yorumunun Marksizmde yaptığı zorunlu çarpıtmaları düzeltmenin tek yolu, aynı malzemeyi diğer temel kuramların ve özellikle de maddeci tarih anlayışının bir parçası olarak aynı derecede ayrıntılı yorumlamaktır. Ancak bu eklemelerden sonra Marksizm, Marx’ın toplumu sergilemeye çalıştığı titizliğe yakın bir titizlikle sergilenebilir. Benim yaptığım da tek taraflı bir çalışmadır; benim bu çalışma için ana gerekçem ise şu: Bu çalışmada ele alınan taraf, şu ana kadar nadiren ciddi bir incelemenin konusu olmuştur. Marksizmi açıklamak için çok şey yapıldı ve hâlâ yapılmayı bekleyen bir o kadar çok şey var. Bugün dikkatimizi vermemiz gere<span>kenler ise</span> <span>yabancılaşma kuramı, bu kuramın temelini oluşturan içsel ilişkiler felsefesi ve Marx’ın insan doğası anlayışıdır.</span></p>

      <p class="arabaslik-sol" xml:lang="tr-TR"><span>II</span></p>

      <p class="paragraf" xml:lang="tr-TR"><span>Amacımız değerlendirme olunca, Marksizmi üç bölüme ayırmak uygun olabilir. Bunlar, elimizde kanıtımız olan, elimizde hiç kanıtımız olmaya</span>n ve elimizde hiç kanıtımız olmayacak olan bölümlerdir. Örneğin, son yüz yılda meydana gelen olaylar kapitalizmin yakın geleceğiyle ilgili Marx’ın öngörülerinin yetersizliğini göstermek için kimi kanıtlar veriyor olabilir. Ancak komünist insan hakkındaki görüşleriyle şu ya da bu biçimde ilgili hiçbir kanıt yoktur. Öngördüğü insani gelişim düzeyi için Marx’ın gerekli gördüğü koşullar hiçbir zaman var olmadığı için, bu konuda Marx’a katılmak da katılmamak da aynı derecede dayanaksızdır. Zira söz konusu olan, özgül koşullardan etkilenen insanların varlığı değil; belli bir zaman zarfında yeni insanlar yaratan bu gibi koşulların kendisidir. Dahası, insanlığın geçmiş tarihindeki hiçbir şey, Marx’ın öngördüğü kadar sıra dışı koşullardan nasıl bir insanın ortaya çıkacağını herhangi bir kesinlikte söylememize izin vermez.</p>

      <p class="paragraf" xml:lang="tr-TR">Marx’ın öngörüde bulunduğu tarzda bir toplumun (bazıları tersini dile getirmeye devam etse de) şu ana kadar ortaya çıkmadığını söylemeye gerek bile yok. Komünist toplum, uzun zamana yayılan ve kapitalist üretim tarzına sosyalist bir biçimde el konulmasıyla başlayan bir dizi gelişmenin nihai kazanımıdır. Ayırt edici nitelikleri, proletarya diktatörlüğünde (kapitalizmden tam komünizme geçiş dönemi) uygulamaya konulan programlardan ve kurulan yeni ilişki ve olanaklardan yavaş yavaş evrilir. Bu bağlamın kendisi, dünyanın şu ana kadar görmediği biçimde gelişmeden önce, bu nitelikler de var olamazlar; kimsenin de bu nitelikleri bulmayı beklememesi gerekir. Eğer Marx’ın komünist insanlara atfettiği sıra dışı nitelikler, bu döneme özgü koşulların dışında var olamıyorlarsa, bu koşullar altında diğer niteliklerin (kuşkusuz zıt niteliklerin) gelişmesini beklemek de aynı derecede anlamsızdır. Sadece, insan doğasından beklenen böylesi bir filizlenmenin dayandığı kanıtlanmamış varsayımlar belirtilebilir. Bu varsayımları şöyle sıralayabiliriz: Bireyin potansiyeli çok çeşitlidir ve oldukça büyüktür; potansiyelinin tümünü gerçekleştirmek için içsel bir dürtüye sahiptir; her bir insandaki güçlerin tümü bir arada eksiksiz gerçekleşebilir; her bir bireyin tam olarak gerçekleşmesi, diğer insanların tam olarak gerçekleşmesiyle uyumludur. Marx’ı savunmak için eklemeliyiz ki, yeni bir toplumsal formun gelişmesi ve/veya keşfedilmesiyle birlikte, insan için neyin mümkün olduğuna dair görüşümüzün genişletilmesi gerekir. Bu nedenle, Marx’ın olmayacak şeyler düşünen bir hayalperest olduğunu söyleyen eleştirmenler bende, bu görüşün kesin gerçekleşeceği sözünü veren hayranları kadar içi boş birer dogmatik oldukları izlenimini bırakıyorlar.</p>

      <p class="paragraf" xml:lang="tr-TR">Marx’ın komünizm öngörüsünü değerlendirmenin tek bir yolu kalıyor; o da, komünist toplumun aslında kapitalizm içerisinde gerçekleşmemiş bir potansiyel olarak var olup olmadığına ilişkin kapitalizm analizini incelemektir. Eğer bize söylediği gibi Marx, “eskisinin eleştirisi aracılığıyla yeni dünyayı bulmak” çabasındaysa, o halde komünizm üzerine görüşleriyle ilgili herhangi bir yargı, son tahlilde, kapitalizm eleştirisinin geçerliliğine dayanır.<span class="dipp"><a class="footnote-link" href="#footnote-225-644" id="footnote-225-644-backlink">644</a></span> Bu konunun hak ettiği geniş çaplı incelemeyi yapmanın yeri burası değil; ama böyle bir incelemeye girişecekler için yol gösterici üç ilke önermek istiyorum: 1) Kapitalizm, toplumsal İlişkiler olarak anlaşılmalıdır. Bu, Marx’ın ele aldığı konunun mevcut formlarını incelerken, bu incelemeye konunun gerçek geçmişini ve gelecek olasılıklarını dâhil ettiği yöntemdir. 2) Günümüz kapitalizminin Marksist bir analizi, Marx’ın 19. yüzyıl kapitalizm analizinin incelenmesiyle birleştirilmelidir (onlara bakılarak öngörüde bulunulan toplumsal İlişkiler güncellenmelidir). 3) Komünizmin kaçınılmaz olduğunu göstermeye çalışmamak gerekir. Komünizm sadece olasıdır; mevcut koşullarımızın daha da gelişmesine, içsel koşullara dayanır (Marx’ın aşırı iyimserliği zaman zaman kaba belirlenimcilikle karıştırılmıştır. Oysa Marx, günümüz koşullarında “barbarlık” ve dünya çapında bir yıkımın komünizmin gerçek alternatifleri olduğunu reddetmezdi). Tüm bunlardan sonra, komünizme karşı çıkmak için gerekçe kalır mı? Komünizme karşı çıkılmasının bir nedeni, başka değerlere inanılmasıdır; ancak bu gerekçeye oldukça ender rastlanır. Komünizme karşı çıkılmasının asıl nedeni, onun gerçekleşmesi olanaksız bir ideal olduğunun düşünülmesidir. O halde komünizmin, kapitalizmin <span class="char-style-override-2">olası</span> ardılı olduğunu savunmak, insanları komünizmin gelmesine yardımcı olmaları için ikna etmeye genelde yetecektir.</p>

      <p class="paragraf" xml:lang="tr-TR">Bu çalışmada ele alınan ana kuramların (Marx’ın içsel ilişkiler felsefesi, insan doğası anlayışı ve yabancılaşma kuramı) büyük bir kısmı, ister fiili ister potansiyel olsun, deneyimlerden elde edilen kanıtlarla sınanamazlar. Kanıtlar, kendilerinin nasıl incelenmesi gerektiği sorunu dışında her türlü sorunun çözümünde yardımcı olabilirler. Bir yorum olarak kuram ve bir hipotez olarak kuram arasındaki fark böylece ortaya çıkar. Tüm ilgisini, gerçekliği düzenlemeye ve yorumlamaya veren felsefe gibi, bu kuramların değerleri de gerçek olup olmadıklarıyla değil; yarar ile ölçülmelidir (tabii bu iki ölçütü özdeşleştirmezsek). Bu anlamıyla felsefi sistemlerin aksi hiçbir zaman kanıtlanamaz; ama giyim tarzları gibi modaları geçer; çünkü çoğunlukla diğer yorumlar daha yararlı bulunmuştur ya da bu düşüncelerin hizmet ettiği çıkarlara sahip grup yok olmuştur.</p>

      <p class="paragraf" xml:lang="tr-TR"><span>Esas itibariyle burada söz konusu olan, niteliklerin bu şekilde düzenlenmesinin, bu yönlere vurgu yapmanın, bu bağlantıları kurmanın, bu bakış açısından bakmanın karman çorman deneyimlerimizi anlamlandırmada bize yardımcı olup olmadığıdır. Böylesi çok yönlü bir toplumda (önemsiz olanlar da dâhil) hangi kuram herhangi bir konu üzerinde hakimiyet kurmamıza izin verir. Toplumsal dünyada, tahminler gerçekleştiği zaman bile bu tahminlerin neden gerçekleştiğini tam olarak açıklamak zordur; tahminlerin neden tutmadığıyla ilgili herhangi bir kuramı kullanarak mazeretler bulmak da neredeyse bir o kadar kolaydır. Doğal olarak, kimi yorumlarla diğerlerinden daha fazla örtüşen bilgiler vardır; kimi kuramlar olguların daha kapsamlı bir yorumunu sunarlar, kimileri daha tutarlı görünür, kimileri sınanabilir hipotezler için daha uygundur, kimileri egolarımızı daha fazla tamamlar ya da duygularımıza daha az saldırıda bulunur, kimileri mevcut toplumla geçinmemizi kolaylaştırır (hem iyi hem de kötü bir özelliktir bu) ve hatta kimileri olayları tahmin ve kontrol etme konusunda diğerlerinden biraz daha fazla verimlidir. Emin olunması gerekir ki, eğer olaylar sık sık beklentilerin tersine gelişiyorsa, olaylara göre zaman içerisinde değişikliğe uğratılan açıklama artık çok hantal bir hale gelmiş olabilir ve daha basit bir açıklamayla yer değiştirmesi istenebilir. Ancak, son tahlilde, kuramların bütün bu üstünlükleri basitçe, şu sorunun yanıtına karar vermemizde bize yardımcı olmak için kullanılır: Bu yorum bize anladığımızı hissettiriyor mu (gerçi bu testin ikna edici olmadığının da kabul edilmesi gerekir)? Öte yandan, böyle bir anlamanın kendisi, uzun vadede hem bireysel hem de bir sınıfın üyeleri olarak sahip olduğumuz amaçlar doğrultusunda gerçekliği biçimlendirmemizi sağlayıp sağlamadığı noktasında sorgulanmalıdır. Ancak Marx’ın yoruma dayanan kuramları düşünüldüğünde bu, şu anda net sonuçlar verebilecek bir test değildir.</span></p>

      <p class="paragraf" xml:lang="tr-TR">Benim için, Marx’ın gerçekliğe ilişkisel bakışı (ki bu diyalektiği de demektir), insan doğasını ele alırken oluşturduğu kavramsal çerçeve ve yabancılaşma kuramı (emek değer kuramı, yabancılaşma kuramının bir parçasını oluşturur); doğayı, insanı ve toplumu anlamak için son derece yararlıdır. Marx’la birlikte gerçekliği değişim halinde ve içsel ilişkili parçalardan meydana gelen bir bütün olarak görmek, herkesin erişimine açık olan bilgiden daha fazlasını gerektirmez. Mesele, bu bilgiyi farklı bir şekilde yapılandırmaktır ki; konumuz itibariyle bu yapılandırma, temel olarak sağduyuyu temel alan görüşün dünyanın üzerine örttüğü ve asalaklaşmış yapıları kaldırmaktır. İçsel ilişkili görüşte açıklama gerektiren noktalar değişim, hareket, etkileşim ve süreçtir; çünkü nesneler oldukları şeyin bir parçası olarak kavranmazlar. Marx’ta ve bende bunlar bir ön kabuldür. Bu unsurlar, doğal özellikleri olarak dünyaya aitlerdir ve onun etken parçalarının anlamında içerilirler.</p>

      <p class="paragraf" xml:lang="tr-TR"><span>İlişkisel görüşün başlıca faydası, şeylerin neden harekete başladıklarındansa, neden durduğuna (daha doğrusu, neden duruyormuş gibi göründüğüne); neden bir araya geldiklerindense, neden ayrık göründüklerine bakmaya bizi önceden hazırlamasıdır. Dahası, değişim ve etkileşimi olumsal değil de zorunlu unsurlar olarak ele alarak, bu süreçlerin nasıl meydana geldiğine yoğunlaşabilir ve bu süreçlerin oluşup oluşmayacağına karar verme bataklığına da hiçbir zaman saplanmayız. Bir neden, nasıl olup da bu sonucu doğurur? Bunu nasıl bilebiliriz? Duyularımıza güvenebilir miyiz? Gerçeklerden değer yargılarına nasıl ulaşılır? İlişkisel bakış açısına sahip biri bu sorularla hiçbir zaman karşılaşmaz. Hegel-dışı batı felsefesinin çoğu, ilişkilendirilmesi gereken parçaların, bu ilişkilerin dışında var olduğu gerekçesiyle bu soruları bu şekilde ortaya koymayı reddettikleri için es geçilir.</span></p>

      <p class="paragraf" xml:lang="tr-TR">Gerçeklik, bir bütündür ve değişim halindedir. Bu nedenle de ufak ufak parçalarıyla kavranılamaz. Ancak beni ilgilendiren ve Marx’ı (Hegel’i de) rahatsız etmemişe benzeyen, bu “çarpıtmalar”ın, kısmen de insanın duyularına ve hatta zihinsel güçlerine içsel sınırlılıklardan olsa kaynaklanıyor olabileceği konusudur. Kısmen çelişkilerin var olduğu basit gerçeği; kısmen de düşüncelerimiz üzerinde en büyük etkiye sahip gereksinimlerimiz ve dolayısıyla da bu gereksinimlerin karşılanmasının sınırlı oluşu düşünüldüğünde, acaba başlangıçlara, sonlara, çizgiler çekmeye doğal olarak eğilimli değil miyiz? Duyularımız algıladıkları her şeyi, algılamadıklarından ayrı olarak (ve dolayısıyla da bir şey olarak) ele alma eğiliminde değil mi? Bakışlarımız örneğin, görüş alanımızın bittiği yere bir sınır çizer. Başka bir deyişle, insanın gerçekliği incelediği ayrık ve kolayca ayrılabilen yabancılaşmanın yönleri, insan türünün kimi “zayıflıklarından” ve bir o kadar da toplumsal etkilerden kaynaklanıyor olamaz mı? Yani insanlar, insan anlayışının doğası böyle olduğu için parça parça ilerliyor olamaz mı?</p>

      <p class="paragraf" xml:lang="tr-TR">Aynı tarz bir sorgulama, algılanan gerçekliğin konumlanma noktasından da başlatılabilir. Eğer Dietzgen’in söylediği gibi, gerçek benzerlikleri temelinde nitelikleri şeyler halinde genelleştiriyorsak; bizi aynı şeyleri ayırt etmeye yönelten benzerlikler, aynı zamanda onları mantıksal olarak bağımsız anlamaya da yöneltiyor olamaz mı? Bu tutumu, Peter Strawson’un tutumundan ayırmak gerekir; zira Strawson maddi nesnelerin şeyler olarak kavramsal öncesi bir varlığa sahip olduğuna inanır (EK-I’e bakınız). Ben ise sadece, (kavramdan önce var olan benzerlikler temelinde) niteliklerin şey olarak ayırt edilmesiyle mantıksal olarak ayrı varlıklar oldukları inancı arasında bir ilişki olabileceğini savunuyorum. Bu soruları sormayı yeterli görüyorum; yanıtlarını bildiğimi de iddia etmiyorum.</p>

      <p class="paragraf" xml:lang="tr-TR">Elbette bu şüphecilik, basitçe benim kendi yabancılaşmamın; kapitalist bir toplumda yetişmiş olmamdan kaynaklanan ilişkisel algıma ve düşünüşüme dair tamamen kişisel bir başarısızlığın yansıması da olabilir. Ya da insan doğası, dünyanın doğasının üstesinden gelmek için gerçekten yetersizdir. Eğer ikincisi doğruysa, bütün toplumlarda insanoğlu, gerçekliği, en azından bir yere kadar yanlış anlamaya mahkûmdur. Bu durumda, varlıkların, ilişkilerinin toplamı olduğuna ve tek gerçeğin değişim olduğuna inanıyor olsak bile, gerçek olguları anlayışımızla bu inanışlarımıza sadece yaklaşabiliriz. İlişkisel bakış dünyayı bütünüyle kapsayan bir görüş olmaktan çok, iş gören bir hipotez, gerçekliğin doğasıyla ilgili temel bir varsayım olur ve her şeye nasıl baktığımızı ya da bakabileceğimizi betimlemektense bize, nasıl bakmamız gerektiğini öğretir.</p>

      <p class="paragraf" xml:lang="tr-TR">Burada ortaya konulan kuşkuların geçerliliğini kabul etsek bile; bu kabul, beni Marx’ın kuramlarıyla ilgili yaptığım analizleri ya da Marx’ın toplumla ilgili yaptığını varsaydığım analizi düzeltmeye zorlamıyor. Gerekli olan tek şey, “kavramak” terimini hem güçlü hem de zayıf anlamıyla anlamaktır. Güçlü anlamı, zihinsel bir yargılama amacıyla fiili olarak ve doğrudan yaptığımız şeydir; zayıf anlamı ise zihinsel bir yargılama aracılığıyla yapmaya çalıştığımız şeydir (şu ana kadar bu anlamların her ikisi de terimi kullanışımda bir aradaydı). Bu durumda, sadece maddi bir nesneyi olduğu gibi kavramayı seçerken, örneğin baba olmayı aslında bir İlişki olarak kavrayabiliriz. Neden böyle yapmayı seçmemiz gerektiğini, bu bölümün başında bu bakışın üstünlüklerini belirtirken zaten açıkladım.</p>

      <p class="paragraf" xml:lang="tr-TR">Marx’ın analizinin içindeki olan toplumsal faktörler, hem güçlü hem de zayıf anlamıyla ilişkisel olarak kavrayabileceğimiz unsurlar içerir. Sermayeyi ele alalım. Sermayenin sömürü özelliğini aslında ilişkisel olarak düşünebiliriz; ama fiziki temelini de bu şekilde görmeyi seçmemiz gerekir (diye düşünüyorum). Son ürün, yani sermaye, Marx’ın ona atfettiği bütün özellikleriyle bir İlişki olarak kalır. Toplum bilimlerinin konularını maddi nesneler olarak değil de ilişkiler olarak düşünmek çok daha kolaydır, çünkü konuları daha soyut bir niteliğe sahiptir ve aralarındaki karşılıklı bağımlılık daha belirgindir. Bu nedenle toplumu ve Marx’ın toplumla ilgili görüşlerini incelerken, mevcut ilişkilerin çoğunu ilişkisel olarak kavramak mümkün olmalı.</p>

      <p class="paragraf" xml:lang="tr-TR">Marx’ın ilişkisel dünya görüşü, üç tür sorun ortaya çıkarır: Dünya gerçekten böyle midir? Gerçekliği gerçekten böyle kavrayabilir miyiz? İlişkisel olarak bildiklerimizi başkalarına iletebilir miyiz? Birinci soruya yanıtım şu: Marx’ın görüşü, deneyimlerimizi anlamlandırma konusunda fazlasıyla yararlı olduğuna ve gerçekliği amaçlarımız doğrultusunda biçimlendirmemize yardım ettiğine göre, o halde dünya gerçekten böyledir. İkinci soru için yanıtım, her şeyi ilişkisel açıdan kavramak mümkün olmasa da (“kavrama”nın güçlü anlamıyla), ilgilendiğimiz konuların büyük çoğunluğunu bu biçimde kavramak mümkündür. Şimdi dikkatimizi son soruya, yani bildiklerimizi başkalarına iletebilme sorununa çevirmeliyiz.</p>

      <p class="paragraf" xml:lang="tr-TR">İlişkisel görüşü içerisinde Marx’ın kavramlara verdiği içerik ya da anlam, İlişkinin hangi yüzünü aktarmaya çalıştığına göre değişir. EK-I’de Stuart Hampshire, Marx’ı eleştirme niyeti olmadan, basit iletişimin az ya da çok farklı nesnelere atıfta bulunan bir terimler kümesi gerektirdiğini belirtiyor. Ancak Marx’ın böylesi terimleri yoktu. Bu durumun sonuçlarından biri, kendisi ve okuyucuları arasındaki iletişimin sık sık kesilmesidir. Gerçi bu kesilmenin Hampshire’ın korktuğu kadar bütünlüklü olmadığını da söylemek gerekir.</p>

      <p class="paragraf" xml:lang="tr-TR">İçsel ilişkiler felsefesini benimseyen hemen hemen bütün düşünürler gibi Marx da dil sorunuyla ve görüşlerinin başkalarına iletiminin ortaya çıkardığı sorunlarla yeteri kadar ilgilenmemiştir. Felsefeler gibi kategoriler de doğru ya da yanlış değil; ama konumuz açısından kendilerine yüklenen anlamı aktarabildikleri ölçüde yararlıdırlar. Bu ölçü kullanıldığında itiraf etmeliyim ki Marx’ın terminolojisi kendisini çok da temize çıkaramıyor; aynı zamanda elindeki malzemeyi düzenleme tekniği de bu eksikliğin üstesinden gelmek için yeterli değil. Yani, Marksizmi yarattığı için Marx’a yüksek bir not vermek gerekiyorsa da, bir iletişimci olarak notu vasatın üstüne çıkamıyor. Eğer Marx, okuyucularının ilişkisel görüşünü ele almada karşılaştıkları zorlukların farkında olsaydı, yardımcı olmak için çok daha fazlasını yapabilirdi. Hampshire’ın özetlediği vahim sonuçlar çok daha etkin bir şekilde engellenebilirdi.</p>

      <p class="paragraf" xml:lang="tr-TR">Öncelikle, Marx daha fazla kısa tanım yapabilir ve bu tanımları farklı çalışmalarında tekrarlayabilirdi. Terimlerinin ilişkisel niteliği nedeniyle zorunlu olarak kısmi olsalar da bu tanımlar, terimlerinin anlamıyla ilgili yürütülen kaba tahminleri devreden çıkarırdı. Sonrasında, tartışmasının zaten bir parçası olan bir ifadenin anlamını genişleteceğinde ya da değiştireceğinde, bu işlemeler açıkça belirtilebilirdi. Yahut büyük eseri <span class="char-style-override-2">Kapital</span>’de ana terimleri arasındaki karşılıklı ilişkileri göstermek için daha sistemli araçlar kullanabilirdi. Örneğin, ilişkisel bir sistemden birkaç noktayı çekip almak, bu noktaları birbirleriyle ilişkisi içerisinde tanımlamak ve diğer ifadelerin anlamlarının oluşturulmasında bu sınırlanmış çerçeveyi belirteç olarak kullanmak mümkündü.</p>

      <p class="paragraf" xml:lang="tr-TR">Farkına vardıysanız, bunlar benim bu kitapta (özellikle de II. Kısım’da) kullandığım teknikler; Marksizmdeki ilişkileri açıklarken Marx’ın ötesine geçmeye çalıştığım kimi yöntemler. Bu çalışma bir yandan Engels’in daha iyi diyalektik geçişler yapılması yönündeki ricasını yerine getirirken (zira yapmaya çalıştığım buydu), diğer yandan Marx’ın terimlerinin sahip olabileceği biricik sözlük işlevini de sunmuş oluyor<span>.</span><span class="dipp"><a class="footnote-link" href="#footnote-225-645" id="footnote-225-645-backlink">645</a></span> <span>Elbette Marx’ın ilişkisel görüşlerini daha iletilebilir yapmayı başarıp başarmadığıma başkaları karar verecektir.</span></p>

      <p class="arabaslik-sol" xml:lang="tr-TR"><span>III</span></p>

      <p class="paragraf" xml:lang="tr-TR"><span>Marx’ın sisteminin en yararlı yönlerinden biri ve belki de en az inceleneni, insan ve doğa arasında var olan etkileşimi sunduğu kavramsal çerçevedir. Marx’ın insana atfettiği güç ve gereksinimler, bu güç ve gereksinimlerin nesnelleşmesi ve ardından doğaya yansıması, sa</span>hiplenme yoluyla özellikle de üretimde gelişmeleri ve insanlar arasındaki ilişkileri de içeren bu etkinliğin doğada elde ettiği dönüşüm, içine insanoğlunun ilerleyişini yerleştirebileceğimiz mükemmel bir çerçeve sunar. Dünyaya ilişkisel bakışı gibi, bu bakışın yardımcı bir parçası olan iç içe geçmiş kategoriler seti de ne ispatlanabilir ne de çürütülebilir. Yine bu çerçeve, herkesin erişimine açık olan bilgilere bakmanın bir yoludur; nehir boyunca köprüler orada değil de burada kurulmuştur. İnsanın doğadan sözde “tecriti”ile bağlantılı bütün sorunları es geçmesinin yanında ilişkisel bakışın faydası, dikkatimizi insanın gelişimine; bu gelişmenin değişimi simgeleyen ve değişim üreten faktörlerine vermemizi sağlamasında yatmaktadır. Potansiyellerle ilgili taşıdığı güçlü ima ile özel olarak “güçler”e yaptığı vurgu, bugünü, bireyin her zaman içinden geçtiği bir şey yapar.</p>

      <p class="paragraf" xml:lang="tr-TR">Olumsuz yönlere gelirsek, Marx’ın insan doğası anlayışının en temel zayıflığı, koşullar ve davranışlar arasındaki bağdır. Zira gösterilen bütün özene rağmen bu bağ geliştirilmemiştir. Marx, bireyin şaşırtıcı derecede yüksek bir oranda kendi toplumunun ürünü olduğu ve yaşam koşulları değişirse bireyin de değiştiği konusunda net bir şekilde haklıdır. Ancak hâlâ cevaplanmayı bekleyen en az iki soru var: Bireyin kişiliğinde meydana gelen değişimler her zaman rasyonel midir; yani, yaratılan yeni çıkarlara uygun mudur? Yeni koşulların yeni insanlar yaratması ne kadar zaman alır?</p>

      <p class="paragraf" xml:lang="tr-TR">Marx koşulların kişilik üzerindeki etkisinin daima rasyonel olduğuna ve görece çabuk etkide bulunduğuna inanır. Bu görüşlerinin kökenlerini kavramsal çerçevesinde, güçler ile gereksinimler ve (özellikle de) gereksinimler ile arzular arasındaki otomatik bağda, üretken etkinliği amaçsal, çıkarları hem nesnel hem öznel ve bilinci, kişiyi kuşatan koşulların bir yansıması olarak anlamasında bulabiliriz. Bu gibi bağlar başlangıçta insan ve toplum anlayışımıza yardımcı olsa da, deneyimlenen davranışların zengin çeşitliliğini yeterli düzeyde değerlendirmek için, bunların üzerinde birtakım düzeltmeler yapmak gerekir.</p>

      <p class="paragraf" xml:lang="tr-TR">İnsanlar bazen irrasyonel bir şekilde ilerlerler. Çıkarlarının ne olduğunu kavramamışlardır; ya da kavramışlarsa da, bu çıkarları en iyi biçimde doyurmak için Marx’ın tahmin ettiğinden daha fazla güçlükle karşılaşmışlardır. Örneğin, bilinçli bir proleter olacakları yerde çoğu işçi ya dindardır, ya milliyetçidir ya da ırkçıdır (ya da hepsi birdendir). Dahası, bütün bir kapitalist dönem boyunca (az sayıda önemli zaman ve yer dışında) böyledirler. Marx, böylesi irrasyonel davranışlar için getirdiği açıklamanın büyük bölümünü yabancılaşma kuramında sunar. Koşulların bu kadar parçaladığı insanlardan doğru düşünmeleri beklenemez. Duygusal ya da zihinsel olarak, verdikleri yanıtlar nesnel ve öznel koşullarını tümüyle hesaba katmaz. Marx bunun tersine inanabilecek durumdaydı; çünkü insanı tasarladığı kategoriler bu iş için bütünüyle yeterli değildi.</p>

      <p class="paragraf" xml:lang="tr-TR">Marx, işçilerin gereksinim duydukları şeyi arzuladıklarına (ya da arzulamanın eşiğinde olduklarına) ve gerçek koşullarının ve çıkarlarının bilincinde olduklarına (ya da bilincine varmanın eşiğinde olduklarına) inandığı için, sosyalist bir devrimle ilgili her zaman iyimserdi. Ama maddi koşullar tam tamına Marx’ın tarif ettiği gibi olsa bile, işçilerin Marx’ın söylediği gibi hareket etmeleri için hiçbir zorunluluk yoktur; tabii eğer böyle bir hareketi olası kılan nitelikleri hayatlarına sokmamışlarsa. Bu nitelikler Thorstein Veblen tarafından “üstünlükleri hesaplama yeteneği” adıyla bir araya toplanmıştır. Marx, ne kadar yabancılaşmış olursa olsun, proletaryanın bu yeteneğe sahip olduğuna inanır.<span class="dipp"><a class="footnote-link" href="#footnote-225-646" id="footnote-225-646-backlink">646</a></span></p>

      <p class="paragraf" xml:lang="tr-TR"><span>Marx’a göre işçilerin durumlarının, çektikleri acının büyüklüğünün uç noktalara gitmesi, anlama güçlerini engelleyeceği yerde, üstünlükleri hesaplama işini görece kolaylaştıracaktır. Zira bütün gerçekler tüm yalınlığıyla öne çıkacaktır ve bu gerçeklerden çıkarılan hiçbir sonuç atlanmayacaktır. İşçinin gereksinimleri de doyurulmaları için gerekli araçların tanınması için bastırır. Bu araçlar sistem içinde var olabileceği gibi, sistemin dönüştürülmesini de gerektirebilir. Zira tek başına kapitalist koşullar, işçilerin en uç noktada yabancılaşmış olanlarının dahi, arzu ettiklerini elde edeceklerini garantileyemez. Bu yüzden, işçinin bütün hayatı, sınıf bilincine sahip olma, sınıfının çıkarlarını bilinçli hedefler olarak kabul etme yolunda aldığı eğitimdir.</span></p>

      <p class="paragraf" xml:lang="tr-TR">Marx’ın işçilerde insani niteliklerin tam olarak yok olduğunu hiçbir zaman düşünmediğini belirtmeyi önemli görüyorum. Ona göre insani nitelikler neredeyse tümüyle yıkıma uğramıştır: “İnsanlığın tümünün, görüntüsünün dahi soyutlanması, gelişimini tamamlamış ‘proletaryada fiili olarak tamamlanmıştır.’”<span class="dipp"><a class="footnote-link" href="#footnote-225-647" id="footnote-225-647-backlink">647</a></span> Ancak, insanın dönüştürmek ve buna uygun olarak enerjisini aktarmak istediği şeyin doğasını kavrama yeteneği olarak anlaşılan amaçsal etkinlik, bu yıkımdan az etkilenir. Bu nedenle proleter sınıf bilinci; ortaya çıktığı zaman, işçilerin akıl yürütme güçlerini, kendileri ve kendi yaşam koşulları üzerinde kullanmalarının sonucudur. Bu bilinç, hem rasyonel bir insan hem de insanlık dışı koşullar içine sıkışmış işçiler olarak zorunlu biçimde oldukları şeyden ortaya çıkar. Böylece Marx’ın, kanıtların ağırlıklı olarak kendisine karşı olduğunu kabul ettiği zamanlarda bile temel aldığı varsayım, proleter sınıf bilincinin yokluğunu hesap etmesine engel olur. Yani Marx, fiili ya da potansiyel olarak halihazırda var olan kavramsal çerçevenin içine kapanmıştır.<span class="dipp"><a class="footnote-link" href="#footnote-225-648" id="footnote-225-648-backlink">648</a></span></p>

      <p class="paragraf" xml:lang="tr-TR">Marx’taki kavramsal bozukluk, işçilerden bahsederken “alçalma”yı “öfke”yle birleştiren Hegel tarafından da paylaşılır.<span class="dipp"><a class="footnote-link" href="#footnote-225-649" id="footnote-225-649-backlink">649</a></span> Ancak, şu ya da bu form içerisindeki kalıcı rasyonellik Hegel’in özel bir armağanı değil, o dönemin zihinsel dünyasının geçer akçesiydi. Bir kapitalist olarak işçilerle yakın temasta bulunduğu düşünülen ve <span class="char-style-override-2">İngiltere’de Emekçi Sınıfın Durumu</span> (1844) adlı kitabıyla bu konuda uzman olduğu kabul edilen Engels’in de, Marx’taki bu yanlış anlamaya katkısı olmuştur.<span class="dipp"><a class="footnote-link" href="#footnote-225-650" id="footnote-225-650-backlink">650</a></span> Bu kitapta, sıradan fabrika işçilerinin Marx’ı zıt yönde etkileyebilecek tarzdaki temasları eksiktir.<span class="dipp"><a class="footnote-link" href="#footnote-225-651" id="footnote-225-651-backlink">651</a></span> İnsanların başkalarını rasyonel olarak kabul ettiği varsayılabilir, ancak öğrenilmesi gereken şey onların genelde (veya sık sık) irrasyonel olduğudur. Marx’ın üzerinde etkisi olan bütün ana etkenler, onun bu dersi öğrenmesine engel olmak üzere işliyorlardı.</p>

      <p class="paragraf" xml:lang="tr-TR">Bu gerçekleri daha iyi değerlendirmek için Marx’ın kavramsal çerçevesinde farkına varmamız gereken ilk şey, burada irrasyonellik olarak geçen şeylerden çok azının düpedüz delilik olduğudur. Çoğunlukla irrasyonellik, kimi faktörler üzerinde çok az, kimileri üzerinde ise çok fazla durulması ya da doğru miktarda ilginin çok geç gösterilmesi meselesidir. Yaptığı hesapların kendisini ne zaman ve nereye götüreceği düşünüldüğünde denebilir ki, bireyin çevresine gösterdiği tepkiler çarpıklaşmıştır: Kimi gereksinimlerine aşırı derecede düşkün olurken, diğerlerine karşı oldukça soğuktur. Bu aşırılıkların ve eksikliklerin bir kısmı, Marx’ın çeşitli güçlere verdiği ağırlık yeniden dağıtılarak düzeltilebilir. Ama ilk olarak, beş duyu ve konuşma dilinde içgüdü denilen şeyi, Marx’ın yaptığından daha net olarak ayrıştırmak faydalı olacaktır. İnsanın bütün güçleri doğayla ilişkiye geçmek için eşit araçlar olmalarına rağmen, iş eylemleri harekete geçirmeye gelince bazıları “daha eşit” olurlar. Bu gibi ayrımlar yapmak, bunların hangi güçler olduğunu keşfetmemize de yardımcı olur.</p>

      <p class="paragraf" xml:lang="tr-TR">Özellikle, Marx’ın yazılarında hak ettiğinden daha az ilgi görmüşe benzeyen güçlerden biri, cinsellik gücüdür. Gençler cinsellikle daha ilgilidir, cinselliği düşünmek ve bu güdüyü doyurmaya çalışmak için daha fazla zaman harcarlar ve birçok yetişkinden çok daha fazla cinsellikten etkilenirler (hatta cinsel ilişkiye girmemek, bu ilişkiye girmekten daha fazla etkiler onları). Freud’dan sonra birçok yetişkin bunu kabul edecektir. Eğer yemek yemezsek, ölürüz; peki cinsel dürtü doyurulmazsa ne olur? Ölmeyiz, ama o zaman bu perhiz kişiliğimizi nasıl etkiler? Hangi nitelikleri güçlendirir, hangilerini zayıflatır? Bu sorulara kesin cevaplar veremeyiz; ancak izlenimim o ki, bütün sınıflar için cinsel bastırmanın etkisinin, bu sınıfların irrasyonelliğine önemli derecede katkıda bulunmaktadır.<span class="dipp"><a class="footnote-link" href="#footnote-225-652" id="footnote-225-652-backlink">652</a></span></p>

      <p class="paragraf" xml:lang="tr-TR">Doğru miktarda ilginin çok geç gösterilmesi derken aklımdaki, yeni koşulların ortaya çıkışı ve bunların kişilikte meydana getirdiği değişiklikler arasındaki zaman farkıydı. Marx böyle bir zaman farkının zorunlu olduğunu kabul etmesine rağmen, bu zaman farkını yeteri kadar uzun tutmamıştır. Bu gecikmenin beraberinde getirdiği potansiyel zararı da doğru tahmin edememiştir. İnsanlar kişisel ve sınıfsal niteliklerinin çoğunu çocukluklarında kazanırlar. Ancak bizi biz yapan (en azından verdiğimiz ana tepkiler açısından), en başta aile tarafından aktarılan koşullardır ve yaşamlarımız boyunca bu koşullar çok az değişir. Bu nedenle, insanlar ergenliğe erişinceye kadar içinde yetiştikleri koşullar değişmiş olsa da, kişilikleri geçirdikleri koşulları yansıtmaya hâlâ devam edecektir. Eğer Marx aile konusunu daha yakından incelemiş olsaydı, nitelikleri üreten bir fabrika olarak ailenin bir ya da birkaç nesil geriden geldiğinin kesinlikle farkına varırdı; bir ailenin bugün ürettiği insanlar, dünün sorunlarıyla ancak yarın ilgilenebileceklerdir.</p>

      <p class="paragraf" xml:lang="tr-TR">Kişilikleri mevcut koşullardan en çok etkilenen çocuklar bile, tam olarak bu koşulların gerektirdiği kişiler olmazlar; zira aile, bakış açıları geçmiş koşulları yansıtan yetişkinlerle doludur. Bu haliyle aile, toplumun çocukları etkisi altına aldığı başlıca mekanizma olur. O halde mevcut koşullar, yetişkinler üzerindeki etkilerini çok geç gösterirler. Kendileri üzerlerinde hemen hemen hiçbir etkiye sahip olmayan gençlere ise, onlar üzerindeki olası etkilerini hem dağıtan hem de değiştiren bir prizma aracılığıyla ulaşırlar. Sonuç olarak, sadece uç örneklerde yeni koşullar, insanları (ki bunlar genelde genç insanlardır) davranmaları gerektiği gibi davranmaya zorlayabilir. Kapitalist toplum gibi hızlı değişen toplumlarda bu (hızlı değişim gösteren kapitalizmin yüzeysel yönleri olsa da), çoğu insanın kişiliklerinin, hayatlarını hiçbir zaman yakalayamadığı anlamına gelir. İnsanlar, uyumsuz olmaya mahkûmdur; verdikleri tepkiler asla zamanı yakalayamayacaktır.</p>

      <p class="paragraf" xml:lang="tr-TR">Bu zaman farkından kaynaklanan irrasyonelliği kavrayabilmek için Marx’ın kavramsal çerçevesine “kişilik yapısı” fikrini ekleyeceğim. Buna göre kişilik yapısından anlaşılan, eski davranış kalıplarının, düzenlenmiş alışkanlıklar olarak içselleştirilmesidir. Karakterolojik hatların bu biçimde katılaşması kişilik oluşurken meydana gelir; ancak ayrı bir üründür; gelecekte karşılaşacağımız koşul ve durumlara nasıl tepki vereceğimiz üzerinde ayrı bir etkiye sahiptir.</p>

      <p class="paragraf" xml:lang="tr-TR">Kişilik yapısı düşüncesi, Marx’ın temel çerçevesine çok az zarar verir; Marx’ın betimlediği etkileşimler eskisi gibi devam etse de; [bu yeni unsurla birlikte] koşullar ve tepki, gereksinim ve arzular, nesnel ve öznel çıkarlar ile eylem ve bilinç arasında bir şey durmaktadır ve bu saydıklarımızdan birinin diğeri olabilmesi için, bu unsur aracılığıyla dönüşüme uğraması gerekir. Böylece kişilik yapısı hem yabancılaşmanın bir ürünüdür, hem de hayatın gerçek koşullarıyla birlikte yabancılaşmış etkinliği besleyen bir nedendir. Bu yeni unsurun eklenmesiyle işçilerin eğilimlerinin neden sık sık mevcut durumun gerektirdikleriyle çatışma halinde olduğunu, neden işçilerin mevcut durumu sürekli yanlış anladıklarını ve neden kendi çıkarlarını arttıracak yollardan bu duruma yanıt veremediklerini daha iyi açıklayabiliriz. Aynı zamanda insanların bugün neden bir nesil öncesi için; bir zamanlar yaşanmış ama artık ortadan kalkmış bir savaş ya da bir buhran zamanı için rasyonel olabilecek biçimlerde hareket etmeye yöneldiğini de daha iyi açıklayabiliriz.</p>

      <p class="paragraf" xml:lang="tr-TR">Kişilik yapısı düşüncesi, proletaryanın “özgürlük korkusu” olarak adlandırılan şeyi ve de otorite karşısında uysallıklarını açıklamaya yardım eder. Her ikisi de, sonuçta, geçmişte yapılan şeyleri gelecekte de tekrarlama girişimleridir.<span class="dipp"><a class="footnote-link" href="#footnote-225-653" id="footnote-225-653-backlink">653</a></span> Son olarak, kişilik yapısı kavramı milliyet, ırk ve dinin irrasyonel duyarlılıklarını açıklamaya da yardım eder. Bu duyarlılıklar, kendi başlarına bir hareket ve güç kazanmış olan, içselleştirilmiş önceki davranış kalıplarının birer yansıması olarak ele alınırlar.<span class="dipp"><a class="footnote-link" href="#footnote-225-654" id="footnote-225-654-backlink">654</a></span></p>

      <p class="paragraf" xml:lang="tr-TR"><span>Böylece ne zaman kapitalist sistem krize girse, ne zaman yeni çözümler üretmek işçilerin yararına olsa, işçilerin kişilik yapıları onları, daha önce yaptıkları ve nasıl yapılacağını bildikleri biçimde hareket etmeye devam edecekleri tarzda eskiden kalma koca karı ilaçları aramaya doğru yönlendirir. Elbette emperyalizmin yükselmesiyle birlikte yeni toplumsal ve ekonomik koşullar gelişmiş, işçilerin payına düşenler ve sınıflar arası hareketlilik artmış, proletarya hareketliliği genelde zayıf liderlik nedeniyle başarısızlığa uğramış, beyaz yakalıların işçi sınıfı içerisindeki oranı artmış ve kapitalistler ulusal ve ırkçı antagonizmaları daha da kızıştırma yollarını aramışlardır. Marksistlerin haklı olarak savundukları gibi, bütün bunlar proleter sınıf bilincini engellemeye hizmet eder. Ancak Marx’ın analizini benimseyenler, çoğu işçinin kişilik yapısının da bu işte kabahati olduğunu nadiren kabul eder. Marx’ın çerçevesine bu kavramın kazandırılmasıyla birlikte işçilere, sadece içinde yaşadıkları koşulların değil, kendilerinin; eski koşulların ürünü olan kendi kişilik yapılarının da mahkûm ettiği tutsaklar olarak bakmak gerekecektir.</span></p>

      <p class="paragraf" xml:lang="tr-TR"><span>Bugün için, gecikmiş rasyonellik anlayışının etkisini sosyalist uygulamalardaki irrasyonellik anlayışının etkisiyle ikame etmek sadece bir öneri olma niteliğine sahiptir. Eğer, yabancılaşmalarının bir parçası olarak işçiler, koşulları arasına</span> <span>kişilik yapısını da katıyorlarsa ve bu kişilik yapısı, işçilerin bu koşullara (ne kadar kötü olursa olsun) rasyonel yollardan ulaşmasını engelliyorsa, yaygın bir sınıf bilinci edinme çabalarının hepsi başarısızlığa mahkûmdur. O halde, oluştuğu yıllarda işçilerin kişilik yapılarını etkileyecek, kimi araçlar bulunmadıkça kişilik yapısında içselleştirilen davranış kalıplarının zamanla gelişmeyeceği ya da daha açık olarak, şimdi sahip oldukları kalıcılık derecesine hiçbir zaman ulaşamayacağı kesindir.</span></p>

      <p class="paragraf" xml:lang="tr-TR">Gelişmiş kapitalist ülkelerde genç işçi sınıfı üyelerinin kişilik yapısını değiştirmeye aday, zaten bir dizi olay vardır. Bunlar arasında Vietnam Savaşı, Soğuk Savaş’ın ve onunla birlikte anti-komünist ideolojinin duraklaması, öğrenilmiş ülkülere karşı girişilen ve giderek daha belirgin hale gelen ırkçılık, her gün televizyonda izlemeye başladığımız açlık ve sefalet, toplumsal hizmetlerde ve eğitimde sık sık yaşanan kesintiler, eğitimini yeni tamamlamış ve her türlü niteliğe sahip grup arasında artan işsizlik, hap ve uyuşturucular ve her ikisiyle de mücadele etmek amacıyla artan gerici yeni püritanizm yer alır. Her bir örnek için, bir önceki neslin içinde yetiştiği ve kişilik yapısına dönüşmesi yoluyla işçilerin yazgılarını sessizce kabul etmelerinde önemli bir rol oynayan davranış kalıbı, artık gençleri mevcut toplumsal ve siyasal sistemle şu ya da bu açıdan karşı karşıya getiren davranışa dönüşmüştür. İşte bu bağlam içerisinde günümüz gençlik isyanları, bilhassa giderek artan sayıda proleter genci kapsadıkça, alternatif bir gelecek görüşüne izin verir. Büyük bir protesto hareketinin kendisi devrim değildir; sosyalist bir devrimi tetikleyecek gibi de değildir. Ancak bu protesto yarının işçilerini dönüştürmeye yardım ederek (kapitalist krizler ve bir sonraki ve onu izleyen emperyalist savaşlarla birlikte) böyle bir devri<span>mi mümkün kılabilir.</span><span class="dipp"><a class="footnote-link" href="#footnote-225-655" id="footnote-225-655-backlink">655</a></span></p>

      <p class="arabaslik-sol" xml:lang="tr-TR"><span>IV</span></p>

      <p class="paragraf" xml:lang="tr-TR"><span>Marx’ın ilişkisel dünya görüşü ve insan doğasını ele aldığı kavramsal çerçevenin yanında, yararlı olduğunu belirttiğim Marksizmin üçüncü unsuru, yabancılaşma kuramıdır. Gerçeklikte ve özel olarak da insan ve doğa arasında</span> <span>şimdiye kadar çözümlemesi yapılmış ilişkilerin büyüklük ve çeşidine dayanarak yabancılaşma kuramı, insan ve doğa arasındaki bu etkileşimin kapitalist toplumda aldığı formları eksiksiz olarak göstermeye girişir. Marx’ın diyalektiği her şey için, insan doğası anlayışı ise insan ve doğa a</span><span>rasındaki bağ için ne anlama geliyorsa,</span> <span>yabancılaşma kuramı da bu bağların kapitalist versiyonu için o anlama gelir. Bu üçü, bir piramit oluşturur. Bu nedenle, ilk ikisinin faydaları arasına şu da eklenebilir: Bunlar, yabancılaşma kuramını mümkün kılarlar. Yabancılaşma kuramının faydası ise en çok, kapitalist kaosun anlamlandırılmasında görülür.</span></p>

      <p class="paragraf" xml:lang="tr-TR">Marx’ın işçisi ve emeği, ürünü, diğer insanlar (özellikle de kapitalist) ve türü arasında çizdiği temel ilişkiler, onun zamanından bizim zamanımıza çok önemli değişiklikler geçirmemiştir. Arada yaşanan olayların gerektirdiği tek temel düzeltme, işçilerin maddi koşulları ve sistemden aldıkları payın iyileşmesiyle ve belki de kapitalistlerle kurdukları ilişkiye damgasını vuran uygarlaşma ile ilgilidir. Bunlara rağmen, emek hâlâ başka birine hizmet etmek için gerçekleştirilen üretici etkinliktir; bir gereksinimin karşılanmasından ziyade, dışarıdan gelen bir baskıya verilen yanıttır. Ürün hâlâ işçiden koparılan ve işçinin, yanlış anlaşılan gereksinimlerini doyurmaya çalıştığı bir şeydir. Aynı sınıf içinde ve farklı sınıflar arasında bu durumun ortaya çıkardığı insan ilişkilerine hâlâ, iş, mal ve para için girişilen rekabet hâkimdir.</p>

      <p class="paragraf" xml:lang="tr-TR">Bu yabancılaşmış ilişkilerin ipuçları kapitalist toplumun her yerinde bulunabilir. Hayatın her alanında birey, diğer insanların ve kendi ürünlerinin manipüle ettiği bir nesne olarak kalır. Bir üretici olarak ne zaman, nerede ve nasıl çalışacağı söylenir. Bir tüketici olarak ne alacağı ve aldığını nasıl kullanacağı telkin edilir. Öte yandan reklamcılığın çarpıcı gelişimi tüketimin ne derece insani olduğunu gayet açık hale getirir. İnsanlar siyasi yaşamda Marx’ın zamanında oynadıklarından daha büyük bir rol oynamaz. Akademik dünyada disiplinler arası sınırların ve de gerçek-değer ayrımı gibi yabancılaşmış ilkelerin sorgulanmayan hükümdarlıklarının, aslında kemikleştiğine tanık oluruz. Cinsler arası ilişkilerde kadınlar hâlâ bir nesne olarak görülür. Toplumsal düzeyde sınıf, ulus, din ve ırk, gerçekten insani ilişkiler kurmak için her bireyin kaçması gereken hapishaneler olarak kalır.</p>

      <p class="paragraf" xml:lang="tr-TR"><span>Fetişizm dizginlerinden boşalmıştır. İnsanlar kanunları, anayasaları, kralları, tanrıları, gelenekleri,</span> <span>ahlak değerlerini, akademik ödülleri kendi yarattıkları şeyler olarak görmezler; onun yerine, bunlara bağlılıklarını sunarlar ve kendileri üzerinde egemenlik kurmalarına izin verirler. Olaylara bu ağın üzerinden bakabilen bir birey de daha iyi durumda değildir; zira hâlâ diğer insanların kendisini içine düşürdüğü eylem ve hezeyanların tutsağıdır. Nihai bozulma; yani, kraliyet ailesi, sinema sanatçıları, futbolcular ve çeşitli müzik grupları aracılığıyla deneyimlenen temsili yaşam, hiç bu kadar yaygın olmamıştır. Şöhretin biçimlendirdiği gerçek olmayan kâğıttan bebeklerin yarattığı hazdan zevk almak, içsel boşluğun en perişan ifadesidir. Son olarak, kapitalizmde her şeyin bir fiyatı vardır; her şey para karşılığında mübadele edilebilir. Bu ise, her şeyin üretiminde içerilen yabancılaşmış etkinliğin göstergesidir. Özellikle Amerika Birleşik Devletleri’nde insanlar, hiç olmadıkları kadar değerleriyle alınıp satılabiliyorlar. İnsanlar, beğenileri ve ürünleri para ile ölçülebildiği sürece, bu durumun neden böyle olduğunu açıklamada yabancılaşma kuramı yararlı olacaktır.</span></p>

      <p class="paragraf" xml:lang="tr-TR"><span>Yabancılaşma kuramının toplumsal varlığımızın bu gibi çeşitli yönlerini açıklamada yardımcı olduğunu iddia etmek, kuramın bu yönlerin herhangi birine tam bir açıklama getirdiğini ya da her şeyi açıkladığını söylemek değildir. Dinde suçluluk hissinin oynadığı rolü açıklamak için örneğin, bu kuramdan başka yerlere bakmak gerekir. Marx’ın yüz yıl öncesinin kapitalizmini resimlemek için kullandığı kavramların değiştirilmeden bugünkü durumu betimlemede kullanılabileceğini de iddia etmiyorum (gerçi, ilişkisel görüşe göre bu kavramların anlamları toplumda meydana gelen değişikliklerle aynı hızla gelişmiştir). Hâlâ, toplumsal bütünlüğü biçimlendirecek farklı yollar; öğrendiğimiz yeni şeyleri ve yakın dönemde deneyimlediklerimizi Marx’ın çizdiği çerçeveyi yıkmadan daha iyi açıklayabilecek yollar aranmaktadır. Bu çalışmada “kişilik yapısı” kavramıyla, bu doğrultuda bir adım attık.</span><span class="dipp"><a class="footnote-link" href="#footnote-225-656" id="footnote-225-656-backlink">656</a></span></p>

      <p class="paragraf" xml:lang="tr-TR">Dahası, kapitalizmde yabancılaşmanın yerine vurgu yapmak, kimi yabancılaşma ilişkilerini barındıran diğer toplum formlarının benzer terimlerle betimlenemeyeceği anlamına da gelmez. Gördüğümüz gibi Marx, feodalizmde de yabancılaşmadan bahseder. Günümüzün “komünist” ülkelerinde yabancılaşmayla ilişkilendirebileceğimiz birçok niteliğin bulunabileceğine de şüphe yoktur. Örneğin Sovyet yazarlar, üretim araçlarının kamulaştırılmasının ve kapitalist sınıfın lağvedilmesinin yabancılaşmanın bütün formlarını ortadan kaldırdığı yönündeki iddialarında basitçe hatalılar. Öte yandan, Marcuse şu iddiasında son derece haklı görünüyor: Zenginlik, iş bölümünün bir fonksiyonu olan emek zaman ile ölçülmeye devam ettiği sürece, yabancılaşma da var olmaya devam edecektir.<span class="dipp"><a class="footnote-link" href="#footnote-225-657" id="footnote-225-657-backlink">657</a></span></p>

      <p class="paragraf" xml:lang="tr-TR">Ancak, herhangi bir formda ve herhangi bir düzeyde yabancılaşmanın var olmasıyla, yabancılaşma kuramının geçerliliği arasındaki önemli ayrımı yapmak gerekli. Açıkladığım gibi, Marx yabancılaşma kuramını kapitalizmdeki bireyi değil; bireyin durduğu yerden kapitalizmi anlamak için kullanmıştır. Bu ise sadece bireye değil; bireyin doğasının unsurlarına da odaklanarak başarılmıştır. Kurama göre birey, bu unsurlar üzerindeki hâkimiyetini kaybetmiştir; tersine, artık onlar bireyi kontrol etmektedirler. Böyle olunca bütün süreç, kapitalist piyasanın işleyişiyle tamamen gizemli bir hale gelir ve bu gizem de “yabancılaşma”nın anlamının içsel bir parçasıdır. “Komünist” ülkelere gelince; “komünist” ülkelerdeki insanların kontrol edildiğini ve Batı’daki insanlara benzer yollardan psikolojik olarak tepki verdiklerini kabul etsek bile (ki bu bana göre aşırı basitleştirilmiş bir varsayımdır), insanları kontrol eden aygıt ve kurumların radikal bir değişim geçirdiği açıktır. Önemli olan ise, kapitalist piyasanın planlı ekonomiyle ikame edilmesidir. O halde “komünist” ülkeler bağlamında yabancılaşma kuramı, anlamının tam yarısını kaybeder; insan ve toplumla ilgili bir kuram olmaktan çıkar, toplumundan ayrı olarak insanla ilgili bir kuram olur. Zira kuram, “komünist” ülkelerin özgül doğasıyla ilgili bizlere hiçbir şey anlatmamaktadır (belki benzetme yoluyla bir şeyler anlatır ama böylesi çıkarımlar oldukça yanıltıcıdır). Anlamdaki böyle bir azalma, kuramın özelliğini değiştirir. Kapitalizmle ilgili insanların betimlenmesini bütün sistemin nasıl çalıştığının açıklanmasıyla birleştiren analitik bir kuram olacağı yerde, insanların kendi hayat koşullarına gösterdikleri öznel tepkiyi betimleyen psikolojik bir kuram ve de bu durumu bir eksiklik olarak gören etik bir kuram haline gelir. İnsanlar toplumlarından ayrı olarak düşünüldükleri için artık etik yargılamanın konusu gerçek insanlar değil, soyutlanmış insani niteliklerdir (“komünist” ülkelerde bulunduğu gibi genel olarak insandır). Aynı, yargılamanın dayandığı ölçütün artık gerçek toplumun doğasındaki bir potansiyel değil de, aynı derecede soyut bir iyi kavramı; yani, soyut bir ilke olması gibi. Bu biçimde değişikliğe uğramış bir yabancılaşma kuramının gerçek-değer ayrımına karşı koyamadığı ve kitabın Dördüncü Bölümünde bu ayrıma yöneltilen bütün eleştirilere açık olduğu aşikârdır. Yukarıda dile getirilenlerin hiçbiri “komünist” ülkelerde görülen yabancılaşmanın kuramsal olarak incelenemeyeceğini ya da ele alınamayacağını ima etme amacı taşımıyor. Söylemek istediğim şu: Bu insanlar ve bu özgül toplumlar arasındaki etkileşim sadece planlamanın, komünist partinin, devletin ve genel olarak bürokrasinin belirleyici rolüne odaklanan bir kuram ile yeterli derecede kavranılabilir. Marx’ın yabancılaşma kuramı ise böyle bir kuram değildir.</p>

      <p class="paragraf" xml:lang="tr-TR">Yabancılaşma kuramının belki de en yeni ve bu nedenle de işimize en çok yarayan yönü; içerdiği hataları artık genelde Musa’nın hataları kadar açık kabul edilen emek değer kuramıdır.<span class="dipp"><a class="footnote-link" href="#footnote-225-658" id="footnote-225-658-backlink">658</a></span> Göstermeye çalıştığım gibi çoğu eleştirmenin okları, kendi yaptıkları bir bostan korkuluğuna yönelmiştir. Kesin satış fiyatı olarak emeğin değer ürettiğini ispatlamaya çalışmak yerine Marx, neden yaşadığımız dönemde emeğin, ürününün değeri olarak ifade edildiğini açıklamakla ilgilenmiştir. Dahası, bildiğim kadarıyla bu işe girişen tek düşünür de Marx’tır. Bunun (“neden insanın ürettiği her şeyin bir fiyatı vardır?” sorusunun) kapitalizmde açıklama gerektiren ana olgu olduğu konusunda Marx’a katılıyorum. Bu soruya verdiği cevabı oluşturan, yabancılaşmanın birbiriyle iç içe geçmiş ilişkileri, esas olarak, o dönemdeki ekonomik süreçleri değerlendirmenin bir yoludur. Bu ekonomik süreçler değişikliğe uğramış olmalarına rağmen hâlâ devam ediyorlar ve emek hâlâ ürününün değeriyle ifade ediliyor. Ve bu olgular için sadece Marx’ın emek değer kuramı doyurucu bir açıklama sunuyor.</p>

      <p class="paragraf" xml:lang="tr-TR">Bana kalırsa emek değer kuramı ek bir iş daha görüyor: Bu yaşadıklarımızı meşrulaştırma sorumluluğunu kapitalizme yüklüyor. Sosyalizm lehine geliştirilen iddiaların çoğu “neden sosyalizm?” sorusunu cevaplamaya çalışan savunma girişimleridir; sosyalizmin kapitalizmden daha yeterli, ahlak açısından daha üstün ve şu ya da bu biçimde daha iyi olduğunu göstermeye çalışırlar. Ancak eğer analizimiz, değerin yabancılaşmış emeğin en soyut formu olduğunu, sadece böyle bir emekten gelebileceğini gösterirse, o zaman ortaya şöyle bir soru çıkar: Hangi hakla kapitalist bu değerin bir kısmını talep edebilir? Bu soruyla birlikte, savunma yükümlülüğü de sistemi değiştirmek isteyenlerden, bu değişikliğe karşı çıkanlara geçiyor. Kısaca, emek değer kuramı kapitalisti, oynadığı rolü ve elde ettiği kazancı haklı çıkarmaya zorlar; ama kapitalizmde böyle bir haklı çıkarma mümkün değildir. Yani emek değer kuramı kapitalizmi öyle bir köşeye sıkıştırır ki, kaçış yoktur. Tek bir kolay yol dışında: O yol da, işçilerin bu durumun farkına varmasını engellemektir.</p>

      <p class="paragraf" xml:lang="tr-TR">Rousseau’nun <span class="char-style-override-2">Toplumsal Sözleşme</span>’deki iddiaları, aynı yolu kullanarak kralların ve aristokratların ayağını kaydırmıştır. Demokrasiyi savunmak yerine Rousseau, toplumsal sözleşmeyi ihlal ettikten sonra kral ve aristokratların neden yönetmelerine izin verildiğini cevaplaması gerekliymiş gibi gösterir ve bu biçimde Marx’ın daha sonra sosyalizm için yaptığını liberalizm için yapar. Marx’ın emek değer kuramındaki amaçlarından biri, kapitalisti, uzlaşma tekliflerini geri çeviren, faydasız ve hatta toplumun sırtındaki tehlikeli bir kambur olarak görmemizi sağlamaktır ve bu konudaki başarısı övgüye değerdir.</p>

      <p class="paragraf" xml:lang="tr-TR">Emek değer kuramını da içeren yabancılaşma kuramının, sadece Marx’la belirli temel inançları paylaşan kişiler için kapitalizmi anlamada yararlı bir araç olduğu şimdi açık olmalı. Örneğin, insanın etkinliği, ürünü ve diğer insanlarla arasında betimlenen türde ilişkiler olduğunun kabul edilmesi gerekir. Dahası, kapitalistler ve işçiler için çizdiği resmin en azından genel çerçevesi konusunda hemfikir olunmalıdır. Eğer kapitalistlerin kendilerini düşündükleri reddedilir ve gerçekten işçilerin çıkarlarını kalpten istedikleri savunulursa, yabancılaşma kuramının dayandığı temel taşlardan biri kaldırılıp atılmış olur. Zira kimi insanların diğerlerini manipüle etmesi, sadece bu manipülasyonu gözlemleyenler için açıklama gerektiren bir olgudur.</p>

      <p class="paragraf" xml:lang="tr-TR">Ancak daha önemlisi, Marx’ın insanın potansiyelleriyle ilgili anlayışının; yani, bugün insanın yaşadıklarının, yaşayabileceklerinin sadece ufak bir parçası olduğunun kabul edilmesidir. İnsanların etkinlikleri ve ürünleri arasındaki ilişkide nelerin mümkün olduğuna dair bir düşüncenin yokluğunda, mevcut durumun yetersiz olduğu alanların tanımlanmasına gerek kalmaz; mevcut durum “normal” görünür. O halde Marx’ın genel bakışı paylaşılmadığında “yabancılaşma” teriminin kendisi, çok başka bir şey ifade edecektir; Marx’a ifade ettiğinden farklı bir ilişkiler grubu iletecektir. Tersi nasıl mümkün olabilir ki?<span class="dipp"><a class="footnote-link" href="#footnote-225-659" id="footnote-225-659-backlink">659</a></span></p>

      <p class="paragraf" xml:lang="tr-TR">Ancak, yabancılaşma kuramında elde edilen düzenlemenin kendisinin, belirli ilişkileri ortaya çıkarıp vurgularken, diğerlerinin değerini azaltarak bizi Marx’ın görüşlerini desteklemeye ittiği de açıktır. Başka bir deyişle Marx’ın kapitalizm yorumu, bu açıklamayı yararlı kılmak için kabul etmemiz gereken gerçek ve potansiyel ilişkileri odak noktası haline getirir. Bir kere Marx’ın sorunu tanımlayışını kabul edersek, cevabı kabul etme yolunda oldukça büyük bir mesafe kat etmiş sayılırız. Kaldı ki Marx’ın cevabı bırakın başkaların<span>ı, en pasif gözlemcileri bile devrimci değişimin öznelerine dönüştürür. Bu yönüyle Marx üzerine çalışmak, Marksizmi zorunlu kılmaya hizmet eder. Belki de bütün filozoflar bunu yapmaya çalışıyorlardır; ama bu çabasında Karl Marx kadar başarılı olan başka bir düşünür bilmiyorum.</span></p>

      <div class="footnotes">
        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-644-backlink" id="footnote-225-644">644</a> <span xml:lang="en-US">Marx, “Letter to Ruge”, içinde</span> <span class="char-style-override-2" xml:lang="en-US">Writings of the Young Marx on Philosophy and Society</span><span xml:lang="en-US">, L. O. Easton ve K. H. Guddat (çev. ve drl.) (New</span> <span xml:lang="en-US">York, 1967), s. 212</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-645-backlink" id="footnote-225-645">645</a> <span class="char-style-override-2" xml:lang="en-US">Selected Correspondence</span><span xml:lang="en-US">, s. 110</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-646-backlink" id="footnote-225-646">646</a> <span xml:lang="en-US">Thorstein Veblen, “The Economics of Karl Marx: II” içinde</span> <span class="char-style-override-2" xml:lang="en-US">The Place of Science in Modern Civilization and Other Essays</span> <span xml:lang="en-US">(New York, 1961), s. 441</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-647-backlink" id="footnote-225-647">647</a> <span class="char-style-override-2" xml:lang="en-US">Kutsal Aile</span><span xml:lang="en-US">, s. 52</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-648-backlink" id="footnote-225-648">648</a> <span xml:lang="en-US">Şu iddiadan bunu açıkça görmek mümkündür: “Sorun, şu ya da bu proleterin, hatta şu anda tüm proletaryanın neyi amaçları olarak gördükleri değildir. Sorun, proletaryanın ne yapmaya mecbur olduğu ve olacağıdır.” A.g.e., s. 53</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-649-backlink" id="footnote-225-649">649</a> <span xml:lang="en-US">Marx alıntı yapmıştır, a.g.e., s. 51</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-650-backlink" id="footnote-225-650">650</a> <span xml:lang="en-US">Bu çalışmada Engels şöyle yazıyor: “Ortalama bir İngiliz işçi yazmayı bırakın zar zor okuyabilmesine rağmen, kendi çıkarının ve kendi ülkesinin çıkarının nerede yattığına dair bir anlayışa sahiptir. Burjuvazinin bencil çıkarlarının nerede yattığını ve orta sınıftan neler beklenebileceğini de bilir.” Engels,</span> <span class="char-style-override-2" xml:lang="en-US">İngiltere’de İşçi Sınıfının Durumu</span><span xml:lang="en-US">, W. O. Henderson ve W. H. Chaloner (çev.) (Oxford, 1958), s. 128</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-651-backlink" id="footnote-225-651">651</a> <span xml:lang="en-US">Marx’ın, protestolara gelen işçiler, yani kendisi gibi “devrimciler” dışındaki işçilerle fazla teması olmamış gibidir. Proletarya yerine sosyalist siyasetle ilgilenen bu işçiler, yaptıkları iş açısından diğer arkadaşlarından daha iyi ve yüksek bir konumdaydılar; temel olarak nitelikli ve kendi işine sahip işçilerdi. Örneğin, Marx’ın Londra’da kaldığı ilk dönemlerde önemli görevler üstlendiği İşçi Eğitim Derneği’nin aktif üyelerinden Heinrich Bauer bir ayakkabıcı, Joseph Moll bir saatçi, Karl Pfander bir boyacı, George Eccarius ve Frederick Lessner ise terziydi (Lessner, “Before 1848 and After”,</span> <span class="char-style-override-2" xml:lang="en-US">Reminiscences</span><span xml:lang="en-US">, s. 151). Marx, işçi sınıfından arkadaşlarının, bu sınıfın istisnaları olduğunun farkındaydı ancak elinden bir şey gelmiyordu. Denebilir ki proletaryayla çok sınırlı temasa sahip olması, yanlış genellemeler yapmasına neden olmuştur.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-652-backlink" id="footnote-225-652">652</a> <span xml:lang="en-US">Cinsel temsilin bu irrasyonelliğin üretimine yardımcı olma noktasındaki potansiyel rolüyle ilgili harika bir tartışma için bakınız Wilhelm Reich,</span> <span class="char-style-override-2" xml:lang="en-US">Faşizmin Kitle Ruhu Anlayışı</span><span xml:lang="en-US">, T. P. Wolfe (çev.) (New York, 1946), s. 19-28, 122-43</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-653-backlink" id="footnote-225-653">653</a> <span xml:lang="en-US">Erich Fromm</span><span class="char-style-override-2" xml:lang="en-US">, Özgürlük Korkusu</span> <span xml:lang="en-US">(Londra, 1942), s. 1-19</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-654-backlink" id="footnote-225-654">654</a> <span xml:lang="en-US">Kişilik yapısıyla ilgili faydalı ayrımlar için bakınız Wilhelm Reich, Kişilik Çözümlemesi, T. P. Wolfe (çev.) (New York, 1961), Kısım II ve Hans Gerth ve C. Wright Mills,</span> <span class="char-style-override-2" xml:lang="en-US">Character and Social Structure</span> <span xml:lang="en-US">(Londra, 1961), Kısım I ve II</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-655-backlink" id="footnote-225-655">655</a> <span xml:lang="en-US">Sınıf bilinciyle ilgili daha detaylı görüşlerim için bakınız “Toward Class Consciousness Next Time: Marx and the Working Class”,</span> <span class="char-style-override-2" xml:lang="en-US">Politics and Society</span> <span xml:lang="en-US">(Güz 1972). Bu konuya Reich’in yaptığı katkının daha geniş bir tartışması için bakınız B. Ollman,</span> <span class="char-style-override-2" xml:lang="en-US">The Marxism of Wilhelm Reich</span><span xml:lang="en-US">, “the Social Function of Sexual Repression” içinde</span> <span class="char-style-override-2" xml:lang="en-US">The Unknown Dimension: European Marxism since Lenin</span> <span xml:lang="en-US">D. Howard ve K. Klare (drl.) (New York, 1971) ve “Introduction” içinde Wilhelm Reich,</span> <span class="char-style-override-2" xml:lang="en-US">Sex-Pol: Marxist Writings</span><span xml:lang="en-US">,</span> <span class="char-style-override-2" xml:lang="en-US">1929-1934</span> <span xml:lang="en-US">(New York, 1973)</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-656-backlink" id="footnote-225-656">656</a> <span xml:lang="en-US">Bu alanda Marx’ın kavramsal çerçevesini yeniden gözden geçirme çabalarının en yenisi, Marcuse’nin “doğru” ve “yanlış” gereksinimler arasında çizmeye çalıştığı merkezî ayrımda görülebilir. Herbert Marcuse, Tek Boyutlu İnsan (Boston, 1964), s. 6. İşçilerin kişilik yapılarında kök salan engelleri aşmak ya da yıkmak yerine, Marcuse sosyalistlerin ikilemini hepimizde yer eden insani ve yabancılaşmış gereksinimler arasındaki mücadele olarak yeniden dile getirir. Ancak bu geniş ayrıma odaklanınca, insanın kişiliğinde değişim üreten araçlar gözden kaçar. Bu yeniden kurgulama Marcuse’nin yanlış unsurlara vurgu yapmasına yol açar. Oysa ben, toplum içerisindeki özgürleştirici taleplerin (öğrenciler ve üçüncü dünyadan gelenler) devrimci özneler olarak baskın olduklarını düşünüyorum.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-657-backlink" id="footnote-225-657">657</a> <span xml:lang="en-US">H. Marcuse,</span> <span class="char-style-override-2" xml:lang="en-US">Sovyet Marksizmi</span> <span xml:lang="en-US">(New York, 1961), s. 222</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-658-backlink" id="footnote-225-658">658</a> <span xml:lang="en-US">Sidney Webb,</span> <span class="char-style-override-2" xml:lang="en-US">The Decay of Capitalist Civilization</span> <span xml:lang="en-US">(Londra, 1923), s. 220. Daha 1922’de, emek değer kuramından Marksizmin “en saygın safsatalarından” biri olarak bahsediliyordu. N. Carpenter,</span> <span class="char-style-override-2" xml:lang="en-US">Guild Socialism</span> <span xml:lang="en-US">(Londra, 1922), s. 237</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-659-backlink" id="footnote-225-659">659</a> <span xml:lang="en-US">“Yabancılaşma” teriminin yarattığı bunca kafa karışıklığı, insanların bu kavramı basit memnuniyetsizlikleri ya da daha kötüsü, toplumsal uyumusuzluk hissi için kullanmalarına kadar geldi. Ampirik düşünen sosyologlar, yabancılaşmayı ölçmeye bile çalıştılar. Yabancılaşma kavramının normatif unsurlarını sıyırıp atma ve geriye kalanı ölçme girişimleri için bakınız Melvin Seeman, “On the Meaning of Alienation”,</span> <span class="char-style-override-2" xml:lang="en-US">American Sociological Review</span><span xml:lang="en-US">, xxiv (1959), s. 786. Böyle bir kafa karışıklığı karşısında önerilen en iyi çözümün, bu kavramı tamamen bir kenara bırakmak olması şaşırtıcı değil. Bakınız Pierre Naville,” Alienation and the Analysis of the Modern World”,</span> <span class="char-style-override-2" xml:lang="en-US">The Review</span><span xml:lang="en-US">, IV, 1 (1962), s. 56. Eğer “yabancılaşma”, çözdüğünden daha fazla sorun yaratıyorsa, bu kavramı kullanmayı bırakmak elbette iyi olur. Ancak, bu çalışmanın gösterdiği gibi, böyle yapılması gerektiğini düşünmüyorum.</span></p>
        </div>
      </div>
    </div>
  </div>
</body>
</html>
