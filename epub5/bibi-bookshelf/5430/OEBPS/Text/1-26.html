<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-26.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-26.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" xml:lang="tr-TR">16</p>

      <p class="resim" xml:lang="tr-TR"><img alt="c.png" class="image" height="12" src="../Images/c_fmt36.jpeg" width="138" /></p>

      <p class="anabaslik" xml:lang="tr-TR">İNSANIN ÖZÜ<br />
      OLARAK ÖZGÜRLÜK</p>

      <p class="resim" xml:lang="tr-TR"><img alt="c.png" class="image" height="19" src="../Images/c_fmt37.jpeg" width="207" /></p>

      <p class="resim" xml:lang="tr-TR"><span class="char-style-override-4"><img alt="3.png" class="image" height="23" src="../Images/3_fmt19.jpeg" width="21" /></span></p>

      <p class="paragraf" xml:lang="tr-TR">Marx, insanın türsel niteliğiyle ilgili düşüncelerini açıklarken, komünizmdeki yaşam etkinliğini tanımlama meselesinin içine sürüklenir; çünkü ancak komünizmde birey eksiksiz türsel varlık haline gelmiş, ancak komünizmde insanlar dünyası ve hayvanlar dünyası arasındaki fark olabildiğince açılmıştır. Marx’a göre “İnsanın kendisine bir türsel varlık olarak gerçek aktif yönelimi ya da kendisini gerçek türsel bir varlık (insan) olarak göstermesi, sadece türsel insan olarak sahip olduğu bütün güçleri ortaya çıkarmasıyla mümkündür.”<span class="dipp"><a class="footnote-link" href="#footnote-225-333" id="footnote-225-333-backlink">333</a></span> Başka bir yerde, kapitalizmde yaşayan bireyin gerçek bir türsel varlık olmadığını ve yine, bu bireyin çalışmasının “yaşam etkinliğinin bütün görünüşlerini kaybettiğini” açıkça belirtiyor.<span class="dipp"><a class="footnote-link" href="#footnote-225-334" id="footnote-225-334-backlink">334</a></span> Gerçek şu ki, “türsel insan” ile Marx her dönemdeki bütün insanları olduğu kadar, sadece komünist insanı da kastediyor olabilir. Ancak bu ifadeyi daha çok komünist insan için kullanmıştır. Bu durumda türsel yaşam etkinliği, insanların her dönem fiili olarak meşgul oldukları bir şey değil, ona doğru hareket ettikleri bir şeydir.</p>

      <p class="paragraf" xml:lang="tr-TR">Bu yoruma bakarak, Marx’ın türsel yaşam etkinliği tanımının oldukça eksik olduğu düşünülüyor olabilir. “Özgür” ve “bilinçli” olmasının yanında, bu etkinlik aynı zamanda iradi, amaçlı, fiziksel ve zihinsel olarak esnek, yoğunlaşılmış ve toplumsal olmalıdır. Ancak, gördüğümüz üzere, insanın komünizmdeki toplumsal etkinliği, aynı ad altında kendinden önceki toplumlarda yer verilenlerden oldukça farklıdır. Bu, aynı biçimde, insanın yaşam etkinliğini hayvanınkinden ayıran bütün durumlar için de geçerlidir. Örneğin, kapitalist bir fabrikadaki insanın bilinçli etkinliği; uyanık olmasından ve birilerinin manivelayı çekeceği yerde kolu büktüğünü bilmesinden daha fazlasını anlatmaz. Komünizmde ise bilinç, tetikte olmayı gerektirir ve birey, yaptığı işin kendisiyle, diğer insanlarla ve şeylerle olan çeşitli ilişkileri içeren çok yönlülüğünün farkındadır. İnsanın eylemleri her zaman amaçlıdır ama komünizmde plan saptama çok daha bilinçlidir; daha yaratıcı ve keyiflidir ve de planın kendisi hiç olmadığı kadar büyüktür. Dahası komünist insan yaptığı işe, önceki kuşaklardan, daha uzun süreli olmasa da, daha çok yoğunlaşabilir.</p>

      <p class="paragraf" xml:lang="tr-TR">Marx, komünist insanın fiziksel ve zihinsel esnekliğinin, dünyamızın gördüğü her şeyi açık ara geride bırakacağına inanır. Nesneler birçok şeyi gerektirirler ve bunlar birçok yoldan karşılanabilir; komünist insan ise, bunların hepsinin nasıl karşılanacağını bilecek ve tek başına ya da türünün diğer üyeleriyle karşılayacak kadar iyi durumda olacaktır. İnsan her zaman çevresinin bir parçasını kullanmayı becermiştir, ama sadece komünizmde fiziksel ve zihinsel esnekliği doğanın tümünü içerir; ancak o zaman bu esneklik her şeyin en faydalı ve en güzel formlarını kapsar.</p>

      <p class="paragraf" xml:lang="tr-TR"><span>Doğanın dönüştürülmesinde bu başarı derecesine ulaşmak için komünist insan, elini attığı her şeyde olağanüstü derecede iyi olmalıdır. Bütün fiziksel ve zihinsel işler, bir uzmanın kolaylığı ve rahatlığıyla yapılır. Böylelikle, on parmağında on marifet olan ve yaptığı her işi de ustalıkla yapan bu insanın etkinliği daima yetenek yüklüdür. Nesneler üzerinde bu yeni keşfedilen üstünlük, insanın o dönemde yükselen rasyonalitesine de atfedilebilir. Bilgisi, nihayet görünümlerin altında yatan özlere inebilmiştir. Marx komünizmde “doğayla olan mübadelelerini rasyonalitenin yönettiği”, insani amaçlarına “en az enerji harcamasıyla ve insan doğasına en çok yakışan şartlarda” ulaşan insanı bulacağımızı söyler.</span><span class="dipp"><a class="footnote-link" href="#footnote-225-335" id="footnote-225-335-backlink">335</a></span> <span>Böylesi bir etkinlik rasyoneldir; çünkü doğa yasalarının sıkı sıkıya kavranmasına dayanır; her bir adım bu yasaların en verimli kullanımını sağlayacak şekilde atılır.</span></p>

      <p class="paragraf" xml:lang="tr-TR">Marx aynı zamanda insanın türsel etkinliğinin özgür olduğunu söyler. Yine bu, Marx’ın türsel etkinliği genelde komünizm dönemine yerleştirdiğine ek bir kanıttır. Konuyla ilgili en açık yazısında Marx, insanın özgürlüğünü “hakiki bireyselliğini ortaya koyabileceği pozitif güç” olarak adlandırır.<span class="dipp"><a class="footnote-link" href="#footnote-225-336" id="footnote-225-336-backlink">336</a></span> Bu “hakiki bireysellik”, güçlerinin ve gereksinimlerinin doruğunda olan insandır; hemcinsleriyle tam anlamıyla ve yoğun bir iş birliği yapan ve tüm doğayı sahiplenen insandır. Özgür etkinlik, bu güçleri karşılayan etkinliktir ve bu nedenle özgürlük, insani güçleri karşılanmış insanın durumudur; öyle ki, insanın potansiyellerinin hepsinin kendilerini aktif bir şekilde serpilmeleri önünde hiçbir engelin olmaması durumudur.<span class="dipp"><a class="footnote-link" href="#footnote-225-337" id="footnote-225-337-backlink">337</a></span></p>

      <p class="paragraf" xml:lang="tr-TR">Bir tür özgürlük, bir anlamda (ve dolayısıyla terimin bir anlamıyla) her zaman var olmuş olmalıdır. Dilin sıradan kullanımlarını bir yana bırakırsak Marx’ın, insanın gelişim tarihi, insanın kavramlarının gelişen anlamlarının da tarihidir, şeklindeki görüşü böyle bir sonucu gerektirir. Bu sonuç, Marx’ın “özgürlük” terimini ara sıra (kabaca) birinin istediği şeyi yapması anlamında kullanmasına da uyuyormuş görünür. Örneğin Marx “Hiç kimse özgürlüğe karşı savaşmaz; en fazla, başkalarının özgürlüğüne karşı savaşır” diyor.<span class="dipp"><a class="footnote-link" href="#footnote-225-338" id="footnote-225-338-backlink">338</a></span> Ama Marx’ın meselesi, genelde <span>özgürlüğü insanın güçlerinin tam gelişimiyle ilişkilendirmektir, bu nedenle “Marksist” anlamda özgürlük kavramının sadece ko</span>münizmde uygulanabileceğini söyleme taraftarıyım.</p>

      <p class="paragraf" xml:lang="tr-TR">Aynı sonuca varabileceğimiz Marx’ın bir diğer sözü şu: “Sadece diğer insanlarla ortaklaşalık içinde bir birey yeteneklerini bütün yönleriyle işlemenin araçlarına sahip olur; bu nedenle sadece ortaklaşalık içerisinde kişisel özgürlük mümkündür.”<span class="dipp"><a class="footnote-link" href="#footnote-225-339" id="footnote-225-339-backlink">339</a></span> “Ortaklaşalık” derken Marx’ın aklındaki, her bir bireyi toplumdaki diğer herkese bağlayan çok yönlü ve samimi ilişkidir. Böylesi bir bağ, ancak insanların katılımları önündeki yapay engeller kaldırılıp atıldıktan sonra oluşabilir. Bunun ilk ön koşulu, sınıfların ortadan kaldırılmasıdır. Ancak bundan sonra bütün insanların toplumsal işlevleri özgür etkinlik olarak anlaşılabilir; ancak bundan sonra, Marx’ın kendi kelimelerini kullanacak olursak, “kişisel özgürlük mümkündür.” Engels daha ileri gider ve sınıflar ve devlet mevcutken özgürlükten bahsetmenin bile mümkün olmadığını iddia eder.<span class="dipp"><a class="footnote-link" href="#footnote-225-340" id="footnote-225-340-backlink">340</a></span></p>

      <p class="paragraf" xml:lang="tr-TR">İnsanın komünizmdeki özgür etkinliğinin merkezinde özgür çalışma vardır. Özgür etkinliğe atfedilen bütün özellikleri göstermesine rağmen komünizmde çalışma, üretim dışındaki etkinlikten daha azı ve daha fazlasıdır. <span class="char-style-override-2">Kapital</span>’in üçüncü cildinde Marx, komünist yaşamın tümünü “zorunluluk alanı” ve “özgürlük alanı” diye ikiye ayırır.<span class="dipp"><a class="footnote-link" href="#footnote-225-341" id="footnote-225-341-backlink">341</a></span> Yaşamın devamı için maddi üretim zorunlu olduğundan, komünizm de dâhil olmak üzere bütün toplumlarda “zorunluluklar alanı” vardır. Komünizmde olduğu gibi, birey çalışmayı istiyor ve çalışmaktan keyif alıyor olsa bile çalışma hâlâ “hayatta kalmak istiyorsa yapmak zorunda olduğu şey” anlamını taşır. Bu alanda insan, diğer insanlarla iş birliği yapmak ve kendisi de bu iş birliğine uymak zorundadır; başka türlü açlık ve kargaşa ortaya çıkar. Bireyin çalışmayı ve iş birliğini arzu ettiği gerçeği, komünist dönemin sıra dışı niteliğinden ve aynı derecede sıra dışı koşullarından kaynaklanır. Ancak istese de istemese de yapmak zorunda olması, hâlâ “zorunluluklar alanında” olduğumuzun bir işaretidir.</p>

      <p class="paragraf" xml:lang="tr-TR">“Zorunluluklar alanında” olsa bile komünizmde insanın etkinliği, insani güçlerini hem geliştirmesi hem de karşılaması anlamında özgürdür. Bu iki alanı ayrıştırdığı aynı sayfalarda Marx, insanın çalışmaya zorlanmadığını; çalışma koşullarının belirlenmesinde önemli bir rol oynadığını, çalışarak doğanın rasyonel yönetimine hemcinsleriyle birlikte katıldığını ve kendi amaçları için doğal güçleri kontrol ettiğini ve kullandığını fazlasıyla açık anlatır. Özgür çalışmanın benzer bir açıklamasına <span class="char-style-override-2">Grundrisse</span>’de yer verilir; burada vurgu, engellerin aşılmasına kaydırılır. Marx özgür çalışma için “özgürlüğün gerçek etkinliği” der ve Fourier’in önerdiği gibi bunun bir oyun değil, en ciddi ve en dikkatli uğraş olacağını ekler.<span class="dipp"><a class="footnote-link" href="#footnote-225-342" id="footnote-225-342-backlink">342</a></span> Gerçekten yaratıcı olan uğraşlar kişiliğin bütünü üzerindeki bir yüktür. Bu nedenle üretim her zaman oldukça zahmetli olacaktır; yalnız, komünizmde bu iş bireyin becerilerinin içini boşaltan nahoş bir iş değil; keyifli, doyurucu ve tatmin edicidir.</p>

      <p class="paragraf" xml:lang="tr-TR">“Özgürlükler alanının” sadece “zorunluluğun ve dünyevi kaygıların belirlediği emeğin yok olmasıyla” başladığı söylenir ve Marx bu alanı “bir amaç olarak insan enerjisinin gelişimi” diyerek nitelendirir. Ancak, böyle bir yetkinliğin “sadece zorunluluk alanını temel alarak çiçeklenebileceğini” söyleyerek devam eder.<span class="dipp"><a class="footnote-link" href="#footnote-225-343" id="footnote-225-343-backlink">343</a></span> İnsan kendisine yemek, giysi ve barınak bulduktan sonra sanat, müzik ve aşkla uğraşabilir. Yapılması zorunlu hiçbir şey kalmadığı zaman, insanın güçlerini kullanması önündeki son engel de kalkmıştır. Dilediğini yapması, artık doğru tercihleri ya da yok olması koşuluna bağlı değildir. Çalışma ve çalışma olmayan etkinliklerin özellikleri komünizmde aynıdır; sadece bu koşul farklılaşır.</p>

      <p class="paragraf" xml:lang="tr-TR"><span>Özgür çalışma üzerine yaptığımız tartışmadan komünist toplumdaki insanın yaşam etkinliğinin bütün özelliklerini çıkarmak mümkün olmalı. Ama bazen “özgürlük” bu özellikler grubu içerisinden sadece tek bir unsura gönderme yapmak için kullanılır; örneğin Engels özgürlüğün “kendi üzerimizdeki ve doğa üzerindeki, doğal gereksinimlerin bilgisi üzerine kurulu hâkimiyet” olduğunu savunur.</span><span class="dipp"><a class="footnote-link" href="#footnote-225-344" id="footnote-225-344-backlink">344</a></span> <span>Burada dile getirilen görüş, sıklıkla Marx’ın özgürlük anlayışının tümü olarak alınır.</span><span class="dipp"><a class="footnote-link" href="#footnote-225-345" id="footnote-225-345-backlink">345</a></span> <span>Engels’in yorumunun bu yanlış anlamada bir payı vardır. Ancak Engels’in yorumunu bir kenara koyarsak bu yanlış anlama, diğer düşünürlerle analoji yapma gibi tehlikeli bir pratikten doğar. Örneğin Hegel’in, özgürlüğü, zorunluluğun bilinmesi ve eylemlerin ona uydurulmasıyla eş tuttuğu ifadelerinin, kendi özgürlük anlayışını olduğu kadar Marx’ın özgürlük anlayışını da dile getirdiği söylenir. Oysa ki bu anlam, Marx’ın geniş özgürlük anlayışı içinde yer alsa bile, sadece bir açıdan görülen bir özgürlük anlayışıdır. Ama eğer bu tek taraflı ve bağlam dışı durumda bırakılırsa, bu kısmi gönderme bile yeterince anlaşılamaz. Marksist anlamda “özgürlüğü” yeterli derecede tanımlayabilmek için kavram, kurucu ilişkilerin birliği olarak gösterilmelidir (yani, karşılıklı bağlantılar ağının bütünü görülebilmelidir). Benim bu bölümde bir araya getirmeye çalıştığım işte böyle bir tanımdı. O halde Marx’ın özgürlük anlayışını doğru kavrayabilmek için Engels’in yorumu, bütünün parçada toplanmasının bir örneği olarak görülmelidir: “Özgürlük”, bilmek ve hâkimiyet kurmaktır, ama bu nitelikler sadece ve sadece insanın güçlerinin geri kalanıyla ve bu güçlerin gerçekleşmelerinin zorunlu araçlarıyla ilişkileri içerisinde düşünüldüğünde bilmek ve hâkimiyet kurmaktır.</span></p>

      <p class="paragraf" xml:lang="tr-TR">Marx’ın kendi kategorilerini kullanacak olursak, komünizmde insanın yaşam etkinliğinin özünün “özgürlük” olduğunu söyleyebiliriz; bu, Marx’ın komünist insan anlayışının inşa edildiği parçalar arasındaki bağ için yerinde bir tanımlamadır. Daha önce bahsettiğimiz nitelemeler, bu etkinliğin “görünüşünü” (ya da olgusal formunu [İng. “<span class="char-style-override-2">phenomenal form</span>”]) yeterince anlatır. Dışarıdan bakan bir gözlemci için komünizmde etkinlik “bilinçli”, “amaçlı”, “yoğun”, “fiziksel ve zihinsel olarak esnek”, “toplumsal” ve “rasyonel” görünecektir (komünizmi ele alırken Marx bu ifadeleri gelişmiş anlamlarıyla bağdaştırır). Komünizmde yaşam etkinliğiyle olan içsel ilişkileri düşünüldüğünde aynı tanımlama yaratıcılık, eksiksiz sahiplenme, insanın gereksinimlerinin doyumu ve güçlerinin gerçekleşmesi için de geçerlidir.</p>

      <p class="paragraf" xml:lang="tr-TR">Komünist insanla ilgili bu yorumlarımın yanlış anlaşılmaması için vurgulamam gerekir ki komünizm yorumum, Marx’ın insan doğası anlayışını ve özel olarak da Marx’ın insan, doğa ve toplum arasındaki etkileşimi incelediği kavramsal çerçeveyi açıklama çabamın bir parçasıydı. Asıl konum kapitalizmdeki yabancılaşma olduğu için; gelecek, sadece bugünün açıklanması için gerekli olduğu yerlerde devreye sokuldu. Bu sebeple, bu bölümde yer verilen komünizmin yeniden inşası (Marx’ın konuyla ilgili çok sayıdaki yorumu düşünüldüğünde) ne bütüncüldür ne de yeterli. Bu eksiklikler içerisinde en hassas olduğum nokta ise bir evrim fikrinin yokluğudur. Oysa ki böyle bir evrim, Marx’ın komünizmi iki evrede sunumunda kendisini gösterir: “Proletarya diktatörlüğü” denilen birinci evre ve “tam komünizm” ya da basitçe “komünizm” denilen ikinci evre. Birinci evrenin genel özellikleri <span class="char-style-override-2">Komünist Manifesto, Gotha Programının Eleştirisi</span> ve <span class="char-style-override-2">Fransa’da İç Savaş</span>’ta belirtilmiştir. Bu evre, ne kadar süreceği belli olmayan tamamen zorunlu bir dönüşüm dönemidir. Bu dönemde komünist yaşamın teknolojik, toplumsal ve insani yapıları ortaya konulur. Bu dönemin kazanımları, tam komünizmin daha aşırı olan gelişmelerinin aksine, kapitalist toplumun ciddi herhangi bir analizinin ortaya çıkardığı kapitalizmin potansiyellerini doğrudan takip eder. Tam komünizm ise, komünizmin ilk evresine içsel olan potansiyelin gerçekleşmesini temsil eder. Bu da gösteriyor ki, hiç kimse her bir dönemin kendine özgü insani ve toplumsal özelliklerini bir önceki dönemin gerçekleşmemiş potansiyeli içine yerleştiren bir tarih yorumunu hesaba katmadan Marx’ın komünizm görüşünü tam anlamıyla kavrayamaz. Böyle bir yorum getirmek, Marx’ın maddeci tarih anlayışının ana görevlerinden biri olabilir; ama bu kitapta bu kurama girmek ne yazık ki benim görevlerimden biri değil.<span class="dipp"><a class="footnote-link" href="#footnote-225-346" id="footnote-225-346-backlink">346</a></span></p>

      <div class="footnotes">
        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-333-backlink" id="footnote-225-333">333</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 151</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-334-backlink" id="footnote-225-334">334</a> <span xml:lang="en-US">“Yahudi Sorunu Üzerine”,</span> <span class="char-style-override-2" xml:lang="en-US">Werke</span> <span xml:lang="en-US">I, s. 360;</span> <span class="char-style-override-2" xml:lang="en-US">Alman İdeolojisi</span><span xml:lang="en-US">, s. 66</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-335-backlink" id="footnote-225-335">335</a> <span class="char-style-override-2" xml:lang="en-US">Kapital</span> <span xml:lang="en-US">III, s. 800. Ayrıca bakınız Marx, “Uber der Nationalisierung des Grund und Bodens”,</span> <span class="char-style-override-2" xml:lang="en-US">Kleine Okonomische Schriften</span> <span xml:lang="en-US">(Berlin, 1955), s. 322</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-336-backlink" id="footnote-225-336">336</a> <span class="char-style-override-2" xml:lang="en-US">Kutsal Aile</span><span xml:lang="en-US">, s. 176</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-337-backlink" id="footnote-225-337">337</a> <span xml:lang="en-US">İnsanın etkinliğinin özgür olduğu söylenir; çünkü kendi hayatı nesnesi olmuştur; insani güçlerini gerçekleştireceği bir nesne olmuştur.</span> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 75</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-338-backlink" id="footnote-225-338">338</a> <span xml:lang="en-US">Marx, “Debatten uber die Pressfreiheit”,</span> <span class="char-style-override-2" xml:lang="en-US">Werke</span> <span xml:lang="en-US">I, s. 51</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-339-backlink" id="footnote-225-339">339</a> <span class="char-style-override-2" xml:lang="en-US">Alman İdeolojisi,</span> <span xml:lang="en-US">s. 74</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-340-backlink" id="footnote-225-340">340</a> <span class="char-style-override-2" xml:lang="en-US">Selected Correspondence</span><span xml:lang="en-US">, s. 337</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-341-backlink" id="footnote-225-341">341</a> <span class="char-style-override-2" xml:lang="en-US">Kapital</span> <span xml:lang="en-US">III, s. 799, 800</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-342-backlink" id="footnote-225-342">342</a> <span class="char-style-override-2" xml:lang="en-US">Grundrisse</span><span xml:lang="en-US">, s. 505. Fourier ile ilgili aynı mesele için bakınız s. 599</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-343-backlink" id="footnote-225-343">343</a> <span class="char-style-override-2" xml:lang="en-US">Kapital</span> <span xml:lang="en-US">III, s. 799, 800</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-344-backlink" id="footnote-225-344">344</a> <span class="char-style-override-2" xml:lang="en-US">Anti-Dühring</span><span xml:lang="en-US">, s. 128</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-345-backlink" id="footnote-225-345">345</a> <span xml:lang="en-US">Örneğin bakınız Isaiah Berlin,</span> <span class="char-style-override-2" xml:lang="en-US">Two Concepts of Liberty</span> <span xml:lang="en-US">(Oxford, 1958), s. 25-99</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-346-backlink" id="footnote-225-346">346</a> <span>Marx’ın komünizm anlayışıyla ilgili yazarın daha kapsamlı bir değerlendirmesi için bakınız</span> <span class="char-style-override-2">Marksizme Sıra Dışı Bir Giriş</span> <span>(2009). İstanbul: Yordam Kitap, çev. Ayşegül Kars.</span></p>
        </div>
      </div>
    </div>
  </div>
</body>
</html>
