<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-27.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-27.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" xml:lang="tr-TR">17</p>

      <p class="resim" xml:lang="tr-TR"><img alt="c.png" class="image" height="12" src="../Images/c_fmt38.jpeg" width="138" /></p>

      <p class="anabaslik" xml:lang="tr-TR">İNSAN,<br />
      SINIFLAR, İNSANLAR</p>

      <p class="resim" xml:lang="tr-TR"><img alt="c.png" class="image" height="19" src="../Images/c_fmt39.jpeg" width="207" /></p>

      <p class="resim" xml:lang="tr-TR"><span class="char-style-override-4"><img alt="3.png" class="image" height="23" src="../Images/3_fmt20.jpeg" width="21" /></span></p>

      <p class="paragraf para-style-override-14" xml:lang="tr-TR"><span class="char-style-override-5">I</span></p>

      <p class="paragraf" xml:lang="tr-TR">Bu çalışmada şu ana kadar vurgulananlar, bütün insanların ortaklaştığı özelliklerdi; bununla birlikte farklı sınıflardan insanları ayrıştıran ve onları birbirleriyle çatışmaya sürükleyen özellikler geri planda tutuldu. İşçilerin ve kapitalistlerin (hem ortak hem de kendilerine özgü) yabancılaşmalarını anlatmaya başlamadan önce, aralarında var olan farklılıkların temeli açıklığa kavuşturulmalıdır. Dahası, Marksizmdeki istisnaların durumunu, yani kendi sınıflarının yazgısını paylaşmayan ya da çok az paylaşan insanların durumunu, bu yazgının kendisini incelemeye başlamadan önce dikkate almak gerekir. Başka türlü, yabancılaşma kuramı, geçerli olmadığı örneklerin gösterilmesi yoluyla derinliksiz çürütme girişimlerine açık hale gelir.</p>

      <p class="paragraf" xml:lang="tr-TR">Marx’a göre, kişiliği belirleyen toplumsal koşullardır; hem doğrudan insanların güçleri ve gereksinimleri üzerindeki etkileriyle, hem de doyurmaya uğraştığı çıkarların yaratılması yoluyla dolaylı olarak. Buna ek olarak yine Marx’a göre kapitalistlerin ve işçilerin yaşam koşulları önemli derecede farklılaşır. İlk olarak şu söylenebilir: Herkes, üretim tarzıyla kurduğu özgül bağın ve bu özgül bağın yol açtığı ailevi, örgün ve dinsel eğitimin, kimi kişilik gelişimlerini nasıl engellediğini ve diğer gelişimleri nasıl olanaklı kıldığını ve hatta kışkırttığını, kendisinin ait olduğu toplumsal grupla birlikte deneyimler. Bu koşullar, insanın güçlerinin ve gereksinimlerinin durumunu tayin eder; aynı, bu gereksinimlerin ne derecede karşılanacağını belirlediği gibi. Bu durumun gözle görülür sonucu, verili bir maddi ilişkiler kümesi içinde kısıtlı kalmış hemen hemen bütün insanlar için aynı olan psikolojik ve ideolojik bir üst yapıdır. Marx’ın farklı sınıftan insanlar için genelleme yapmasına ve çalışmalarında yer verdiği bireylerin çoğunu aynı türün farklı örnekleri olarak ele almasına olanak veren budur.</p>

      <p class="paragraf" xml:lang="tr-TR"><span>Bir grubun niteliğini belirleyen koşullar, onun bir sınıf olarak sınırlarını da belirler. Toplumsal iş bölümüne dayanan bu koşullardan en önemlileri grubun mevcut üretim tarzıyla ilişkileri, benzer ekonomik koşullar ve çıkarlar, bu çıkarlara dair</span> <span>bilinç, kültürel yakınlık ve ortak siyasi eylemdir. Kapitalistleri, örneğin, bir sınıf yapan, sınıfın da kapitalistlerin niteliklerini almasını sağlayan işte budur. Bütün bu ölçütlerin arasından geçip koşulları ayıran çizgi, bir sınıfın karşıt sınıflara gösterdiği düşmanlıktır. Çalışma hayatında, siyasette ya da kültürde, bir sınıfın özsel tanımlayıcı niteliği, o alanda diğerlerine karşı gösterdiği antagonizmadır. Kapitalistler açısından bu, üretimde işçilerle ve toprak sahipleriyle kurdukları düşmanca ilişkide, bu sınıflar aleyhine kendi çıkarlarını gözetmek için verdikleri siyasi mücadelede ve kültürel alanda bu iki sınıfa hiç durmadan yönelttikleri eleştirilerinde görülebilir. Marx burjuvaziyle ilgili olarak “başka bir sınıfa karşı ortak bir mücadeleyi sürdürdükleri sürece, tek tek bireyler bir sınıf oluşturur. Başka zamanlarda ise rakip olarak birbirlerine düşmandırlar” diyor.</span><span class="dipp"><a class="footnote-link" href="#footnote-225-347" id="footnote-225-347-backlink">347</a></span> <span>Bu ortak mücadele, bir sınıfı oluşturan ölçütlerin sayısı kadar çok sayıda cephede verilir. Her bir cephede, taraflara adlarını veren, mücadelenin kendisidir. Bu nedenle Marx, proletarya devriminden sonra oluşan toplum gibi, tek bir sınıfın mevcut olduğu toplumu, sınıfsız toplum olarak adlandırır. Düşmanı olmadan, proletaryanın antagonistik doğası ve onunla birlikte “sınıf” belirlenimi yok olur.</span></p>

      <p class="paragraf" xml:lang="tr-TR">Bir grubu burada sıralanan ölçütler temelinde sınıf olarak nitelemek sadece gelişmiş kapitalizmde olanaklıdır. Marx’ın sınıfa “burjuvazinin ürünü” diyerek atıfta bulunmasının böyle bir anlamı vardır.<span class="dipp"><a class="footnote-link" href="#footnote-225-348" id="footnote-225-348-backlink">348</a></span> Daha önceki dönemlerde etkin bir iletişim ağının yokluğu, sınıfın oluşması için özsel olan bilgi alış verişini ve etkileşimi kısıtlıyordu. Ortak çıkarlara dair bir farkındalık ve bu çıkarları geliştiren eşgüdümlü eylem, dağınık bir toplulukta yaşayan insanlar için imkânsızdır. Ama Marx’ın aynı zamanda bütün tarihten sınıf mücadelelerinin tarihi diyerek bahsettiğini ve kapitalizm öncesi toplumlardaki toplumsal gruplara da “sınıf” dediğini biliyoruz.<span class="dipp"><a class="footnote-link" href="#footnote-225-349" id="footnote-225-349-backlink">349</a></span> Bu durum bir çelişkiden ziyade, Marx’ın bir kavramı çok sayıdaki bileşeninden sadece bazılarının var olduğu zamanlarda da kullanmasının bir diğer örneğidir. Marx’ın sadece birkaç geçerli ölçüte göre “sınıf” adını kullanmasının uygun olup olmadığı tartışılır ama bütün ölçütlerin karşılanmasını bekleyemeyeceği de açıktır. Başka türlü, söylediklerinin dikkate değer hiçbir yanı kalmayacaktı; zira kapitalistler ve proletarya dahi zaman zaman zorunlu özellikleri taşımıyorlarmış gibi görünürler. Marx, yazdığı dönemin çoğunda proletaryanın kendi çıkarlarının net olarak bilincinde olmadığını ve bu sınıfı eksiksiz kuşatan bir siyasi örgütün bulunmadığını biliyordu.<span class="dipp"><a class="footnote-link" href="#footnote-225-350" id="footnote-225-350-backlink">350</a></span> Böylesi durumlarda, daha az sayıda özelliğe sahip olan sadece “sınıfın” tanımı değildir; (daha önce işaret ettiğim gibi) sınıfın üyelerinin özelliklerini belirleyen koşullar da sayı olarak azdır.<span class="dipp"><a class="footnote-link" href="#footnote-225-351" id="footnote-225-351-backlink">351</a></span></p>

      <p class="paragraf" xml:lang="tr-TR">Çalışarak geçirilen zamanın miktarından ve çalışmanın hayatın devamı ve ilerlemesi açısından öneminin büyüklüğünden dolayı, bu etkinliği çevreleyen koşullar (bu koşullardan biri, kişinin daha erken yaşlarından itibaren çalışma hayatına nasıl hazırlandığıdır), kişiliğin şekillenmesindeki tek büyük etki olarak ele alınır.<span class="dipp"><a class="footnote-link" href="#footnote-225-352" id="footnote-225-352-backlink">352</a></span> Çalışma da insanların ne olduklarını gözler önüne serer; o kadar ki Marx çalışma için, ilgili toplumsal ve ekonomik ilişkilerin somutlaşması derken bir gerekçesi vardır. Bu şekilde, kapitalistler ve ücretli işçilerden “sermaye ve ücretli emeğin somut, canlı örnekleri” olarak söz edilir.<span class="dipp"><a class="footnote-link" href="#footnote-225-353" id="footnote-225-353-backlink">353</a></span></p>

      <p class="paragraf" xml:lang="tr-TR">Kimi okurlar bu ifadelerden Marx’ın yazılarında gerçek insanları değil de ideal tipleri ele aldığı sonucunu çıkarıyor. Ancak bu yorum, tam aksi yöndeki ifadelerle karşılaşıldığında çöker. Daha önce Marx’ın sanayiyi “insan psikolojisinin duyularının açığa çıkışı” olarak adlandırdığını gördük. Yabancılaşmayı ele alırken de, işçinin ürününün kendisine “yabancı ve düşman”, kendisinden “güçlü ve bağımsız” olduğunu belirtir. Bunun sebebi “birinin bu nesnenin sahibi [olmasıdır]; yabancı, düşman, güçlü ve bağımsız birinin.”<span class="dipp"><a class="footnote-link" href="#footnote-225-354" id="footnote-225-354-backlink">354</a></span> Yukarıda kapitalist, sermayenin bir yönü olarak ele alınmış olmasına rağmen, ikinci alıntıda sermaye, buyruğu altındaki kapitalistin bir yönü olarak ortaya çıkar. Burada gördüğümüz şey, elbette ki, her iki isimle de anılabilen aynı toplumsal İlişkinin iki farklı yönüdür. Marx, <span class="char-style-override-2">Kapital</span>’de giriştiği incelemenin doğasının, insanları genelde ekonomik ürün ve etkinliklerinin bir parçası olarak ele almayı gerektirdiğine inanıyorsa da, bu durum onları gerçek yaşayan insanlar olarak anlamasına engel olmaz.</p>

      <p class="paragraf" xml:lang="tr-TR">Üretici etkinliğin sınıfsal özellik üzerindeki etkisi, çıkarların üretimi yoluyla dolaylı olarak da iş başındadır ki, sonrasında birey bu çıkarları doyurmak için uğraşır ve bu süreçte, hedeflerine daha etkili bir yoldan varmak için kendisini yeniler. Marx’a göre “çıkar”, arzulamak ve yapmak insanlara ne ifade ediyorsa odur; genel durum düşünüldüğünde, arzulamanın ve yapmanın en önemli unsuru üretim tarzıyla kurdukları ilişkidir. Genelde “çıkar” teriminin içinde olan şeyler, insanların arzu ettikleri her şey değil; ancak (Brian Barry’nin işaret ettiği gibi) arzu ettikleri şeyleri elde etme yeteneklerini arttıran genelleşmiş araçlardır.<span class="dipp"><a class="footnote-link" href="#footnote-225-355" id="footnote-225-355-backlink">355</a></span> Aynı ayrım Marx’ta bu terimin kullanımı için de geçerlidir; para, güç, huzur ve yapısal reformlar ya da bu reformların yokluğu, herhangi bir grubun çıkarlarından söz ederken aklına ilk gelenlerdir. Birçok işçinin istediğini söylediği daha yüksek ücretler, iyileştirilmiş çalışma koşulları, iş güvencesi ve pahalı olmayan tüketim malları bu dolayımla elde edilebilir.</p>

      <p class="paragraf" xml:lang="tr-TR">Söyleyecek hâlâ çok şey var. Bir sınıfın çıkarı, sadece istedikleri şeyi elde etmelerini sağlayacak olan araçlar değil, aynı zamanda elde ettikleri araçlarla isteyecekleri şeylerdir de. Öyleyse, C. Wright Mills’in Marksist çıkar terimi için söylediği “uzun dönemli, genel ve rasyonel çıkarlar” betimlemesi yerindedir.<span class="dipp"><a class="footnote-link" href="#footnote-225-356" id="footnote-225-356-backlink">356</a></span> Marx’ın bu kavramı kullanımında bu iki evre (şimdi neyi istediği ve gelecekte neyi isteyeceği) hiçbir zaman ayrılmamıştır; zira ilişkisel bakışına dayanarak bunun nedeniyle ilgili şunu söyleyebiliriz: Bir insanın geleceği (ki bu, istemeye başladığı şeyleri de içerir) o insanın bugün ne olduğunun içsel bir parçası olarak anlaşılır.</p>

      <p class="paragraf" xml:lang="tr-TR">Ayrıca Marx, çıkarların “nesnel” olduğuna dair sıradan anlayışımızdan da ayrılır. Bir bireyin yaşam şartlarının içinden doğup gelen çıkarlar, bu şartların zorunlu bir unsuru olarak anlamlandırılır; dikkatli bakan herkes onları orada görebilir. İnsanların istedikleri (ya da elde ettikten sonra isteyecekleri) şeyleri elde etmeleri için neler gereklidir? İsteklerini mevcut sistem içinde elde edebilirler mi? Yoksa bu sistemi dönüştürmeleri mi gereklidir? Bu soruların yanıtını araştırarak öğrenebiliriz. Son olarak, sınıflara bölünmüş bir toplumda bir grubun çıkarlarını doyuracak şeyler, her zaman diğer gruplardan, az ya da çok, zor kullanmayla alınır. Bu nedenle Marx’ın “çıkar” kavramı “diğer grupların çıkarlarına düşman çıkarlar” olarak anlaşılmalıdır.<span class="dipp"><a class="footnote-link" href="#footnote-225-357" id="footnote-225-357-backlink">357</a></span></p>

      <p class="paragraf" xml:lang="tr-TR">Bir grubun bütün üyeleri aynı çıkarları paylaşsalar da, grup kimliğiyle olan bağları hemen ve doğrudan gelişmez. Bireyler, doğrudan durumlarının ürünü olan ve aslında çıkarlarına ters niteliklere sahip olabilir. Otorite karşısında birçok işçinin itaatkârlığı böyledir örneğin. Çıkarlar sadece fark edildikleri zaman kişilik üzerinde gerçekten önemli bir etkiye sahiplerdir. Ama bundan da önce, belli belirsiz hissedilirken dahi çıkarlarının ne olduğunu aramak, karakterolojik ödüllerini de beraberinde getirir. Çıkarlar, hizmet ettikleri gereksinimler aracılığıyla, gözlerini açması ve gördüklerine göre kendisine çeki düzen vermesi için insana daima bir çağrıda bulunurlar. Sonuçta insanları sınıfsal hedeflerini elde etmede daha etkili kılan nitelikleri sürekli desteklerler. Marx, grup çıkarlarından gelen baskının belli bir zaman sonra üyelerinin çoğunu dönüştüreceğine inanır. Rasyonel kararların toplam etkisine dayanarak denebilir ki çıkarlar, Marx’a, insanların kişilik ve eylemlerini onların nesnel durumlarıyla sonuçta aynı hizaya getirme gücünü, bu “cazibeli” gücü verir.</p>

      <p class="arabaslik-sol" xml:lang="tr-TR">II</p>

      <p class="paragraf" xml:lang="tr-TR">İnsanların toplumsal birimlerin, özellikle de sınıfların içine yerleştirilmesi, Marx’ın her bir bireyin özgül niteliklere ve “kişisel hayat” denen bir şeye sahip olduğunu kabul etmesine engel değildir.<span class="dipp"><a class="footnote-link" href="#footnote-225-358" id="footnote-225-358-backlink">358</a></span> Çalışmalarında gruplar üzerine yoğunlaşmasını şu sözleriyle savunma gereği hisseder: “Rantçı, kapitalist vs.’nin birer kişi olmaktan çıktıklarını (...) söylemiş gibi anlaşılmak istemeyiz; söylediğimiz sadece kişiliklerinin oldukça kesin sınıf ilişkileri tarafından koşullandığı ve belirlendiğidir.”<span class="dipp"><a class="footnote-link" href="#footnote-225-359" id="footnote-225-359-backlink">359</a></span> Bu kadar koşullanan bir şey, hiçbir zaman koşullanamayandan net bir şekilde ayrılamaz. Bu nedenle de, “kişisel hayatın” verili bir durumda ne kadar genişleyebileceğinden hiçbir zaman emin olamayız.<span class="dipp"><a class="footnote-link" href="#footnote-225-360" id="footnote-225-360-backlink">360</a></span></p>

      <p class="paragraf" xml:lang="tr-TR">Marx’ın yazıları bir grubun koşulları içinde büyüyen ama o grubu niteleyen fikir ve yanılsamaları paylaşmayan insanlara dair çok sayıda çarpıcı örnek içerir. <span class="char-style-override-2">Kapital</span>’de adları geçen İngiliz fabrika müfettişleri ya da doktorlar, orta sınıf geçmişine sahip olmalarına rağmen tarafsız insan topluluğu olarak kabul edilir.<span class="dipp"><a class="footnote-link" href="#footnote-225-361" id="footnote-225-361-backlink">361</a></span> Buna benzer bir şeyin var olduğunu, örneğin kapitalist iktisatçı Ricardo’ya “bilimsel tarafsızlık” ve “hakikat sevgisi” payelerini yakıştırırken Marx da kabul eder.<span class="dipp"><a class="footnote-link" href="#footnote-225-362" id="footnote-225-362-backlink">362</a></span> Marx’ın gözünden kaçmış olamayacak daha önemli istisnalar Engels ve kendisidir. Marksizmin her iki kurucusu da burjuva olarak yetişmişlerdir; ama bir şekilde yaşamlarının bu ilk yıllarında aldıkları eğitimi aşmayı başarmışlardır. Marx kendisi ve Engels’i istisna olarak hiçbir yerde anmaz ama burjuvazi içerisinde kimi bireylerin sınıf niteliklerini bir tarafa bırakıp komünist bir bilinç kazanmalarının mümkün olduğunu açıkça belirtir ki, bu bilinç, proletaryanın en gelişmiş kesiminin düşünme biçimidir.<span class="dipp"><a class="footnote-link" href="#footnote-225-363" id="footnote-225-363-backlink">363</a></span> Benzer şekilde, proletarya içinden de genel eğilimin karşısında duranlar çıkabilir.</p>

      <p class="paragraf" xml:lang="tr-TR">Bu istisnaların Marx’ın genel şemasıyla uyumlu olup olmadığı, uzun zamandır önemli bir tartışma konusudur. Eğer insanlar maddi yaşam koşullarının birer ürünüyse, buna ters ve hatta karşıt niteliklere sahip olmaları nasıl mümkün olabilir? Sosyalist olarak Marx’ın kendi hayatı, siyaset kuramını tamamen bitiren bir eleştiri midir? Marx bu soruları yanıtlamak için iki öneride bulunurdu herhalde. İlk olarak, “koşul” terimini fazlasıyla dar bir anlamda değerlendirdiğimizi söylerdi. Doğduğu andan itibaren bir insanın temasa geçtiği her şey onun yaşamının koşulu olur. Üretim tarzıyla kurulan ilişki birçok kişi tarafından paylaşıldığı için genel eğilim, bu paylaşımda bulunan herkeste aynı kişilik özelliklerinin gelişmesi yönündedir. Ancak her bir insan sayısız faktör tarafından sınırlandırılmıştır ve insan tek başına olduğu bir işte çalışıyor olsa bile yine sayısız deneyimi vardır. Sorun, insanın ailesi, arkadaşları ve günün her dakikası dünya üzerindeki yeriyle ilgilidir. Bir eylemin ne olduğu, nasıl ve ne zaman yapıldığı insandan insana değişir. Çünkü kimse bizimle aynı ete kemiğe sahip değildir. O halde Marx’ın belli belirsiz bir şekilde “kişisel hayat” diye belirttiği şey, insanların varoluş alanıdır. Bu alandaki etkinliklerin koşulları, kişinin üretim tarzındaki etkinliğinden ve temelini bu etkinlikten alan sınıf ilişkilerinden doğal olarak akıp gelen sonuçları ters çevirmeye kısmen yeterli olur.</p>

      <p class="paragraf" xml:lang="tr-TR">“Kişisel hayatı” yukarıdaki gibi ayırıp bir kenara koyarak, ne Marx, bireyin ekonomik işlevinden etkilenmeyen bir insani varlık alanı olduğunu iddia eder; ne de ben Marx’ı tartışırken böyle bir şey iddia ediyorum. Tam tersi; bütün işçilerin “kişisel hayatı”, bütün kapitalistlerin “kişisel hayatından”, sadece mevcut üretim tarzıyla kurdukları çelişik ilişki nedeniyle keskin bir şekilde farklılaşır. Ancak, her bir tikel işçinin ve kapitalistin “kişisel hayatında”, üretimle kurulan ilişkiler dışındaki diğer özel ve rastlantısal faktörler de yeteri kadar rol oynar. Yalnız, bu özel ve rastlantısal faktörlerin hepsi bir şekilde “ekonomiden” etkilenmiştir. Bu nedenle siyasette yahut diğer konularda sınıfsal çizgilerin ara sıra kesişmeleri mümkün olur.</p>

      <p class="paragraf" xml:lang="tr-TR">Şu ana kadar insanlar sadece çevrelerinin bir ürünü olarak ele alındı. Kendisine yukarıda yöneltilen soruya Marx’ın ikinci yanıtı, muhtemelen, meselenin sadece bundan ibaret olmadığı yönünde olacaktı. Örneğin, kalıtımın rolü önemsenmemiş ve Marx’ın sistemine yeteri kadar içerilmemiş olabilir; ama hiçbir zaman reddedilmemiştir de. Kalıtım fikrinin Marx’ın aklında her zaman var olduğunu “beyinsel ve zihinsel kapasite farklılıkları, midenin ve fiziksel gereksinimlerin doğasındaki herhangi bir farklılığa işaret etmez” gibi ifadelerden çıkarabiliriz.<span class="dipp"><a class="footnote-link" href="#footnote-225-364" id="footnote-225-364-backlink">364</a></span> Marx’ın belirli ırksal niteliklerin kalıtım yoluyla geçebildiğini gördüğü de ortaya çıkıyor.<span class="dipp"><a class="footnote-link" href="#footnote-225-365" id="footnote-225-365-backlink">365</a></span> Neyin kalıtım yoluyla kazanıldığını ve sonuç olarak kalıtım ve çevre arasında var olan bir çeşit etkileşimin ürünü olup olmadığımızı hiçbir zaman tam olarak öğrenemeyeceğiz.<span class="dipp"><a class="footnote-link" href="#footnote-225-366" id="footnote-225-366-backlink">366</a></span> Ama kesin olarak bilebileceğimiz şey şu ki kalıtım, kendi genel kuramının istisnalarını açıklamaya çalışırken Marx’ın kullanabileceği boşluklardan biridir. Şüphesiz bu ve “genişletilmiş” koşullarla ilgili diğer boşluk Marx’ın istediğinden daha fazla büyütülebilir. Ancak büyütülürse Marx’ın görüşleri tam bir karmaşaya sürüklenir ya da daha kötüsü, malumun ilanı haline gelir. Bu, Engels’in dediğine göre, genel açıklamalarında ekonomik faktörlerin belirleyici rolünü abartarak Marx’ın başarıyla önüne geçtiği bir tehlikedir.<span class="dipp"><a class="footnote-link" href="#footnote-225-367" id="footnote-225-367-backlink">367</a></span></p>

      <p class="paragraf" xml:lang="tr-TR">İstisna olasılığını akılda tutarsak, durumumuzu şöyle özetleyebiliriz: Marx’ın herhangi bir gruba atfettiği niteliklerin çoğu, kişisel özgünlüklerine dokunmaksızın, grubun hemen hemen bütün üyeleri için geçerlidir. Şu anki çalışmamız için belki de daha önemli olan nokta ise, Marx’ın istisnalarla ilgili bütün kabulleri için kullandığı nitelemedir: “Belli kişiler davranışlarında ait oldukları sınıflardan her zaman etkilenmezler (...) bunun sınıf mücadelesi üzerindeki etkisi, birkaç soylunun <span class="char-style-override-2">tiers etat</span>’a geçmesinin Fransız Devrimi üzerindeki etkisi kadar azdır”.<span class="dipp"><a class="footnote-link" href="#footnote-225-368" id="footnote-225-368-backlink">368</a></span> Bu örnek, başka ne düşündürürse düşündürsün, Marx’ın tarihin kitle hareketlerinin ürünü olduğu inancını açık bir dille anlatıyor. Ayrıca, Marx’ın yazılarındaki insan unsurunu her zaman bu bakış açısından değerlendirmek gereklidir. Sınıfıyla kavgalı bireyler, bir kuramın nerede sonlandığını gösteren işaretler olabilir; ama bu kişiler, Marksizmi kavramak için bilinmesi elzem insanlar değildirler. Bu çerçevede, Marx’ın iktisat olarak ilan ettiği şey, psikolojiyle ilgili sözleri de olabilirdi: “Doğada mantıklı ve zorunlu olan, kendisini, körlemesine iş gören ortalama olarak gösterir.”<span class="dipp"><a class="footnote-link" href="#footnote-225-369" id="footnote-225-369-backlink">369</a></span> Hem insanlar hem de fiyatlar ele alınırken istisnalar kabul edilir; ama Marx bu istisnaların genel kuramını bozmalarına izin vermez.</p>

      <div class="footnotes">
        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-347-backlink" id="footnote-225-347">347</a> <span class="char-style-override-2" xml:lang="en-US">Alman İdeolojisi,</span> <span xml:lang="en-US">s. 48-49</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-348-backlink" id="footnote-225-348">348</a> <span xml:lang="en-US">A.g.e., s. 77</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-349-backlink" id="footnote-225-349">349</a> <span class="char-style-override-2" xml:lang="en-US">Komünist Manifesto</span><span xml:lang="en-US">, s. 12. 1888 İngilizce basımındaki bir dipnotta Engels bu iddiayı “bütün yazılı tarih” diyerek sınırlandırır. Burada, 1848’de Marx’ın ve kendisinin ilkel komünizmle ilgili bir şey bilmediklerinin altını çizer.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-350-backlink" id="footnote-225-350">350</a> <span class="char-style-override-2" xml:lang="en-US">Felsefenin Sefaleti</span><span xml:lang="en-US">, s. 195;</span> <span class="char-style-override-2" xml:lang="en-US">Letters to Dr. Kugelmann</span><span xml:lang="en-US">, s. 19</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-351-backlink" id="footnote-225-351">351</a> <span xml:lang="en-US">Toplumun sınıflara bölünmesiyle ilgili daha geniş bir tartışma için benim makaleme bakınız; “Marx’s Use of “Class””,</span> <span class="char-style-override-2" xml:lang="en-US">American Journal of Sociology</span><span xml:lang="en-US">, LXXIII (Mart 1968), s. 573-80</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-352-backlink" id="footnote-225-352">352</a> <span xml:lang="en-US">İşçilerle ilgili Marx şöyle söylüyor: “Yaşamının büyük kısmını üretim sürecinde geçirdiği için, üretim sürecinin koşulları büyük oranda aktif yaşam sürecinin ya da yaşamının da koşullarıdır.”</span> <span class="char-style-override-2" xml:lang="en-US">Kapital</span> <span xml:lang="en-US">III, s. 86. Bu durum, günlerinin büyük kısmını “çalışarak” geçiren kapitalist ve köylü için de geçerlidir.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-353-backlink" id="footnote-225-353">353</a> <span xml:lang="en-US">A.g.e., s. 857-858. Marx kapitalistin “ekonomik kategorilerin kişileşmesi, kimi sınıf ilişkilerinin ve sınıf çıkarlarının cisimleşmesi” olduğunu da belirtir.</span> <span class="char-style-override-2" xml:lang="en-US">Kapital</span> <span xml:lang="en-US">I, s. 10. Ayrıca bakınız a.g.e., s. 85, 592</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-354-backlink" id="footnote-225-354">354</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 109; a.g.e., s. 79</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-355-backlink" id="footnote-225-355">355</a> <span xml:lang="en-US">Brian Barry,</span> <span class="char-style-override-2" xml:lang="en-US">Political Argument</span> <span xml:lang="en-US">(Londra, 1965), s. 176</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-356-backlink" id="footnote-225-356">356</a> <span xml:lang="en-US">C. Wright Mills,</span> <span class="char-style-override-2" xml:lang="en-US">The Marxists</span> <span xml:lang="en-US">(New York, 1962), s. 115</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-357-backlink" id="footnote-225-357">357</a> <span xml:lang="en-US">O halde ortak hiçbir çıkarımız yok mudur? Marx olduğunu düşünür ama ortak çıkarlar modern kapitalizmde oldukça sınırlıdır. Vereme karşı savaşmak bu ortak çıkarlara bir örnektir. Marx, “ortak çıkar sadece, birey için bu çıkarın gelişmesi, gelişmemesinden daha kârlı olduğu zaman takdir edilir” derken konuyla ilgili gerçek düşüncelerini açıklar.</span> <span class="char-style-override-2" xml:lang="en-US">Kapital</span> <span xml:lang="en-US">III, s. 190. Bireylerin insan oldukları için kimi ortak çıkarları olduğu da iddia edilebilir. Mesela komünizmde yaşanacak hayat, gerçekten herkesin yararınadır. Ancak bu gibi çıkarların gerçekleşmesi, mevcut bütün toplumsal sınıfların ortadan kalkmasını gerektirir. Oysa ki, Marx’ın ilgilendiği şey, tam da bu gruplar ve aralarındaki gerçek ve potansiyel çatışmalardır. Böyle olunca çıkarlar, çatışan grupların üyeleri olarak Marx’ın bireylere atfettiği hedeflerle ilişkilendirilmiştir.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-358-backlink" id="footnote-225-358">358</a> <span class="char-style-override-2" xml:lang="en-US">Alman İdeolojisi,</span> <span xml:lang="en-US">s. 76</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-359-backlink" id="footnote-225-359">359</a> <span xml:lang="en-US">A.g.e</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-360-backlink" id="footnote-225-360">360</a> <span xml:lang="en-US">Eugene Sue’nin romanı</span> <span class="char-style-override-2" xml:lang="en-US">Mysteries of Paris</span><span xml:lang="en-US">’teki genç bir fahişe hakkında Marx şöyle diyor: “Bütün zaaflarına rağmen Fleur de Marie, canlılık, neşe, enerji; kişilik özelliklerinde de esneklik gösterir; ki bunlar, yaşadığı insanlık dışı durumda insani gelişimini açıklayan yegâne şeylerdir.”</span> <span class="char-style-override-2" xml:lang="en-US">Kutsal Aile</span><span xml:lang="en-US">, s. 225. Bu durum, bireyin işi ve işiyle ilgili koşulların kişiliği üzerindeki etkisinin aslında oldukça az olabileceğini gösterir. Marx’ın bir “mizaç” olarak cimrilikten bahsettiği yerler de “kişisel yaşamın” üstün gelmesinin bir örneğidir.</span> <span class="char-style-override-2" xml:lang="en-US">Kapital</span> <span xml:lang="en-US">I, s. 592</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-361-backlink" id="footnote-225-361">361</a> <span xml:lang="en-US">A.g.e., s. 9</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-362-backlink" id="footnote-225-362">362</a> <span xml:lang="en-US">A.g.e., s. 438</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-363-backlink" id="footnote-225-363">363</a> <span class="char-style-override-2" xml:lang="en-US">Alman İdeolojisi,</span> <span xml:lang="en-US">s. 69. Marx şunun farkındadır: Bir milletin kendi içinde bireyler, maddi koşullar hesaba katılmasa bile farklı gelişme seviyelerine sahiptir (...) Bu, bilincin bazen, zamanın ampirik ilişkilerinden neden daha ileri olabileceğini (...) açıklar; öyle ki, bir sonraki dönemde, önceki düşünürlere “otorite” denebilir. A.g.e., s.72</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-364-backlink" id="footnote-225-364">364</a> <span xml:lang="en-US">A.g.e., s. 189</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-365-backlink" id="footnote-225-365">365</a> <span class="char-style-override-2" xml:lang="en-US">Kapital</span> <span xml:lang="en-US">III, s. 774. Örneğin Marx “doğuştan gelen ırksal özellikler”den bahseder. Başka bir yerde, dünya tarihinin başlangıç noktasının “öznel ve nesnel olarak kabileler, ırklar vs.’de cisimleşmiş kimi doğa gerçeklerinde” bulunabileceğini belirtir. Önsöz,</span> <span class="char-style-override-2" xml:lang="en-US">Ekonomi Politiğin Eleştirisine Katkı, s.</span> <span xml:lang="en-US">309</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-366-backlink" id="footnote-225-366">366</a> <span xml:lang="en-US">Burada açık olarak gördüklerimiz, Marx’ın çevresel güçlerin, (doğru bir şekilde kullanıldığında) kalıtım yoluyla geçen bütün insani nitelikleri yeniden yapabileceğine inandığını anlatıyor. Görünen o ki böyle bir şey komünizmde meydana gelir. Marx şöyle söylüyor: “Irksal farklılıklar gibi türlerin doğal çeşitliliği bile (...) tarihsel olarak denetlenmelidir.”</span> <span class="char-style-override-2" xml:lang="en-US">Alman İdeolojisi, Werke</span> <span xml:lang="en-US">III, s. 410</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-367-backlink" id="footnote-225-367">367</a> <span class="char-style-override-2" xml:lang="en-US">Selected Correspondence</span><span xml:lang="en-US">, s. 447</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-368-backlink" id="footnote-225-368">368</a> <span xml:lang="en-US">“Die Moralisierende Kritik”,</span> <span class="char-style-override-2" xml:lang="en-US">Werke</span> <span xml:lang="en-US">IV, s. 349</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-369-backlink" id="footnote-225-369">369</a> <span class="char-style-override-2" xml:lang="en-US">Letters to Kugelmann</span><span xml:lang="en-US">, s. 74</span></p>
        </div>
      </div>
    </div>
  </div>
</body>
</html>
