<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-17.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-17.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" xml:lang="tr-TR">7</p>

      <p class="resim" xml:lang="tr-TR"><img alt="c.png" class="image" height="12" src="../Images/c_fmt18.jpeg" width="138" /></p>

      <p class="anabaslik" xml:lang="tr-TR">GÜÇ<br />
      VE<br />
      GEREKSİNİMLER</p>

      <p class="resim" xml:lang="tr-TR"><img alt="c.png" class="image" height="19" src="../Images/c_fmt19.jpeg" width="207" /></p>

      <p class="resim" xml:lang="tr-TR"><span class="char-style-override-4"><img alt="3.png" class="image" height="23" src="../Images/3_fmt10.jpeg" width="21" /></span></p>

      <p class="paragraf" xml:lang="tr-TR">Marx Bentham ile ilgili, “insanın bütün eylemlerini, hareketlerini, ilişkilerini vb. fayda ilkesine göre eleştirecekse, önce genel olarak insan doğasıyla, sonra da her bir tarihsel dönemde değişmiş olan insan doğasıyla ilgilenmelidir”<span class="dipp"><a class="footnote-link" href="#footnote-225-196" id="footnote-225-196-backlink">196</a></span> der. Ancak Bentham tam tersine, insan doğasına pek ilgi göstermez; İngiliz esnaf modelini, her kapıyı açan anahtar gibi kullanır. Bentham için, “bu normal adam ve onun dünyası için kullanışlı olan her şey, mutlak olarak kullanışlıdır. Bu, onun (Bentham <span class="char-style-override-2">–çev.</span>) için (…) geçmişe, bugüne ve geleceğe dair kullanılacak ölçüttür.”<span class="dipp"><a class="footnote-link" href="#footnote-225-197" id="footnote-225-197-backlink">197</a></span> Ancak Marx’ın insan anlayışında da bir ölçüt vardır ve o da bu ölçütü tüm dönemler için kullanır. Bu nedenle eğer Marx, Bentham ile ilgili yazdıklarında haklıysa, Marx’ın “insanın bütün eylemleri, hareketleri, ilişkileri vb.”, kapitalizm, kapitalizmin tarihi ve komünizme doğru ilerleyişi gibi konulara ilişkin açıklamalarını ve eleştirelliğini kavrayabilmemiz için önce onun “genel olarak insan doğasını, sonra da her bir tarihsel dönemde değişmiş olan insan doğasını” nasıl ele aldığını öğrenmemiz gerekir.</p>

      <p class="paragraf" xml:lang="tr-TR">Marx’ın insan hakkındaki görüşü, özellikle son dönemde, Marksizm çalışan yazarlar tarafından ihmal edilmemiştir. Marx’ın bir etik anlayışı olup olmadığını sorgularken, bu görüşler içerisinden öne çıkan birçok çalışmadan ara ara bahsettim. Fakat bu çalışmalarda insan doğası sıklıkla Marx’ın sistemindeki bir şifre gibi ele alınır ya da birkaç basit sıfatla tanımlanır. Ancak kendi başına önemli bir değişken olarak görüldüğü yerlerde, Marx’ın diğer kuramlarıyla asla yeterince bütünleştirilmez. Bu ikinci nokta, özellikle Vernon Venable’in “klasik” çalışması <span class="char-style-override-2">İnsan Doğası: Marksist Bir Bakış</span>’ta açıkça görülebilir. Bu klasik çalışmada <span class="char-style-override-2">1844 Elyazmaları</span> gibi önemli bir eserden hiç yararlanılmamış gibi görünüyor; oysa ki bu kitap <span class="char-style-override-2">Gesamtausgabe’</span>da yazarın elinin altındaydı.<span class="dipp"><a class="footnote-link" href="#footnote-225-198" id="footnote-225-198-backlink">198</a></span> Marx’ın bu erken dönem çalışması giderek popülerleşince, Marx’ı bir hümanist olarak gösterebilmek için kimi yazarlar, Marx’ın insan doğasıyla ilgili sözlerini geri kalan tüm kuramlarından soyutlama çabasına giriştiler. Erich Fromm’un <span class="char-style-override-2">Marx’ın İnsan Anlayışı</span> kitabı, (düşmanca bir tavra sahip Amerikan kamuoyunda Marksizmin saygınlığını arttırmak gibi bir gerekçesi olsa da) bu yaklaşımın en göze çarpan örneğidir.<span class="dipp"><a class="footnote-link" href="#footnote-225-199" id="footnote-225-199-backlink">199</a></span></p>

      <p class="paragraf" xml:lang="tr-TR">Katolik yazarlar özellikle Marx’ın insan üzerine düşünceleri konusu üzerinde dururlar. 19. yüzyıl sonlarında yayınlanan Victor Cathrein’in <span class="char-style-override-2">Sosyalizm</span>’inden<span class="char-style-override-2">,</span> J. Y. Calvez’in yakın zamanda basılan ve yabancılaşma kuramına 400 sayfadan fazla yer ayırdığı çalışması <span class="char-style-override-2">Karl Marx’ı Düşünürken</span>’ine kadar, Marx’ın maddeci insan doğası anlayışı Katolik eleştirilerin ana hedefi olagelmiştir.<span class="dipp"><a class="footnote-link" href="#footnote-225-200" id="footnote-225-200-backlink">200</a></span> Ancak ne bu yazarlar ne de diğer meslektaşları bu kuramı Marx’ın diğer kuramlarının üzerine işlendiği bir tuval; başka bir ifade ile Marksizmin geri kalanıyla içsel ilişkilere sahip (bu nedenle de Marx’ın görüşlerinin toplamıyla bir arada yaşayan) bir kuram olarak gördüler. Oysa bu çalışmanın açık amacı, kapitalizmdeki uyarlaması yabancılaşma kuramı olan Marx’ın insan doğası anlayışını tüm yönleriyle ele alarak Marksizmi açıklamaktır.</p>

      <p class="paragraf" xml:lang="tr-TR">Marx’ın Bentham hakkındaki yorumuna bakıp karar verecek olursak, bütün insanlarda her zaman ortak olan noktalarla ilgili görüşlerini aydınlatarak konuya başlamak uygun olur. Yaygın kanının aksine, Marx’ın böylesi bir “tarihin dışında” insan anlayışı vardır. Marx’ın bu görüşü ifade etmek için en sık kullandığı terimler olan güç (İng. power, Alm. Kraft) ve gereksinim (İng. <span class="char-style-override-2">need</span>, Alm. <span class="char-style-override-2">Bedürfnis</span>), aynı zamanda, Marx’ın “genel olarak insan doğası” şeklinde adlandırılabilecek anlayışının kapılarını açacak anahtarlardır. Her insanın sadece insan olduğu için kimi güçleri ve gereksinimleri olduğuna inanan Marx, bunlardan bazılarının “doğal”, bazılarınınsa “türsel” olduğunu söyler.<span class="dipp"><a class="footnote-link" href="#footnote-225-201" id="footnote-225-201-backlink">201</a></span> İnsanın doğal güç ve gereksinimleri, bütün canlı varlıklarla paylaştığı güç ve gereksinimlerdir. Öte yandan türsel güç ve gereksinimlere ise sadece insan sahiptir. Bu ikinci tür özellikler onu doğada eşsiz kılar; insanı, hayvanlar âleminin geri kalanından bir “türsel varlık olarak” (bu, Marx’ın Feuerbach’tan aldığı bir ifadedir) ayırır. Doğal ve türsel insan ayrımının genelde farkına varılmaz ama Marx’ın insan doğası anlayışının bütününün üzerinde yükseldiği temel budur.<span class="dipp"><a class="footnote-link" href="#footnote-225-202" id="footnote-225-202-backlink">202</a></span></p>

      <p class="paragraf" xml:lang="tr-TR"><span>Marx’ın sırasıyla doğal ve türsel insana atfettiği nitelikleri incelemeye başlamadan önce, anlatımının merkezinde duran “güç” ve “gereksinim” terimlerini nasıl kullanıldığını açıklığa kavuşturmamız gerekiyor. Marx bunun gibi bir “sözlük” prosedürünü uygun bulmazdı, ama okuyucuların bu terimlerin kimi geniş anlamlarını daha başından bilmelerinin önemli olduğuna inanıyorum. Gündelik dilde Marx’ın kullandığı “güç”e karşılık gelen en yakın anlamlar “yetenek”, “beceri”, “işlev” ve “kapasite”dir. Marx’ın insanın güçlerine atıfta bulunduğu zamanlar, bu kelimelerden birini ya da birkaçını “güç” yerine kullanarak ne anlatmak istediğini bir nebze de olsa kavrayabiliriz.</span></p>

      <p class="paragraf" xml:lang="tr-TR"><span>Bunu kabul etmemize rağmen, Marx’ın “güç” terimini kullanımıyla ilgili önemli bir konu hâlâ gözümüzden kaçıyor. Zira güç aynı zamanda “potansiyel” ve (özellikle koşullar değişmişse) “halihazırda ne ise daha fazlası olma olasılığı” anlamlarını da çağrıştırır. Marx’ın gerçekliği kavrayışının unsurları olarak insanın güçleri, bugünkü diğer varlıklarla olduğu kadar insanın kendi gelecek formlarıyla da ilgilidir. Her şeyi olduğu gibi, Marx bu güçleri de bir değişim süreci içinde ele alır ve güçlerin organik yasalarını inceleyerek, neye dönüştüklerini bilir. Bireylerin beceri ve başarılarının sunduğu kanıtlar ışığında bu güçlerin gelişimlerinin her bir aşaması gösterilebilir. Marx’ın, bu güçlerin eksiksiz gerçekleşmesini sağlayan şeye ilişkin anlayışı, bir yargıda bulunmayı sağlayan ölçüttür ve [söz konusu] gerçekleşme, Marx’ın, güçlere içkin olduğunu düşündüğü hedeflere erişilmesi durumudur.</span></p>

      <p class="paragraf" xml:lang="tr-TR">Marx’ın “güç” diye nitelendirdikleri anlaması zor, “tuhaf şeyler” olabilir ama “gereksinimler” görece daha basittir; en azından “güçler” ile ilişkilerinden ayrı değerlendirildiklerinde. Marx için “gereksinimler”, birinin bir şey için; genelde de hemen bulunamayan bir şey için duyduğu arzuyu ifade eder. Burada özne insandır ve nesne ise insanın nesnesidir. Hayvanların, nesnelerin ve durumların da zaman zaman “gereksinimler”i olduğundan bahsedilir. Ancak “gereksinim”, kullanım alanı gerçekte çok geniş olan bir kavram değildir. Zira hayvanların, gereksinimlerini insanlarla hemen hemen aynı biçimde hissettikleri söylenebileceği gibi, nesnelerin ve durumların gereksinimleri ise, çoğu durumda, insani terimlere rahatlıkla tercüme edilebilir. Örneğin Marx’ın, 1789 Devrimi’nin “o günkü dünyanın gereksinimleri”ni karşıladığına ilişkin sözleri, o dönem yaşayan insanların gereksinimleri anlamında tercüme edilebilir.<span class="dipp"><a class="footnote-link" href="#footnote-225-203" id="footnote-225-203-backlink">203</a></span> Nesne ve durumların gereksinimleri konusunda verilebilecek diğer örnekler, basitçe, bu nesneler ve durumlar Marx’ın inandığı şekilde gelişmeleri halinde ihtiyaç duyacakları şeyler olarak görülebilir. Aslında, “o günün dünyasının gereksinimleriyle” ilgili biraz önce yapılan alıntı da bu şekilde yorumlanabilir. Ancak o zaman ilgilendiğim konunun (insanın gereksinimlerinin ne olduğu, nereden geldikleri ve nasıl geliştikleri) dışına çıkmış olurum.</p>

      <p class="paragraf" xml:lang="tr-TR">Gördüğümüz gibi, Marx’a göre insan gereksinimlerine sadece sahip değildir, onları aynı zamanda hisseder. Gereksinimler insanda, hissedilen dürtüler, arzular olarak vardır. Marx’ın “gereksinim” terimini kullanımında değişmez öge olan, nesnel durum ile bu durumun öznel algılanması arasındaki bağ, Marksizmde “itki” ve “arzu” terimlerini “gereksinim” ile pratikte eşanlamlı hale getirir.<span class="dipp"><a class="footnote-link" href="#footnote-225-204" id="footnote-225-204-backlink">204</a></span> İnsanlar gereksinimlerinin içerdiği tüm anlamları nadiren fark etseler ve onları karşılamanın en etkili yolunun entelektüel çaba gerektirdiğini yine nadiren öğrenseler de, gereksinimlere sahip olma gerçeği asla ortadan kaybolmaz. Hatta Marx, insanların kendileri için uygun amaçların az çok bilincinde olduğuna, yani neye gereksinim duyuyorlarsa onları arzu ettiklerine inanır. “Bilinç dışı” teriminin dilimize pelesenk olduğu Freud sonrası dönemin dünyasında, “gereksinim”in bu türden bir kullanımı oldukça dar bulunacaktır. Zira insanların arzu duymadıkları şeylere ya da yanlış yönlendir<span>meyle arzu ettikleri, yani altta yatan gereksinimi karşılamayan nesnelere yönelik, şeylere bilinç dışı gereksinimleri vardır.</span></p>

      <p class="paragraf" xml:lang="tr-TR"><span>Böylece Marx’ta “gereksinim”, bir açıdan bu terimi sıradan anlamıyla kullanışımızdan daha azını belirtiyor gibi görünse de, başka bir açıdan daha fazlasını ifade eder. Zira Marx “</span><span>gereksinim” terimini, daha önce “güç” tartışılırken yer verilen şeylere, bu sefer hisseden insanın durduğu noktadan</span> bakmak için kullanır. Marx’ın yazılarında “gereksinim” her zaman “güç” ile ilintilidir; gereksinimleri aracılığıyla insan sahip olduğu gücün farkına varır. İnsanda her bir güç, kendisini gerçekleştirmek, bilinir kılmak ve bir güç olarak gelişmesini sağlamak için gereken nesneye duyulan belirli gereksinimle bağlaşıktır. Benzer şekilde güç, bir gereksinimi “karşılayan” her şey için kullanılır. Bu nedenle bir gücü bilmek, ona karşılık gelen gereksinimi bilmektir (ve bir gereksinimi bilmek, ona karşılık gelen gücü bilmektir). İleride gereksinim ve güçlerin birbirlerini yansıttıklarını söylerken bu bağlamda konuşuyor olacağım.<span class="dipp"><a class="footnote-link" href="#footnote-225-205" id="footnote-225-205-backlink">205</a></span></p>

      <p class="paragraf" xml:lang="tr-TR">Üzerinde çalıştığımız tarihsel olmayan düzlemi bırakıp gerçek toplumların yaşadığı “tarihin içine” girdiğimizde güçler ve gereksinimler arasındaki bağ daha da karmaşıklaşır. Marx’a göre, tarihteki her bir aşama insanda kendine özgü gereksinimler yaratır. Tarihteki bir sonraki aşamaya geçilmesiyle birlikte bu gereksinimler de gereksinim sahibi insanların peşi sıra kaybolurlar; eskiler, yeni insanlar ve yeni gereksinimlerle yer değiştirirler.<span class="dipp"><a class="footnote-link" href="#footnote-225-206" id="footnote-225-206-backlink">206</a></span> İlkel toplumlarda insanların gereksinimleri niteliksizdi, sayıca azdı ve sadece yavan bir doyum sağlamaya yarıyordu.<span class="dipp"><a class="footnote-link" href="#footnote-225-207" id="footnote-225-207-backlink">207</a></span> Bunun karşı ucunu ise, insanın, “insani yaşam etkinliklerinin tümüne” gereksinim duyduğu için zengin olarak adlandırıldığı komünizm oluşturur.<span class="dipp"><a class="footnote-link" href="#footnote-225-208" id="footnote-225-208-backlink">208</a></span> İnsanın gereksinimlerinde meydana gelen bu değişim, güçlerinde meydana gelen gelişimin basit bir göstergesi<span>dir. Zira tarih boyunca, birinde meydana gelen değişimler diğerinde</span>n okunabilmiştir.<span class="dipp"><a class="footnote-link" href="#footnote-225-209" id="footnote-225-209-backlink">209</a></span></p>

      <div class="footnotes">
        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-196-backlink" id="footnote-225-196">196</a> <span class="char-style-override-2">Kapital</span> I, s.609.</p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-197-backlink" id="footnote-225-197">197</a> A. g. e.</p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-198-backlink" id="footnote-225-198">198</a> <span xml:lang="en-US">Vernon Venable,</span> <span class="char-style-override-2" xml:lang="en-US">Human Nature: the Marxian View</span> <span xml:lang="en-US">(New York, 1945)</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-199-backlink" id="footnote-225-199">199</a> <span xml:lang="en-US">Erich Fromm,</span> <span class="char-style-override-2" xml:lang="en-US">Marx’ın İnsan Anlayışı</span> <span xml:lang="en-US">(New York, 1963)</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-200-backlink" id="footnote-225-200">200</a> Victor Cathrein, Socialism, Victor Gettleman (çev.) (New York, 1962); J. Y. Calvez, la Pensie de Karl Marx (Paris, 1956). Marx’ın insan doğası anlayışının bahsi geçen Katolik bakış açısından değerlendirildiği diğer örnekler için bakınız F. J. Sheed, Communism and Man (Londra, 1938) ve Pierre Bigo, Marxisme et humanisme (Paris, 1953). Son dönemde Alman Protestanlar arasında Marx’a duyulan ilginin artması, düşüncelerinin bu yönüne yapılan vurguyu da arttırdı; özellikle bakınız Marxismusstudien, Iring Fetscher (drl.) (Tübingen, 1954-69), cilt. I-VI. Ayrıca bakınız Erich Thier, Das Menschenbild des Jungen Marx (Gottingen, 1957). Stalin sonrası dönemde komünistler tarafından Marx’ın insanla ilgili görüşleri üzerine bir dizi çalışma yapıldı. Bunlar arasından en önemlileri şunlardır: Adam Schafi, A Philosophy of Man (Londra, 1963), Lucien Seve, Marxisme et theorie de la personnalite (Paris, 1969) ve Erich Fromm (drl.) Socialist Humanism (New York, 1965) içinde yer alan makaleler.</p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-201-backlink" id="footnote-225-201">201</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 156</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-202-backlink" id="footnote-225-202">202</a> Marx, insanın doğal ve türsel güçleri arasındaki ayrımı, Hegel’in insanın özünün bilinç olduğuna dair inancını eleştirirken netleştirir. Elyazmaları’nın editörü, Marx’ın çizdiği planı (s. 17-18) uygulayarak Hegel eleştirisini üçüncü uzun elyazmasının sonuna yerleştirmiş olmasına rağmen, aslında bu eleştiri üçüncü elyazmanın başında görülür. Bu uygulama, çalışmanın üç İngilizce çevirisinde de tekrarlanır. Böylece Marx doğal ve türsel güçler arasındaki farkı bu güçlerle ilgilenmeye başlar başlamaz yapmışken; okuyucuları, daha meselenin ne olduğunu öğrenmeden önce bu farkın gelişmiş formlarıyla uğraşmak zorunda kalırlar. Şunu söyleyebilirim ki, eğer Marx 1844 Elyazmaları’nı basılması için hazırlamış olsaydı, Hegel eleştirisinin çoğunu gerilere bırakma pahasına bu konuyu çok daha önce ele alırdı.</p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-203-backlink" id="footnote-225-203">203</a> <span xml:lang="en-US">Marx, “Burjuvazi ve Karşı-Devrim”,</span> <span class="char-style-override-2" xml:lang="en-US">Selected Writings</span> <span xml:lang="en-US">I, s. 64</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-204-backlink" id="footnote-225-204">204</a> <span class="char-style-override-2" xml:lang="en-US">Bedürfnis</span> <span xml:lang="en-US">aynı zamanda “arzu” olarak da çevrilebilir. Bu ise, Almanca kavramın özellikleri nedeniyle böyle bir bağ olduğunu düşündürür. Ancak bu öneri daha ileri götürülmemelidir.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-205-backlink" id="footnote-225-205">205</a> <span xml:lang="en-US">Bu ilişkinin belki de en doğru ifadesi, gereksinimlerin güçlerin öznel yönü olarak var olduklarıdır. “Güç”, Marx’ın sisteminde değişimi işaret eden etkin bir kavramdır ve büyük olasılıkla “gereksinim”, “gücün” altında yer alır; tersi değil.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-206-backlink" id="footnote-225-206">206</a> <span xml:lang="en-US">İnsanın maddi yaşamının gereksinimler tarafından şekillendiği ve aynı zamanda gereksinimleri şekillendirdiği bir bağlamda Marx “bu gereksinimlerin üretimi ve doyurulması tarihsel bir süreçtir” demektedir.</span> <span class="char-style-override-2" xml:lang="en-US">Alman İdeolojisi</span><span xml:lang="en-US">, s. 71</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-207-backlink" id="footnote-225-207">207</a> <span xml:lang="en-US">Marx,</span> <span class="char-style-override-2" xml:lang="en-US">Gnmdrisse</span><span xml:lang="en-US">, s. 506</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-208-backlink" id="footnote-225-208">208</a> <span xml:lang="en-US">1844</span> <span class="char-style-override-2" xml:lang="en-US">Elyazmaları</span><span xml:lang="en-US">, s. 111-112</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-209-backlink" id="footnote-225-209">209</a> <span xml:lang="en-US">Eğer Marx gereksinimlerin “doğrudan üretimden ya da üretime dayanan durumlardan” doğduğunu düşünüyorsa bunun nedeni, bu maddi güçlerin insanın güçlerinin gelişiminden sorumlu olmalarıdır.</span> <span class="char-style-override-2" xml:lang="en-US">Felsefenin Sefaleti</span><span xml:lang="en-US">, s. 45</span></p>
        </div>
      </div>
    </div>
  </div>
</body>
</html>
