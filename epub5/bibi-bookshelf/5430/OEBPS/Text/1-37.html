<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-37.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-37.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" xml:lang="tr-TR">25</p>

      <p class="resim" xml:lang="tr-TR"><img alt="c.png" class="image" height="12" src="../Images/c_fmt56.jpeg" width="138" /></p>

      <p class="anabaslik" xml:lang="tr-TR">EMEK DEĞER KURAMI:<br />
      EMEK GÜCÜ</p>

      <p class="resim" xml:lang="tr-TR"><img alt="c.png" class="image" height="19" src="../Images/c_fmt57.jpeg" width="207" /></p>

      <p class="resim" xml:lang="tr-TR"><span class="char-style-override-4"><img alt="3.png" class="image" height="23" src="../Images/3_fmt29.jpeg" width="21" /></span></p>

      <p class="arabaslik-sol para-style-override-9" xml:lang="tr-TR">I</p>

      <p class="paragraf" xml:lang="tr-TR">Marx’ın iktisat kuramlarının hepsi, gerçek dünyada gördüklerini yansıtma çabasıdır ve ona göre bu dünya 1844-1867 arasında çok büyük bir değişim geçirmemiştir. Bu nedenle <span class="char-style-override-2">1844 Elyazmaları</span> ve <span class="char-style-override-2">Kapital</span> (1867) arasındaki kuramsal etkinliğini, daha karanlıkta kalan ilişkileri aydınlatmaya, konuların düzenlenişini ve dilini sadeleştirmeye ve hepsinden önemlisi, destekleyici malzemenin toplanmasına adamıştır.</p>

      <p class="paragraf" xml:lang="tr-TR">Ama Marx’ın daha net yazma çabalarının genelde başarısız olduğunu söyleyebiliriz; çünkü okuyucularının çoğu kullandığı terimlerin “derin” anlamlarına ve bu terimlerin sistemin bütünü içinde nasıl bir işlev üstlendiklerine karşı ilgisiz kalmıştır. Marx’ın bize defalarca hatırlattığı gibi “sermaye” bir toplumsal üretim ilişkisidir ve açık bir tanımı yapılamaz. Aynı şey “emek”, “değer”, “kâr”, “faiz”, “para” ve Marx’ın iktisadi analizinin bütün diğer araçları için de geçerlidir. Bu varlıkları ilişkiler olarak değil de şeyler olarak ele alarak hem Marx’ı izleyenler hem de eleştirenler, Marx’ın söylediklerinden koparlar. Bir kez kopma yaşanmışsa hiçbir bilimsel çaba bu gediği kapatamaz artık. Bu, parçalarının şeklini sistemli olarak çarpıttıktan sonra bir yapbozu tamamlamaya çalışmaya benzer.</p>

      <p class="paragraf" xml:lang="tr-TR"><span>Bu bölümün çoğu ve bu kısmın bundan önceki bölümleri bu parçaların neler olduğunu belirleme konusundaki çabalarım olarak okunabilir. Şimdi ise bu parçaları birleştirmeye artık hazırım. Daha önce, Marx’ın iktisadını yabancılaşma kuramının bakış açısından inceledik. Şimdi ise</span> <span class="char-style-override-2">Kapital</span><span>’de ileri sürülen iktisat kuramlarındaki yabancılaşma kuramının ortaya çıkmasını sağlayacağım. Buraya kadar</span> <span class="char-style-override-2">Elyazmaları</span><span>’nın diline bağlı kalmış olsam da, şimdi artık Marx’ın</span> <span class="char-style-override-2">Kapital</span><span>’de kullandığı terminolojiyi kabul edeceğim.</span></p>

      <p class="paragraf para-style-override-16" xml:lang="tr-TR"><span>Marx’ın iktisadının merkezinde emek değer kuramının ve hemen yanında da</span> <span>artık değer kuramının olduğu genel olarak kabul edilir. Marx, değer kuramının belki de en özlü anlatımını şu şekilde yapıyor:</span></p>

      <p class="arayazi" xml:lang="tr-TR">Herhangi bir malın değerinin büyüklüğünü belirleyen, üretiminde kullanılan toplumsal olarak gerekli emek miktarıdır ya da toplumsal olarak gerekli emek zamandır. Buna bağlı olarak tek tek her meta, türünün ortalama bir örneği olarak düşünülmelidir. Bu nedenle, eşit miktarda emeğin cisimleştiği ya da eşit zamanda üretilebilen metalar aynı değere sahiptir. Bir metanın değeri ile diğer bir metanın değeri arasındaki ilişki, birinin üretimi için gerekli emek zaman ile diğerinin üretimi için gerekli emek zaman arasındaki ilişki gibidir. Değer olarak bütün metalar, dondurulmuş emek zamanın belirli kitleleridir sadece.<span class="dipp" style="font-size:0.86em;"><a class="footnote-link" href="#footnote-225-476" id="footnote-225-476-backlink">476</a></span></p>

      <p class="paragraf para-style-override-16" xml:lang="tr-TR">Artık değer kuramını anlamanın en iyi yolu, onu değer kuramının bir uzantısı olarak görmektir; zira Marx şöyle diyor:</p>

      <p class="arayazi" xml:lang="tr-TR"><span>Eğer şimdi biz, değer üretme ve artık değer yaratma süreçlerini karşılaştırırsak, ikincisinin belirli bir noktadan sonra birincinin devamından başka bir şey olmadığını görürüz. Eğer bir yandan süreç, o noktadan, yani emek gücü için kapitalistin ödediği değerin yerini tam eşdeğerinin aldığı noktadan sonra sürdürülmezse, bu, yalnızca bir değer yaratma sürecidir, eğer öte yandan, bu noktadan öteye devam ederse artık değer yaratma süreci halini alır.</span><span class="dipp" style="font-size:0.86em;"><a class="footnote-link" href="#footnote-225-477" id="footnote-225-477-backlink">477</a></span></p>

      <p class="paragraf" xml:lang="tr-TR">Marx’ın burada ne söylediğini açıklamaya başlamadan önce, ne tür bir şeyden söz edildiğini bilmemiz gerekli. Başka bir deyişle, emek değer kuramı neye dairdir? Bu kuram sıklıkla bir fiyat belirleme kuramı olarak görülür. Kuram bu şekilde ele alındığında bir malın maliyetini belirleyen, o malın üretiminde harcanan emek zaman miktarı olur. Kurama çok yönlü bakan eleştirmenler ise onu mevcut mübadele ilişkilerini açıklayan bir kuram olarak görürler. Buna göre fiyatlar, bu mübadele ilişkilerinin genelde ne olduklarını göstermek için oldukça elverişlidir. Bu ikinci bakış açısının bir başka çeşidi, Marx’ın emek kuramının gerçekte mübadele ilişkilerinin ne olduğunu değil, ne olması gerektiğini anlattığını savunur. Artık değer kuramı ise genelde kâr ile ilgili bir kuram, bazen de kapitalist sömürüyü göstermenin bir yolu olarak görülür (değer ve artık değer kuramlarıyla ilgili yorumların listesi daha da uzayıp gidiyor).</p>

      <p class="paragraf" xml:lang="tr-TR">Benimsenen yoruma göre, Marx’ın kuramları farklı açılardan hem eleştirilir hem de savunulur. Bana göre, olumlu ve olumsuz eleştirilerin her ikisinin de haklı oldukları yerler var. Marx’ın değer ve artık değer kuramları yukarıda anılan bütün alanlara uygulanabilir. Ancak bu kuramların oluşturulma amacı başkadır. Sweezy aslında açık olması gereken ama ne yazık ki olamayan bir noktanın altını çiziyor: Büyük iktisatçıların dikkatlerini yönelttikleri sorunlar birbirlerinden farklıdır.</p>

      <p class="arayazi" xml:lang="tr-TR">Adam Smith, “ulusların zenginliğinin doğası ve nedenleri”; Ricardo, “yeryüzünün ürününün bölüşümünü düzenleyen yasalar”; Marshall, “sıradan hayatı içinde insanın eylemleri”, Davenport “fiyat, fiyatın nedenleri ve gerekçeleri”, Robinson, “alternatif kullanımlara sahip kıt kaynaklar ve amaçlananlar arasındaki bir ilişki olarak insan davranışları.”<span class="dipp" style="font-size:0.86em;"><a class="footnote-link" href="#footnote-225-478" id="footnote-225-478-backlink">478</a></span></p>

      <p class="paragraf" xml:lang="tr-TR">Marx’ın ilgilendiği konu ise tümüyle farklıdır. Her zaman için bir kişinin kuramını; yanıtlamaya koyulduğu soruları ve kuramlarının ne işe yaramasını istediğini net bir şekilde kavradıktan sonra anlayabiliriz ancak. Ama bana öyle görünüyor ki, Marx’ın yazılarıyla ilgili bu ön hazırlıktan sıklıkla uzak duruluyor. Sonucunda da Marksizmle ilgili yorumların çoğu, konuyla; yani, Marx’ın anlatmaya çalıştığı konuyla ilgisiz kalıyor.</p>

      <p class="paragraf" xml:lang="tr-TR">Marx’ın <span class="char-style-override-2">Kapital</span>’de açıkça ilan ettiği amaç “modern toplumun hareketinin iktisadi yasalarını ortaya çıkarmaktır”.<span class="dipp"><a class="footnote-link" href="#footnote-225-479" id="footnote-225-479-backlink">479</a></span> Benzer bir görevi üstlenen başka hiçbir iktisatçı yoktur. Toplumu, içsel olarak birbirine bağlı parçalardan oluşan organik bir bütün olarak görerek Marx, sadece iktisadi alanda bulunan ilişkilerle değil; insanın bütün etkinlikleriyle, ürünleriyle ve diğer insanlarla arasındaki ilişkilerle ilgilenmiştir. Marx’a göre, kapitalizmde bütün insani ilişkiler üretim ve mübadelede meydana gelen olayların zorunlu koşulu ve sonucunun bir parçası ve dolayısıyla da üretim ve mübadele konularının uzantısıdır. <span class="char-style-override-2">Kapital</span>’in aslında, kapitalist toplumda hukuku, ahlakı, siyaseti ve toplumsal hayatın diğer alanlarını kapsayan daha büyük bir çalışmanın ilk adımı olarak düşünüldüğü sıkça unutulur.<span class="dipp"><a class="footnote-link" href="#footnote-225-480" id="footnote-225-480-backlink">480</a></span> Ama Marx’ın açığa çıkarmaya çalıştığı “hareketin iktisadi yasası”, toplumda faktörlerin birbirlerine hangi yollardan karşılıklı bağımlı olduğudur (hem o an oldukları hem ileride olacakları şey açısından).</p>

      <p class="paragraf" xml:lang="tr-TR"><span class="char-style-override-2">Kapital</span>’in birinci cildi bu soruna dar anlamıyla iktisadi hayatın konumlanma noktasından yaklaşır ve genelde bu konu için kullanılan kategorilerden yararlanır. Emek değer kuramı, Marx’ın kapitalist iktisadi hayatı kavramlaştırması olarak ortaya çıkar; kapitalist iktisadi hayat ise, zorunlu koşullar ile sonuçlar arasında ve döneminin tamamen yabancılaşmış insanları arasında Marx’ın gördüğü bağları içerir. Bu insanların durumlarını betimlemek, açıklamak ve mahkûm etmek amacıyla bu kurama hayat verilmiştir. Emek değer kuramında Marx kapitalizmin temel iktisadi kategorilerini, birbirleriyle ve iktisattan çok uzak kategorilerle bağlarını, bu ilişkilerin tümünü yabancılaşma olarak kavramlaştırmasını ve gerçek anlamda insani bir toplumun, insanın gelişiminin bir sonraki aşaması olduğuna duyduğu inancı birbirleriyle sıkıca birleştirir. Bugün olgu-değer ayrımı dediğimiz şey, Marx’ın başka kimi yazılarında gördüğümüz ilişkilerin aynı şekilde genişletilmesiyle birleştirilir. “Emek” ve “değer” terimlerinin ta kendilerinin sadece Marx’ın hem “olgusal” hem de “ahlaki açıdan” kapitalizm olduğuna inandığı bir toplumda geçerli olduğunu göstermeyi umuyorum.<span class="dipp"><a class="footnote-link" href="#footnote-225-481" id="footnote-225-481-backlink">481</a></span> Bu terimlerle Marx aslında şunu söylüyor: “Kapitalizm işte böyle işler ve bu, yakında yerini komünizme bırakacak olan yabancılaşmış bir toplumun işleyişidir.”</p>

      <p class="paragraf" xml:lang="tr-TR">Emek değer kuramını ele almak için en uygun bakış açısını yabancılaşma kuramı sunar. Zira yabancılaşma kuramı, emek değer kuramının bileşenlerinin birbiri ardı sıra dizildiği gerçek düşünce hattıdır. Marx’ın ana iktisat kuramını sunma yönteminin; yani değer formlarının gösterilme tarzının izleri, daha genel yabancılaşma kuramına dek sürülebilir. Bu nedenle yukarıda anlattığımız yabancılaşma yorumu beni Marx’ın iktisadının en önemli ama aynı zamanda en kafa karıştırıcı dört özelliğini açıklamak zorunda bıraktı. Bu özellikler şunlardır: emek gücü, değer, değerin başkalaşımı ve meta fetişizmi.</p>

      <p class="arabaslik-sol" xml:lang="tr-TR">II</p>

      <p class="paragraf" xml:lang="tr-TR">Emek, ismini verdiği kuramın merkezî parçasıdır. Erken dönem yazılarının analizinden Marx’ın “emek” ile ne anlattığı hakkında halihazırda hatırı sayılır derecede fikre sahibiz. “Emek”in bu anlamı temel olarak <span class="char-style-override-2">Kapital</span>’de de aynı kalır. Marx’a göre emek her zaman yabancılaşmış üretici etkinliktir ve bu etkinliğin bireyin kendi etkinliğiyle, ürünüyle, diğer insanlarla ve türüyle ilişkisi açısından içerdiği her şeydir. Bu nedenle <span class="char-style-override-2">Kapital</span>’de Marx, üretim sürecine girmeden önce işçilerin “kendi emekleri, emek güçlerinin satılmasıyla halihazırda kendilerinden yabancılaştırılmıştır; kapitalist tarafından sahiplenilmiş ve sermaye ile birleştirilmiştir” diyor. Sonuç olarak da, işçinin emeği “süreç içerisinde, kendisine ait olmayan bir üründe gerçekleşmektedir.”<span class="dipp"><a class="footnote-link" href="#footnote-225-482" id="footnote-225-482-backlink">482</a></span></p>

      <p class="paragraf" xml:lang="tr-TR">Bu etkinliğin işçi üzerindeki fiziksel ve zihinsel etkileri konusunda da Marx’ın hiçbir tereddüdü yoktur. Sonuçta Marx’ın iktisat yazılarında “emek” teriminin kullanıldığı her yerde iletilmek istenen, aynı terimin burjuva iktisatçılarının çalışmalarında anlattığından çok daha fazlasıdır ve bu yüzden farklıdır.<span class="char-style-override-6">7</span> Burada Marx için kavramlar ele aldıkları konuların, “dışa vurumları” ya da “formları”dır. Kavramlar, geçerli oldukları koşulların bir parçası olarak vücut bulurlar. Bu nedenle de koşullar değiştikçe anlamları da değişir ve sonuç olarak da merkezî anlamlarından daha ziyade, bu yapısal bütünü yansıtırlar. Bu gibi gerçeklerin farkında olmayan kapitalist iktisatçılar, kavramları daha sınırlı bir anlamda kullanırlar. Marx ise kasıtlı olarak kavramlarının, bu kavramların kendi gözünde ifade ettiklerinin geniş bir bölümünü iletmesini ister. İlerleyen dönemlerde Marx’ın yabancılaşma kuramını geride bıraktığına dair yaygın yanlış anlama, “emek” teriminin aynı derecede yaygın yanlış anlamlandırılmasından da büyük oranda sorumludur. Oysa ki yazılarında “emek” kavramı geçen her ifadeyi “yabancılaşmış emek” olarak çok yönlülüğüyle anlamak, Marx’ın iktisat kuramlarını kavramak için kilit önem taşır.</p>

      <p class="paragraf" xml:lang="tr-TR"><span class="char-style-override-2">Kapital</span>’de Marx, çalışma potansiyeliyle “emek” terimini birbirinden ayırır ve bu potansiyelden “emek gücü” olarak bahseder. Vurgulamak gerekir ki bu kavramsal çatallanma, içerilen üretici etkinliğin niteliğini etkilemez; “emek gücü” işçinin kapitalizmde yapabildiği üretici çalışmayı yapabilme; yabancılaşmış emek üretebilme potansiyelidir. Bu nedenle, Marx “emek gücü ya da çalışma kapasitesinden, insanoğlunda var olan ve herhangi bir kullanım değeri üretirken kullandığı zihinsel ve fiziksel yeteneklerin toplamı anlaşılmalıdır” dediği zaman aklındaki, yabancılaşmış emeğin sahip olduğu yeteneklerdir.<span class="dipp"><a class="footnote-link" href="#footnote-225-483" id="footnote-225-483-backlink">483</a></span> Biraz sonra öğreneceğimiz gibi “kullanım değeri”, insanların kullanmak istedikleri için bir şeye verdikleri değerden çok daha fazlasını anlatır. Şu an için belirtmemiz gereken nokta ise şu: Emek gücünün kullanım değeri (potansiyel üretici etkinlik), emektir (fiili üretici etkinliktir). Bu yeniliğin icat edilmesinin nedeni, Marx’ın belirttiği gibi “anlık, canlı varlığında emeğin kendisi doğrudan bir meta olarak düşünülemez, meta olarak düşünülen emek gücüdür; emeğin kendisi emek gücünün geçici dışa vurumudur.”<span class="dipp"><a class="footnote-link" href="#footnote-225-484" id="footnote-225-484-backlink">484</a></span> Emek gözden kaybolur; görünür görünmez kullanılıp tüketilir ve bu nedenle alınıp satılamaz; daha sürekli olan emek gücü alınıp satılabilir.</p>

      <p class="paragraf" xml:lang="tr-TR">Bu nedenle işçinin sattığı ve kapitalistin aldığı şey, çalışma potansiyelidir. Bu işlemde “işçi, metanın değerini alır; ama artık, metanın kullanım değeri (emek) alıcısına yabancılaşmıştır”.<span class="dipp"><a class="footnote-link" href="#footnote-225-485" id="footnote-225-485-backlink">485</a></span> Burada “yabancılaşmak”, esas itibariyle, birinin üretici etkinliğinde kullanım değerinden vazgeçmesi anlamındadır. Böylece insanın işlevlerinden en önemlisi başka birinin denetimine girer. İşçi emek gücünü, yaşaması için gerekli geçim araçlarına ulaşmak için satar. Kapitalist ise kâr elde etmek için işçinin emek gücünü satın alır. Emek gücünün, kendi mübadele değerinden daha büyük mübadele değeri üreten bir kullanım değeri vardır. Bu nedenle emek gücünün, diğer bütün metalar içerisinde eşi benzeri yoktur. Açıklamak gerekirse emek gücünün kullanım değeri olan emek, bir yığın meta üretir; bu metalar, üretimlerinde harcanan emek gücünü satın alan değerden daha büyük bir değerle mübadele edilirler.</p>

      <p class="paragraf" xml:lang="tr-TR">Emeğinin kullanım değerine yabancılaşan işçinin insani açıdan vardığı nokta, yabancılaşmış işçidir.<span class="dipp"><a class="footnote-link" href="#footnote-225-486" id="footnote-225-486-backlink">486</a></span> Hem kişiliği hem de zihni, bu sonucun etkilerini gösterir. Marx’a göre bireyin kendisi dış görünüşü öz olarak yanlış yorumlayınca, minare kılıfa sokulmuş olur: “İşçinin gözünde emek gücü, kendi malı olan bir meta formuna bürünür; sonuçta da emeği, ücretli emek olur. Kapitalist çağa niteliğini veren de budur.”<span class="dipp"><a class="footnote-link" href="#footnote-225-487" id="footnote-225-487-backlink">487</a></span> “Ücretli emek”, üreticisinden hem zihnen hem de fiilen yabancılaşmış üretici etkinlik için toplumun kullandığı adlandırmadır.</p>

      <p class="paragraf" xml:lang="tr-TR"><span>İşçinin yabancılaşması emek gücünü satmasını takip ediyorsa da, aynı zamanda onu önceler. Bu önceleme, Marx’ın işçinin emek gücünü satmasında yer alan emek gücünün “soyut” ve “genel” olduğuna dair sıkça dile getirdiği iddiasında açık bir biçimde gün yüzüne çıkar. Marx’a göre ücretli emek, her zaman emeğin “özel niteliğine karşı kayıtsızdır; sermayenin ihtiyaçlarına ve üretimin bir alanından diğerine dönüştürülmeye boyun eğmelidir.”</span><span class="dipp"><a class="footnote-link" href="#footnote-225-488" id="footnote-225-488-backlink">488</a></span> <span>“Emek gücü” teriminin ilettiği işte böyle, hiçbir özel etkinliğe bağlı olmayan bir üretici potansiyeldir. Böylece Marx “emek gücü” yerine “emek”</span> <span>terimini kullandığı için Ricardo’yu eleştirir: “[Ricardo] Bireysel emeğin, nitel özelliği olan, yabancılaşarak kendisini soyut, genel, toplumsal emek olarak sergilemesi gerekliliğini unutur.”</span><span class="dipp"><a class="footnote-link" href="#footnote-225-489" id="footnote-225-489-backlink">489</a></span> <span>Oysa başka hiçbir emek bunu yapamaz, başka hiçbir emek bu tarzda yapılamaz.</span><span class="dipp"><a class="footnote-link" href="#footnote-225-490" id="footnote-225-490-backlink">490</a></span> <span>Ayrıca Marx, emeğin farklılaşmamış niteliğinin “emek gücü” kavramında daha belirgin olduğuna duyduğu inancı belirtir; zira “emek” kavramındansa emek gücü, açık uçlu bir potansiyele daha fazla vurgu yapar. “Emek”in soyut niteliği, kısmen de olsa, gerçek hayattaki işler arasında var olan küçük farklılıklarla gizlenir. Bu, Marx’ın sonraki çalışmalarında “emek” kavramını “emek gücü”</span> <span>ile değiştirmesinin bir başka nedeni olabilir.</span></p>

      <p class="paragraf" xml:lang="tr-TR">Marx sıklıkla emeği bir soyutlama ve genel olarak üretici etkinlik olarak ele almakla; bu emeğin nerede ve nasıl kullanıldığını hesaba katmamakla eleştirilir. Ancak, bu durum sadece Marx’a değil, Adam Smith ile başlayan ekonomi politik okulunun tümüne aittir. Marx’ın bu tartışmaya katkısı, “emek” teriminin bu tarz kullanımı ile bu terimin betimlemeyi amaçladığı ve içinden doğduğu özgül toplumsal koşullar arasındaki bağı göstermesidir. Marx’ın değil, toplumun emeği bir soyutlama olarak nasıl ele alabildiğidir. Bu soruya (ve bunun gibi diğer sorulara) verdiği yanıt sayesinde Marx <span class="char-style-override-2">Kapital</span>’i “iktisadi kategorilerin eleştirisi ya da eleştirel bir gözle sunulan burjuva iktisadi sistemi” olarak tanımlayabiliyor.<span class="dipp"><a class="footnote-link" href="#footnote-225-491" id="footnote-225-491-backlink">491</a></span> Marx kapitalizmi olduğu kadar, kapitalizmi anlamanın kabul edilegelmiş yollarını da aynı derecede eleştirir.</p>

      <p class="paragraf" xml:lang="tr-TR"><span>“Genel olarak emek” tanımını iktisat söylemine yerleştiren Adam Smith’in kapitalizmdeki üretici etkinliğin özel niteliği için bir ifade icat ettiği söylenir, ki bu etkinlikte insanlar bir işten diğerine kolayca geçebilirler ve genelde de yaptıkları işe kayıtsızdırlar. Bu ise, çok sayıda oldukça gelişmiş üretici işin var olduğu ve bu işlerden hiçbirinin açıkça egemen olmadığı bir durumu baştan varsayar. Böylece “emek”, bütün toplumlarda sürdürülmesi gereken; basit, karmaşık olmayan anlamıyla üretici etkinliği yansıtmasına rağmen, (soyut üretici etkinlik</span> <span>anlamında), “emek” kavramı, sadece, bütün üretici etkinliklerin ortak niteliği belirginleştiği ve bu nitelik, Marx’a göre, üretici etkinliğe o niteliği veren koşulları yansıttığı zaman formüle edilebilir. Buna göre “emek”in “tarihsel koşulların ürünü” olduğu ve sadece “bu koşullar altında tamamen geçerli olduğu” söylenir.</span><span class="dipp"><a class="footnote-link" href="#footnote-225-492" id="footnote-225-492-backlink">492</a></span></p>

      <p class="paragraf" xml:lang="tr-TR"><span>Marx’ın, emeğin “toplumsal olarak ikili bir niteliği” olduğu iddiasının arkasında yatan da yabancılaşmış üretici etkinlik olarak emek anlayışıdır. Buna göre emek, belirgin bir toplumsal isteği doyurur ve emeğin bütün tikel formları eşit</span> <span>değerdedir; yani bu formların değerleri, aynı terazide ölçülerek belirlenir. İlk nitelik üretken etkinliğin doğasından çıkar: Emek değişmez bir şekilde amaca yöneliktir. İkinci nitelik ise emeğin kapitalizmdeki soyut özelliğinin bir sonucudur: Bütün çalışma genel olarak zenginlik üretimine yöneliktir; tekil nesnelerin değil.</span></p>

      <p class="paragraf" xml:lang="tr-TR">Ancak üretici etkinliğin farklı özellikleri tekil olarak işçiye “sadece, ürünlerin mübadelesi tarafından gündelik işlerinde bu emeğe dayatılan formlar içinde” görünür:</p>

      <p class="arayazi" xml:lang="tr-TR">Bu biçimde, kendi emeğinin sahip olduğu toplumsal olarak yararlı olma niteliği, şu koşulun formunu alır: Ürün sadece yararlı olmamalı, aynı zamanda başkaları için de yararlı olmalıdır. Bununla beraber, diğer bütün özel emeklere denk olarak özel emeğin sahip olduğu toplumsal nitelik ise şu formu alır: Fiziksel açıdan farklı bütün mallar emeğin ürünüdür, ortak bir nitelikleri vardır: Değere sahiptirler.<span class="dipp" style="font-size:0.86em;"><a class="footnote-link" href="#footnote-225-493" id="footnote-225-493-backlink">493</a></span></p>

      <p class="paragraf" xml:lang="tr-TR">Böylece, emeğin niteliksel yönünün kullanım değeri, niceliksel yönününse mübadele değeri ürettiği söylenebilir. Marx’ın emekte gördüğü bu iki yönlü nitelik, değere atfettiği iki yönlü niteliği de beraberinde getirir.<span class="dipp"><a class="footnote-link" href="#footnote-225-494" id="footnote-225-494-backlink">494</a></span> Emeğin ürünü, kullanım ve mübadele değeri olarak ele alındığı ve böyle anlaşıldığı zaman, emek de kullanım ve değişim değerine dönüşür. Bunun gerçekleşmesi ise emeğin yabancılaşma özelliğinin bir işlevidir. Ama değerin farklı yönlerine odaklanmadan önce, emek ve değer arasındaki ilişkinin tümünün aydınlatılması gereklidir.</p>

      <div class="footnotes">
        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-476-backlink" id="footnote-225-476">476</a> <span class="char-style-override-2" xml:lang="en-US">Kapital</span> <span xml:lang="en-US">I, s. 39</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-477-backlink" id="footnote-225-477">477</a> <span xml:lang="en-US">A.g.e., s. 195</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-478-backlink" id="footnote-225-478">478</a> <span xml:lang="en-US">Sweezy,</span> <span class="char-style-override-2" xml:lang="en-US">Kapitalist Gelişme Teorisi,</span> <span xml:lang="en-US">s. 12</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-479-backlink" id="footnote-225-479">479</a> <span class="char-style-override-2" xml:lang="en-US">Kapital</span> <span xml:lang="en-US">I, s.10</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-480-backlink" id="footnote-225-480">480</a> <span xml:lang="en-US">Rubel,</span> <span class="char-style-override-2" xml:lang="en-US">Karl Marx, essai de biographie intellectuelle</span><span xml:lang="en-US">, s. 10-11</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-481-backlink" id="footnote-225-481">481</a> <span class="char-style-override-2" xml:lang="en-US">Kapital</span> <span xml:lang="en-US">I, s. 570-571</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-482-backlink" id="footnote-225-482">482</a> <span xml:lang="en-US">Marx’a göre “Ekonomi politik, işçi (emek) ve üretim arasındaki doğrudan ilişkiyi dikkate almayarak emeğin doğasında var olan yabancılaşmayı gizler.”</span> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 71. Sonuç itibariyle, ekonomi politikçiler için “emek” bu ilişkileri iletmez.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-483-backlink" id="footnote-225-483">483</a> <span class="char-style-override-2" xml:lang="en-US">Kapital</span> <span xml:lang="en-US">I, s.167</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-484-backlink" id="footnote-225-484">484</a> <span class="char-style-override-2" xml:lang="en-US">Artı-Değer Teorileri</span><span xml:lang="en-US">, s. 168-169. Engels’in neden “emek”in yerini “emek gücü”nün aldığına dair yorumu için bakınız Marx, “Önsöz; Ücret, Fiyat ve Kar”,</span> <span class="char-style-override-2" xml:lang="en-US">Selected Writings</span> <span xml:lang="en-US">I, s. 67ff. “Emek gücü” kavramına geçişin iktisadi analizlerde yarattığı etkinin detaylı bir tartışması için bakınız John Strachey,</span> <span class="char-style-override-2" xml:lang="en-US">The Nature of Capitalist Crisis</span> <span xml:lang="en-US">(New York, 1935), s. 177ff.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-485-backlink" id="footnote-225-485">485</a> <span class="char-style-override-2" xml:lang="en-US">Kapital</span> <span xml:lang="en-US">I, s. 584</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-486-backlink" id="footnote-225-486">486</a> <span xml:lang="en-US">Marx, bu noktanın altını çizmek için Hegel’den alıntı yapar: “Bedensel ve zihinsel özgül doğal yetenek ve becerilerimin kullanımını sadece sınırlı bir zaman için başka birine devredebilirim; çünkü bir bütün olarak yabancılaşma niteliğinin etkisi altında kalmaları, bu sınırlama sayesinde olur. Ancak, bütün emek zamanımın ve bütün çalışmamın yabancılaşması demek, özün kendisinin; başka bir deyişle, genel etkinliğimin, gerçekliğimin ve kişiliğimin başka birinin malına dönüşmesi demektir.”</span> <span class="char-style-override-2" xml:lang="en-US">Kapital</span> <span xml:lang="en-US">I, s. 168</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-487-backlink" id="footnote-225-487">487</a> <span xml:lang="en-US">A.g.e., s. 170</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-488-backlink" id="footnote-225-488">488</a> <span class="char-style-override-2" xml:lang="en-US">Kapital</span> <span xml:lang="en-US">III, s. 191. Ayrıca bakınız Önsöz,</span> <span class="char-style-override-2" xml:lang="en-US">Ekonomi Politiğin Eleştirisine Katkı,</span> <span xml:lang="en-US">s. 239</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-489-backlink" id="footnote-225-489">489</a> <span class="char-style-override-2" xml:lang="en-US">Artı-Değer Teorileri</span><span xml:lang="en-US">, s. 381. Marx “unutmak” kelimesini kullanarak, bunun Ricardo’nun gerçekte bildiği bir şey olduğunu varsayıyor. Ricardo’nun toplumsal koşullar ve onları anlatan kategoriler arasındaki içsel bağdan en azından kısmen haberdar olduğuna inanıyormuş gibidir.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-490-backlink" id="footnote-225-490">490</a> <span xml:lang="en-US">Örneğin, “henüz genelliği ve soyutluğu içerisinde kavranmamış” olan feodalizmdeki üretici etkinlik, başka sonuçlar doğurur. Marx’a göre serflerin emeği “maddesi olarak hâlâ özgül bir doğal unsura bağlıdır ve bu nedenle sadece doğa tarafından belirlenen bir varlık tarzında görülebilir. Emekten ziyade doğa nedeniyle hâlâ insanın özgül, belirli bir yabancılaşma formudur; ürünü de zenginliğin belirli bir formu olarak anlaşılır.”</span><span class="char-style-override-2" xml:lang="en-US">1844 Elyazmaları</span><span xml:lang="en-US">, s. 96</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-491-backlink" id="footnote-225-491">491</a> <span xml:lang="en-US">M. Rubel, “Fragments sociologiques dans les medits de Marx”,</span> <span class="char-style-override-2" xml:lang="en-US">Cahiers internationaux de sociologie</span><span xml:lang="en-US">, XXII (1957), s. 129</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-492-backlink" id="footnote-225-492">492</a> <span xml:lang="en-US">Önsöz,</span> <span class="char-style-override-2" xml:lang="en-US">Ekonomi Politiğin Eleştirisine Katkı</span><span xml:lang="en-US">, s. 300. Zenginlik üreten bütün etkinlikleri “genel olarak emek” olarak tanımlayarak Adam Smith “hangi toplumda olursa olsun, insanların üretici sıfatıyla eskiden beri karşılıklı olarak katıldıkları en basit ilişki için soyut bir kavram” bulur. Ama bu kavram aynı zamanda, özgül emek tarzları arasındaki farkın kaybolduğu ve insanların bir işten diğerine kolayca geçebildiği özel bir toplum tarzı için de geçerlidir. Bu, Marx’a göre “somut emeğin farklı türlerinin oldukça gelişmiş bir toplamını varsayar; öyle ki bu türlerden hiçbiri baskın değildir artık (...) en genel soyutlamalar, genelde en yüksek somut gelişmenin yaşandığı yerlerde doğar sadece. Buralarda, birçok şey aynı özelliği paylaşır, bu özellik onlarda ortaktır. O halde emek, artık tek bir tikel formunda düşünülemez.” A.g.e., s. 298-299</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-493-backlink" id="footnote-225-493">493</a> <span class="char-style-override-2" xml:lang="en-US">Kapital</span> <span xml:lang="en-US">I, s.73</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-494-backlink" id="footnote-225-494">494</a> <span xml:lang="en-US">Hatırlarsak Engels, “çalışma” ve “emeği” birbirinden şu biçimde ayırır: “</span><span>Kullanım değeri üreten ve niteliksel sayılan emek</span> <span class="char-style-override-2">Çalışma</span><span>dır ve bu haliyle Emekten ayrılır; değer üreten ve niceliksel sayılan</span> <span class="char-style-override-2">Emektir</span> <span>ve bu haliyle</span> <span class="char-style-override-2">Çalışmadan</span> <span>ayrılır.” A.g.e., s. 47. Bu ifadenin ikinci kısmında geçen “değer” “mübadele değeri”dir.</span></p>
        </div>
      </div>
    </div>
  </div>
</body>
</html>
