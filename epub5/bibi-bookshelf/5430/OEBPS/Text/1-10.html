<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-10.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-10.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" xml:lang="tr-TR">2</p>

      <p class="resim" xml:lang="tr-TR"><img alt="c.png" class="image" height="12" src="../Images/c_fmt6.jpeg" width="138" /></p>

      <p class="anabaslik" xml:lang="tr-TR">BİR ARAŞTIRMA<br />
      KONUSU OLARAK<br />
      TOPLUMSAL İLİŞKİLER</p>

      <p class="resim" xml:lang="tr-TR"><img alt="c.png" class="image" height="19" src="../Images/c_fmt7.jpeg" width="207" /></p>

      <p class="resim" xml:lang="tr-TR"><span class="char-style-override-4"><img alt="3.png" class="image" height="23" src="../Images/3_fmt4.jpeg" width="21" /></span></p>

      <p class="arabaslik-sol para-style-override-9" xml:lang="tr-TR">I</p>

      <p class="paragraf" xml:lang="tr-TR">Marx’ın kavramlarının (ya da kategorilerinin) ve de ifadesini bu kavram ve kategorilerde bulan toplumsal gerçeklik anlayışının geniş bir şekilde tartışıldığı yegâne yer, yarım kalan <span class="char-style-override-2">Ekonomi Politiğin Eleştirisi</span>’ne <span class="char-style-override-2">Önsöz</span>’dür. İlk kez Karl Kautsky tarafından 1903’te basılan ve zihnimizde yeni ufuklar açan bu çalışma Marksizm üzerine çalışan Anglosakson yazarların çoğu tarafından görmezden gelinmiştir.<span class="dipp"><a class="footnote-link" href="#footnote-225-32" id="footnote-225-32-backlink">32</a></span> Hâlbuki bu çalışmadan öğreniyoruz ki “Bütün tarihsel ve toplumsal bilimleri olduğu gibi, ekonomik kategorileri çalışırken de aslında çalıştığımız konu, yani şu an için modern burjuva toplumu, gerçekte olduğu üzere akıllarımızda da verilidir ve bu nedenle de kategorilerin, elimizdeki konunun yalnızca ifade biçimleri, varlığın dışa vurumları olduğunu ve sıklıkla bu konunun, bu belirli toplumun tek yanlı boyutları olduğunu akılda tutmak gerekir.”<span class="dipp"><a class="footnote-link" href="#footnote-225-33" id="footnote-225-33-backlink">33</a></span> Konu ve kategoriler arasındaki bu ayrım, gerçek dünyaya ilişkin bilgilerimizle, zihnimizde inşa ettiğimiz kavramlar üzerinden dolayım kurduğumuzu; gerçekliğin ayırdına varmamız itibariyle onunla kurduğumuz temasın, kavramsallaştırılmış gerçeklikle kurduğumuz temas olduğunu kabul etmemizdir.</p>

      <p class="paragraf" xml:lang="tr-TR">Marx’ın sözlerinde alışılmadık olan şey, kategoriler ve toplum arasında kurduğu özel ilişkidir. Kapitalizmi betimlemenin basit bir aracı (yani, taraflı bir hikâyeyi anlatan tarafsız araçlar) olacakları yerde, bu kategorilerin kendi konularının birer “biçimi”, “dışa vurumu” ve “yönü” oldukları beyan ediliyor. Yahut <span class="char-style-override-2">Önsöz</span>’ün başka bir yerinde söylediği gibi, burjuva toplumunun kategorileri “[bu toplumun] koşullarının ifade edilmesine ve örgütlenişinin kavranmasına hizmet ederler”.<span class="dipp"><a class="footnote-link" href="#footnote-225-34" id="footnote-225-34-backlink">34</a></span> Demek oluyor ki kategoriler, uygulanmaları için gerekli olan gerçek koşulları; anlamlı, sistemli ve anlaşılır koşullar olarak ifade ediyorlar. Bu sadece, kategorilerin anlatabilecekleri şeyler açısından sınırlı olduğu gerçeğini göstermekle kalmaz; anlatılan hikâyenin kendisinin de bir şekilde bu hikâyeyi anlatan kavramların bir parçası olduğunu düşündürür. Bu durum, Marx’ın şu sözünde açığa çıkar: “En basit iktisadi kategori, diyelim ki mübadele değeri, üretimi, belirli ilişkiler dâhilinde gerçekleştiren bir nüfusun varlığını kabul eder. Aynı zamanda bu kategori, belli aile, sınıf, devlet, vs. tiplerinin varlığını da kabul eder. O halde bu kategori, halihazırda <span class="char-style-override-2">verili somut ve yaşayan bir toplamın</span> soyut ve tek taraflı ilişkisi olmaktan başka bir varoluşa sahip değildir.” (vurgu bana ait)<span class="dipp"><a class="footnote-link" href="#footnote-225-35" id="footnote-225-35-backlink">35</a></span></p>

      <p class="paragraf" xml:lang="tr-TR">Dil karşısındaki bu yaklaşımın en çarpıcı sonuçlarından biri, sadece kategorilerin içeriğinin değil; aynı zamanda kategorilerin ta kendilerinin Marx tarafından “doğru” ve “yanlış” olarak değerlendirilmesidir. Şöyle ki, Proudhon’u eleştirirken Marx “iktisadi-politik kategorilerin” “gerçek, geçici, tarihsel, toplumsal ilişkilerin soyut ifadeleri” olduğunu ve bu kategorilerin “sadece bu ilişkiler var oldukları sürece <span class="char-style-override-2">doğruluklarını koruyabildiğini</span>” savunur (vurgu bana it).<span class="dipp"><a class="footnote-link" href="#footnote-225-36" id="footnote-225-36-backlink">36</a></span> Marx’a göre, kapitalist kategorilerle çalışmaya karar vererek Proudhon, bu kategorilerin içerdiği “doğrulardan” kendisini bütünüyle koparamaz. Sağduyuya göre, sadece yargılar doğru ya da yanlış olabilir ve bu ölçütü, kavramları değerlendirmek için kullanmak yersiz ve kafa karıştırıcı görülür.</p>

      <p class="paragraf" xml:lang="tr-TR">Bu tartışmanın öne çıkardığı üç sonuç var: Bir; Marx, politik-iktisadi kavramların her birini toplumun kendisinin bir bileşeni olarak ele almıştır; kendi ifadesiyle bu kavramlar “halihazırda verili somut ve yaşayan bir toplamın, soyut ve tek taraflı ilişkisi”dir. İki; bir kavram, belirli bir yapı oluşturmak üzere diğer toplumsal bileşenlerle yakından ilintilidir. Üç; bu bütün ya da en azından bu bütünün en önemli parçaları, kavramın kendisinde ifade edilirler. Vardığımız bu sonuçlar açık değilse, bunun sebebi, verili kabul edilen yapının hâlâ anlaşılması güç ve belirsiz olmasıdır. Belirli bir birliği yansıtan kavramları düzgünce anlamak için, bu birliğin niteliğine, yani, bileşenlerinin bir araya gelme yöntemine, bu bileşimlerin özelliklerine ve bunların hepsinin oluşturduğu bütünün doğasına dair aklımızın berrak olması gerekir. O zaman sadece, Marx’ın, çalışma konusunun birimlerini nasıl yapılandırdığını öğrenmemiz ve sadece, Marx’ın bir şey bildiğini düşündüğü yerlerde bu bilginin nitelik ve kapsamının farkında olmamız, vardığımız bu sonuçların ortaya koyduğu kavramlar ve gerçeklik arasındaki ilişkiyi netliğe kavuşturmakta yeterli olacaktır.</p>

      <p class="arabaslik-sol" xml:lang="tr-TR"><span>II</span></p>

      <p class="paragraf" xml:lang="tr-TR">Marx’ın toplumsal gerçeklik anlayışının ayırt edici özelliğini, belirli toplumsal faktörlere atfettiği nitelikler kümesi aracılığıyla anlayabiliriz. Sermayeyi örnek olarak alalım. Marx’ın sermayeyi “ücretli emeği sömüren ve yeni sömürü için yeni ücretli emek arzı bulma koşulu dışında çoğalamayan bir mülkiyet çeşidi” olarak resmettiğini görüyoruz.<span class="dipp"><a class="footnote-link" href="#footnote-225-37" id="footnote-225-37-backlink">37</a></span> Burada dikkat edilmesi gereken nokta şu: Sermaye ve emek arasındaki ilişki, sermayenin kendisinin bir işlevi ve “sermaye” kavramının anlamının bir parçası olarak ele alınmıştır. Bu bağ, Marx’ın işçiden “değişir sermaye” olarak bahsettiği yerlerde işçiyi de kapsayacak şekilde genişletilir.<span class="dipp"><a class="footnote-link" href="#footnote-225-38" id="footnote-225-38-backlink">38</a></span> Dahası, kapitalist de aynı bütünün içine dâhil edilir: “Sermaye zorunlu ve eş zamanlı olarak kapitalisttir (...) kapitalist, sermaye kavramına dâhildir.”<span class="dipp"><a class="footnote-link" href="#footnote-225-39" id="footnote-225-39-backlink">39</a></span> Marx başka yerlerde “toplumun belli bir kesiminin tekelinde bulunan üretim araçlarının”, “emekçilerin bağımsız birer güce dönüşen ürünlerinin”, “paranın”, “metaların” ve hatta “değer üreten gücü sömüren değerin” de birer sermaye olduğunu iddia ediyor.<span class="dipp"><a class="footnote-link" href="#footnote-225-40" id="footnote-225-40-backlink">40</a></span> Bu farklı nitelemelerin ortaya çıkardığı şey, aynı kavramın birbirine bağlı birden fazla yüzü olduğudur. Kavramın kendisinin anlamı ise, bileşenleri arasında Marx’ın olduğuna inandığı ilişkilere bağlıdır; yani mülkiyet, ücretli emek, işçi, işçinin ürünü, metalar, üretim araçları, kapitalist, para ve değer arasındaki ilişkilere... (bu liste daha da uzatılabilir).<span class="dipp"><a class="footnote-link" href="#footnote-225-41" id="footnote-225-41-backlink">41</a></span></p>

      <p class="paragraf" xml:lang="tr-TR">Marx’ı gevşek ve yanlış yönlendiren bir sunum yaptı diyerek suçlamak yeterli değildir; zira göreceğimiz üzere bütün toplumsal faktörler aynı tarzda ele alınır. Ancak eğer bu eksik bir ifade değilse, o halde Marx bize, genelde sermayeyle dışarıdan ilintili olduğu düşünülen etkenlerin aynı yapı içerisindeki ortak unsurlar olarak görüldüğü bir sermaye anlayışı sunmaktadır.</p>

      <p class="paragraf" xml:lang="tr-TR">Sermayeden “belirgin bir toplumsal ilişki” olarak bahsederken Marx’ın aklındaki, sermayenin bu sistemsel niteliğidir. Bu anlayış, Ricardo’nun sadece “birikmiş emek” olarak “doğrudan emekten” farklılaştığı sermaye tanımıyla karşılaştırılır. Marx, sermayenin “tamamıyla maddi bir şey, emek sürecindeki unsurlarından yalnızca biri” olarak görüldüğü bu anlayışta “emek ve sermaye, ücretler ve kâr arasındaki ilişkilerin asla geliştirilemeyeceğini” iddia eder.<span class="dipp"><a class="footnote-link" href="#footnote-225-42" id="footnote-225-42-backlink">42</a></span> Marx bu bağlantıların yalnızca kendisi tarafından yerli yerine oturtulduğuna, zira bunların zaten kendi geniş sermaye kavramında içkin olduğuna inanır. Böyle olmasa, o da Ricardo gibi başarısızlığa mahkum olurdu. <span class="char-style-override-2">Marx’ın kapitalizm incelemesine giren bütün faktörler “belirgin bir toplumsal ilişkidir.”</span></p>

      <p class="arabaslik-sol" xml:lang="tr-TR">III</p>

      <p class="paragraf" xml:lang="tr-TR">Marx’ın toplumsal gerçeklik anlayışındaki bütün unsurlar için ilişki, daha azına indirgenemeyecek olan asgari birimdir. Gerçekten de, konusu basitçe toplum değil “ilişkisel” olarak kurgulanmış toplum olan Marksizmi kavramak konusunda karşılaştığımız zorlukların özü işte bu noktadır. Sermaye, emek, değer, meta, vs.’nin hepsi, kendilerine dışarıdan bağlı olarak görme eğiliminde olduğumuz parçaları, varlıklarının içsel unsurları olarak bünyesinde barındıran birer ilişki olarak anlaşılırlar. Esas itibariyle bağımsız faktörlerden, bu faktörlerin birbirleriyle ilişkili oldukları özgül biçimlere, oradan da bu bağı kavramın ilettiği anlamın bir parçası olarak algılamaya doğru kademeli bir kayma yaşanmıştır. Bu son nokta, her bir faktörün merkezî bir anlamı olduğunu yadsımaz; ancak bu merkezî anlamı bir ilişkiler kümesi olarak ele alır.</p>

      <p class="paragraf" xml:lang="tr-TR"><span>Sağduyuya göre, bir toplumsal faktör, ilişkili olduğu diğer toplumsal faktörlerden mantıksal olarak bağımsızdır. Faktörler arasındaki bağlar zorunlu değil, olumsaldır (</span><span class="char-style-override-2">contingent</span><span>); bu bağlar, faktörlerin yaşamsal karakterini hiç etkilemeyen, çok başka şeyler de olabilirler; kaldı ki bu karakter diğerlerinden bağımsız olduğu düşünülen bir parçaya [faktöre] aittir. Bu tezin devamı olarak, herhangi bir toplumsal faktörün diğerleriyle ilişki kurmadan var olabilmesi de mantık olarak düşünülebilir. Oysa ki, Marx’a göre bu ilişkiler, her bir faktör için içseldir (bunlar ontolojik ilişkilerdir); öyle ki, önemli bir tanesi değişiklik yaşadığında faktörün kendisi değişir, başka bir şey olur. Öte yandan faktörün görünümü ve/veya işlevi yeterli derecede değişmişse, ona karşılık gelen yeni bir kavrama ihtiyaç var demektir. Bu nedenle, örneğin, eğer ücretli emek yok olmuşsa; yani eğer işçilerin sermayeyle olan bağları radikal bir şekilde değişmişse, sermaye de artık yok olmuş demektir. Doğal olarak, tersi de doğrudur: Marx, “sermayenin olmadığı yerde artık ücretli emek de olmaz” yargısının “totoloji” olduğunu söylüyor.</span><span class="dipp"><a class="footnote-link" href="#footnote-225-43" id="footnote-225-43-backlink">43</a></span> <span>Bu nedenle, “‘sermayeyi işçiyi sömürmenin ve boyun eğdirmenin aracı’ olarak tanımlarsak, sahibi olan çiftçi tarafından kullanılan makine sermaye olmaz; ama çiftçi makineyi çalıştırması için bir adam tutuyorsa makine o zaman sermaye olur” derken Max Hirsch tamamen haklıdır.</span><span class="dipp"><a class="footnote-link" href="#footnote-225-44" id="footnote-225-44-backlink">44</a></span> <span>Bu paradoks, Hirsch’in niyetlendiği gibi apaçık bir eleştiri olmaktan ziyade, bir toplumsal ilişki olarak sermayenin niteliğini örneklendirmekten başka bir şey yapmaz.</span></p>

      <p class="paragraf" xml:lang="tr-TR">Bu çalışmada “ilişki” terimini iki anlamda kullanacağım: ilki, sermayeye ilişki derken yaptığım gibi faktörün kendisine işaret etmek içindir; ikincisi ise, faktörler arasındaki ilişkiden bahsederken kullandığımız gibi, yani “bağlantı” kavramıyla eş anlamlı olarak. Marx ve Engels de terimi bu iki farklı anlamıyla kullanır. Sermayeyi bir “toplumsal üretim ilişkisi” (Almanca “<span class="char-style-override-2">Verhaltnis</span>”) olarak adlandırmanın yanı sıra, Marx paradan bir “üretim ilişkisi” ve üretim tarzının kendisinden “üretici güçleri geliştiren ilişki” olarak bahseder; ki bu atıfların sayısı daha da çoğaltılabilir.<span class="dipp"><a class="footnote-link" href="#footnote-225-45" id="footnote-225-45-backlink">45</a></span> Yine de, Marx’ın “ilişkiyi” “bağlantının” eşanlamlısı olarak kullanması çok daha yaygındır; öyle ki Marx’ın yazılarında hiçbir ifade <span class="char-style-override-2">Verhaltnis</span> kadar sık karşımıza çıkıp, hem eleştirmenleri hem de çevirmenleri sıkıntıya sokmuyordur.<span class="dipp"><a class="footnote-link" href="#footnote-225-46" id="footnote-225-46-backlink">46</a></span> Aslında, her iki anlamı birden vermek için “ilişki” terimini kullanmak doyurucu olmuyor. Ama yeni bir kavram ortaya atmak yerine, Marx’ın kullanımını ben de kabul ediyorum; lakin ufak bir değişiklikle: Kitabın geri kalanında “ilişki”, bir faktöre atıfta bulunduğunda teriminin ilk harfini büyük yazacağım (İlişki olarak); faktörler arasındaki bağlantıyı işaret ettiğinde ise terim olduğu gibi kalacak. Böylece okuyucuların bu önemli ayrımı yapmalarına yardımcı olmayı umuyorum. Öte yandan, belirgin şekilde “İlişki”ye alternatif olabilecek “yapı”, “birim”, “sistem” gibi kavramlar Marx’ın toplumsal faktörleri ele alış biçimi tarafından yadsınan kapalı ve sonlanmış bir karakter ima ediyor. Toplumsal yaşamın büyük bir bölümünü oluşturan değişimler ve belirsizlikleri hesaba katarken daha iyi uyarlanabilecek bir kavram olarak “İlişki” bana, Marx için de öyle olmalı, cazip geliyor.</p>

      <p class="arabaslik-sol" xml:lang="tr-TR">IV</p>

      <p class="paragraf" xml:lang="tr-TR">Buradaki bakış açısı, sosyologlar ve başka bir dizi araştırmacı tarafından oldukça tutulan, toplumsal faktörlerin ilişki çerçevesi dışında anlaşılabilir olmadığı şeklindeki görüşle karıştırılmamalıdır. Bu noktada Marx’ın kendi savında bir adım daha öteye giderek toplumu, “toplumsal ilişkileri içerisinde insanın kendisi” şeklinde tarif ettiğini akılda tutmak önemlidir.<span class="dipp"><a class="footnote-link" href="#footnote-225-47" id="footnote-225-47-backlink">47</a></span> Hatta bir seferinde Marx, üretim ve bölüşüm arasındaki bağa yeteri kadar önem vermedikleri için iktisatçıları suçlayan görünüşteki yandaşlarını bilhassa paylamaktadır. Marx’ın şikâyet ettiği şey “bu suçlamanın kendisinin, bölüşümün kendine yeterli bir alan olarak üretimle yan yana varolduğu bir ekonomi anlayışına” dayanmasıdır.<span class="dipp"><a class="footnote-link" href="#footnote-225-48" id="footnote-225-48-backlink">48</a></span> Bu ilişkiye dair Marx’ın kendi yorumu, şu tespitte sergilenmektedir: “Üretim (...) aynı zamanda tüketimdir ve tüketim aynı zamanda üretimdir.”<span class="dipp"><a class="footnote-link" href="#footnote-225-49" id="footnote-225-49-backlink">49</a></span></p>

      <p class="paragraf" xml:lang="tr-TR">Faktörlerin birbirlerinden mantıksal olarak bağımsız olduğu kavrayışıyla yola çıkan ortalama bir sosyal bilimci için, analizindeki parçaların birleşmesi mekaniktir, zorlamadır; nerede ortaya çıkarıldıysa ancak orada var olur, araştırmacı arkasını döner dönmez ortadan kaybolur; tekrar tekrar açıklanmaya ve gerekçelendirilmeye muhtaçtır. Bu zorlama ve mekanik birliğin bir sonucu, nedensellikle ilgili sonu gelmeyen hesaplaşmalar ve bunun yanı sıra, neden ve koşulu ayırma ihtiyacıdır. Bu gibi çalışmalarda, ortaya çıkan etkileşimin bir yönü her zaman diğerine galip gelir (birincil olur) ve böylece ya “ekonomik belirlenimcilik”, ya “varoluşçuluk” ya da başka bir tarafgir konumlanışa kapı açılmış olur.</p>

      <p class="paragraf" xml:lang="tr-TR">Marx’ta ise birleşmeler organiktir, onun ilgilendiği toplumsal birimlere içkin ve her birinin doğasının bir parçasıdır; yani birleşmenin varlığı veri kabul edilebilir. Bu görüşe göre, etkileşim (İng. “<span class="char-style-override-2">interaction</span>”), anlamını tam olarak verecek olursak, <span class="char-style-override-2">içsel-etkidir</span> (İng.“<span class="char-style-override-2">inneraction</span>”); Marx’ın da çalıştığını iddia ettiği şey “içsel bağlantılar”dır (İng. “<span class="char-style-override-2">inner connections</span>”).<span class="dipp"><a class="footnote-link" href="#footnote-225-50" id="footnote-225-50-backlink">50</a></span> Üretim, bölüşüm, tüketim ve değişimle ilgili Marx şöyle söylüyor: “Çeşitli unsurlar arasında karşılıklı etkileşimler meydana gelir; tüm organik gövdelerde olduğu gibi.”<span class="dipp"><a class="footnote-link" href="#footnote-225-51" id="footnote-225-51-backlink">51</a></span> Organik bir gövdede gerçekleştiği için Marx’ın “karşılıklı etkileşim” olarak adlandırdığı şey (veya “çift taraflı etki”, veya “çift taraflı eylem”) tek olası [açıklamadır]. Marksizmdeki her şey için durum budur; Marx çalışma konusunun tümünü “aynı birliğin farklı yönleri” olarak ele alır.<span class="dipp"><a class="footnote-link" href="#footnote-225-52" id="footnote-225-52-backlink">52</a></span></p>

      <p class="paragraf" xml:lang="tr-TR">Marx’ın “neden” ve “belirlenim” terimlerini kullanış tarzını da bu bağlamda değerlendirmeliyiz; başka türlü bu terimler hem kafa karıştırıyor hem de terimlerin kendilerinin anlamları bulanıklaşıyor. Faktör veya olay ile “neden” (diğerleri bir yana buradaki anlamı “koşullamayan/koşul olmayan”dır) olarak ilişkili olan birtakım unsurlar veya “koşul” (diğerleri bir yana buradaki anlamı “neden olmayan”dır) olarak ilişkili başka birtakım unsurlar yoktur. Bunun yerine, “neden” olduğu söylenen şeye bakınca içsel olarak ilişkili parçalar; “koşul” olduğu söylenen şeylere bakınca da belirleyici etken buluruz; bunun tersi de geçerlidir. Engels’in, doğanın tümü yaşamın “nedeni”dir demesine olanak veren de işte bu anlayıştır.<span class="dipp"><a class="footnote-link" href="#footnote-225-53" id="footnote-225-53-backlink">53</a></span></p>

      <p class="paragraf" xml:lang="tr-TR">Öte yandan uygulamada “neden” ve “belirlenim” terimleri, genelde varlıkları oluşturan ilişkilerin bir ya da birkaçını değiştiren diğer bir varlığın ürettiği etkiyi işaret etmek için kullanılır. Fakat her bir varlık, kendisi dışındaki ve farklı düzeylerde işleyen her şeyin doğrudan ya da dolaylı yardımıyla geliştiği için, içlerinden birini belirleyen olarak seçmek ancak incelenmekte olan sorunun özel bir halkasını öne çıkartarak mümkün olabilir. <span>Marx, en kayda değer, ilgili nitelikleri kavramada bize en fazla yardımcı olacak etkinin, bu bağlamda, bu faktör olduğunu söylüyor.</span><span class="dipp"><a class="footnote-link" href="#footnote-225-54" id="footnote-225-54-backlink">54</a></span></p>

      <p class="arabaslik-sol" xml:lang="tr-TR">V</p>

      <p class="paragraf" xml:lang="tr-TR">Şimdiye kadar incelediğim donuk bütünlük, hareket halindeki bütünün ancak fazlasıyla sınırlı bir hâlidir; zira Paul Lafargue’ın dediği gibi Marx’ın “çok yönlü olan dünyası” “sürekli bir devinim” içindedir.<span class="dipp"><a class="footnote-link" href="#footnote-225-55" id="footnote-225-55-backlink">55</a></span> Değişim ve gelişim sürekli meydana gelir, yapı ise süreç içerisindeki bir aşamadır.</p>

      <p class="paragraf" xml:lang="tr-TR">İlerlettiğimiz analizde zamanı devreye sokmak için, her bir faktörü kendisinin ve kendisini çevreleyen faktörlerin geçmiş ve gelecek biçimleriyle kurduğu içsel ilişkileriyle ele almak yeterlidir. Örneğin, Marx için sermaye, sermayenin bugünü, dünü ve geleceğidir. Yine, “üretim sürecine girmeden önce” demektedir Marx, para ve metalar “sadece amaçları ve yazgıları açısından sermayedirler; kendinde sermayedirler”.<span class="dipp"><a class="footnote-link" href="#footnote-225-56" id="footnote-225-56-backlink">56</a></span> Yine bu yönden emek, yakında dönüşeceği üründe ve ürün de, bir zamanlar bizzat kendisi olduğu emekte görülebilir. Kısacası gelişim, –çehresinin ne ölçüde değiştiğinden bağımsız olarak– değişim geçiren şeyin bir özelliği olarak ele alınır.</p>

      <p class="paragraf" xml:lang="tr-TR">Bu ilişkisel modele göre “bugün”, belirgin bir geçmişten, bilinebilir bir geleceğe doğru esneyen bir sürekliliğin parçası (her zaman öngörülebilir olmasa da) haline gelir. Yarın, bugündür. Biçimsel mantık bağlamında bugün ve gelecek arasında böyle bir ilişki olduğundan bahsetmek, dirimselci (İng. “<span class="char-style-override-2">vitalistic</span>”) bir ilkeye, kutsal bir iradeye ya da başka bir metafizik aracıya duyulan inancı gerektirebilirdi. Fakat burada tüm toplumsal değişimler potansiyel olanın gelişi, hali hazırda var olan bir sürecin serpilmesi (<span class="char-style-override-2">unfolding</span>) olarak anlaşılırlar, ve dolayısıyla, mekansal-zamansal İlişki olarak ele alınan bu sürecin incelenmesiyle keşfedilebilirdirler. Paranın “yazgısı”, var olan yapıya kök salmıştır. Bütün toplumların “yazgısı” için de aynı şey söylenebilir. Bir toplumun ne hale geleceği (veya daha doğrusu, gelmesinin beklendiği) mevcut ana İlişkileri meydana getiren güçlerin, örüntülerin (pattern) ve eğilimlerin irdelenmesiyle toparlanabilir. İşte, Marx’ın “yasa” kavramının anlattığı şey, belli bir faktörü veya faktörler dizisini bu şekilde araştırmanın neticesinde ulaşılan sonuçtur.<span class="dipp"><a class="footnote-link" href="#footnote-225-57" id="footnote-225-57-backlink">57</a></span></p>

      <p class="paragraf" xml:lang="tr-TR">Sağduyuyu temel alan görüşün kabul ettiği iki tür yasa vardır: Ampirik incelemelerin sonuçlarına dayanarak yapılan genellemeler olan tümevarım yasaları ve dünyanın yapısına dair <span class="char-style-override-2">a priori</span> yargılardan oluşan tümdengelim yasaları. İlki için ispatın bir anlamı vardır ve öngörüleri olası olmaktan öteye geçmez. İkincisi için ispatın bir anlamı yoktur ve öngörüleri zorunluluk içerir. Marx’ın yasaları ise, her ikisiyle de ilişkilendirebileceğimiz özellikler taşır.</p>

      <p class="paragraf" xml:lang="tr-TR">Tümevarım yasalarına benzer şekilde Marx’ın yasaları da ampirik araştırmalara dayanır. Ancak, tümevarımın aksine onun yasaları, birbirleriyle ve çevrelerini kuşatan koşullarla bağları olumsal olan bağımsız olgularla ilgilenmez. Marx’ın ekonomi politik için “yasa, şanstır” demesi gibi; burada da ilişkilendirilen unsurlar arasında, güncel olarak araştırmayla ortaya çıkarılanlar dışında bir bağ bulunmamaktadır.<span class="dipp"><a class="footnote-link" href="#footnote-225-58" id="footnote-225-58-backlink">58</a></span> Oysa ki Marx, keşfettiği ilişkilerin, kendilerini önceleyen ilişkilerin içinde gerçek birer olasılık olarak (geçici içsel ilişkiler olarak) zaten var olduklarını düşünür.</p>

      <p class="paragraf" xml:lang="tr-TR">Tümdengelim yasalarına gelince… Marx’ın yasaları da dünyanın yapısıyla ilgilenirse de bunu ispat temelinde yapar ve ortaya çıkan bulgular tarafından daima değiştirilir. Sonuçta, Marx’ın öne sürdüğü yasalar her zaman geçerli olacak basit bir formülle özetlenemezler. Yine de katı bir ifadeyle söyleyecek olursak, Marx’ın tüm yasaları totolojidir: “A”nın ilişkilerini ele alalım, “A”nın gelmesi gereken durum budur, haldeki durumu budur, “A” için denebilir ki kendi gelişim yasalarına uymaktadır. Bu gibi yasalar, adına konuştukları özgül ilişkiler grubunun içerdiğinden daha fazla zorunluluk ifade etmezler. Yasaların belirsizliği, ilişkilerin durumundaki belirsizliktir. Ancak, söz konusu ilişkilerin önceden işaret ettiği olası tüm gelişmeler yasanın içinde yer verilirse, o zaman yasanın kendisinin zorunlu olduğu söylenebilir. Bir faktörün yaşadığı her şey, o faktörle ilgili yasasının zorunlu işleyişidir. Bu nedenle Marx’ın bulgularına yasalar renk vermezler, yasalar karakterlerinin tamamını Marx’ın bulgularına borçludur.</p>

      <p class="paragraf" xml:lang="tr-TR">Bir faktörde birbirine bağlanan ilişkiler bir gelişme tipini diğerlerinden daha olası yapar ve Marx da sıklıkla sadece bu gelişme tipini işaret etmek için “yasa” terimini kullanır. Bu anlamıyla “yasa” demek, “eğilim” demektir; hatta bir seferinde Marx, bütün ekonomi yasaları birer eğilimdir diyecek kadar ileri gitmiştir.<span class="dipp"><a class="footnote-link" href="#footnote-225-59" id="footnote-225-59-backlink">59</a></span></p>

      <p class="arabaslik-sol" xml:lang="tr-TR">VI</p>

      <p class="paragraf" xml:lang="tr-TR">Buraya kadarki tartışma, her ne kadar Marx’ın kavramları yorumlayışı oldukça sıra dışı olarak görülse de, sermaye, emek, sınıf vb. gibi genel kabul görmüş toplumsal faktörlerle sınırlıydı. Ancak, kapitalizm gibi her bir parçasını ilişkisel olarak içinde barındıran bir sistemi incelemek için uygun konumlanma noktaları ararken Marx, zaman zaman yeni parçalar oluşturma gereği de hissetmiştir. Yeni parçalar oluşturmak, belli bir amaç için bütünü zihnimizde farklı bir biçimde parçalamaktan başka bir şey değildir. Sonuç, yarattığı etki açısından yeni bir toplumsal faktör; onunla toplumu düşüneceğimiz ve topluma gönderme yapabileceğimiz yeni bir birimdir. Özünde üretim, bölüşüm, mübadele ve tüketimin çok yönlü etkileşimi bulunan “üretim ilişkileri” bu yolla yaratılmış belki de en önemli yeni toplumsal birimdir. “Artık değer” bir diğer yeni toplumsal birimdir. Bu iki İlişki, Marx’ın çalışmalarında merkezî bir yer tutar.</p>

      <p class="paragraf" xml:lang="tr-TR">Çoğu kapitalist iktisatçının ilgisinin ne kadar sınırlı olduğu düşünüldüğü zaman, üretim ilişkilerini bir araştırma konusu olarak ele almanın yeniliği ortaya çıkar. Kapitalist iktisatçılar “ekonomi”de olup bitenleri çalışmakla (özellikle de ölçmekle) meşguldürler. Ancak ekonomi dediğimiz şey yaşamımızdaki alanlardan sadece biridir ve dahası, diğer alanlardan yapay bir şekilde ayrılmıştır. Aynı zamanda hem ön koşulları hem de ortaya çıkardığı ürünler açısından insanlarla kurduğu zorunlu bağlar nadiren araştırılır.</p>

      <p class="paragraf" xml:lang="tr-TR">Toplumda, insanlar, ihtiyaç duydukları nesneleri eşdeğerleriyle mübadele ederek elde ederler. Peki, böyle bir toplumda ne <span class="char-style-override-2">tarz</span> bir üretici faaliyet vardır? Ne <span class="char-style-override-2">tarz</span> bir siyasal, kültürel, dinsel ve toplumsal yaşam böyle bir mübadeleyi beslemekte ve karşılığında da ondan beslenmektedir? Bu sorular kapitalist iktisatçıların ilgi alanlarının dışında; ancak Marx tarafından çizilen sınırların pek tabii ki içindedir. Marx, örneğin, <span class="char-style-override-2">Kapital’</span>in birinci cildinde, “<span class="char-style-override-2">Neden</span> emeğin, ürününün değeriyle; emek zamanın ise bu değerin büyüklüğü ile temsil edilir?” (vurgu bana ait) sorusu üzerine çalışmak istediğini söylüyor.<span class="dipp"><a class="footnote-link" href="#footnote-225-60" id="footnote-225-60-backlink">60</a></span> Aslında bu, kapitalist iktisatçıların betimlemekten hoşlandıkları özgül “ekonominin” nasıl meydana geldiğine ve kendini nasıl idame ettirdiğine dair bir sorudur. İnceleme konusunu ana süreçlerin kapsandığı bir birlik olarak (bu birliği merkez alan bir faktör olarak) “üretim ilişkileri” şeklinde kavramsallaştıran Marx, böylelikle bu geniş kapsamlı soruyu ele almayı kolaylaştırmış olur. Sonuç, yani <span class="char-style-override-2">Kapital</span>, doğruyu söyleyecek olursak ekonomik bir deneme değil; birçok okurun fark ettiği gibi, toplumsal praksis üzerine bir çalışmadır.</p>

      <p class="arabaslik-sol" xml:lang="tr-TR">VII</p>

      <p class="paragraf" xml:lang="tr-TR">Marx’ın söylemine dönersek, karşılaştığımız yanlış yorumlama sorununun, Marx’ın, betimlediği her şeyi tanımlama pratiğinden kaynaklandığını söyleyebiliriz. Marx, herhangi bir faktörle ilgili keşfettiği herhangi bir şeyi, hele ki bunu asli bir özellik olarak gördüyse, söz konusu faktörü belirten terimin anlamına dahil eder, yani kavramın bir parçası haline getirir.Böylece Marx’ın kavramları, kavramların Marx’a ifade ettiği halihazırda yapılandırılmış bilgiyi bize iletir. Bu şekilde, içinde yer aldıkları tümcelerin doğruluk değerinden ayrı bir “doğruluk” değeri de kazanırlar.<span class="dipp"><a class="footnote-link" href="#footnote-225-61" id="footnote-225-61-backlink">61</a></span></p>

      <p class="paragraf" xml:lang="tr-TR">Bu nedenle, Marx’ın toplumu hakkında anladığı her şey, değişim süreçleri ve buradan yola çıkarak oluşturduğu öngörüler de dahil olmak üzere, anladıklarını anlatmak için kullandığı temel kavramların her birinde zaten içerilmiştir. Bu [içkin] anlamlar, Marx’ın terimlerini ağırlaştırır. Marx’ın “ekonomik kategoriler”i “tarihsel yasalar”la denkleştirmesini sağlayan ve Marksizmde “mantık”ı, “yasa”nın eşanlamlısı yapan da yine budur.<span class="dipp"><a class="footnote-link" href="#footnote-225-62" id="footnote-225-62-backlink">62</a></span> “Yasa” gerçek dünyadaki ilişkileri işaret eder; Marx’ın genelde kullandığı anlamıyla “mantık” ise bu ilişkilerin, bu ilişkilere karşılık gelen kavramların anlamlarına yansımış halidir. Aynı kavrayışı sahip olan Marcuse’e göre Marx’ın,</p>

      <p class="arayazi" xml:lang="tr-TR">(...) kategorileri aynı anda hem negatif hem de pozitiftir: pozitif çözümlerinin ışığında, negatif bir durum sergilerler; böylece, mevcut toplumdaki gerçek durumun, yeni bir biçime geçişin başlangıcı olduğunu açığa çıkarırlar. Marx’ın bütün kavramları bu iki yöne doğru genişler: İlki, verili toplumsal ilişkilerin bileşimidir ve ikincisi, toplumsal gerçekliğe içkin olan ve onun özgür bir toplumsal düzene dönüşümünü sağlayacak olan unsurların bileşimidir.<span class="dipp" style="font-size:0.86em;"><a class="footnote-link" href="#footnote-225-63" id="footnote-225-63-backlink">63</a></span></p>

      <p class="paragraf" xml:lang="tr-TR"><span>Okuyucuların Marx’ın terminolojisinden bir şeyler anlayabilmiş olmaları, Marx’ın gerçek dünyada gördüğü ilişkilerin çoğunun, az ya da çok, “sağduyu”muzun bize anlattığı dünya görüşüyle örtüştüğünü ve kavramlarının ana anlamlarını oluşturanın da sağduyuya dayanan bu ilişkiler olduğunu gösterir.</span></p>

      <p class="paragraf" xml:lang="tr-TR"><span>Marx’ın ana kavramlarının her biri, bu kavramların yardımıyla yapılan analizin bütününü aktarma kapasitesine kuramsal olarak sahip olsa da, herhangi bir toplumsal faktörde bir araya toplanan ilişkilerin (ve dolayısıyla da faktöre karşılık gelen kavramın anlamının) uygulamada ne derece genişletileceğini Marx’ın o dönemki ilgi alanı belirler. Marx sürekli olarak bir sorundan diğerine salındığı için, bir toplumsal İlişki içerisinde yer alan yeni alanların hepsi ilgi alanına girer ve bir önceki bağlamda ilgilendiği bazı alanlar da ilgi alanından çıkar. Bu şekilde, daha önce sadece varsayılan, şimdi doğrudan ifade edilir ve</span> daha önce doğrudan ifade edilen, şimdi sadece varsayılır. Sınıf, örneğin, devletin açıklanmasında yaşamsal bir role sahipken, mübadelenin anlatımında küçük bir yer kaplar; Marx’ın düşüncesinde İlişkinin, burada sınıfın, boyutu da buna bağlı olarak çeşitlilik gösterir.</p>

      <p class="paragraf" xml:lang="tr-TR">Marx’ın, hem genel olarak kabul görmüş, hem de başka eserlerinde bizzat kendisinin çizdiği sınıflandırma çerçevesini “tahrif etmesi/manipüle etmesi” olarak sunulan işte bu faaliyettir. Yine de, toplumsal bütünlüğe getirilen bu tarz kısıtlar sadece pratik kullanım içindir; bunlar, Marx’ın o anki çalışmasında ilerleyebilmesine izin veren araçlardır. Herhangi bir faktörün ve dolayısıyla da ona denk gelen kavramın anlamının boyutlarını (onun ilişkisel sınırlarına kadar) genişletmek istediğinde, bunu yapabilir. Bu nedenle, “İnsan, tikel bir birey olduğu kadar (...) bir bütündür de; zihindeki bir bütündür, düşünülen ve deneyimlenen mevcut toplumun öznel varoluşudur” diyor Marx.<span class="dipp"><a class="footnote-link" href="#footnote-225-64" id="footnote-225-64-backlink">64</a></span></p>

      <p class="arabaslik-sol" xml:lang="tr-TR">VIII</p>

      <p class="paragraf" xml:lang="tr-TR">Eğer Marx’ın kavramlarının her biri (gerçekte ya da potansiyel olarak) bu genişlikteyse ve diğer kavramların işaret ettiklerinin çoğunu da kapsıyorsa, her seferinde hangi kavramı kullanacağına Marx nasıl karar veriyordu? Örneğin, neden (Marx için aynı zamanda sermaye olan) faize “faiz” diyoruz da “sermaye” demiyoruz? Bu, incelemekte olduğumuz aynı soruna ters yönden yaklaşmaktır. Şimdiye kadar Marx’ın terminolojisini kabul ettik ve bunlarla ne kastettiğini keşfetmeye çalıştık. Şimdi ise, (anlamlarının genişliği düşünüldüğünde) neden bu şekilde adlandırmalar önerdiğini soruyoruz. İlk soruya verdiğim ortodoksiye aykırı cevap, ikinci soruya özel bir önem yüklüyor.</p>

      <p class="paragraf" xml:lang="tr-TR"><span>Marx’a sadece adcı (İng. “</span><span class="char-style-override-2">nominalist</span><span>”) bir çıkış bırakıyormuş gibi görünüyorum ama aslında öyle değil. Düşüncelerimizi dünyanın meydana getirdiği görüşü ile adlandırmanın keyfi bir süreç olduğu görüşü arasındaki karşıtlık, her durumda, yanlıştır. Asıl sorun, doğada ve toplumda gerçekten var olan şeyleri kavrayıp tanımlamamızı sağlayan çeşitli gerçek yöntemleri keşfetmek ve karşılığında bu tanımlamanın var olana, özellikle de “doğal” yapılar olarak görülen şeylere nasıl tepki verdiğini keşfetmektir. Kısaca, bu iki yönlü bir asma köprüdür ve sadece tek yönlü yolculuk etmek isterseniz köprünün dengesini bozarsınız. Marx, bir yandan, adlandırmada gerçek dünyayı olduğu gibi ele alır, bir yandan da onu, (belirlemekten farklı olarak) ne olabileceğine karar verecek şekilde kavramlaştırır. Bunlardan ilki, Marx’ın her bir faktörün merkezî bir anlamı olduğunu kabul etmesinde görülebilir. Bu merkezî anlam, o faktör en sade haliyle, insanların zihninde bıraktığı etki neyse odur (ve zorunluluk gereği oldukça belirsizdir). İkincisi ise, Marx’ın incelemekte olduğu toplumun özel alt-sisteminde her bir faktörün gördüğü işleve (bu işlev, faktörün merkezî anlamının bir parçası olarak anlaşılabilir) atfettiği nihai önemi temsil eder.</span></p>

      <p class="paragraf" xml:lang="tr-TR"><span>Neyin “sabit sermaye” sayılıp sayılamayacağının belirlenmesinde Marx şöyle diyor: “Buradaki, şeyleri kendisine uydurmamız gereken bir tanım sorunu değildir. Burada ilgilendiğimiz, kesin kategoriler içerisinde ifade edilmesi gereken kesin işlevlerdir.”</span><span class="dipp"><a class="footnote-link" href="#footnote-225-65" id="footnote-225-65-backlink">65</a></span> <span>O halde, duruma göre, faiz olarak iş gören sermayeye “faiz”; sermaye olarak iş gören faize de “sermaye” denilecektir. Ancak, işlevdeki bir değişikliğin yeni bir adlandırmaya yol açması için (betimleyici metaforun aksine) başlangıçtaki faktörün, şimdi işlevini üstlendiği şey olarak gerçekten kavranması şarttır. Yani, sermaye sadece faiz olarak</span> <span class="char-style-override-2">hareket ettiği</span><span>nde ya da faiz olarak</span> <span class="char-style-override-2">göründüğünde</span> <span>ve bir şekilde ikisini bir olarak kavradığımızda gerçekten bu ismi hak ediyor demektir. Bunu yapmayı mümkün kılan tek şey ise, elbette, Marx’ın anlayışın</span><span>ın ilişkisel olmasıdır. Diğer her şeyle olan içsel bağları aracılığıyla her bir faktör, bu özel açıdan bakıldığında, geri kalan her şeydir ve bu geniş anlamıyla alacak olursak, onlar için ne geçerliyse, zorunlu olarak, bu faktör için de geçerlidir. Böylece, her faktör, başka faktörlerin işlevini gördüğü zamanlarda ve merkezî anlamlarıyla ilişkilendirilecek şekillerde, onların (ve onlar için geçerli olan her şeyin) adını alma potansiyeline teorik olarak sahiptir.</span></p>

      <p class="paragraf" xml:lang="tr-TR"><span>Marx kuramı “maddi bir güç” olarak adlandırdığı ya da Engels</span> <span>devlet için “ekonomik bir faktör” dediği zaman, sadece bizim ölçütlerimize göre kelimeleri yanlış kullanmış oluyorlar.</span><span class="dipp"><a class="footnote-link" href="#footnote-225-66" id="footnote-225-66-backlink">66</a></span> <span>İlişkisel kavrayışa göre ise burada kuram ve devlete, yerine getirdikleri merkezî işlevin yönlerinden birinin adı verilmiştir.Bu nedenle yukarıda alıntılanan örnekte Marx, kuramın “insanları kavradığı zaman” yani, insanların hayatlarını yönlendiren; nitelik ve hareketlerini güçlü bir şekilde etkileyen bir faktör olduğu zaman maddi bir güç haline geldiğini belirtiyor. Bu rol genelde maddi bir güç (mesela, üretim biçimi) tarafından yerine getirilir ama kuram da bu işi pekâlâ yapabilir ve yaptığı zaman da “maddi bir güç” haline gelir.</span></p>

      <p class="paragraf" xml:lang="tr-TR"><span>Ancak Marx’ın terminolojisini anlamak için, adlandırmanın, işleve iliştirildiğini bilmek yeterli değildir; kaldı ki, işlev de ilişkisel bir bütünün içerisinde kavranmaktadır. Burada ortaya çıkan soru, gözlemlenen belirli işlevin nesnel mi (toplumda güncel olarak mevcut), yoksa öznel mi (Marx öyle gördüğü için mevcut) olduğudur. Yanıt, her ikisinin de doğru olduğudur: İşlevler vardır ve Marx adlandırmaları onlara göre yapar, ama bu işlevlerin Marx’ın onlara dikkat etmesine imkân veren bir tarzda kavramlaştırıldıkları da doğrudur. A</span><span>ynı “çıplak gerçeklere” farklı bir kavramsal şema ile bakan başka insanlar, Marx’ın vurgu yapma</span>yı t<span>ercih ettiği ilişkiyi göremeyebilir bile (ileride ele alacağımız gibi bu durum, Marx’ın yabancılaşma kuramını anlama konusunda karşımıza çıkan en büyük engeldir).</span></p>

      <p class="paragraf" xml:lang="tr-TR"><span>Marx, örneğin, işçinin üretken eyleminden “değişir sermaye” olarak bahsederken, yalnızca kendisinin gördüğü bir işlevi adlandırmaktadır; zira bu örnekte, Marx’ın ortaya koyduğu bir birim olarak “artık değer yaratma süreci bakış açısından” bakıldığında bu eylem öyle görünmektedir.</span><span class="dipp"><a class="footnote-link" href="#footnote-225-67" id="footnote-225-67-backlink">67</a></span> <span>Bu da demek oluyor ki, ancak Kapital’i okumayı bitirdikten ve yeni bir kavram olan “artık değer”i kabul ettikten sonra “değişir sermaye”, emek gücü için kullanılan keyfi bir ad olmaktan çıkar. Genel olarak konuşacak olursak, Marx’ın belirli bir adlandırmayı neden kullandığını, bu adlandırmayla işaret edilen işlevi kavradığımız oranda anlarız. Fakat bu işlevi kavramamız da, ilgili faktörlere dair Marx’ın sahip olduğu anlayışın bizim anlayışımıza ne derece yakın olduğuna bağlıdır.</span></p>

      <p class="paragraf" xml:lang="tr-TR"><span>Açıktır ki Marx’ın kavramları, (Engels’in deyişiyle) hem kendi özgün kapitalizm görüşüne hem de sıra dışı toplumsal gerçeklik anlayışına uyması için özenle biçimlendirilmiştir. Bütün bunlardan çıkarılacak en büyük ders şudur: İstedikleri kadar öyle görünsünler, Marx’ın kavramları bizim kavramlarımız değildir. Yani, Marx’ın bizimle aynı kelimeleri kullanması, onun da aynı kavramlara sahip olduğu şeklindeki bir fikri uyandırarak bizi yanıltmamalı. Kelimeler, dilin malıdır ve o dili kullanan herkes için ortaktır. Öte yandan, kavramları ya da dünyaya dair fikirleri kavramak için, ki bunlar da kelimelerle (veya dünyaya dair fikirleri içeren kelimelerle) ifade edilirler, en iyi yol onları bireylerin mülkü olarak görmektir. Bu nedenle, Marx’ın neler bildiğini nasıl bildiğiyle birlikte ifade eden Marx’ın kavramları, bizim düşündüğümüzden (sıklıkla) daha fazlasını, (zaman zaman) daha azını ve (her zaman) daha farklı şeyleri anlatırlar. Bu nedenle Engels, Marx’ın bildik t</span>erimlere alışılmadık anlamlar yüklediğini söyler.</p>

      <p class="paragraf" xml:lang="tr-TR">Dahası, Marx’ın kavramlarının ilettiği düşünceler de değişkendir. Toplumsal gerçekliği oluşturan karşılıklı ilişkilerden her defasında ne anladığı, kullandığı kelimelerin anlamına yansır. Ama bu karşılıklı ilişkiler daima değişir ve Marx araştırmaları sayesinde onlar hakkında sürekli daha fazla şey öğrenir. Bu nedenle Engels, Marx’ın çalışmalarında “sabit, ölçülüp biçilmiş, her yere her zaman uyan” tanımlar bulmayı beklemememiz gerektiği konusunda bizi uyarır.<span class="dipp"><a class="footnote-link" href="#footnote-225-68" id="footnote-225-68-backlink">68</a></span></p>

      <p class="paragraf" xml:lang="tr-TR">Marx’ın yazılarında tanımların (yani, açıkça tanım yapmak üzere kullanılan ifadelerin) olmaması üzerinde fazlaca durulan bir konu olsa da, tanım yapmanın onun için ne kadar zor olduğu şimdi net olmalı. Dünyanın, sağduyuyu temel alan görüşün sivrilttiği keskin sınırlara sahip sınıflandırmadan yoksun olduğunu gören Marx bir faktörün tanımının diğer her şeye yayılmasına engel olamazdı. Marx için yalıtılmış bütün tanımlamalar zorunlu olarak “tek yanlı” ve büyük olasılıkla da yanıltıcıdır. Tanımlar konusunda, Sartre gibi Engels’in tespitini kabul eden eleştirmenler vardır.<span class="dipp"><a class="footnote-link" href="#footnote-225-69" id="footnote-225-69-backlink">69</a></span> Diğer taraftan, daha yaygın olanı, Carew-Hunt’un gösterdiği tepkidir. Carew-Hunt kavramların anlamına bu şekilde [ilişkisel] yaklaşmanın imkansızlığından o kadar emindir ki, diyalektiği bunu gerektirmesine rağmen, Marx’ın dili bu yönde hareket ettirmediğini (aksi yönde kanıt olsa da) savunur.<span class="dipp"><a class="footnote-link" href="#footnote-225-70" id="footnote-225-70-backlink">70</a></span> Marx’ın ilişkisel anlayışından haberdar olmayan eleştirmenlerin, bu anlayışın gerektirdiği kavramları oldukları gibi kabul etmeleri düşünülemez.<span class="dipp"><a class="footnote-link" href="#footnote-225-71" id="footnote-225-71-backlink">71</a></span></p>

      <p class="arabaslik-sol" xml:lang="tr-TR">IX</p>

      <p class="paragraf" xml:lang="tr-TR">Bu yorum şunu gösteriyor: anlatımında Marx’ın karşılaştığı sorun, birbirinden ayrışmış parçaların nasıl birleştirileceği <span class="char-style-override-2">değil</span>; kendisini her yerde gösteren bir toplumsal bütün içerisinden araçsal birimlerin nasıl ayrıştırılacağıdır. Eğer doğruysam, Marx’ın ne demek istediğini anlamak için kullanılan alışılmış yaklaşım tamamen ters çevrilmelidir: Emeğin hangi yollarla değer ürettiğini görmeye çalışmaktansa, en başından itibaren ikisi arasında bir çeşit denklik olduğunu kabul etmeli ve bu ikisinin nasıl farklılaştıklarını görmeye çalışmalıyız (Marx’ın dediği gibi “Değer emektir”; bunlar, aynı bütünü anlatan iki toplumsal İlişki’dir).<span class="dipp"><a class="footnote-link" href="#footnote-225-72" id="footnote-225-72-backlink">72</a></span> Marx’ın değer yasası “değerin başkalaşımıyla”; değerin ekonomide aldığı çeşit çeşit biçimle ilgilidir, emek tarafından üretimiyle değil. <span class="char-style-override-2">Kapital</span>’in heybetli ciltlerinde örneklendirilen bu iktisat kuramı, daha önce Smith ya da Ricardo’nun söylediği bir şey de değildir.</p>

      <p class="paragraf" xml:lang="tr-TR">Aynı şekilde, üretim tarzı ve toplumun diğer kurum ve etkinlikleri arasındaki çok yönlü toplumsal etkileşime engel olan katı, nedensel bir bağ aramaktansa, bu etkileşimin varlığını kabul ederek işe başlamalıyız. Ardından, Marx’ı üretim tarzı ve (dar anlamıyla) diğer ekonomik faktörlerin yol açtığı etkilerin daha önemli olduğuna inanmaya nelerin ittiğini araştırmalıyız. Gördüğümüz üzere böylesi bir etkileşim, bütün toplumsal İlişkilerin zorunlu bir parçasıdır. Marx’ın siyasal ve toplumsal olguları etraflıca tartıştığı metinlerin örneklendirdiği tarih anlayışı, teknolojinin belirleyiciliği değil, işte budur. Eğer Marx ayağının birini derenin bir kıyısına, diğerini de karşı kıyısına atmakta zorlanmamış gibi görünüyorsa, bunun nedeni Marx’a göre derenin hiç olmamasıdır. Bu analizin ışığında, muhaliflerinin çoğu Marx’ı, hiç sormadığı ve de (ilişkisel gerçeklik anlayışı düşünüldüğünde) hiç soramayacağı sorulara cevap vermemekle eleştirdikleri için suçludurlar. Bu süreç içerisinde Marx’ın gerçek soruları kaybolup gidiyor. Bu soruları eski yerlerine koymak gerekiyor...</p>

      <p class="paragraf" xml:lang="tr-TR"></p>

      <div class="footnotes">
        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-32-backlink" id="footnote-225-32">32</a> <span xml:lang="en-US">Bu çalışmadan sıkça faydalanan Maximilien Rubel, Henri Lefebvre ve Louis Althusser gibi yazarların yaşadığı Fransa’da durum bunun tam tersidir.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-33-backlink" id="footnote-225-33">33</a> <span xml:lang="en-US">Önsöz,</span> <span class="char-style-override-2" xml:lang="en-US">Ekonomi Politiğin Eleştirisine Katkı</span><span xml:lang="en-US">, s. 302</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-34-backlink" id="footnote-225-34">34</a> <span>A.g.e., s</span><span xml:lang="en-US">. 300</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-35-backlink" id="footnote-225-35">35</a> <span>A.g.e., s</span><span xml:lang="en-US">. 294</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-36-backlink" id="footnote-225-36">36</a> <span class="char-style-override-2" xml:lang="en-US">Selected Correspondence</span><span xml:lang="en-US">, s. 12. Aynı zamanda bakınız Önsöz,</span> <span class="char-style-override-2" xml:lang="en-US">Ekonomi Politiğin Eleştirisine Katkı, s.</span> <span xml:lang="en-US">301 ve</span> <span class="char-style-override-2" xml:lang="en-US">Felsefenin Sefaleti</span><span xml:lang="en-US">, s. 117-122</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-37-backlink" id="footnote-225-37">37</a> <span class="char-style-override-2" xml:lang="en-US">Komünist Manifesto</span><span xml:lang="en-US">, s. 33</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-38-backlink" id="footnote-225-38">38</a> <span class="char-style-override-2" xml:lang="en-US">Kapital</span> <span xml:lang="en-US">I, s. 209</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-39-backlink" id="footnote-225-39">39</a> <span class="char-style-override-2" xml:lang="en-US">Grundrisse</span><span xml:lang="en-US">, s. 412</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-40-backlink" id="footnote-225-40">40</a> <span class="char-style-override-2" xml:lang="en-US">Kapital</span> <span xml:lang="en-US">III, s. 794-795;</span> <span class="char-style-override-2" xml:lang="en-US">Kapital</span> <span xml:lang="en-US">I, s. 153; a.g.e., s. 571</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-41-backlink" id="footnote-225-41">41</a> <span xml:lang="en-US">Ayrıca Marx şöyle söylüyor: “Ücretli-emek, değer, para, fiyat vs. olmadan (...) sermaye hiçbir şeydir” Önsöz,</span> <span class="char-style-override-2" xml:lang="en-US">Ekonomi Politiğin Eleştirisine Katkı, s. 292</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-42-backlink" id="footnote-225-42">42</a> <span xml:lang="en-US">Marx,</span> <span class="char-style-override-2" xml:lang="en-US">Artı-Değer Teorileri</span><span xml:lang="en-US">, G. A. Bonner ve Emile Burns (çev.) (Londra, 1951), s. 302</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-43-backlink" id="footnote-225-43">43</a> <span class="char-style-override-2" xml:lang="en-US">Komünist Manifesto</span><span xml:lang="en-US">, s. 36</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-44-backlink" id="footnote-225-44">44</a> <span xml:lang="en-US">Max Hirsch,</span> <span class="char-style-override-2" xml:lang="en-US">Democracy versus Socialism</span> <span xml:lang="en-US">(New York, 1901), s. 80-81</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-45-backlink" id="footnote-225-45">45</a> <span class="char-style-override-2" xml:lang="en-US">Kapital</span> <span xml:lang="en-US">III, s.794; Marx,</span> <span class="char-style-override-2" xml:lang="en-US">Kapitalizm Öncesi Ekonomi Biçimleri</span><span xml:lang="en-US">, E. I. Hobsbawm (drl.), Jack Cohen (çev.) (New York, 1965), s. 120;</span> <span class="char-style-override-2" xml:lang="en-US">Felsefenin Sefaleti</span><span xml:lang="en-US">, s. 137</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-46-backlink" id="footnote-225-46">46</a> <span xml:lang="en-US">Genelde “ilişki” olarak çevrilmesine rağmen</span> <span class="char-style-override-2" xml:lang="en-US">Verhaltnis</span><span xml:lang="en-US">, zaman zaman “koşul”, “oran” ve “tepki” olarak da kullanılır. Bu durum, anlamının ne kadar özel olduğunun bir göstergesidir. Maximilien Rubel, Marx’ın çok sayıdaki eserini Fransızcaya çevirirken belki de en zorlandığı terimin</span> <span class="char-style-override-2" xml:lang="en-US">Verhaltnis</span> <span xml:lang="en-US">olduğunu söylüyor. Sürekli araya giren bu terimin yukarıda belirtilen anlamlarının Fransızca karşılıklarını kullanmanın yanında Rubel,</span> <span class="char-style-override-2" xml:lang="en-US">Verhaltnis</span><span xml:lang="en-US">’i</span> <span class="char-style-override-2" xml:lang="en-US">sistem, yapı</span> <span xml:lang="en-US">ve</span> <span class="char-style-override-2" xml:lang="en-US">sorun</span> <span xml:lang="en-US">olarak da çeviriyor. Öte yandan, Marx’ın terminolojisinin standart terimlerinden bir diğeri olan</span> <span class="char-style-override-2" xml:lang="en-US">Beziehung</span> <span xml:lang="en-US">kafa karışıklığının bir diğer sebebidir; zira bu terim de “ilişki” olarak çevrilebilir; gerçi sıklıkla “bağlantı” olarak çevrilmiştir. Burada, Marx’ın</span> <span class="char-style-override-2" xml:lang="en-US">Verhaltnis</span> <span xml:lang="en-US">kavramında var olduğunu düşündüğüm çokyönlülüğü benim “ilişki” kavramımın da içermesini amaçlıyorum.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-47-backlink" id="footnote-225-47">47</a> <span class="char-style-override-2" xml:lang="en-US">Grundrisse</span><span xml:lang="en-US">, s. 600</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-48-backlink" id="footnote-225-48">48</a> <span xml:lang="en-US">Önsöz,</span> <span class="char-style-override-2" xml:lang="en-US">Ekonomi Politiğin Eleştirisine Katkı, s.</span> <span xml:lang="en-US">276</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-49-backlink" id="footnote-225-49">49</a> <span xml:lang="en-US">A.g.e., s. 278. Alfred Meyer, Marksizmi, diğer şeylerin yanında, “karşılıklı olarak birbirine bağımlı değişkenler” sistemi olarak sunarken bu açıklamanın çok yakınından geçer. A. G. Meyer,</span> <span class="char-style-override-2" xml:lang="en-US">Marxism: The Unity of Theory and Practise</span> <span xml:lang="en-US">(Ann Arbor, 1963), s. 24ff. Ama bu değişkenlerin karşılıklı bağımlılığının niteliğiyle ilgili bütün o eski soruları yanıtsız bırakır: Eğer değişkenler mantıksal olarak bağımsızsa, birbirlerini karşılıklı olarak nasıl etkileyebilirler? Eğer bağımsız değillerse, bu ne anlama gelir? Edindiğim izlenime göre “işlevselcilik” bu haliyle ya tutarsızdır ya da anlaşılmaz. Marksizme olumlu ve olumsuz yaklaşan birçok yazar için “karşılıklı bağımlılık” ve “etkileşimden” bahsetmek, meseleleri hasır altı etmenin bir yoludur. Ancak bir kere bu faktörlere mantıksal bağımsızlık atfedildiğinde onlardan kurtulmak hiç de o kadar kolay olmaz. Yine de eğer bir adım daha atarak mantıksal bağımsızlığı tamamen azledersek, veri olarak kabul ettiklerimizin altındaki zemini kökten değiştirmiş oluruz.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-50-backlink" id="footnote-225-50">50</a> <span class="char-style-override-2" xml:lang="en-US">Kapital</span> <span xml:lang="en-US">I, s.19</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-51-backlink" id="footnote-225-51">51</a> <span xml:lang="en-US">Önsöz,</span> <span class="char-style-override-2" xml:lang="en-US">Ekonomi Politiğin Eleştirisine Katkı, s.</span> <span xml:lang="en-US">292</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-52-backlink" id="footnote-225-52">52</a> <span xml:lang="en-US">A.g.e., s. 291. Marx’ın açıklamaya çalıştığı toplumsal yaşamın “bütünlüğü”, başka bir yerde anlattığı gibi, “bu çeşitli yönlerin birbirleri üzerindeki karşılıklı eylemleridir.”</span> <span class="char-style-override-2" xml:lang="en-US">Alman İdeolojisi</span><span xml:lang="en-US">, s.28</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-53-backlink" id="footnote-225-53">53</a> <span xml:lang="en-US">Engels,</span> <span class="char-style-override-2" xml:lang="en-US">Doğanın Diyalektiği</span><span xml:lang="en-US">, Clement Dutt (çev.) (Moskova, 1954), s. 267-268</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-54-backlink" id="footnote-225-54">54</a> İktisat <span xml:lang="en-US">ve felsefe konularındaki daha kuramsal yazılarının aksine Marx’ın siyasi ve tarihsel yazılarında</span> <span class="char-style-override-2" xml:lang="en-US">bestimmen</span> <span xml:lang="en-US">(belirlenim) kavramını nadiren kullanması ve bu alandaki ilişkileri nitelemek için daha esnek anlamlara sahip ibareleri tercih etmesi oldukça önemlidir. İngiliz çevirmenler (aslında hem “koşul” hem de “belirlenim” anlamına gelen)</span> <span class="char-style-override-2" xml:lang="en-US">bedingen</span><span xml:lang="en-US">’i genelde “belirlenim” olarak çevirirler ve böylece “belirlenimci” önyargıları güçlendirirler. Mesela,</span> <span class="char-style-override-2" xml:lang="en-US">Alman İdeolojisi</span><span xml:lang="en-US">’nin giriş bölümlerini Almanca orjinali ile karşılaştırınız.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-55-backlink" id="footnote-225-55">55</a> <span xml:lang="en-US">Paul Lafargue, ‘Reminiscences of Marx’,</span> <span class="char-style-override-2" xml:lang="en-US">Reminiscences of Marx and Engels</span> <span xml:lang="en-US">(Moskova), s. 78. Lafargue, Marx’ın damadı ve çalışmalarını dikte ettirdiği tek insandı. Bu nedenle, olgun Marx’ın düşüncelerinin gözlemlenebileceği en uygun konuma sahipti. Lafargue bu konuyla ilgili şöyle söylüyor: “Marx (kendinde ya da kendisi için) hiçbir şeyi çevresinden ayrı düşünmedi: Sürekli hareket halinde olan ve bütünüyle çok yönlü bir dünya görüyordu.” Ardından, “Şey, sadece her şeyi bilen Tanrı için bir bedene sahiptir; sadece yüzeyi bilebilen insan için ise bir görünüştür” diyen Vico’dan alıntı yaparak, Marx’ın şeyleri Vico’nun Tanrı dediği şey gibi kavradığını iddia eder Lafargue.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-56-backlink" id="footnote-225-56">56</a> <span class="char-style-override-2" xml:lang="en-US">Artı-Değer Teorileri</span><span xml:lang="en-US">, s. 185. Başka bir yerde Marx, güçlerinin gelişiminin insanın “kaderi” olduğunu söylüyor.</span> <span class="char-style-override-2" xml:lang="en-US">Alman İdeolojisi</span><span xml:lang="en-US">, Werke III, s.273</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-57-backlink" id="footnote-225-57">57</a> <span xml:lang="en-US">Ekonomik yasalar ve kendi dönemindeki ekonomi politik ile ilgili Marx şöyle söylüyor: “[ekonomi politik] bu yasaları kavramaz; yani, bu yasaların özel mülkiyetin doğasından nasıl doğduklarını göstermez.”</span> <span class="char-style-override-2" xml:lang="en-US">1844 Elyazmaları</span><span xml:lang="en-US">, s.67-68. Özel mülkiyette (ki Marx burada özel mülkiyeti ekonomi katına yükseltir) meydana gelen değişikliklerin, bileşen ilişkilerinden görülebileceği söylenir.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-58-backlink" id="footnote-225-58">58</a> <span xml:lang="en-US">Alıntılandığı yer: M. Rubel, “les Premieres lectures economiques de Karl Marx (II)”,</span> <span class="char-style-override-2" xml:lang="en-US">Etudes de marxologie</span><span xml:lang="en-US">, Cahiers de l’I.S.E.A., Serie 5, no. 2 (Ekim 1959), s. 52</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-59-backlink" id="footnote-225-59">59</a> <span class="char-style-override-2" xml:lang="en-US">Kapital</span> <span xml:lang="en-US">I, s. 8. Aynı zamanda “diğer bütün yasalar gibi bir eğilim olarak görülen artık değerin genel oranı”ndan da bahseder.</span> <span class="char-style-override-2" xml:lang="en-US">Kapital</span> <span xml:lang="en-US">III, s. 172</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-60-backlink" id="footnote-225-60">60</a> <span class="char-style-override-2" xml:lang="en-US">Kapital</span> <span xml:lang="en-US">I, s. 80</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-61-backlink" id="footnote-225-61">61</a> <span class="char-style-override-2" xml:lang="en-US">Selected Correspondence</span><span xml:lang="en-US">, s. 12</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-62-backlink" id="footnote-225-62">62</a> <span xml:lang="en-US">A.g.e.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-63-backlink" id="footnote-225-63">63</a> <span xml:lang="en-US">Herbert Marcuse,</span> <span class="char-style-override-2" xml:lang="en-US">Us ve Devrim</span> <span xml:lang="en-US">(Boston, 1964), s. 295-296. Ne yazık ki Marcuse kavramları bu şekilde kullanmanın nasıl mümkün olduğuna, Marx’ın kavramsal şemasının neleri ön gerektirdiğine ve zorunlu olarak ortaya çıkardığı iletişim sorunlarına bir açıklama getirmez. İkinci ve üçüncü bölümlerde geliştirmeye çalıştığım temel düşüncelerin yokluğunda bu gibi doğru görüşler (ki Marcuse, Korsch, Lukacs, H. Lefebvre, Goldman, Dunayevskaya, Sartre, Sweezy, Kosik ve erken dönem Hook’un yazıları bu gibi görüşlerle doludur) havada asılı kalır ve son tahlilde ikna edici olmazlar.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-64-backlink" id="footnote-225-64">64</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 105</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-65-backlink" id="footnote-225-65">65</a> <span xml:lang="en-US">Marx,</span> <span class="char-style-override-2" xml:lang="en-US">Kapital</span> <span xml:lang="en-US">II, (Moskova, 1957), s. 226</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-66-backlink" id="footnote-225-66">66</a> <span class="char-style-override-2" xml:lang="en-US">Hegel’in Hukuk Felsefesinin Eleştirisine Katkı</span><span xml:lang="en-US">, Werke I, s.385.</span> <span class="char-style-override-2" xml:lang="en-US">Selected Correspondence</span><span xml:lang="en-US">, s. 484. Okuyucuların çoğunun kavramların suistimali olarak gördüğü diğer göze çarpan örnekler Engels’in ırktan “ekonomik bir faktör” ve Marx’ın da toplumdan “üretim gücü” olarak bahsetmesidir. A.g.e., s. 517;</span> <span class="char-style-override-2" xml:lang="en-US">Kapitalizm Öncesi Ekonomi Biçimleri</span><span xml:lang="en-US">, s. 94</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-67-backlink" id="footnote-225-67">67</a> <span class="char-style-override-2" xml:lang="en-US">Kapital</span> <span xml:lang="en-US">I, s. 209</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-68-backlink" id="footnote-225-68">68</a> <span xml:lang="en-US">Engels, Önsöz,</span> <span class="char-style-override-2" xml:lang="en-US">Kapital</span> <span xml:lang="en-US">III, s. 13. Şeylerin dış görünüşü sürekli değiştiği için Engels “kavram ve görünüşün birliği, öz itibariyle bitmeyecek bir süreç olarak kendisini gösterir” der.</span> <span class="char-style-override-2" xml:lang="en-US">Selected Correspondence</span><span xml:lang="en-US">, s. 529</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-69-backlink" id="footnote-225-69">69</a> <span xml:lang="en-US">Sartre, Marx ve modern Marksistler arasında son derece aydınlatıcı bir karşılaştırma yapar. Buna göre Marx’ın kavramları tarihe göre ve araştırmaları boyunca gelişirken, Marksistlerin kavramları toplumsal değişimlerden etkilenmez. Yani, Marksizmin açık kavramları kapanmıştır. Jean-Paul Sartre,</span> <span class="char-style-override-2" xml:lang="en-US">Yöntem Araştırmaları</span><span xml:lang="en-US">, Hazel E. Barnes (çev.) (Londra, 1963), s. 26-34. Bu konuyla ilgili ayrıca bakınız Henri Lefebvre,</span> <span class="char-style-override-2" xml:lang="en-US">Logique formelle - logique dialectique</span> <span xml:lang="en-US">(Paris, 1947), s. 204-211</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-70-backlink" id="footnote-225-70">70</a> <span xml:lang="en-US">Carew-Hunt,</span> <span class="char-style-override-2" xml:lang="en-US">Theory and Practice of Communism</span><span xml:lang="en-US">, s. 50</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-71-backlink" id="footnote-225-71">71</a> <span xml:lang="en-US">Anlama dair burada sergilenen anlayışı Hegel’de de bulmak mümkün. Hook, Marx ve Hegel arasındaki bu ortaklığın ve anlama bu sıra dışı yaklaşımın farkına varan az sayıdaki yorumcudan biridir. Marx ve Hegel’in görüşlerine atıfla şöyle diyor Hook: “Anlam, anlattığı nesneyle birlikte gelişmelidir. Başka türlü, anlattığı konu için yetersiz kalır.” Sidney Hook,</span> <span class="char-style-override-2" xml:lang="en-US">From Hegel to Marx</span> <span xml:lang="en-US">(Ann Arbor, 1962), s. 65-66. Dil felsefesinin bir terimin anlamı ve anlattığı şey (tanımlar ve betimlemeler) arasında kökten bir ayrım yapmasının temel nedeninin ikincisinin sözde istikrarsızlığı olması son derece ilginç. Bir terimin anlamını anlattığı şeyle eşlemek, ilk olarak anlamların zaman ve mekana göre (zama zaman kökten) değiştiğini; ikinci olarak ise anlatılan şeyi o hale getiren gerçek koşullarla ilgilenmek gerektiğini kabul etmektir. Kısaca, anlamı bu şekilde ele almak, bizi içsel ilişkiler anlayışına yöneltir.</span> <span xml:lang="en-US">Açığa çıkardığımız bu noktadan bakıldığında “anlamını değil, nasıl kullanıldığını sor” tarzındaki meşhur soru, bütünüyle yok olup gider.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-72-backlink" id="footnote-225-72">72</a> <span class="char-style-override-2" xml:lang="en-US">Kapital</span> <span xml:lang="en-US">III, s. 795</span></p>
        </div>
      </div>
    </div>
  </div>
</body>
</html>
