<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-32.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x1-32.html" xml:lang="en-US">
    <div class="Basic-Text-Frame">
      <p class="split" xml:lang="tr-TR"></p>

      <p class="anabaslik" xml:lang="tr-TR">20</p>

      <p class="resim" xml:lang="tr-TR"><img alt="c.png" class="image" height="12" src="../Images/c_fmt46.jpeg" width="138" /></p>

      <p class="anabaslik" xml:lang="tr-TR">İNSANIN<br />
      ÜRÜNÜYLE İLİŞKİSİ</p>

      <p class="resim" xml:lang="tr-TR"><img alt="c.png" class="image" height="19" src="../Images/c_fmt47.jpeg" width="207" /></p>

      <p class="resim" xml:lang="tr-TR"><span class="char-style-override-4"><img alt="3.png" class="image" height="23" src="../Images/3_fmt24.jpeg" width="21" /></span></p>

      <p class="paragraf" xml:lang="tr-TR"><span>Gördüğümüz gibi Marx yabancılaşmayı dört genel ilişkiye ayırır. Bu dört ilişkiden ikincisi bireyin kendi ürünüyle ilişkisidir. Marx’ın sözleriyle bu, “işçinin emeğinin ürünüyle, kendi üzerinde güç uygulayan yabancı bir nesne olarak kurduğu ilişkidir”.</span><span class="dipp"><a class="footnote-link" href="#footnote-225-397" id="footnote-225-397-backlink">397</a></span> <span>Etkinlik ve ürün arasındaki bağ doğrudan ve nettir. İnsan kendi ürününe yabancılaşır; çünkü bu ürünü üreten etkinlik yabancılaşmıştır. Marx’a göre “ürün (...) etkinliğin ve üretimin bir özetidir (...) Emeğin nesnesinin [işçiye] yabancı olmasında özetlenen tek şey ise, çalışma etkinliğinin [işçiye] yabancı olması; yabancılaşmasıdır”.</span><span class="dipp"><a class="footnote-link" href="#footnote-225-398" id="footnote-225-398-backlink">398</a></span> <span>Marx şunu soruyor: “İşçi, üretim etkinliğini yürütürken kendisini kendisinden yabancılaştırmasaydı, etkinliğinin ürünüyle bir yabancı gibi nasıl yüzleşirdi?”</span><span class="dipp"><a class="footnote-link" href="#footnote-225-399" id="footnote-225-399-backlink">399</a></span></p>

      <p class="paragraf" xml:lang="tr-TR">İnsanın kendi ürünündeki yabancılaşması, yabancılaşmış etkinliği meydana getiren tikel ilişkilerden biri ya da buna eş genel bir ilişki olarak görülebilir. Eğer yabancılaşmış etkinlik bağlamında ele alınacak olursa ürünün yabancılaşması, işçinin bedeninin ve aklının iflasının yanı sıra ortaya çıkan bir sonuç olarak görünür. Ancak Marx, ürünün yabancılaşmasını yabancılaşmış etkinliğin eşiti gibi ele alarak, bunun işçinin genel yabancılaşmasını anlamak açısından önemini, hatta kimileri için birincil önemini sorgulamak ister.</p>

      <p class="paragraf" xml:lang="tr-TR">Ürünün yabancılaşmasıyla ilgili yorumlar Marx’ın yazılarında dağınık olarak bulunur. Yine de, fazla zorlanmadan parçaları şu cümlede belirtilen üç özgül ilişki altında toplamak mümkün: “İşçinin kendi ürününde yabancılaşması sadece emeğinin bir nesne, dışsal bir varlık olması demek değil, aynı zamanda ürünün işçinin dışında, bağımsız olarak, kendisine yabancı bir şeymiş gibi var olması demektir; ürün, işçinin karşısına çıkan, kendi başına bir güç olur”.<span class="dipp"><a class="footnote-link" href="#footnote-225-400" id="footnote-225-400-backlink">400</a></span> İlk ilişki Marx’ın şu iddiasında daha net bir biçimde ortaya çıkar: “Emeğin ürünü, nesne içinde pıhtılaşmış; maddeleşmiş emektir: Emeğin nesnelleşmesidir. Emeğin nesnelliğini gerçekleştirmesidir.”<span class="dipp"><a class="footnote-link" href="#footnote-225-401" id="footnote-225-401-backlink">401</a></span> Türün yaşamını ifade etmenin başlıca aracı olarak üretici etkinlikten sıklıkla yaşamın kendisi diye bahsedilir. O halde Marx “işçi yaşamını nesneye aktarır” derken, güzel bir anlatım tarzı yakalamaktan çok daha fazlasını amaçlamıştır.<span class="dipp"><a class="footnote-link" href="#footnote-225-402" id="footnote-225-402-backlink">402</a></span></p>

      <p class="paragraf" xml:lang="tr-TR"><span>Bu iddiayı tam anlamıyla kavrayabilmemizin tek yolu, Marx’ın insan doğası anlayışına bir kere daha geri dönmektir. Burada, insanın doğayla çok yakın bir ilişkisi olduğu söylenir, çünkü güçleri tek bir gerçek nesnede, kendisinde mevcuttur. Dahası bu güçler sadece ve sadece, aynı derecede gerçek olan diğer nesnelerde ifade edilebilir. Bu nedenle Marx insandan bahsederken “insan doğadır” ve nesnelerden söz ederken de “tam da [insanın] varlığının doğasında bulunurlar” diyor.</span><span class="dipp"><a class="footnote-link" href="#footnote-225-403" id="footnote-225-403-backlink">403</a></span> <span>O halde insan ve doğa arasındaki ilişki içsel bir ilişkidir. İnsanın güçlerinin doğayla etkileşime geçtiği başlıca araç olan üretici etkinlik, aynı zamanda bu güçlerin nesnelleştiği aracıdır da. Öte yandan bu güçler, bu güçlerin kullanımının yarattığı değişimin tür ve miktarı olarak üründe mevcutturlar.</span><span class="dipp"><a class="footnote-link" href="#footnote-225-404" id="footnote-225-404-backlink">404</a></span> <span>Değişimin derecesi her zaman harcanan güçle orantılıdır; değişimin niteliği ise her zaman bu güçlerin durumunun bir göstergesidir. Hatırlarsak, Marx sanayiden “insanın özsel güçlerinin genel açığa vurumu” olarak söz eder (sanayi derken, üretici güçlerin yanında bu güçlerin ürünlerini de kasteder).</span><span class="dipp"><a class="footnote-link" href="#footnote-225-405" id="footnote-225-405-backlink">405</a></span> <span>Gereksinimlerini karşılamak için gerçek dünyayı dönüştürürken, insanın üretici etkinliği dokunduğu her şeye izini; türsel güçlerinin gelişmişlik seviyesinin izini bırakır. Bu şekilde insan “yaşamını nesnesine aktarır.” Nesnesi ise, hem kendisinin hem de onu üreten canlı insanın ait oldukları organik bütünün niteliğini kendinde ifade eder.</span></p>

      <p class="paragraf" xml:lang="tr-TR"><span>Ancak bütün toplumlarda insanın üretici etkinliği kendi ürününde nesnelleşir. Kapitalizmde gerçekleşen nesnelleşmenin ayırt edici özelliği, kökleri yabancılaşmış emekte olan iki ilişkinin varlığıdır. Bunlar “ürünün insanın dışında, bağımsız olarak; insana yabancı bir şeymiş gi</span><span>bi var olması ve insanın karşısına kendi başına bir güç olarak çıkmasıdır.” Marx, işçiye yabancı olan ürünlerin nesnelleşmesiyle anlatmak istediklerini, yabancılaşm</span><span>ış emekten söz ederken ayrıntılandırır:</span></p>

      <p class="arayazi" xml:lang="tr-TR">Doğa; duyumsal [İng. “sensuous”] dış dünya olmadan işçi hiçbir şey üretemez. Doğa, işçinin üzerinde emeğini gösterdiği; içinde etkin olduğu; onun aracılığıyla ürettiği malzemedir. Doğa insana yaşam araçlarını temin eder; emek, üzerinde çalıştığı nesneler olmadan yaşayamaz. Bu anlamının yanında daha kısıtlı bir anlamda da, doğa insana yaşam araçlarını temin eder: İşçinin kendisinin fiziksel varlığının araçlarını verir. Böylece işçi emeğiyle dış dünyayı, duyularına hitap eden doğayı ne kadar sahiplenirse, iki açıdan yaşam araçlarından kendisini yoksun bırakır. İlk olarak, duyumsal dış dünya giderek daha fazla emeğine ait olan bir nesne, emeğinin yaşam aracı olmaktan çıkar; ikincisi, giderek daha fazla bir yaşam aracı olmaktan, en doğrudan anlamıyla işçinin fiziksel varlığının aracı olmaktan çıkar.<span class="dipp" style="font-size:0.86em;"><a class="footnote-link" href="#footnote-225-406" id="footnote-225-406-backlink">406</a></span></p>

      <p class="paragraf" xml:lang="tr-TR">İşçinin ürünleri kendisine yabancıdır; hayatta kalmak ya da daha fazla <span>üretici etkinlikte bulunmak için onları kullanamaz.</span><span class="dipp"><a class="footnote-link" href="#footnote-225-407" id="footnote-225-407-backlink">407</a></span> <span>Marx’ın iddiası şudur: “Emeğin gerçekleşmesi ne kadar gerçekliğin kaybı olarak görünürse, işçi de o kadar gerçekliğini kaybeder, açlıktan öl</span>me noktasına gelene kadar.” Başka bir yerde de şöyle der: “İşçi ne kadar fazla üretirse, tüketmek için o kadar azına sahiptir”.<span class="dipp"><a class="footnote-link" href="#footnote-225-408" id="footnote-225-408-backlink">408</a></span> İşçinin gereksinimleri, ne kadar acil olursa olsun, kendi elleriyle ürettiklerini ele geçirmesine izin vermez; zira ürettiği her şey başka birinin malıdır.</p>

      <p class="paragraf" xml:lang="tr-TR"><span>Bu ürünleri kullanamaz, ama kullanamamakla kalmaz; aynı zamanda bu ürünlerin kendisinin olduğunu da kabul etmez. Bunun doğal bir uzantısı şudur: Ürünleri olan şeyler üzerinde hiçbir hâkimiyeti yoktur; bu ürünlerin akıbetini de bilmez. Sadece dolaylı yoldan, emeği karşılığında aldığı ücreti harcayarak, aynı emeğin ürettiklerinin bir parçasının sahibi olur.</span></p>

      <p class="paragraf" xml:lang="tr-TR">İşçinin yaşamak için ihtiyacı olan ürünler gibi, çalışması için gereksinim duyduğu ürünler de hâkimiyetinin dışındadır: “Nesnelleşme, nesnenin kaybı olarak göründüğü kadar, işçinin sadece yaşamı için değil, çalışması için de en fazla gereksinim duyduğu nesnelerin onun elinden zorla alınmasıdır.”<span class="dipp"><a class="footnote-link" href="#footnote-225-409" id="footnote-225-409-backlink">409</a></span> Böylece, aslında geçmişteki emeğin ürünleri olan üretici güçlerin, “bireylere yabancı olan ve oldukça bağımsız, bireylerin dünyasının yanı başında duran kendi başlarına bir dünyaları varmış gibi görünür.”<span class="dipp"><a class="footnote-link" href="#footnote-225-410" id="footnote-225-410-backlink">410</a></span> İnsanın türsel güçlerini gerçekleştirmek sadece üretim araçlarını kullanarak mümkündür; ama kapitalizmde hayat bulan üretim araçları bu güçlerin gerçekleşmesine kesin bir şekilde düşmandır.<span class="dipp"><a class="footnote-link" href="#footnote-225-411" id="footnote-225-411-backlink">411</a></span> Yabancılaşmış emek aracılığıyla doğayı dönüştürerek insan, kendisini, dönüştürdüğü her şeyden yoksun bırakır. Bu alanda işçinin yabancılaşmasının neye karşılık geldiğini eksiksiz kavrayabilmek için, kapitalizmde bireyin, ürettiği ürünler karşısındaki çaresizliğini, komünizmde doğanın kolay ulaşılabilirliğiyle karşılaştırmak gerekir.</p>

      <p class="paragraf" xml:lang="tr-TR">Çalışmayı sürdürmek ve yaşamak için gereksinim duyduğu ürünleri (ki yaşamanın ve çalışmanın ikisi de Marx’a göre insan doğasının içsel bileşenleridir) çıkardıktan sonra işçiden geriye kalan, bir soyutlamadır; “soyut bireydir.” Daha önce, ilişkilerin içinin aynı kesinlikte boşaltılmasından dolayı kapitalizmde çalışma da “soyut etkinlik” olarak adlandırılmıştı. Bu soyut birey insani açıdan yoksullaştırılmıştır. Yaşadığı süreyle orantılı bir biçimde ve üzerinde çalıştığı doğa kadar hayatını yitirmiştir. Hiçbir geri kazanımı olmadan üretici potansiyelini ürününe akıtmıştır. Marx’a göre;</p>

      <p class="arayazi" xml:lang="tr-TR">İşçi kendisini ne kadar harcadıysa, kendi karşısında yarattığı yabancı nesnel dünya da o kadar güçlü olur, kendisi -iç dünyası- yoksullaştıkça, o kadar az kendisine ait olur... İşçi yaşamını nesnesine aktarır; ama şimdi yaşamı kendisine değil, nesneye aittir. Böylece, bu etkinlik ne kadar büyükse, işçinin nesnelerden yoksunluğu da o kadar büyük olur. Emeğinin ürünü her ne olursa olsun, ona ait değildir. Bu nedenle ürün ne kadar büyükse, kendisi o kadar küçüktür.<span class="dipp" style="font-size:0.86em;"><a class="footnote-link" href="#footnote-225-412" id="footnote-225-412-backlink">412</a></span></p>

      <p class="paragraf" xml:lang="tr-TR">İnsanın türsel güçleri ve bu güçlerin nesneleri arasındaki bütün üretici etkinliklerde meydana gelen etkileşim, kapitalizmde tek taraflı olarak nesnelerin zenginleşmesiyle sonuçlanır. İşçi güçlerini ne kadar fazla harcarsa, ürün de o kadar güçlenir ve hatta işçinin kaybettiği (ve uygun bir değişimden geçmiş) özellikleri elde eder, diyor Marx. Ürünler, artık işçilerin sahip olmadıkları güçlerin cisimleşmesi olduğu için Marx bu ürünlerden, aslında onları üreten insanlara özgü olması gereken güçlere atıfta bulunarak konuşulabileceğine inanır. Burada önemli olan nokta şu ki, kapitalizm koşullarında üretilmelerinin bir sonucu olarak bu ürünler birbirleriyle ve üretici insanın kendisiyle belirli ilişkilere girme yeteneğine sahiptirler. Yine kapitalizm koşullarında yapılan üretimin sonucu olarak bu yetenek de işçinin kaybettiği ama ürünün kazandığı bir yetenektir.</p>

      <p class="paragraf" xml:lang="tr-TR"><span>Kimi ilişkilerin işçiden ürüne doğru yer değiştirmesi, cansız bir nesnenin, kendi başına güçleri ve gereksinimleri olan yaşayan bir organizma olduğu yanılgısına da neden olur: “Burjuva toplumda yaşayan insanlar bağımlıyken ve bireysellikleri yokken, sermaye bağımsızdır ve bir bireyselliği vardır.”</span><span class="dipp"><a class="footnote-link" href="#footnote-225-413" id="footnote-225-413-backlink">413</a></span> <span>İşçinin ürününün kapitalist toplumdaki yaşamı, büyük oranda, mübadele sürecinde başından geçen olayların akışıdır ama bu mübadele süreci, mübadele amacıyla üretilmelerini de içerir. İnsanlar bu ürünlerin ne kadar yol kat ettiğini piyasadan takip eder; aynı, et ve kemikten gerçek varlıkların canlandırdığı bir oyunu izlermiş gibi. Bu oyunda bireyler “sadece metaların sahibi” rolünü üstlenirler; “karşılıklı ilişkileri, metalarının karşılıklı ilişkileridir”.</span><span class="dipp"><a class="footnote-link" href="#footnote-225-414" id="footnote-225-414-backlink">414</a></span> <span>İnsan, kendisini ve başkalarını ürünlerinin bir eklentisi olarak ele alınca, kendi toplumsal ilişkileri ilk bakışta şeyler arasındaki ilişkiler gibi görünecektir. Böyle olunca da ayakkabının giysiyle mübadelesi; yani bu malların verili miktarlarının birbirlerinin dengi kabul edildiği mübadele, bu malların üretiminde yer alan insanların arasındaki ilişkiyi maskeler. Marx’ın</span> <span class="char-style-override-2">Kapital</span><span>’de özellikle bu konuya verdiği öneme bakılırsa, yabancılaşmanın bu yönü yazılarındaki ana temalardan birini oluşturur.</span><span class="dipp"><a class="footnote-link" href="#footnote-225-415" id="footnote-225-415-backlink">415</a></span></p>

      <p class="paragraf" xml:lang="tr-TR"><span>Ürünün yabancılaşmasının içerdiği üçüncü ilişki, işçinin kaybettiği şeyin esiri olmasıyla ilgilidir. İşçinin ürünü, “karşısında duran kendi başına bir güç” olmuştur. Marx şöyle diyor: “Nesnenin sahiplenilmesi yabancılık olarak ortaya çıktığı ölçüde, işçi ne kadar fazla nesne üretirse o kadar az nesneyi elinde bulundurur ve kendi ürününün, sermayenin, o kadar fazla tahakkümü altına girer”.</span><span class="dipp"><a class="footnote-link" href="#footnote-225-416" id="footnote-225-416-backlink">416</a></span> <span>Marx’a göre bireyin yakından ilişkili olduğu ama denetleyemediği bu şeyler aslında onu kontrol etmektedir. Bireyin tüketmek ve üretimi sürdürmek için bu nesnelere gereksinimi vardır ama onları hazır bulundurma gücü yoktur. Dahası, işçinin bu ürünlerin hangi formu alacağına karar verilmesinde de hiçbir rolü yoktur. Bunun yerine işçi, her durumda, halihazırda mevcut olan koşul ve kararlara karşılık verebilir sadece. Ürünleri, hem miktarları hem de formları açısından verili bir şeymiş gibi işçinin karşısına çıkar. Bu sebeple işçi ve ürünü arasında ortaya çıkan etkileşim, işçinin kendisini ürünün gereksinim ve taleplerine göre toptan düzeltmesi halini alır. Temel olarak bu anlamıyla kapitalizmin ürünleri üreticilerini kontrol eder. Yukarıda “yer değiştirmiş ilişki” olarak işaret edilen olgunun en göze çarpan örneği herhalde budur: İnsan, bir insan olarak doğayı kontrol etm</span><span>e gücüne sahipken, şimdi kendi ürünü insanı kontrol etme konumundadır.</span><span class="dipp"><a class="footnote-link" href="#footnote-225-417" id="footnote-225-417-backlink">417</a></span></p>

      <p class="paragraf" xml:lang="tr-TR"><span>İşçi ve ürününün rollerindeki bu yer değiştirme,</span> üretim ve tüketimde aynı derecede açık olarak görülür. Marx üretimdeki bu değişimi şöyle vurguluyor:</p>

      <p class="arayazi" xml:lang="tr-TR">Artık, üretim araçlarını işe koşan işçi değil; işçiyi işe koşan üretim araçlarıdır. Üretici etkinliğinin maddi unsurları olarak işçi tarafından tüketilecekleri yerde, kendi yaşam süreci için gerekli olan enzim olarak ürünler işçiyi tüketir (...) Gece boyu boş kalan ve canlı emekle beslenmeyen fırınlar ve atölyeler kapitalist açısından “bir kayıptan” başka bir şey değildir. Bu nedenle fırınlar ve atölyeler işçi sınıfının gece çalışması için haklı bir talepte bulunur. Paranın kolayca üretim sürecinin maddi faktörlerine, üretim araçlarına dönüşümü, paranın diğer insanların emeği ve artık emeği üzerinde bir hak iddia etmesine izin verir.</p>

      <p class="paragraf" xml:lang="tr-TR">Marx “ölü ve canlı emek arasındaki ilişkinin bu şekilde tamamen ters yüz edilişi kapitalist üretimin bir hilesidir, kapitalist üretime özgüdür ve onun niteliğidir,” diye ekliyor.<span class="dipp"><a class="footnote-link" href="#footnote-225-418" id="footnote-225-418-backlink">418</a></span></p>

      <p class="paragraf" xml:lang="tr-TR">Öte yandan tüketim maddeleri, yarattıkları arzular dolayısıyla üreticileri üzerinde bir güce sahiptir. Marx, nasıl olup da bir ürünün insanın o ürün için duyduğu gereksinimden önce geldiğini; nasıl olup da bir ürünün aslında bu gereksinimi yarattığını anlamıştır. Tüketimle ilgili şunu öğreniyoruz: Tüketim, “ilerleyişini nesnelerin sağladığı akan bir dere gibidir. Tüketime duyulan arzu, ürünün beğenilmesiyle yaratılır. Sanatın nesnesi, diğer herhangi bir nesne gibi, sanatla ilgili ve güzellikten anlayan bir kitle yaratır.”<span class="dipp"><a class="footnote-link" href="#footnote-225-419" id="footnote-225-419-backlink">419</a></span> Tüketicilerin, tüketmek zorunda kaldıkları şeylerin üretiminde söz hakkına sahip olmadıkları bir durumdan ne bekleyebiliriz? Bu durumda insanın kişiliği, kendi ürününün merhametine kalmıştır; ürünleri onun ne arzu edeceğini belirler ve insanın kişiliği, arzu ettiği şeyi alacak hale gelir. Bu ürünler, onun denetimi dışındaki güçlere tepki verir; kendi amaçları dışındaki amaçlara, genelde de kimi kapitalistlerin hırslarına hizmet ederler. Bu nedenle Marx “bütün yeni ürünler, ortaklaşa gerçekleştirilen dolandırıcılık ve yağma için yeni bir potansiyeli temsil eder” der.<span class="dipp"><a class="footnote-link" href="#footnote-225-420" id="footnote-225-420-backlink">420</a></span></p>

      <p class="paragraf" xml:lang="tr-TR">Tüketim maddelerine verilen form, insanların gereksinimlerini manipüle etmenin yanında, mevcut tüketim tarzının belirlenmesine de yardım eder. Her bir ürün, kabul görmüş kullanımının tüm yönlerini de beraberinde getirir. Bir arada düşünüldüklerinde bu kullanım biçimleri, insanların yaşam tarzı dediğimiz şeyin büyük kısmını meydana getirir. Kapitalizmde işçinin yaşam tarzı, kendi ürününün gereksinimlerini karşılamaktan bitkin düştüğü bir hayat içinde yozlaşmıştır. Burada karşılaştığımız şey, insan yapımı bir maddenin insan üzerindeki insanlık dışı gücüdür.</p>

      <div class="footnotes">
        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-397-backlink" id="footnote-225-397">397</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 73</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-398-backlink" id="footnote-225-398">398</a> <span xml:lang="en-US">A.g.e., s. 72. Bu anlamıyla Marx “nesnelleşmenin (</span><span class="char-style-override-2" xml:lang="en-US">Verausserung</span><span xml:lang="en-US">) yabancılaşma olduğunu” söyler. “Yahudi Sorunu Üzerine”,</span> <span class="char-style-override-2" xml:lang="en-US">Werke</span> <span xml:lang="en-US">I, s. 376</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-399-backlink" id="footnote-225-399">399</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 72</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-400-backlink" id="footnote-225-400">400</a> <span xml:lang="en-US">A.g.e., s. 70</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-401-backlink" id="footnote-225-401">401</a> <span xml:lang="en-US">A.g.e., s. 69</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-402-backlink" id="footnote-225-402">402</a> <span xml:lang="en-US">A.g.e., s. 70. Marx “insanın kendisi için bir kayıp” olduğunu söylerken anlatmak istediklerinin bir diğer yönü de budur. A.g.e., s. 84</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-403-backlink" id="footnote-225-403">403</a> <span xml:lang="en-US">A.g.e., s.156. Hatırlamak gerekir ki Marx doğal nesneler arasına hem canlı hem de cansız doğayı olduğu kadar müzik ve fizik gibi düşünsel yapıları da katar.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-404-backlink" id="footnote-225-404">404</a> <span xml:lang="en-US">Bu nedenle “Emeğin nesnesi (...) insanın türsel yaşamının nesnelleşmesidir.” A.g.e., s. 76</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-405-backlink" id="footnote-225-405">405</a> <span xml:lang="en-US">A.g.e., s. 110</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-406-backlink" id="footnote-225-406">406</a> <span xml:lang="en-US">A.g.e., s. 70-71</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-407-backlink" id="footnote-225-407">407</a> <span xml:lang="en-US">“Yabancı” (</span><span class="char-style-override-2" xml:lang="en-US">fremd</span><span xml:lang="en-US">) kavramı yerine “dış” (</span><span class="char-style-override-2" xml:lang="en-US">ausser</span><span xml:lang="en-US">) ve “bağımsız” (</span><span class="char-style-override-2" xml:lang="en-US">unabhangig</span><span xml:lang="en-US">) terimleri kullanılabilir. Bunlar Marx için birbirinin neredeyse dengi ifadelerdir.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-408-backlink" id="footnote-225-408">408</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 69, 71</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-409-backlink" id="footnote-225-409">409</a> <span xml:lang="en-US">A.g.e., s. 69</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-410-backlink" id="footnote-225-410">410</a> <span class="char-style-override-2" xml:lang="en-US">Alman İdeolojisi</span><span xml:lang="en-US">, s. 65. Başka bir yerde sermayeden ya da kapitalizmin maddi üretim güçlerinden “toplumsal üretim koşullarının (...) gerçek üreticilerden yabancılaşması” olarak bahsedilir.</span> <span class="char-style-override-2" xml:lang="en-US">Kapital</span> <span xml:lang="en-US">III, s. 259. Ayrıca bakınız</span> <span class="char-style-override-2" xml:lang="en-US">Artı-Değer Teorileri</span><span xml:lang="en-US">, s. 317. Bu örnekte “yabancılaşma” tek bir anlamıyla, “yabancı” kavramının eşanlamlısı olarak kullanılır (içerdiği ilişkilerden sadece bir kısmını aktarır)</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-411-backlink" id="footnote-225-411">411</a> <span xml:lang="en-US">Bu anlamıyla kapitalizmde ürünler “işçinin kendi gelişiminin (...) doğrudan karşısında ” yer alır.</span> <span class="char-style-override-2" xml:lang="en-US">Kapital</span> <span xml:lang="en-US">III, 859</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-412-backlink" id="footnote-225-412">412</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 70</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-413-backlink" id="footnote-225-413">413</a> <span class="char-style-override-2" xml:lang="en-US">Komünist Manifesto</span><span xml:lang="en-US">, s. 34</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-414-backlink" id="footnote-225-414">414</a> <span class="char-style-override-2" xml:lang="en-US">Ekonomi Politiğin Eleştirisine Katkı, s.</span> <span xml:lang="en-US">41</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-415-backlink" id="footnote-225-415">415</a> <span>Marx’ın iktisadı, sınıf, siyaset ve din ile ilgili bölümlerde bu konu daha detaylı incelenecektir.</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-416-backlink" id="footnote-225-416">416</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 69-70</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-417-backlink" id="footnote-225-417">417</a> <span>Marx şunu iddia ediyor: “Toplumsal etkinliğin bu şekilde billurlaşması; ürettiklerimizin üzerimizde nesnel bir güç olarak biraraya gelmesi, kontrolümüzden çıkması, beklentilerimizi çürütmesi, hesaplarımızı boşa çıkarması, tarihin bugüne kadar gelişimindeki önemli unsurlardan bir tanesidir.”</span> <span class="char-style-override-2">Alman İdeolojisi</span><span>, s. 22-23</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-418-backlink" id="footnote-225-418">418</a> <span class="char-style-override-2" xml:lang="en-US">Kapital</span> <span xml:lang="en-US">I, s. 310. Ayrıca, kapitalizmde işçilerin çalıştıkları yerlerin makinelerin “gereksinimlerine” göre değiştiği iddiasına bakınız. A.g.e., s. 42</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-419-backlink" id="footnote-225-419">419</a> <span xml:lang="en-US">Önsöz,</span> <span class="char-style-override-2" xml:lang="en-US">Ekonomi Politiğin Eleştirisine Katkı, s.</span> <span xml:lang="en-US">279</span></p>
        </div>

        <div class="footnote">
          <p class="dipnot" xml:lang="tr-TR"><a class="footnote-anchor" href="#footnote-225-420-backlink" id="footnote-225-420">420</a> <span class="char-style-override-2" xml:lang="en-US">1844 Elyazmaları</span><span xml:lang="en-US">, s. 115</span></p>
        </div>
      </div>
    </div>
  </div>
</body>
</html>
