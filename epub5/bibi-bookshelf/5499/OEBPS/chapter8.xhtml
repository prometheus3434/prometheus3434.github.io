<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşanmayan Zaman</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:3c170f45-7f95-f3ed-3843-39528d33ab4e"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0431.01"/></div>
    <section>
		<h1 class="date">30 Eylül, Cuma</h1>
		<p>Ufacık boylu asker elinde bir gazete sallayarak Koca Louis’ye doğru geliyordu.</p>
		<p>“Barış, barış!” dedi.</p>
		<p>Koca Louis kovayı yere bıraktı:</p>
		<p>“Ne dedin, arkadaş?”</p>
		<p>“Barış oldu diyorum, barış!”</p>
		<p>Koca Louis ona kuşkuyla baktı.</p>
		<p>“Savaş olmadı ki barış olsun,” dedi.</p>
		<p>“İmzalamışlar, arkadaş, imzalamışlar. Bak gazeteye!”</p>
		<p>Gazeteyi uzattı, ama Koca Louis eliyle onu itti.</p><div style="display:none;"><a id="GBS.0431.02"/></div>
		<p>“Okumayı bilmem ben.”</p>
		<p>Ufacık boylu asker acıyarak baktı.</p>
		<p>“Hey Tanrım,” dedi, “koca kafa! Öyleyse al da resme bak.”</p>
		<p>Koca Louis gazeteyi çekinerek aldı, ahırın camına yaklaştı, aydınlıkta resme baktı. Daladier’yi, Hitler’i, Mussolini’yi tanıdı, gülümsüyorlardı: İyi arkadaşmışlar gibi birbirlerine bakıyorlardı.</p>
		<p>“Vay canına!” dedi. “Vay canına!”</p>
		<p>Kaşlarını çatarak ufacık boylu arkadaşına<a id="GBS.0431.03"/> baktı, sonra birden keyiflendi.</p>
		<p>“Bak, barışmışlar ha?” dedi. “Niye kavga ettiklerini de bilmiyordum ki.”</p>
		<p>Asker gülmeye başladı, Koca Louis de güldü.</p>
		<p>“İşte böyle, arkadaş,” dedi asker.</p>
		<p>Döndü gitti. Koca Louis siyah katıra yaklaştı, boynunu okşamaya başladı.</p>
		<p>“Hadi bakalım, hanım kız, hadi bakalım!”</p>
		<p>İçinde bir çözülme hissediyordu. Kendi kendine, “Hele bak, n’apıcam ben şimdi? N’apıcam<a id="GBS.0431.04"/> ben şimdi?” diye söyleniyordu. “N’apıcam?”</p>
		<p>Mösyö Birnenschatz gazetenin ardında saklanmıştı, tam ortadan iki sayfanın birbirinden ayrıldığı yerden mavi, ağır bir duman yükseliyordu. Koltuğunda rahat değildi Mösyö Birnenschatz, kıpırdanıp duruyordu.</p>
		<p>Kadın, “Şu aspiratör işini hemen Rose’la konuşmalı,” dedi.</p>
		<p>Üçüncü defadır aspiratörden söz açıyor, arkasını getiremiyordu. Ella, kadına sevmeyen<a id="GBS.0431.05"/> gözlerle baktı: Babasıyla yalnız kalmayı tercih ederdi.</p>
		<p>Kadın, Ella’ya döndü, “Geri alırlar mı dersiniz?” diye sordu.</p>
		<p>“Ne bileyim anne, alırlar mı, almazlar mı? Boyuna aynı şeyi soruyorsun.”</p>
		<p>Dün Madam Birnenschatz kızını, yeğenlerini göğsüne bastırmış, sevinçten ağlamıştı. Bugün, bu sevinci ne yapacağını bilemiyordu, kocaman, yavan, kendisi gibi yavan bir sevinçti bu ve başkalarıyla paylaşmak<a id="GBS.0432.01"/> zorundaydı sevincini.</p>
		<p>Kocasına döndü.</p>
		<p>“Gustave,” diye mırıldandı.</p>
		<p>Mösyö Birnenschatz yanıt vermedi.</p>
		<p>“Bugün hiç sesin sedan çıkmıyor.”</p>
		<p>“Öyle,” dedi Mösyö Birnenschatz.</p>
		<p>Ama gazeteyi indirmişti, gözlüğünün üzerinden bakıyordu. Yorgun ve ihtiyarlamış görünüyordu: Ella içinin burkulduğunu hissetti; sarılıp öpmek istiyordu babasını, ama hazır bekleyen Madam Birnenschatz’ın yanında<a id="GBS.0432.02"/> heyecanlı sevgi gösterilerine hiç girişmemek daha iyiydi.</p>
		<p>Madam Birnenschatz mırıldandı:</p>
		<p>“Mutlu musun bari?”</p>
		<p>Adam kuru bir sesle, “Neden mutlu muyum?” diye sordu.</p>
		<p>Kadın, şimdiden inler gibi, “Ama Gustave,” dedi, “bana belki bin kez şu savaşı istemediğini söylemedin mi? Felaket olur, Almanlarla barış imzalamak zorunda kalırız, mahvoluruz demiyor muydun? Mutlu olacağını sanıyordum ben<a id="GBS.0432.03"/> de.”</p>
		<p>Mösyö Birnenschatz omuz silkti, gazeteyi kaldırdı. Madam Birnenschatz, bir an, şaşkın ve küskün bakışlarını bu kâğıt duvardan ayıramadı, dudakları titriyordu. Sonra içini çekti, zorlukla, inleyerek kalktı, kapıya doğru yürüdü.</p>
		<p>Çıkarken, “Kocamı da, kızımı da anlayamaz oldum,” dedi.</p>
		<p>Ella, babasına doğru eğildi, alnını öptü.</p>
		<p>“Neyin var, baba?”</p>
		<p>Mösyö Birnenschatz gözlüğünü çıkardı,<a id="GBS.0432.04"/> masaya bıraktı, sonra başını kaldırdı, kızına baktı.</p>
		<p>“Söyleyecek sözüm yok,” dedi. “İhtiyarım, dövüşecek yaşta değildim, bu savaşı kendim yapacak yaşta değildim. Onun için, susmalı daha iyi.”</p>
		<p>Özenle gazetesini katlıyordu. Kendi kendine konuşur gibi homurdandı:</p>
		<p>“Barıştan yanaydım...”</p>
		<p>“Evet?”</p>
		<p>“Evet...”</p>
		<p>Tuhaf bir çocuksu hareketle sağ omzunu kaldırdı, başını sağ omzuna doğru eğdi.<a id="GBS.0432.05"/> Dertli bir sesle, “Utanıyorum,” dedi.</p>
		<p>Koca Louis kovayı yalağa boşalttı, süngeri dikkatle sıkarak bütün suyunu çıkarttı, sonra süngeri kovanın içine attı. Ahırın kapısını kapadı, avluyu geçti, B bölüğü binasına girdi. Oda boştu. Koca Louis, “Aceleleri yok bunların ha?” diye söylendi. “Gitmemişler. Burada rahatlar hepsi, ha?” Yatağın altından sivil pantolonunu, sivil ceketini çekip aldı, “Ama<a id="GBS.0433.01"/> ben rahat değilim,” dedi. Soyunmaya başlamıştı.</p>
		<p>Sevinmeye cesareti yoktu daha, yüksek sesle: “Sekiz gündür anamı ağlatıyorlar be...” diye konuştu kendi kendine. Pantolonunu çıkardı, dikkatle katladı, yatağın üstüne, öbür asker eşyasının yanına koydu. Patron gene işe alacak mıydı ki onu? Bilmiyordu. “Koyunları kim götürüyordur dağa kim bilir.” Torbasını aldı ve çıktı. Muslukların önünde üç-dört<a id="GBS.0433.02"/> kişi vardı, alayla baktılar. Koca Louis eliyle bir selam verdi, avluda, kapıya doğru yürüdü. “Nerede olsa ekmek bulurum, çiftliklerde her işi yaparım ben.” Birden, göğü görür gibi oldu. Canigou’nun dumanları üstünde açık mavi, berrak göğü, koyunların salıntılı, küçücük kuyruklarını görür gibi oldu ve özgür olduğunu anladı birden.</p>
		<p>“Hey! Kim o, nereye gidiyorsun? Dur!”</p>
		<p>Koca Louis döndü baktı:<a id="GBS.0433.03"/> İriyarı bir çavuş, soluk soluğa koşuyordu arkasından, Çavuş Peltier.</p>
		<p>Koşarken, “Dur be!” diye bağırıyordu. “Ulaan, bu nasıl iş?”</p>
		<p>Koca Louis’ye iki adım kala durdu, koşmaktan ve öfkeden yüzü kıpkırmızıydı.</p>
		<p>“Nereye gidiyorsun?” diye tekrar sordu.</p>
		<p>“Gidiyorum,” dedi Koca Louis.</p>
		<p>Çavuş, kollarını göğsünde kavuşturarak, “Ha!” dedi. “Gidiyorsun ha? Gidiyorsun!” Sonra umutsuz bir hırsla,<a id="GBS.0433.04"/> “Peki, ama nereye gidiyorsun, onu söyle!” diye bağırdı.</p>
		<p>“Memlekete,” dedi Şişko Louis.</p>
		<p>“Memlekete! Memlekete gidiyor!” dedi çavuş. “Vah vah! Yemeklerden memnun kalmadınız herhalde ya da somyanız gıcırdıyor, öyle mi?” Sonra birden korkutucu bir sesle: “Şimdi arkanı dön, yürü bakalım, marş! Doğru bölüğe! Ben senin aklını başına getiririm!”</p>
		<p>Koca Louis, “Barışı imzaladıklarını bilmiyor,”<a id="GBS.0433.05"/> diye düşündü.</p>
		<p>“Barış imzalanmış, çavuşum,” dedi. “Gidiyorum.”</p>
		<p>Çavuş kulaklarına inanamamış gibi boynunu uzattı.</p>
		<p>“Sahiden hayvanın biri misin, yoksa beni mi hayvan yerine koyuyorsun?”</p>
		<p>Koca Louis’nin canı öfkelenmek istemiyordu. Döndü ve kapıya doğru yürüdü. Ama iriyarı herif ardından yetişmişti, kolundan tutup çekti, önüne dikildi.</p>
		<p>“Hemen dönmezsen,” dedi, “seni Divan-ı Harb’e yollarım.”</p><div style="display:none;"><a id="GBS.0434.01"/></div>
		<p>Koca Louis durdu, alnını kaşıdı. Marsilya’yı düşündü ve başına bir ağrı saplandı.</p>
		<p>Tatlı bir sesle, “Sekiz gündür anamı ağlatıyorlar,” dedi.</p>
		<p>Çavuş bu kez yakasına yapışmış, deli gibi sarsıyordu:</p>
		<p>“Ne dedin, ne dedin?”</p>
		<p>Koca Louis gök gürültüsü gibi bir sesle, “Sekiz gündür anamı ağlatıyorlar, dedim!” diye bağırdı.</p>
		<p>Sonra birden çavuşu omzundan yakaladı, elini bütün ağırlığıyla yüzüne<a id="GBS.0434.02"/> doğru savurdu. Bir an, kolunu adamın belinin altından geçirmek zorunda kaldı, çavuş yıkılmıştı, tuttu, tekrar vurdu; arkadan birinin sımsıkı beline sarıldığını duydu, birileri kollarına yapışmıştı, çektiler, aldılar kollarını, büktüler, arkasına doğru çevirdiler, kollar Çavuş Peltier’yi bıraktı, iriyarı adam “of” bile demeden avlunun taşlarına yığıldı kaldı, Koca Louis eline, koluna, beline yapışanlara<a id="GBS.0434.03"/> doğru deli gibi tekmeler savurmaya başladı, ama biri bacağına feci bir tekme attı; sırtüstü düştü. Adamlar her yandan tekmeliyorlardı şimdi, yüzünü saklayabilmek için başını sağa, sola kaçırmaya uğraşıyor, uluyarak, “Bırakın, bırakın beni, barış oldu, gideceğim ben, barış oldu diyorum size!” diye bağırıyordu.</p>
		<p>Gomez tırnaklarıyla cebinin içini kazıdı ve toza karışmış birkaç parça tütünle iplik<a id="GBS.0434.04"/> parçaları çıkardı. Bunları dikkatle piposuna doldurdu ve yaktı. Dumanın acı ve boğucu bir tadı vardı.</p>
		<p>Garcin, “Tütünü tükettin bile galiba,” dedi.</p>
		<p>“Dün gece bitti,” dedi Gomez. “Bilseydim, daha fazla getirirdim.”</p>
		<p>Lopez içeri girdi, gazeteleri getirmişti. Gomez adama baktı, sonra gözlerini piposunun ucuna dikti. Anlamıştı. Gazetenin birinci sayfasında iri puntolarla yazılmış “Münih” sözcüğünü<a id="GBS.0434.05"/> görmüştü.</p>
		<p>Garcin, “Ne haber?” diye sordu.</p>
		<p>Uzaktan top sesleri duyuluyordu.</p>
		<p>“Tamam,” dedi Lopez. “Bu kez boku yedik!”</p>
		<p>Gomez dişlerini piponun ucuna geçirdi. Top seslerini dinliyor ve Juan-les-Pins’deki durgun, mutlu geceyi, suyun kenarında caz çalan adamları düşünüyordu: Mathieu daha çok yaşayabilecekti o mutlu geceleri.</p>
		<p>“Alçaklar!” diye mırıldandı.</p>
		<p>Mathieu bir an kantin kapısında<a id="GBS.0435.01"/> durdu, sonra avluya çıktı, kapıyı arkasından kapadı. Üzerinde sivil elbiseleri vardı: Kışlada yetecek kadar üniforma yoktu. Askerler küçük gruplar halinde avluda dolaşıyorlardı, yüzlerinde şaşkın ve kaygılı ifadeler vardı. Ona doğru yaklaşan iki genç asker aynı anda, uzun uzun esnediler.</p>
		<p>“Vay vay,” dedi Mathieu, “eğleniyorsunuz, bakıyorum.”</p>
		<p>Daha genç olan önce ağzını kapadı, sonra özür diler<a id="GBS.0435.02"/> gibi, “Ne yapacağımızı bilemiyoruz,” dedi.</p>
		<p>Mathieu’nun ardında biri, “Merhaba!” dedi.</p>
		<p>Döndü baktı. George diye biriydi, Mathieu’nun yatak komşusu, iyi, ay yüzlü ve hüzünlü bir adamdı. Gülümsüyordu.</p>
		<p>“Merhaba,” dedi Mathieu. “Ne var, ne yok?”</p>
		<p>“İyi,” dedi adam. “Şimdilik iyi bakalım.”</p>
		<p>“Haline şükret,” dedi Mathieu. “Şu sırada buralarda olmayacaktın. Bam-bum’da olacaktın.”</p>
		<p>“Eh, öyle,”<a id="GBS.0435.03"/> dedi öbürü. Omuz silkti. “Burada olmuşsun, başka yerde olmuşsun...”</p>
		<p>“Evet...”</p>
		<p>“Memnunum,” dedi adam, “küçük kızımı görebileceğim için memnunum. O olmasa... Büroya döneceğim gene. Karımla da... çok iyi anlaşamıyoruz. Gazeteleri okuyacağız, Danzig hikâyesi ne oluyor, diye kaygılanacağız her gün; gene başlıyor, diye.” Esnedi, devam etti: “Yaşam, nerede olsa aynı, değil mi?”</p>
		<p>“Nerede olsa<a id="GBS.0435.04"/> aynı!”</p>
		<p>Birbirlerine bakarak gevşek bir yüz hareketiyle gülümsediler. Birbirlerine söyleyecekleri bir şey kalmamıştı.</p>
		<p>“Eh, hadi bakalım,” dedi George.</p>
		<p>“Hadi bakalım!”</p>
		<p>Demir parmaklığın ardında biri akordeon çalıyordu. Demir parmaklığın ardı Nancy’ydi, Paris’ti, haftada on dört saat ders, İviç, Boris, belki Irène. Yaşam, nerede olsa aynıydı, her zaman, her yerde aynı. Demir parmaklığa<a id="GBS.0435.05"/> doğru isteksiz adımlarla yürüdü.</p>
		<p>“Dikkat et!”</p>
		<p>Askerler, çekil der gibi elleriyle işaret ettiler; toprağa bir çizgi çekmişlerdi, çok da zevk almadıkları besbelli, para maçı yapıyorlardı. Mathieu bir an durdu: Kuruşların yuvarlandığını gördü, sonra ardından bir tane daha, bir tane daha. Bazen kuruşlardan biri, topaç gibi kendi çevresinde dönüyor, iki yana sallanıyor, sonra bir başka kuruşun<a id="GBS.0436.01"/> üstüne yarım yamalak oturuyordu, o zaman hepsi birden fırlıyor, bağrışıyorlardı. Mathieu yoluna devam etti. Sonunda gelip tozlu bir avluda, toz içinde bir kuruşu öbürünün üzerine fırlatmak için Fransa’yı yol yol çizen bunca tren, bunca kamyon; bunca acı, bunca para, bunca gözyaşı, bütün dünyanın radyolarında bunca ses, bunca gürültü, dünyadaki bütün dillerde bunca korkutma, bunca yalan, bunca laf,<a id="GBS.0436.02"/> bunca tartışma... Bütün bu adamlar kuru gözlerle yola düşebilmek için zorlamışlar, eziyet etmişlerdi kendilerine, hepsi bir an ta karşılarında ölümü görmüşlerdi, sakince boyun eğerek ya da kendi kendileriyle birçok çatışmadan sonra da ölümü kabullenmişlerdi. Şimdi şaşkındılar hepsi, kollarını bomboş aşağı sarkıtmışlar, amaçsız, yeniden üstlerine çullanan yaşamlarıyla, o kendilerine daha bir zaman<a id="GBS.0436.03"/> için, kısacık bir zaman için geri verilen ve ne yapacaklarını bilemedikleri yaşamla elleri kolları bağlı, dolaşıyorlardı. “Aldanmışların günü bugün,” diye düşündü Mathieu. İki eliyle demir parmaklıkları avuçladı ve dışarı baktı: İnsansız, boş sokakta güneş. Kentlerin esnaf sokaklarında şimdiden, barış geri gelmişti. Ama kışlaların ve garnizonların çevresinde, ağır ağır dağılmaya çabalayan belli<a id="GBS.0436.04"/> belirsiz bir savaş bulutu çöreklenmiş duruyordu. Görünmeyen akordeon <em>Madelon</em>’u çalıyordu; ılık, minicik bir rüzgâr sokakta ufacık bir toz hortumu kaldırdı. “Kendi yaşamımı, ya kendi yaşamımı ne yapacağım ben?” Çok basitti oysa: Paris’te, Huygens Caddesi’nde onu bekleyen bir ev vardı: iki oda, kalorifer, su, havagazı, elektrik, yeşil deri koltuklar ve masanın üzerindeki bronz yengeçle. Eve dönecek,<a id="GBS.0436.05"/> anahtarı kilide sokacaktı; sonra Buffon Lisesi’ndeki işi vardı, oraya gidecekti. Ve hiçbir şey olmamış olacaktı, hiç ama hiçbir şey. Yaşamı, tanıdık, yakın onu bekliyordu; giderken bu yaşamı evinde, çalışma odasında, yatak odasında bırakmıştı, bu dört duvar içinde bu yaşam, usul usul, sessiz, sorun çıkarmadan kimse sorun çıkarmayacaktı zaten, kimse Münih’ten söz açmayacaktı ve her şey en geç<a id="GBS.0437.01"/> bir ay içinde unutulacaktı geride, yaşamının sürüp gidişi içinde bir küçük yara izinden başka bir şey kalmayacaktı; bir küçük kırık, gerçekten savaşa gittiğine inandığı bir gecenin anısı.</p>
		<p>Demir parmaklıkları avuçlarının bütün gücüyle sıkarak, “Olmaz,” diye söylendi, “olamaz bu. İstemiyorum!” Öfkeyle geri döndü, durdu, güneşte parlayan camlara baktı, kendini güçlü hissediyordu: İçinde, ruhunun<a id="GBS.0437.02"/> derinliklerinde tanımaya başladığı bir küçük kaygı vardı, ona güven veren bir küçük kaygı. Herhangi biri, herhangi bir yerde! Hiçbir şeye sahip değildi artık, o, hiçbir şey değildi, hiç kimse değildi! Geçmiş gecenin hüzünlü karanlığı kaybedilmiş olamazdı; o dev korku, o dev kargaşalık boşa harcanmış olamazdı; hayır! Canları isterse kılıçlarını kına sokabilirler; savaşlarını ister yapsınlar, ister<a id="GBS.0437.03"/> yapmasınlar, vız gelir bana: Ben aldanmış olamam, aldanmadım. Akordeon susmuştu, Mathieu parmaklık boyunca yürüyordu, “Özgür kalacağım,” diye düşündü.</p>
		<p>Uçak Bourget’nin üstünde geniş daireler çiziyordu, aşağıda, alanın yarısını siyah, kımıldayan, dalgalanan bir zamk kaplamıştı. Léger, Daladier’ye doğru eğildi, aşağıyı göstererek bağırdı:</p>
		<p>“Ne kalabalık!”</p>
		<p>Daladier baktı, Münih’ten hareket<a id="GBS.0437.04"/> ettiklerinden beri ilk kez konuştu.</p>
		<p>“Parçalayacaklar beni,” dedi, “bekliyorlar.”</p>
		<p>Léger itiraz etmedi. Daladier omuz silkti.</p>
		<p>“Anlıyorum onları. Hakları var.”</p>
		<p>Léger içini çekti.</p>
		<p>“Her şey polisin elinde artık!”</p>
		<p>Odaya daldı, elinde gazeteler vardı, mutlu görünüyordu. İviç yatağın kenarında oturmuştu, başını eğdi.</p>
		<p>“Tamam! Bitti! Dün gece imzalamışlar.”</p>
		<p>İviç gözlerini kaldırdı;<a id="GBS.0437.05"/> genç adam mutlu görünüyordu, ama birden, İviç’in gözlerine diktiği gözleriyle şaşırarak, sustu.</p>
		<p>“Yani, savaş?” diye sordu kız, “savaş olmayacak mı?”</p>
		<p>“Olmayacak.”</p>
		<p>Savaş olmayacaktı, Paris’in üzerinde uçaklar olmayacaktı, çatılar bombalarla delinip göçmeyecekti: Yaşamaya devam etmek gerekti.</p>
		<p>Hıçkırarak, “Savaş olmayacak,” dedi. “Savaş olmayacak ve siz memnunsunuz buna.”</p>
		<p>Milan, Anna’ya<a id="GBS.0438.01"/> yaklaştı, topallıyordu. Gözleri kızarmıştı. Parmak uçlarıyla genç kadının karnına dokundu.</p>
		<p>“İşte dünyaya kadersiz gelecek biri daha,” dedi.</p>
		<p>“Ne dedin?”</p>
		<p>“Çocuk. Kadersiz biri daha, diyorum.”</p>
		<p>Topallayarak masaya doğru yürüdü, şişeyi aldı, kadehini doldurdu, sabahtan beri beşinciydi bu.</p>
		<p>“Hatırlıyor musun,” dedi. “Merdivenden yuvarlanmıştın. Çocuğa bir şey oluverecek diye nasıl korkmuştuk.”</p><div style="display:none;"><a id="GBS.0438.02"/></div>
		<p>Kadın kuru bir sesle, “Eee?” dedi.</p>
		<p>Kadeh elinde, kadına döndü; bir şeylerin şerefine kaldırmış gibiydi kadehini, güldü.</p>
		<p>“Öylesi daha iyiydi belki de,” dedi.</p>
		<p>Anna gözünü ayırmadan bakıyordu: Milan, kadehi dudaklarına götürdü, eli titriyordu.</p>
		<p>“Belki de,” dedi kadın, “belki de öylesi daha iyiydi.”</p>
		<p>Uçak inmişti. Daladier bitkindi, yorgun adımlarla yürüdü, kapıdan çıktı, yüzü bir ölünün<a id="GBS.0438.03"/> yüzü gibiydi, bembeyaz. Müthiş bir gürültü koptu ve insanlar koşmaya başladılar, polisleri devirerek, parmaklığı yıkıp geçerek koştular; Milan kadehindeki içkiyi bir solukta içti, kahkahayla güldü. “Fransa şerefine!” diye bağırdı. “İngiltere şerefine! Kahraman dostlarımızın şerefine!” ve kadehi kolunun bütün gücüyle karşı duvara savurdu. “Yaşasın Fransa!” diye bağırıyorlardı. “Yaşasın İngiltere!<a id="GBS.0438.04"/> Yaşasın barış!” Ellerinde çiçek buketlerini, bayrakları sallıyorlardı. Daladier merdivenin en üst basamağında kalmıştı, dehşetle, sonra sınırsız bir şaşkınlıkla kalabalığa baktı. Léger’ye döndü, kısık dişlerinin arasından küfretti:</p>
		<p>“Hayvanlar!”</p>		
	</section>
  <div style="display:none;"><a id="GBS.0438.05"/></div></body>
</html>