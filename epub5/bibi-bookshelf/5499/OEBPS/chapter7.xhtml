<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşanmayan Zaman</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:3c170f45-7f95-f3ed-3843-39528d33ab4e"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0423.01"/></div>
    <section>
		<h1 class="date">29 Eylül’ü 30 Eylül’e Bağlayan Gece Saat 1.30.</h1>
		<p>Mösyö Hubert Masaryk’le Mösyö Mastny, Çek delegasyonunun iki üyesi, Sir Horace Wilson’ın odasında, yanlarında Mösyö Ashton-Gwatkin olduğu halde, sabırla bekliyorlardı. Mastny sapsarıydı, terliyordu, gözlerinin altında siyah siyah halkalar vardı. Masaryk odada bir aşağı bir yukarı dolaşıyordu; Asthon-Gwatkin yatağın kenarına oturmuştu; İviç<a id="GBS.0423.02"/> yatağın içinde dertop olmuştu, yanında erkeğin varlığını duymuyordu, ama soluğunu işitiyordu, sıcağını teninde hissediyordu; uyuyamıyordu ve onun da uyuyamadığını biliyordu. Tuhaf tuhaf, kısacık elektik akımları bacaklarında, sırtında dolaşıyor, sırtüstü yatabilmek için ölesiye bir arzu duyuyordu, ama kımıldarsa, ona dokunacaktı; uyuduğuna inandıkça rahat bırakırdı hiç olmazsa. Mastny, Ashton-Gwatkin’e<a id="GBS.0423.03"/> döndü.</p>
		<p>“Uzun sürdü,” dedi.</p>
		<p>Ashton-Gwatkin ilgisiz bir tavırla özür diler gibi gelişigüzel bir hareket yaptı. Masaryk’ın yüzüne kan hücum etmişti.</p>
		<p>“Sanıklar hüküm bekliyor,” dedi. Sesi boğuk çıkıyordu.</p>
		<p>Asthon-Gwatkin duymazlıktan geldi. İviç, “Gece hiç bitmeyecek mi?” diye düşündü. Birden kalçasında çok yumuşak bir etin temasını duydu, bedeninde elini dolaştırmak için uykusundan faydalanmak<a id="GBS.0423.04"/> istiyordu, kımıldamamalıydı, yoksa uyumadığımı anlar. Yumuşak et ağır ağır kaydı, yumuşak ve alev alevdi, bir bacaktı bu. İviç dişlerini alt dudağına geçirdi. Masaryk, “Benzeyiş tamam olsun diye, bizi polis aracıyla taşıdılar,” dedi.</p>
		<p>Ashton-Gwatkin, şaşmış göründü:</p>
		<p>“Nasıl olur?”</p>
		<p>Mastny, “Regina Oteli’ne bizi bir polis otomobilinde götürdüler,” diye anlattı.</p>
		<p>Ashton-Gwatkin ayıplayarak,<a id="GBS.0423.05"/> “Çıçk, çıçk, çıçk,!” diye başını salladı.</p>
		<p>Şimdi de bir eldi: Kaburgalarının üzerinde dolaşıyordu, hafif, hatta saygılı; aşağı indi, indi, karnına dokundu. “Bir şey yok,” diye düşündü, “bir şey yok. Uyuyorum ben. Uyuyorum. Bir şey yok, bir böcek dolaşıyor karnımda. Uyuyorum ben. Rüya görüyorum: Kımıldamayacağım.” Masaryk, Horace Wilson’ın verdiği haritayı aldı. Almanların hemen işgal edecekleri<a id="GBS.0424.01"/> bölgeler mavi kalemle çizilerek işaretlenmişti. Bir an öfkeyle baktı, sonra masanın üzerine fırlattı.</p>
		<p>Ashton-Gwatkin’in gözlerine bakarak, “Hâlâ...” dedi, “hâlâ anlayamadım, bağımsız bir devlet miyiz, değil miyiz şu anda?”</p>
		<p>Ashton-Gwatkin omuz silkti, kendisinin bu meselede hiçbir rolü olmadığını anlatmak istiyordu; ama Masaryk adamın, göründüğünden daha heyecanlı olduğunu düşündü.</p>
		<p>Ashton-Gwatkin,<a id="GBS.0424.02"/> “Hitler’le anlaşmalar çok zor oluyor,” diye anlatmaya çalıştı. “Bunu unutmamanızı rica ederim.”</p>
		<p>Masaryk heyecanlı bir öfkeyle, “Her şey büyük devletlerin karşı koymasına bağlıydı!” dedi.</p>
		<p>İngiliz hafifçe kızardı. Doğruldu ve ciddi bir sesle, “Bu anlaşmayı kabul etmediğiniz takdirde,” dedi, “Almanya’yla kendi başınıza sorunlarınızı çözmeniz gerekir.” Hafifçe öksürerek boğazını temizledi, devam<a id="GBS.0424.03"/> etti: “Belki Fransızlar size bunu daha uygun cümlelerle açıklayabilirler. Ama bana inanın, onlar da bizimle aynı fikirdedirler; reddettiğiniz takdirde sorunla ilgilenmekten vazgeçeceklerdir.”</p>
		<p>Masaryk kötü kötü güldü ve sustular. Bir ses mırıldandı:</p>
		<p>“Uyuyor musun?”</p>
		<p>Yanıt vermedi, ama aynı anda kulağının altında sıcak bir dudak, sonra bütün bedenine yaslanan sıcak bir beden hissetti.</p>
		<p><a id="GBS.0424.04"/>“İviç,” diye mırıldanıyordu. “İviç!”</p>
		<p>Bağırmayacaktı, debelenmeyecekti; ırzına geçilen bir kız değilim ben. Sırtüstü döndü, berrak bir sesle, “Uyumuyorum,” dedi. “Ne var?”</p>
		<p>“Seni seviyorum!”</p>
		<p>Bomba! Beş bin metre yüksekten gelecek ve onları hemen öldürecek bomba! Bir kapı açıldı, Horace Wilson içeri girdi; ayaklarına doğru bakıyordu; geldiklerinden beri ayaklarına doğru bakıyordu; onlarla<a id="GBS.0424.05"/> yere bakarak konuşuyordu. Bir şeylerden rahatsızdı anlaşılan: Birden başını kaldırdı ve gözlerine bomboş gözlerle baktı.</p>
		<p>“Sizi bekliyorlar.”</p>
		<p>Üç adam peşi sıra çıktılar. Upuzun, bomboş koridorlardan geçtiler. Bir sandalyede bir garson çocuk uyuyordu; otel ölmüştü sanki; bedeni alev alevdi, göğsünü İviç’in göğüslerine dayadı, İviç yumuşak, tuhaf bir vantuz sesi duydu, bütün bedeni terleriyle<a id="GBS.0425.01"/> vıcık vıcıktı.</p>
		<p>“Beni seviyorsanız,” dedi, “üzerimden çekilin, çok sıcak.”</p>
		<p>Horace Wilson kenara çekilerek, “Burası,” dedi. Çekilmemişti, bir eliyle örtüleri çekip alıyor, öbür eliyle sımsıkı omzunu tutuyordu, şimdi boydan boya üzerine yatmıştı, öfkeli elleriyle, avını parçalayan yırtıcı elleriyle omzunu, kolunu mıncıklıyordu, çocuksu ve ağlamaklı sesi, “Seni seviyorum, İviç, seni seviyorum<a id="GBS.0425.02"/> İviç,” diye mırıldanıyordu kulağının dibinde.</p>
		<p>Alçak tavanlı, çok fazla aydınlık bir salondu. Chamberlain, Daladier ve Léger ayakta bekliyorlardı, önlerinde üzeri kâğıt dolu büyük bir masa vardı. Tablalar içilip bastırılmış sigarayla doluydu, ama kimse sigara içmiyordu şu anda. Chamberlain iki eliyle masaya dayandı. Yorgun görünüyordu, yorgun bir gülümsemeyle, “Baylar!” dedi.</p>
		<p>Masaryk’le Mastny<a id="GBS.0425.03"/> yanıt vermeden eğildiler. Ashton-Gwatkin hemen yanlarından ayrıldı, sanki onlarla birlikte olmaya daha fazla katlanamayacakmış gibi ve Horace Wilson’la birlikte Chamberlain’in arkasına geçti. Şimdi Çeklerin önünde, masanın karşısında beş insan vardı, beş yabancı. Arkalarında kapı ve otelin bomboş koridorları. Ağır bir sessizlik oldu. Masaryk teker teker hepsine baktı, sonra gözleriyle Léger’nin<a id="GBS.0425.04"/> bakışını aradı. Ama Léger bir çantaya birtakım kâğıtları yerleştirmekle meşguldü.</p>
		<p>“Oturmaz mısınız beyler?” dedi Chamberlain.</p>
		<p>Fransızlarla Çekler oturdular, Chamberlain oturmadı, gülümseyerek.</p>
		<p>“Evet,” dedi, “evet...” Uykusuzluktan pembeleşmiş gözleriyle bakıyordu. Bir an kararsız bir tavırla masanın üzerindeki ellerini seyretti, sonra birden doğruldu ve konuştu:</p>
		<p>“Fransa ile Büyük Britanya,<a id="GBS.0425.05"/> Almanların Südet Almanları konusundaki talepleriyle ilgili bir anlaşma imzalamış bulunuyor. Bu anlaşma, ilgililerce iyi niyetle karşılanırsa Godesberg Memorandumu sorunu bir dereceye kadar çözülecektir, umudundayım.”</p>
		<p>Öksürdü ve sustu. Masaryk koltuğunda dimdik oturuyor, bekliyordu. Chamberlain sözüne devam edecek gibi göründü, sonra vazgeçti, bir kâğıt alarak Mastny’ye uzattı:</p>
		<p>“Bu anlaşmanın<a id="GBS.0426.01"/> koşullarını öğrenmek istemez misiniz? Belki yüksek sesle okumanız daha uygun olur.”</p>
		<p>Mastny kâğıdı aldı, koridorda biri yürüyordu, parmaklarının ucuna basarak yürüyordu. Sonra ayak sesleri kayboldu ve kentte bir yerde, uzaklarda bir saat çaldı. Mastny okumaya başladı. Genizden gelen, tekdüze bir sesi vardı; ağır ağır, her sözcükten sonra durup düşünüyormuş gibi okuyordu ve kâğıt, parmaklarının<a id="GBS.0426.02"/> arasında titriyordu.</p>
		<blockquote>
			<p>Dört büyük devlet; Almanya, İngiltere Birleşik Krallığı, Fransa ve İtalya, Südet Almanları’nın yaşadığı bölgelerin Almanya’ya ilhakı meselesinde önceden yapılmış olan prensip anlaşmasının gerçekleştirilmesi konusunda aşağıda yazılı koşulların yerine getirilmesi için gerekli bütün işlemlerin hemen ele alınacağında fikir birliğine varmış bulunmaktadırlar.</p>
			<p>1. İlhak<a id="GBS.0426.03"/> uygulaması 1 Ekim’de başlayacaktır.</p>
			<p>2. İngiltere Birleşik Krallığı, Fransa ve İtalya ilhak uygulamasının, ilhak edilecek bölgelerde daha önce gerçekleştirilmiş olan yerleşim programlarını değiştirmeksizin yapılacağını ve uygulamanın en geç 10 Ekim’de tamamlanmış olacağını garanti etmektedirler.</p>
			<p>3. İlhak uygulamasının koşulları ve prensipleri, Almanya’yı, İngiltere Birleşik Krallığı’nı,<a id="GBS.0426.04"/> Fransa’yı, İtalya’yı ve Çekoslovakya’yı temsil edecek yetkili siyasi temsilcilerden kurulu bir uluslararası olağanüstü komisyon tarafından tespit edilecektir.</p>
			<p>4. İlhak edilecek bölgelere Alman askerî birliklerinin girişi 1 Ekim’den itibaren başlayacaktır. İlişik haritada işaretlenmiş dört bölge Alman askerî birliklerinin ilhak edilecek bölgeleri hangi sırayla işgal edeceğini göstermektedir:</p><a id="GBS.0426.05"/>
			<p>Bölge 1 : 1-2 Ekim.</p>
			<p>Bölge 2 : 2-3 Ekim.</p>
			<p>Bölge 3 : 3-4-5 Ekim.</p>
			<p>Bölge 4 : 6-7 Ekim.</p>
			<p>Almanların çoğunlukta oldukları öteki bölgeler hakkında uygulanacak program, kurulacak olan uluslararası olağanüstü komisyonca hazırlanacak ve ilhak uygulaması o bölgeler hakkında da en geç 10 Ekim’de sona erecektir.</p>
		</blockquote>
		<p>Tekdüze ses, sessizlikte, uyuyan kentin ortasında ağır ağır yükseliyordu.<a id="GBS.0427.01"/> İnat ediyor, susuyor, acımasızca okumaya koyuluyor, arada sendeliyordu ve tarihî bir cinayetin koşulları sayılıp dökülürken, milyonlarca Alman, göz görebildiğine, çepeçevre çevresinde, rahat rahat uyuyordu. Mırıldanan, yalvaran, ağlamaklı ses: Sevgilim, aşkım, seni seviyorum, göğüslerini seviyorum, kokunu seviyorum, beni seviyor musun? Gecenin içinden yükseliyordu ve eller, alev alev yanan bedenin<a id="GBS.0427.02"/> altında, cinayet işliyor, katlediyordu.</p>
		<p>“Bir soru sormak isterim,” dedi Masaryk. “Almanların çoğunlukta oldukları öteki bölgeler, derken, ne kastedilmiştir?”</p>
		<p>Soru Chamberlain’e sorulmuştu. Ama Chamberlain Masaryk’i sessizce, bön bir ifadeyle seyretmekle yetindi. Mastny’yi dinlememiş olduğu besbelliydi. Léger, Masaryk’in sırtından doğru konuştu. Masaryk döner koltuğunu sağa sola oynattı ve<a id="GBS.0427.03"/> Léger’nin profilini gördü.</p>
		<p>“Tarafınızdan kabul edilmiş koşullarda yapılan hesapların ortaya koyduğu çoğunluklar kastedilmiştir,” dedi Léger.</p>
		<p>Mastny mendilini çıkardı, alnını kuruladı, sonra yeniden okumaya koyuldu:</p>
		<blockquote>
			<p>5-3 sayılı paragrafta sözü geçen uluslararası komisyon plebisit yapılması gereken bölgeleri tespit edecektir...</p>
			<p>Bu tespit edilmiş bölgeler plebisit sonuçları resmen<a id="GBS.0427.04"/> açıklanıncaya kadar uluslararası bir askerî birlik tarafından kontrol edilecektir....</p>
		</blockquote>
		<p>Mastny durdu, bir an düşündü, sonra sordu:</p>
		<p>“Bu askerî birlik gerçek anlamıyla uluslararası bir güç mü olacaktır, yoksa yalnızca İngiliz askerinden mi kurulacaktır?”</p>
		<p>Mösyö Chamberlain elini ağzına siper ederek usulca esnedi, bir damla gözyaşı ağır ağır yanağından süzüldü. Elini çekti.</p>
		<p>“Bu nokta<a id="GBS.0427.05"/> henüz kesin olarak kararlaştırılmış değildir. Belçika’dan ve İtalya’dan askerî birlikler getirtilmesi düşünülmektedir.”</p>
		<p>Mastny okudu:</p>
		<blockquote>
			<p>Bu komisyon, evvelce Sarre’da yapılmış olan plebisite esas tutulan koşulları örnek alarak yeni plebisitin koşullarını tespit edecek; kasım sonundan önce olmamak şartıyla plebisit tarihini aynı komisyon kararlaştıracaktır.</p>
		</blockquote>
		<p>Mastny bir kez daha durdu,<a id="GBS.0428.01"/> başını kaldırdı, Chamberlain’e bakarak alaylı bir tatlılıkla sordu:</p>
		<p>“Bu komisyondaki Çek delegesine, diğer devletler delegelerine ve özellikle İngiltere Birleşik Krallığı delegesine tanınmış olan bütün hak ve yetkiler tanınacak mıdır?”</p>
		<p>Chamberlain iyi niyetle, “Gayet tabii,” dedi.</p>
		<p>Kan gibi yapış yapış, ağdalı, iç ezen bir bulanıklık İviç’in kasıklarına, kalçalarına yayılmıştı, kendi kanına<a id="GBS.0428.02"/> doğru kaydı, koyverdi kendini, zorla ırzına geçilen bir küçük kız değilim ben, kendini koyverdi, açıldı, bedenine bıçağın saplanmasına boyun eğdi, ama buzdan ve ateşten ürpertiler ta göğsüne kadar çıkarken, başı buz gibi kaldı, donmuş gibi; başını kurtarmıştı ve başının içinden ona haykırıyordu: “Nefret ediyorum, nefret ediyorum senden!”</p>
		<blockquote>
			<p>6. Sınırların kesin tespiti uluslararası olağanüstü<a id="GBS.0428.03"/> komisyonca yapılacaktır. Sözü geçen komisyona ayrıca, plebisit yapılmaksızın ilhak edilebilecek bölgelerin tümüyle etnolojik olan tarifinde sınırlı bir değişiklik yapılması konusunda, bazı olağanüstü durumlarda, Almanya’ya, İngiltere Birleşik Krallığı’na, Fransa’ya ve İtalya’ya talimat verme yetkisi de tanınmıştır.</p>
		</blockquote>
		<p>Masaryk, “Bu paragrafı, yaşamsal çıkarlarımızın korunmasıyla ilgili bir koşul<a id="GBS.0428.04"/> olarak kabul edebilir miyiz?” diye sordu.</p>
		<p>Daladier’ye dönmüş, ısrarla bakıyordu. Daladier yanıt vermedi; yorgun ve ihtiyarlamış görünüyordu. Masaryk’in gözü, yaşlı Fransız’ın dudağının kenarına yapışmış sönük sigaraya takılmıştı.</p>
		<p>Masaryk kuvvetle, “Böyle bir maddenin kesinlikle anlaşmaya ekleneceği vaat edilmişti bize,” diye ısrar etti.</p>
		<p>“Bir bakıma,” dedi Léger, “bu paragraf söz konusu<a id="GBS.0428.05"/> ettiğiniz maddenin bir başka açıdan ifade edilmiş biçimi olarak kabul edilebilir. Ne var ki, başlangıçta alçakgönüllü olmak zorundayız. Sınırlarınızın uluslararası garantiye bağlanması gene komisyonun yetkileri içinde kalan bir meseledir.”</p>
		<p>Masaryk kısaca güldü, kollarını göğsünün üzerinde kavuşturmuştu, başını salladı:</p>
		<p>“Bir garanti bile yok demek!”</p>
		<p>Mastny, “7...” diye okudu:</p>
		<blockquote>
			<p>İlhak<a id="GBS.0429.01"/> edilmiş bölgelerde kalmak ya da göç etmek konusunda halka tercih hakkı tanınmıştır.</p>
			<p>Tercih hakkının kullanılması için bölgeler halklarına, bu anlaşmanın yürürlüğe girdiği gün başlangıç alınmak şartıyla altı aylık bir süre tanınmıştır.</p>
			<p>8. Çekoslovak Hükümeti, bu anlaşmanın yürürlüğe girdiği gün başlangıç alınmak şartıyla dört haftalık süre içinde, orduda ve polis teşkilatında görevli olan<a id="GBS.0429.02"/> ve bu görevden ayrılmak isteyen Südet Almanları’nın bu isteklerini hemen yerine getirecektir.</p>
			<p>Aynı süre içinde Çekoslovak Hükümeti siyasi suçlarla hapse mahkûm edilmiş ve Çekoslovak hapishanelerinde cezalarını çekmekte olan Südet Almanlarını affedecek ve serbest bırakacaktır.</p>
			<p class="by">Münih, 29 Eylül 1938</p>
		</blockquote>
		<p>“Bu kadar!” dedi Mastny.</p>
		<p>Elinde tuttuğu kâğıda, ilk kez görüyormuş gibi dikkatle<a id="GBS.0429.03"/> bakıyordu. Chamberlain ağzını kocaman açarak esnedi, sonra parmaklarını masaya vurmaya başladı.</p>
		<p>Mastny tekrar, “Bu kadar,” dedi.</p>
		<p>Bitmişti. 1918’in Çekoslovakya’sı yoktu artık. Masaryk, Mastny’nin masanın üzerine bıraktığı kâğıtlara bakıyordu, başını kaldırdı, Daladier’ye, sonra Léger’ye baktı, uzun uzun, dikkatle baktı, Daladier koltuğa gömülmüştü, çenesi göğsüne değecek gibi gömülmüştü.<a id="GBS.0429.04"/> Cebinden bir sigara çıkarmış, parmaklarının arasında evire çevire seyrediyordu, sonra sigarayı içmeden yerine koydu. Léger’nin yüzü kızarmıştı, sabrı tükenmiş gibiydi.</p>
		<p>Masaryk, Daladier’ye bakarak sordu:</p>
		<p>“Hükümetimden bir yanıt ya da yanıt niteliğinde bir bildiri isteniyor mu?”</p>
		<p>Daladier yanıt vermedi. Léger başını önüne eğdi, çabucak yanıt verdi:</p>
		<p>“Mösyö Mussolini hemen İtalya’ya dönmek<a id="GBS.0429.05"/> zorunda; beklememiz olanaksız.”</p>
		<p>Masaryk hâlâ Daladier’ye bakıyordu. Sordu:</p>
		<p>“Yanıt bile istenmiyor mu? Kabul etmek zorunda olduğumuzu mu söylemek istiyorsunuz?”</p>
		<p>Daladier bıkkın bir tavırla başını salladı, Léger, “Başka ne yapabilirsiniz?” dedi.</p>
		<p>Ağlıyordu, yüzünü duvara dönmüş, sessizce hıçkırıyor, hıçkırıklar omuzlarını sarsıyordu.</p>
		<p>Ürkek, kararsız ses, “Niye gülüyorsun?” diye sordu.</p><div style="display:none;"><a id="GBS.0430.01"/></div>
		<p>“Sizden nefret ediyorum,” dedi İviç.</p>
		<p>Masaryk kalktı, Mastny de kalkmıştı. Mösyö Chamberlain çeneleri birbirinden ayrılacakmış gibi ağzını kocaman açarak esnedi.</p>
	</section>
  <div style="display:none;"><a id="GBS.0430.02"/></div></body>
</html>