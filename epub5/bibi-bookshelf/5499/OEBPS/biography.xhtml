<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
	<title>Usta ile Margarita</title>
	<link href="main.css" rel="stylesheet" type="text/css"/>
<meta name="Adept.resource" value="urn:uuid:3c170f45-7f95-f3ed-3843-39528d33ab4e"/>
</head>
<body class="biography"><div style="display:none;"><a id="GBS.0006.01"/></div>
	<section>
		<p>JEAN-PAUL SARTRE, 1905’te Paris’te doğdu. 1938 yılında, sonradan geliştireceği birçok felsefi konuya yer veren <em>Bulantı</em> adlı romanını yayımladı. Felsefe alanındaki asıl yeteneğini, 1943’te <em>Varlık ve Hiçlik</em> adlı kitabında ortaya koydu. 1945-1949 arasında <em>Özgürlük Yolları</em> adlı dört cilt olarak tasarladığı romanını kaleme aldı. İnsanı eylem içinde en iyi gösterecek türün tiyatro olduğuna karar<a id="GBS.0006.02"/> vererek, <em>Sinekler, Gizli Oturum, Kirli Eller, Şeytan ve Yüce Tanrı, Nekrasov</em> ve <em>Altona Mahpusları</em> gibi oyunlar yazdı. Kendine özgü Marksizm anlayışını, 1960’ta <em>Diyalektik Aklın Eleştirisi</em> adlı yapıtında ortaya koydu. 1964’te değer görüldüğü Nobel Edebiyat Ödülü’nü reddetti. XX. yüzyılın en etkili düşünürlerinden biri olan Sartre, bireyin kökten özgürlüğünü vurgulayan varoluşçuluğun sözcülüğünü<a id="GBS.0006.03"/> üstlendi, romanları ve oyunlarıyla dünya görüşünü çok geniş bir kitleye aktardı. 1980’de Paris’te ölen Sartre’ın cenazesine 25 binden fazla kişi katıldı.</p>
		<p class="double">GÜLSEREN DEVRİM (1928-2008), İstanbul’da doğdu. İstanbul Kız Lisesi’ni, ardından İstanbul Hukuk Fakültesi’ni bitirdi. 1960’lı yıllardan başlayarak pek çok çeviri yaptı. Jean-Paul Sartre’ın <em>Özgürlük Yolları </em>üçlemesi, Jean Cormier’nin <em>Che Guevera</em><a id="GBS.0006.04"/> biyografisi, Mihail Şolohov’un <em>Vatan İçin Dövüştüler, </em>Aleksandr Soljenitsin’in <em>Matriona’nın Evi</em>, Nathalie Sarraute’un <em>Çocukluk</em>, Emmanuel Berl’in <em>Atilla’dan Timur’a Avrupa ve Asya, </em>Gao Xingjian’ın <em>Ruh Dağı </em>ve <em>Yalnız Bir Adamın Kitabı </em>başlıklı kitapları başta olmak üzere birçok önemli yapıtı dilimize kazandırdı.</p>	
	</section>
<div style="display:none;"><a id="GBS.0006.05"/></div></body>
</html>