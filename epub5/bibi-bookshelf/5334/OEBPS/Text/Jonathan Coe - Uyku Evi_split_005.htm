<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="wordsection">
    <p class="msonormal6"><span class="calibre2">"Peki uykunda neler anlatıyorsun?"</span></p>

    <p class="msonormal6"><span class="calibre2">"Annem saçmalık olduğunu söylüyor."</span></p>

    <p class="msonormal6"><span class="calibre2">Bir dönemeci kıvrıldılar. Birkaç yüz metre ötedeki evler artık görülüyordu.</span></p>

    <p class="msonormal6"><span class="calibre2">Ruby dönüp ufukta silueti görünen Ashdown'a doğru bakarak "Bisikletim olsaydı" dedi, "hep gelip seni görebilirdim, değil mi?"</span></p>

    <p class="msonormal6"><span class="calibre2">Sarah, "Ama senin bisikletin yok ki" dedi.</span></p>

    <p class="msonormal6"><span class="calibre2">"İstedim. Yakında doğum günüm geliyor."</span></p>

    <p class="msonormal6"><span class="calibre2">"Annen baban ne dedi?"</span></p>

    <p class="msonormal6"><span class="calibre2">"Çok pahalı olduğunu söylediler."</span></p>

    <p class="msonormal6"><span class="calibre2">"Sanırım öyledir."</span></p>

    <p class="msonormal6"><span class="calibre2">"Evet, ama ben gerçekten, gerçekten istiyorum. Öylesine değil. Bisikletim olsaydı size gelirdim, sen ve Robert beni her gün kumsala götürebilirdiniz. Okula gittiğim günler dışında."</span></p>

    <p class="msonormal6"><span class="calibre2">Sarah, "Oraya her gün gitsek çok geçmeden sıkılırdın" dedi, "ama yine gideriz. Bir dahaki sefere belki Veronica'yla gideriz."</span></p>

    <p class="msonormal6"><span class="calibre2">Ruby, "O kumdan şato yapmayı biliyor mu?" diye sordu.</span></p>

    <p class="msonormal6"><span class="calibre2">"Bildiğine eminim."</span></p>

    <p class="msonormal6"><span class="calibre2">"Robert kadar iyi mi?"</span></p>

    <p class="msonormal6"><span class="calibre2">"Herhalde daha iyi ve daha büyük."</span></p>

    <p class="msonormal6"><span class="calibre2">Ruby'nin buna inanmakta güçlük çektiği belliydi. Zaten konuyu kolay kolay değiştirmeye niyeti yoktu, "Ben hâlâ bir bisiklet istiyorum" dedi. "Bu gece yine söyleyeceğim."</span></p>

    <p class="msonormal6"><span class="calibre2">Srah'nın aklına biraz muzip bir fikir gelmişti. Sharp'ların bahçesine gelene dek -kendi kendine- hafifçe şaşırmış bir halde onu aklının gerisinde çevirip durdu. Ruby bahçe kapısını açıp tam eve doğru koşacakken Sarah hafifçe omzuna vurup onu durdurdu. "Dinle" dedi ve bahçe yolunun iki tarafında uzanan alçak duvara oturdu. O ve Ruby, gizli bir plan yapıyormuş gibi yüz yüze geldi.</span></p>

    <p class="msonormal6"><span class="calibre2">"Ne var?" dedi Ruby.</span></p>

    <p class="msonormal6"><span class="calibre2">Sarah, "O bisikleti istiyorsan yapman gereken şu" diye fısıldadı.</span></p>

    <p class="msonormal6"><span class="calibre2">Ruby nefesini tutup bekledi.</span></p>

    <p class="msonormal6"><span class="calibre2">"Onu uykunda istemelisin."</span></p>

    <p class="msonormal6"><span class="calibre2">Şaşkın bir duraksama. "Uykumda mı?"</span></p>

    <p class="msonormal6"><span class="calibre2">"Evet. Annen uykunda konuştuğunu duymuş, değil mi?"</span></p>

    <p class="msonormal6"><span class="calibre2">"Hımmm..."</span></p>

    <p class="msonormal6"><span class="calibre2">"O halde gece odana geldiğinde uykunda konuşuyormuş gibi yap -tamam mı- ve bu bisikleti ne kadar çok istediğini anlat."</span></p>

    <p class="msonormal6"><span class="calibre2">Ruby onun gözlerinin içine baktı, "Ama neden uyanıkken istemiyorum?"</span></p>

    <p class="msonormal6"><span class="calibre2">"Çünkü eğer uykunda konuşursan, annen bu konuda ciddi olduğunu anlar. Senin için ne kadar önemli olduğunu öğrenir ve onu almak zorunda kalır."</span></p>

    <p class="msonormal6"><span class="calibre2">Ruby'nin yavaş yavaş anlamaya başladığı çilli yüzünden belli oluyordu. Sarah sözlerini daha da vurguladı.</span></p>

    <p class="msonormal6"><span class="calibre2">"Sana inanmak zorunda kalacaktır. Doğru olduğunu bilecektir, çünkü hiç kimse" (o gün Ruby'nin duyduğu pek çok şey arasında bunlar, unutamayacağı ikinci sözlerdi) "hiç kimse uykusunda yalan söyleyemez. Değil mi?"</span></p>

    <p class="msonormal6"><span class="calibre2">Ruby'nin unutamayacağı diğer şey de o akşamüstü Robert'ın kendisiyle konuşan sesiydi. Robert onu uykuda sanırken, aslında Sarah'nın ayağa kalkması sırasında uyanmıştı. Robert'ın onunla yavaşçacık, neredeyse duyulamayacak kadar hafif, anlamadığı bir sözlerden konuşan sesi, şunları söyleyen sesi:</span></p>

    <p class="msonormal6"><span class="calibre2">"Bilemiyorum... bu iş nasıl..."</span></p>

    <p class="msonormal6"><span class="calibre2">Ve sonra, "Hiçbir şeyi bu kadar istemedim..."</span></p>

    <p class="msonormal6"><span class="calibre2">Ve derin bir iç çekişin ardından, "Hiçbir şeyi bu kadar istemedim Ruby... Sana bunu söylememe aldırmıyorsun, değil mi?.. Sana söyleyebilirim... uyurken, çünkü o zaman... sırrım gizli kalacak... Gerçi ondan da gizli mi bilmiyorum... ya da herhangi birinden... Kimsenin önemi yok ya... Ne düşündükleri...</span></p>

    <p class="msonormal6"><span class="calibre2">Ruby...</span></p>

    <p class="msonormal6"><span class="calibre2">Daha. gencim... Gerçi sana yaşlı görünüyorumdur, epeyce yaşlı... Ama kendimi genç hissediyorum... ya da hissediyordum, ta ki... Geçenlerde... Ama öyleyken bile... öyleyken bile, biliyorum... ya da en azından hayal ediyorum..."</span></p>

    <p class="msonormal6"><span class="calibre2">"Hayal bile edemiyorum... hiçbir zaman... onu istiyor olmamayı..."</span></p>

    <p class="msonormal6"><span class="calibre2">"Hiçbir zaman..."</span></p>

    <p class="msonormal6"><span class="calibre2">"Gerçi belki... Zaman içinde, günün sonunda..."</span></p>

    <p class="msonormal6"><span class="calibre2">"Ama işte bu da günün sonu..."</span></p>

    <p class="msonormal6"><span class="calibre2">"Dediğim şu ki..."</span></p>

    <p class="msonormal6"><span class="calibre2">"Haklısın tabiî... Daha gencim, başkaları olabilir... Ama şahsen... göremiyorum... Her neyse... istediğim bu değil... İstiyorum... Kazanmalıyım... Bir şekilde onu hak etmeliyim... Ve eğer..."</span></p>

    <p class="msonormal6"><span class="calibre2">"Anlıyor musun... Eğer beni şimdi sevmezse... eğer beni olduğum gibi sevemezse... sorun değil... Çünkü ben de... Eğer beni sevemezse... O zaman ben de kendimi sevemem..."</span></p>

    <p class="msonormal6"><span class="calibre2">"Ve hiçbir sınır yok... Hem de hiç, Ruby... Yapamayacağım hiçbir şey yok. Onun istemesini sağlamak için..."</span></p>

    <p class="msonormal6"><span class="calibre2">"Anlıyor musun? Buna inanıyor musun? Biliyor musun ben ne...?"</span></p>

    <p class="msonormal6"><span class="calibre2">Sonra Robert bakışlarını indirip uykuda sandığı Ruby'nin hiç de uyumadığını görünce susmuştu. Kız kıpırdamadan yatıyordu ama kol ve bacakları gerilmiş, gözlerini kocaman açmıştı.</span></p>

    <p class="msonormal6"><span class="calibre2">&nbsp;</span></p>

    <p class="msonormal9"><a class="pcalibre pcalibre1" id="_Toc399804433"><b class="calibre1"><i class="calibre9"><span class="calibre14"><span class="calibre6">Üçüncü devre</span></span></i></b></a></p>

    <p class="msonormal7"><a class="pcalibre pcalibre1" id="_Toc399804434"><b class="calibre1"><span class="calibre6">X</span></b></a></p>

    <p class="msonormal6"><span class="calibre2">Kapıyı açtı ve Terry'yi loş bir odaya soktu. İki ses birbirine baskın çıkmak için yarışıyordu: belirsiz bir elektronik aygıttan gelen alçak bir homurtu ile her yönden geliyora benzeyen bir tür hafif gürültü; panik içinde, sürekli küçük ayak sesleri. Sonra Dr. Dudden birdenbire ışıkları yaktı ve şu manzara ortaya çıktı:</span></p>

    <p class="msonormal6"><span class="calibre2">Oda çok büyük değildi. Aşağı yukarı Terry'nin okyanusa bakan odası kadardı ve içinde dörderlik üç sıra halinde yerleştirilmiş on iki masa vardı. Bu masaların her birinin üzerinde camdan birer tank duruyordu. Terry bunlardan birincisine dikkatle baktı. İçinde biraz su bulunan bir tepsi, bunun iki santim üstünde, yaklaşık otuz santim çapında bir tür dönen tabla vardı. Tank camdan bir duvarla ikiye bölünmüştü ve her iki yarısında da birer beyaz fare vardı. Farelerin başına çeşitli elektrotlar takılmış; bunlar da odanın ortasında duran tek bir ana bilgisayara bağlanmıştı. Tablalar ağır ağır dönüyor; bu nedenle farelerin de sürekli hareket halinde olmaları gerekiyordu: aksi halde cam duvara çarpıp suya düşeceklerdi, iki farenin durumu birbirinden çok farklı gibiydi. Bir tanesi temiz, derli topu ve parlak gözlüyken, diğerinin tüyleri karmakarışık ve seyrelmiş; gözleri dalgın ve kanlıydı.</span></p>

    <p class="msonormal6"><span class="calibre2">Dr. Dudden camdan tankların arasında gururla gezinirken «Bay Worth, ne diyorsunuz?" diye sordu. "İlk izlenimleriniz benim için çok ilginç olacak."</span></p>

    <p class="msonormal6"><span class="calibre2">Terry sıkıntı içindeki hayvanları daha yakından incelemek için çömelirken temkinli bir biçimde, "Çok ilginç" dedi, "buna benzer bir şey gördüğümü hiç sanmıyorum... böyle..."</span></p>

    <p class="msonormal6"><span class="calibre2">"Sanırım deneyin amacı belli. Gerçekten çok basit."</span></p>

    <p class="msonormal6"><span class="calibre2">"Sizin aksinize, benim hiçbir zaman bir bilim adamı olmadığımı, unutuyorsunuz. Bana biraz yardımcı olabilirsiniz."</span></p>

    <p class="msonormal6"><span class="calibre2">"Tabiî." Dr. Dudden bilgisayara bağlı monitörü açtı ve birkaç saniye içinde ekran mavi bir fon üzerinde enine uzanıp sürekli değişen çizgilerle doldu. "Bu odadaki hayvanların yirmi dördü de bu bilgisayara bağlıdır" diye açıkladı. "Beyinlerinden gelen tepkileri kaydeder. Tıpkı her gece sizin beyin aktivitenizi kaydeden aygıt gibi. Ancak, bu onun biraz daha gelişmişidir. Bunu büyük masraf edip Amerika'dan getirttim. Aynı anda hayvanların hepsini birden izliyor. Birkaç tuşa basarak," göstermek için bilgisayarın tuşlarına birkaç kez bastı, "bir kayıttan diğerine geçebiliyorum."</span></p>

    <p class="msonormal6"><span class="calibre2">"Evet, onu görebiliyorum, ama tablaları döndüren nedir?" Tablaların bazıları dönüyor, diğerleri duruyordu.</span></p>

    <p class="msonormal6"><span class="calibre2">"İlkesini anladıktan sonra basit bir deney. Bunun kendi buluşum olduğunu iddia edemem; uyku araştırmalarındaki pek çok yenilik gibi bu da Amerika'da keşfedildi. Açıklayayım" cam tanktaki farelerden daha sağlıklı görüneni gösterdi, "şuradaki fare kontrol faresi, diğeri de denek. Her iki fare de uyanıkken tabla durur. Denek uyuya kaldığında bilgisayar onun yavaşlayan beyin dalgalarını algılar ve aygıt otomatik olarak dönmeye başlar. Suya düşmemek için her ikisinin de hareket etmesi gerekir. Ama, denek tablanın üstünde uyandığıNda kontrol hayvanı uyuyabilir; çünkü onun beyin dalgaları mekanizmayı harekete geçirmez. Böylece kontrol hayvanı az ama önemli bir tutar uyku uyuyabilirken, deneğin uyumasına hiç izin verilmez."</span></p>

    <p class="msonormal6"><span class="calibre2">"Ölene dek herhalde."</span></p>

    <p class="msonormal6"><span class="calibre2">"Üstüne bastınız."</span></p>

    <p class="msonormal6"><span class="calibre2">"Bu ne kadar sürer?"</span></p>

    <p class="msonormal6"><span class="calibre2">"Genelde iki ila üç hafta." Bir deri bir kemik kalmış, gözleri yuvalarından fırlamış hayvana işaret ederek, "Şu küçük yaratığın daha birkaç günü var" dedi. "Bu ise," en uzaktaki tanka yürüdü, "bana kalırsa yolcu. Birkaç saat daha, en çok altı ya da yedi."</span></p>

    <p class="msonormal6"><span class="calibre2">Terry her tankta birer çift farenin bulunmadığını ancak bu aşamada fark etti. Ortadaki dizinin dört tankında birer çift tavşan; son dördünde de Labrador cinsi köpek yavruları vardı. Dr. Dudden onun dikkatini bu sonunculardan birine çekmişti: iskelete dönmüş, gözleri bitkin birer boşluğa benzeyen, yine de çabalayan bir hayvancıktı bu.</span></p>

    <p class="msonormal6"><span class="calibre2">Terry güçlükle yutkundu. "Neden havlamıyorlar?" diye sordu.</span></p>

    <p class="msonormal6"><span class="calibre2">Dr. Dudden, "Basit bir iğneyle ses telleri devre dışı bırakılıyor" dedi. "Deneyi hafifçe bozan bir önlem, ama bu hayvanlar için gerekli."</span></p>

    <p class="msonormal6"><span class="calibre2">Terry artık güçlükle konuşuyordu "Hâlâ tam olarak anlamış değilim" dedi. "Bu deneyde kontrol hayvanının rolü ne? Neden ikişer tane olmaları gerekiyor?"</span></p>

    <p class="msonormal6"><span class="calibre2">Dr. Dudden, "Bunu açıklamak çok kolay" dedi. "Benimle gelin."</span></p>

    <p class="msonormal6"><span class="calibre2">Laboratuvarın arka kısmında, yan yana duran iki kapı daha vardı. Dr. Dudden ceketinin iç cebinden ince bir zincire takılı iki altın anahtar çıkartıp soldaki kapıyı açtı. Kapı kocaman ve garip döşenmiş bir odaya açıldı. İçerde yatak yoktu. Yalnızca dik arkalıklı ve rahatsız görünüşlü, incecik minderli bir iskemle bunlara ek olarak çokda spor aleti vardı.</span></p>

    <p class="msonormal6"><span class="calibre2">Terry dalgın dalgın, "Çok etkileyici" dedi. Gözleri her zamanki gibi video bantlarla dolu rafa kaymıştı ve isimleri okumakla meşguldü.</span></p>

    <p class="msonormal6"><span class="calibre2">Dr. Dudden, "Yüzeysel olarak, evet" dedi, "ama bu uykusuzu incelemek için biraz ilkel bir yöntem. Nedenini görüyor musun? Farz edelim denek burada üç gün geçirdikten sonra fiziksel yorgunluk belirtileri göstersin. Bunun nedeni uykusuzluk mu, yoksa kürek çekme makinesinde çok mu fazla zaman geçirmiş? Sorunu görüyor musunuz? Onu yoran uykusuzluk mu, yoksa o uykusuzluğa yol açan etkinlikler mi?" Terry'yi odadan çıkartıp kapıyı arkasından dikkatle kilitledi. Yine on iki cam tankı işaret ederek, "Bu deneyin bu kadar zekice çözümlediği sorun da bu işte. Her iki hayvan da eşit derecede hareket ediyor, ancak yalnızca bir tanesi sürekli uykusuz bırakılıyor. Bu şekilde, salt uykusuzluğun yol açtığı belirtileri diğerlerinden ayırabiliyoruz."</span></p>

    <p class="msonormal6"><span class="calibre2">Terry, "Evet, şimdi anlıyorum" dedi. "Yani bütün yapmanız gereken, bu deneyin insanlar için geçerli bir versiyonunu bulmak."</span></p>

    <p class="msonormal6"><span class="calibre2">"Doğru."</span></p>

    <p class="msonormal6"><span class="calibre2">Terry henüz hiç açılmayan ikinci kapıyı gösterdi.</span></p>

    <p class="msonormal6"><span class="calibre2">"Bana orada ne olduğunu da gösterecek misiniz?"</span></p>

    <p class="msonormal6"><span class="calibre2">Dr. Dudden gülümsedi ve zincirine takılı ikinci altın anahtarı elinde çevirdi. "Teklifimi hiç düşündünüz mü?" diye sordu. "Düşünür ve burada kalmak istediğinize karar verirseniz, o zaman küçük bir sözleşme imzalamak isterim. Bize bu çalışmayla ilgili bazı... haklar tanıyan. Bunu yaptıktan sonra size bu odada neler olduğunu gösterebilirim. Sanırım ilginç bulacaksınız. Ancak bu arada" saatine bakıp sözlerine son verdi, "akşam yemeğini kaçırma tehlikesinde olduğumuzu görüyorum."</span></p>

    <p class="msonormal6"><span class="calibre2">Terry laboratuvardan çıktığına memnundu, ama Dr. Dudden ışığı kapatmadan önce arkasına dönüp, on iki cam tankla içindeki zaili yaratıklara bakma hatasını işledi. Son on iki yıldır uykudan memnuniyetle uzak durduğu halde, bu yöntemlerin ne kadar zalimce olduğunu görebiliyordu. Ne kadar despot ve kinci bir rejimde olursa olsun, devlet himayesindeki bir işkenceci bile bu kadar gaddar bir ceza bulamazdı. Bu hayvanları, onların dinlenme arzularıyla -uykuyla bağlantılı yavaşlayan beyin dalgalarıyla- sürekli harekete ve uykusuzluğa mahkûm eden bir sistemdi bu. Bunu tasarlayanların şeytanî zekâsı karşısında ürperdi.</span></p>

    <p class="msonormal6"><span class="calibre2">Merdivenlerden zemin kata çıkarken, "Sorduğum için bağışlayın" dedi, "ama deneklerinizi, yani insan deneklerinizi demek istiyorum, bu deneylere katılmaya nasıl ikna ediyorsunuz? Onlar için pek eğlenceli olduğunu sanmam."</span></p>

    <p class="msonormal6"><span class="calibre2">"Hah, güç değil" dedi Dr. Dudden, "düşünecek olursanız." Ashdown'daki yemek odası Terry'nin öğrencilik günlerinde oyun odası olarak kullanılırdı. Artık bütün odayı yirmi kişilik uzun, meşe bir masa dolduruyordu. Her gün saat tam altı buçukta görevliler ile hastaların akşam yemeğine birlikte oturmaları, güya âdettendi. Ancak Terry ile Dr. Dudden geldiklerinde yemek yiyenlerin çoğu kalkmış; yalnızca Dr. Madison ile bir yanında Maria Granger (narkolepsi hastasıydı) diğer yanında ise Barbara isimli bir uyurgezer kalmıştı. Dr. Dudden bu gruptan özellikle uzak durup masanın öteki ucunda oturmaya gitti. O ve Terry'nin önüne iki kâse domates çorbası getirildi. Dr. Dudden çorbasından birkaç yudum alıp bolca tuz biber ektikten sonra açıklamalarını sürdürdü.</span></p>

    <p class="msonormal6"><span class="calibre2">"Neyse ki üniversite bize bolca istekli katılımcı sağlıyor. Çoğu öğrenci uykusuzluk odasını kampüsteki pek çok yere oranla hoş bir ortam olarak görüyor. Bir de tabiî, deneylere katılmaları için onlara para ödüyoruz. Bana kalırsa fena para değil."</span></p>

    <p class="msonormal6"><span class="calibre2">"Yine de..."</span></p>

    <p class="msonormal6"><span class="calibre2">"Siz ve ben, Bay Worth -ya da artık size Terry diyebilir miyim- sen ve ben, Terry, öğrencilerin harç ve giderlerini hükümetten ta burslarla karşıladıkları mutlu günlerde okuduk. İyice şımartılıp, el üstünde tutulduk. O zamandan beri bazı önlemler alındı. Bana kalırsa, bunlar gerekli önlemlerdi. Artık öğrenciler bıkıp usanmadan ne kadar yoksul olduklarından ve sefil bir hayat sürdürmenin ne kadar güç olduğundan sızlanıyor. Kuşkusuz ara sıra kendi gazetelerinizi okuyorsunuzdur? Hepsi de bulaşıkçılık, otomobil yıkamacılığı ya da daha beterini yapmak zorunda kalan zavallı akademisyenlerin öyküleriyle dolu. Örneğin canlı modellik. Londra Üniversitesi'nin genç ve güzel kız öğrencileri, ekmeklerini barlarda kazanmak zorunda kalıyor. Kucaklarda dans ediyor, striptiz yapıyor, bazıları fahişeliğe bile yöneliyor. Bu kentin masaj salonları bizim öğrencilerle dolu, bilirsin işte ve istedikleri fiyatları da bir görmelisin."</span></p>

    <p class="msonormal6"><span class="calibre2">"Sahi mi?"</span></p>

    <p class="msonormal6"><span class="calibre2">Dr. Dudden hemen atıldı, "Bana söylenen bu. Her neyse, zaten konudan uzaklaştım... Söylemek istediğim, bizim bu türden angaryalara kabul edilebilir bir seçenek sunduğumuz. Bu arada, biraz şarap ister miydin?"</span></p>

    <p class="msonormal6"><span class="calibre2">Kendine büyük bir kadeh Bourgogne doldurup bir tane de Terry'ye ikram etti. Bu akşam hastalarının alkol tüketiminin sıkı bir biçimde düzenlenmesi kuralına aldırış etmiyor gibiydi. Kadehleri tokuşturdular. Terry:</span></p>

    <p class="msonormal6"><span class="calibre2">"Demek ki bir başka deyişle, sosyal hizmet sunuyorsunuz" dedi.</span></p>

    <p class="msonormal6"><span class="calibre2">"Öyle. Ben halka yararlıyım. Açık söylemek gerekirse, kahrolası toplumun bir kahramanıyım. Ah, harika, harika." Aşçılardan Jane biftek, fırında patates ve yeşil fasulye dolu bir tabak koyunca sevinçli bir sabırsızlıkla ellerini ovuşturdu. "Kırmızı et. Hiçbir şey benzemez, değil mi? İskoç bifteği. Tanrım, bakınca ağzım sulanıyor. Ya sen Terry? Sen de et sever misin? Eski moda, kanı kaynayan bir etobur musun? Eminim öylesindir."</span></p>

    <p class="msonormal6"><span class="calibre2">"Kesinlikle. Ama son zamanlarda pek yemiyordum. Biliyorsun, pek çok yer artık satmıyor."</span></p>

    <p class="msonormal6"><span class="calibre2">"Deli dana hastalığı yüzünden mi demek istiyorsun? Mesleklerin en değersizi ve vicdansızı olan gazetecilik mensuplarının yaydığı tutarsız saçmalıklar." Tek bir dikişte kadehini bitirdi, yeniden doldurdu ve Terry'nin şaşkınlığına aldırmadan şakayla koluna dokundu. "Söz meclisten dışarı, tabiî. Hayır, burada o türden bilimdışı panik kışkırtıcılığına metelik verilmez." Çatalıyla masanın diğer ucunda oturan ve yanmdakilerle sohbete dalmış olan Dr. Madison'ı gösterdi. "Tabiî, şuradaki Bayan Mızmız belirsiz ideolojik kurallarını tatmin etmek için ceviz pirzolası ya da bu akşam için seçtiği beslenme değeri sıfır seçenek her neyse onu yiyecektir."</span></p>

    <p class="msonormal6"><span class="calibre2">Terry, "Bence herkesin buna hakkı var" dedi.</span></p>

    <p class="msonormal6"><span class="calibre2">Dr. Dudden sözünü kesti, "Bana politik görüşlerini anlat. Sanırım bugünlerde medyadaki herkes gibi sen de sol kanattansındır."</span></p>

    <p class="msonormal6"><span class="calibre2">"Korkarım politika beni hiç ilgilendirmiyor. Sol da, sağ da anlamsız birer kavram halini aldı. Kapitalizm yenilmez çıktı ve er ya da geç insanların tüm yaşamı piyasadaki gelişigüzel dalgalanmaların hükmü altına girecek."</span></p>

    <p class="msonormal6"><span class="calibre2">"Ve olması gereken de bu mu?"</span></p>

    <p class="msonormal6"><span class="calibre2">Terry omuz silkti, "Olan bu."</span></p>

    <p class="msonormal6"><span class="calibre2">"Ama kuşkusuz yeterince iradeli, yeterince güçlü bir karakteri olan bir politik lider varsa... Bir süreliğine de olsa, Bayan Thatcher'ın yönetimindeki Ingiltere'nin yeniden büyüklüğün eşiğinde olduğunu düşünmedin mi?"</span></p>

    <p class="msonormal6"><span class="calibre2">"Çok kayda değer bir kadındı tabiî. İzlediği politikaların neler olduğunu söyleyemem; hiç aldırış etmedim."</span></p>

    <p class="msonormal6"><span class="calibre2">"Yine de aranızda ortak bir nokta var tabiî."</span></p>

    <p class="msonormal6"><span class="calibre2">"Öyle mi?"</span></p>

    <p class="msonormal6"><span class="calibre2">"Kesinlikle. O başarısını gecede yalnızca iki ya da üç saat uykuyla yetinebilmesine bağlamadı mı?" Dr, Dudden şarabından bir yudum daha alıp bir süre düşüncelere daldı. Yarı açık dudaklarının kenarına kan kırmızısı bir parça biftek takılmıştı. "Ben ona yazdım biliyor musun? Hem de defalarca. Bazı basit testlere razı olup olmayacağını sordum. Yanıt hep ofisinden geldi. Kibarca reddettiler. Kibarca ama kesin bir dille, ama yine de denemeye devam edeceğim. Bugünlerde daha çok zamanı olmalı. Burada ne yapmaya çalıştığımı o anlardı." Terry'ye dönü. Sesi daha yüksek çıkıyordu. "O vizyona sahip olurdu."</span></p>

    <p class="msonormal6"><span class="calibre2">Terry çatalını bir patatese batırarak, "Evet, eminim" dedi.</span></p>

    <p class="msonormal6"><span class="calibre2">"Napolyon da az uyurdu. Edison da. Bu pek çok büyük adam için geçerlidir. Bize Edison'un uykudan nefret ettiği söylenmişti ve bana göre haklıydı da. Ben de nefret ederim. Ona ihtiyacım olduğu için kendimden de nefret ediyorum." Terry'ye doğru eğildi, "Dört saate indirdim, biliyor musun?"</span></p>

    <p class="msonormal6"><span class="calibre2">"Dört saat mi?"</span></p>

    <p class="msonormal6"><span class="calibre2">"Gecede dört saat. Geçen hafta boyunca böyle sürdürdüm."</span></p>

    <p class="msonormal6"><span class="calibre2">"Ama bu senin için herhalde iyi olmaz. O kadar yorgun görünmene şaşmamalı."</span></p>

    <p class="msonormal6"><span class="calibre2">"Umurumda değil. Hedefim üç saat ve bunu başaracağım. Bazılarımız için bir mücadele tabiî. Sendeki yetenekler hepimizde yok, bu yüzden seni bu kadar kıskanıyorum. Ve bu yüzden sırrını keşfetmeye kararlıyım."</span></p>

    <p class="msonormal6"><span class="calibre2">Terry kadehinden ufak bir yudum aldı, "Neden nefret ediyorsun ki? Anlayamıyorum."</span></p>

    <p class="msonormal6"><span class="calibre2">"Nedenini söyleyeyim: çünkü uyuyan insan çaresizdir, güçsüzdür. Uyku en güçlü insanları bile en zayıf ve güçsüzlerin insafına bırakır. Bayan Thatcher'ın niteliklerine, onun ahlakına sahip bir kadının her gün o apaçık çaresizlik konumunda yatmak zorunda kalmasının ne demek olduğunu hayal edebiliyor musun? Beyin devredışı, kaslar hareketsiz ve gevşek. Dayanılmaz olmalı."</span></p>

    <p class="msonormal6"><span class="calibre2">Terry, "Daha önce hiç bu şekilde düşünmemiştim" dedi. "Uyku harika bir eşitleyicidir."</span></p>

    <p class="msonormal6"><span class="calibre2">"Aynen. Tamamen öyledir: eşitleyici. Kahrolası sosyalizm gibi." Terry şarabın Dr. Dudden'ı huysuzlaştırdığını fark etti. Dr. Madison'ın tarafından gelen içten kahkahalar, ona doğru zehirli bakışların fırlatılmasına yetmişti. "Şu koca ağızlı cadıyı dinle" diye mırıldandı. "Odanın diğer ucunda işbirlikçisi karılarla toplanmış. Bu masanın cinsiyete göre bölündüğünü hiç fark ettin mi Terry? Bu onun işi."</span></p>

    <p class="msonormal6"><span class="calibre2">"Eminim ki yalnızca..."</span></p>

    <p class="msonormal6"><span class="calibre2">"Anlıyor musun, Dr. Madison kadınların arkadaşlığını erkeklerinkine tercih ediyor."</span></p>

    <p class="msonormal6"><span class="calibre2">Terry makul bir şekilde, "Ama bu çoğu kadın için geçerli, öyle değil mi?" dedi.</span></p>

    <p class="msonormal6"><span class="calibre2">Dr. Dudden sesini alçalttı. "Ne demek istediğimi tam olarak anladım sanmıyorum dedi (aslında haksızdı). "Dr. Madison," diye açıkladı fısıldayarak, "Sappho'nun kızlarındandır."</span></p>

    <p class="msonormal6"><span class="calibre2">"Hangi Sappho?" Dr. Dudden'ın fısıldayan sesi daha keskin ve daha yüksek bir hal almıştı. "Lesboslu hemşirelerdendir."</span></p>

    <p class="msonormal6"><span class="calibre2">Terry bu benzetme yaygın olarak mı kullanılıyor, yoksa Dr. Dudden yeni mi uydurdu, bilemiyordu. "Yani Dorothy'nin arkadaşı mı demek istiyorsun?"</span></p>

    <p class="msonormal6"><span class="calibre2">"Kesinlikle. O bir sevici."</span></p>

    <p class="msonormal6"><span class="calibre2">Terry, "Nereden biliyorsun?" diye sordu.</span></p>

    <p class="msonormal6"><span class="calibre2">"Ah, Tanrı aşkına birader, bir bak ona. Havasından belli. Yani buraya geleli beri seninle hiç konuştu mu?"</span></p>

    <p class="msonormal6"><span class="calibre2">"O ilk akşamdan sonra, hayır."</span></p>

    <p class="msonormal6"><span class="calibre2">"Tabiî ki hayır. Benimle de mümkünse iki sözcükten fazla konuşmaz. O, erkeklerle cinsel varlıklar olarak ilgilenmediği için, onlan görmezden gelen kadınlardandır."</span></p>

    <p class="msonormal6"><span class="calibre2">Terry, "Aranızda hafif bir düşmanlık sezdim..." dedi.</span></p>

    <p class="msonormal6"><span class="calibre2">Dr. Dudden, "O usta bir psikolog" dedi. "Buna bir ölçüde saygı duyarım, ama kişisel olarak hiçbir ortak yanımız yok. Hem de hiç."</span></p>

    <p class="msonormal6"><span class="calibre2">"Meslektaşlarından herhangi birine yakın mısın? Yani kişisel olarak demek istiyorum."</span></p>

    <p class="msonormal6"><span class="calibre2">"Pek sayılmaz, hayır. Personel arasında dostluk ilişkileri kurulur, ama genelde beni katmazlar." Sır verecekmiş gibi öne doğru eğildi, "Bu seni çok şaşırtabilir, Terry. Beni şaşırttığı kesin. Ancak gerçek şu ki, bu klinikte pek popüler değilim." Bile bile kendini kurban eden birisi gibi gülümseyerek arkasına yaslandı, "Açıkla bakalım açıklayabilirsen."</span></p>

    <p class="msonormal6"><span class="calibre2">Terry Dr. Dudden'ın bodrumda bulunan laboratuvarındaki o ikinci kilitli kapıyı gördüğünden beri, bu akşam için özel bir plan hazırlamıştı ve ne yazık ki bu lafları birkaç saat daha dinlemek de planlarının önemli bir parçasıydı. Akşam yemeğinden sonra doktorun oturma odasına geçtiler. Önce brandy, arkasından da ikinci ve daha sonra şişe kırmızı şarap içildi. Terry tüketimini en azda tutmayı başardıysa da, şöminenin üstündeki saat onu vurduğunda yine de kendini çakırkeyf hissediyordu. Dr. Dudden'ın son söylevinin büyük bir bölümünü duymamış olduğunu fark etti.</span></p>

    <p class="msonormal6"><span class="calibre2">"ABD'de bu işleri farklı yapıyorlar" diyordu. "Orada uyku araştırmalarında durum çok daha ileride. Benim kliniğim İngiltere'de türün tek örneğiyken, Amerika'da bunun gibi düzinelerce var. Geniş kaynaklara, iyi personele ve en yeni teknolojiye sahipler. Amerikan piyasasında sadece polisomnografi için tasarlanmış bilgisayar programları yazılıp pazarlanıyor. Kendi evlerinde uyuyan hastaları bile gözlemleyip beyin dalgalarını modem aracılığıyla telefon hatlarından araştırma merkezine iletebiliyorlar. Hayal edebiliyor musun! Bir düşün! Benim burada teşvik etmeye çalıştığım da işte bu tür girişimcilik ve yenilikler, ama gördüğüm destek sıfır. Bu ülkede herkes hiçbir şey vermeden bir şey almak istiyor. Amerikalılar istediklerini yapabiliyor, çünkü bütün yapıyı destekleyen verimli bir özel sağlık sigortası sistemine sahipler."</span></p>

    <p class="msonormal6"><span class="calibre2">"Tabiî, tabiî" dedi Terry.</span></p>

    <p class="msonormal6"><span class="calibre2">Dr. Dudden kadehini bıraktı. "İyi görünmüyorsun" dedi. "Her ikimiz de fazla içtik. Bir yürüyüşe çıkalım."</span></p>

    <p class="msonormal6"><span class="calibre2">Terry daha itiraz edemeden koridoru yürüdüler -yalnızca dolaplardan birinden bir el feneri almak için durdular- ve ay ışığı altında terası geçip yarların tepesine doğru ilerlemeye başladılar.</span></p>

    <p class="msonormal6"><span class="calibre2">Terry, "Nereye gidiyoruz?" dedi, "Bu iş için biraz geç değil mi?"</span></p>

    <p class="msonormal6"><span class="calibre2">Dr. Dudden onu duymazdan gelerek sözlerini sürdürdü, "Bu topumda saygın bir konumumun olmamasından yakınıyor değilim" dedi. "Biir şarlatan ya da garip biri olarak görülmeye aldırmıyorum. Vizyon sahibi insanlara genelde olur bu. Örneğin, masonlara katılmama izin vermemeleri umrumda değil. Zaten o kahrolası masonlara katmayı istememiştim. Neden o kahrolası masonlara katılmayı isteyeyim ki? O saçmalıkların hiçbirine aldırmıyorum, çünkü kesinlikle biliyorum ki ben ölüp gittiğimde çalışmalarım hatırlanacaktır. Çünkî görüyorsun değil mi, Terry, bir tek ben varım." Dönüp onun yüzün baktı. Güçlü bir rüzgâr çıkmıştı ve aşağıda okyanus kükrüyordu. "Bı alanda çalışan, uykunun gerçek yüzünü gören bir tek benim."</span></p>

    <p class="msonormal6"><span class="calibre2">"Neymiş o?"</span></p>

    <p class="msonormal6"><span class="calibre2">"Bir hastalık tabiî." Patikadan aşağı inerken -bu noktada patika uçuruma tehlikeli ölçüde yakındı- omzunun üzerinden seslendi; "Bir hastalık, Terry; en yaygın ve ömür kısaltıcı hastalık! Kanseri doku sertleşmesini, AİDS'i unut. Günde sekiz saatini yatakta geçiriyorsan, uyku hayatını üçte bir oranında kısaltıyor demektir! Bu da elli yaşında ölmeye denktir ve hepimizin başına geliyor. Bu yalnızca bir hastalıktan da öte; bir salgın! Üstelik, görüyor musun, hiçbirimiz buna dirençli değiliz. Hiçbirimiz, yalnız..." Dönüp Terry'ye baktı ve soluk aldı; ya duygularının yoğunluğundan ya da gösterdiği çabadan nefes nefeseydi,"... yalnız senin dışında."</span></p>

    <p class="msonormal6"><span class="calibre2">Terry, "Gregory" dedi (ismini ilk kez kullanıyordu ve ancak büyük çaba göstererek söyleyebilmişti), "nereye gidiyoruz?"</span></p>

    <p class="msonormal6"><span class="calibre2">Dr. Dudden, "Seni bilmem ama," diye yanıt verdi, "ben yüzmeye gidiyorum."</span></p>

    <p class="msonormal6"><span class="calibre2">El fenerini yaktı ve birdenbire, ürpertici bir biçimde uçurumun kenarından kayboldu. Uçurumun kenarına kabaca oyulmuş dik, dar bir patikaya gelmişlerdi. Terry bu patikanın bir kumsala indiğini anımsıyordu. Öğrenciliğinde kendisi de birkaç kez oraya gitmişti. Tenli görünüşlü bu yokuşun başında duraksadı ve sonra içinden han küfrederek el fenerinin sallanan ışığını izlemeye başladı.</span></p>

    <p class="msonormal6"><span class="calibre2">Dr. Dudden gecenin karanlığında biraz öteden, "Demek bana gaddar diyorlar, öyle mi?" diye sözlerine devam etti, "Güzel. Ben yalnızca insanlığa ömrünün üçte birini geri vermeye çalışıyorum, hepsi bu. Ben yalnızca şu kahrolası gezegendeki her kadın, erkek ve çocuğun ömrünü yüzde otuz üç uzatmaya çalışıyorum. Tanrı aşkına, bu birkaç farenin acı çekmesini haklı göstermez mi? Şirin görünüşlü birkaç köpek yavrusunun?" Patikanın kuru, kumlu toprağmın dökülmüş olduğu bir noktada, bir tümsekten inmek için birkaç saniye sustu. Dalgaların üzerinden sesini duyurabilmek için artık bağırıyordu, "Ya bir insanın ölümü? Kahrolası tek bir ölüm. O kadar korkunç bir bedel mi?"</span></p>

    <p class="msonormal6"><span class="calibre2">Terry ayağını sağlam basmakta çok güçlük çektiğinden ve gittikçe daha geride kaldığından, bu konuşmayla pek ilgilenmiyordu. Sonunda toprak düzleşmeye başladı ve ayağının altında kumları hissetti. Dr. Dudden'a yetişince onu çırılçıplak soyunmuş görüp biraz şaşırdı.</span></p>

    <p class="msonormal6"><span class="calibre2">Doktor, "Ne dersin" dedi, "geliyor musun?"</span></p>

    <p class="msonormal6"><span class="calibre2">"Pardon?"</span></p>

    <p class="msonormal6"><span class="calibre2">"Yüzmeye ahbap, yüzmeye."</span></p>

    <p class="msonormal6"><span class="calibre2">"Biraz soğuk değil mi?"</span></p>

    <p class="msonormal6"><span class="calibre2">"Haydi, koca bebek; çıkart şunları. Ay ışığında çıplak iki güzel, yetişkin erkek; bu geceki yıldızlar için ne güzel bir manzara değil mi?"</span></p>

    <p class="msonormal6"><span class="calibre2">"Sular çok çalkantılı."</span></p>

    <p class="msonormal6"><span class="calibre2">"Ben popo meraklısı değilim, biliyorsun. O konuda korkmana gerek yok."</span></p>

    <p class="msonormal6"><span class="calibre2">Terry,</span></p>

    <p class="msonormal6"><span class="calibre2">"Ben yüzme bilmem" diye itiraz etti. Çok iyi olmasa da etkili bir yalandı.</span></p>

    <p class="msonormal6"><span class="calibre2">"Büyük bir keyfi kaçırıyorsun. Giysilerime göz kulak ol!"</span></p>

    <p class="msonormal6"><span class="calibre2">Bu, geceyarısı boş bir kumsalda garip bir istek olsa da, Terry başını salladı ve arkadaşının denize doğru yürümesini seyretti. O heybetli tüylü sırt gözden kaybolur kaybolmaz atılıp doktorun ceket cebindenki iki altın anahtarı buldu ve zincirden çıkardı. Bunu hemen yapması iyi olmuştu, çünkü iki dakika geçmeden Dr. Dudden geri geldi. Şiddetle titriyor ve her zamankinden daha şiddetle hapşırıyordu. Dudakları mosmor kesilmiş, penisi büzülüp kültür mantarları kadar olmuştu.</span></p>

    <p class="msonormal6"><span class="calibre2">Zorla çamaşırını giyip kumlu ayaklarını pantolonunun bacaklarına sokmaya uğraşırken, "Aman Tanrım" dedi, "kendime geldim. Böyle şeyler insanın dayanıklılığını sınıyor."</span></p>

    <p class="msonormal6"><span class="calibre2">Terry gömleğini giymesine yardım ederken, "İyi misin?" dedi. Dr. Dudden'ın elleri öyle çok titriyordu ki, düğmeleri iliklemekte zorlanıyordu.</span></p>

    <p class="msonormal6"><span class="calibre2">"Ben mi? İyi miyim? Tabiî ki iyiyim. Tayside'dan sert insanlar çıkar. Bunu ilk kez yapmıyorum."</span></p>

    <p class="msonormal6"><span class="calibre2">"Hemen eve dönmezsek son kez olabilir."</span></p>

    <p class="msonormal6"><span class="calibre2">"Saçmalama ahbap" dedi Dr. Dudden. Ama yine de patikadan tırmanmakta hiç zaman kaybetmedi. Ashdown'ın girişine ulaştıklarında hâlâ titriyordu ve sonunda iyi geceler deme zamanı gelmişti.</span></p>

    <p class="msonormal6"><span class="calibre2">Taşlara tuzlu sular damlatarak, "Odana geç kalacaksın" dedi. "Lorna'dan benim adıma özür dile. Seni lafa tuttuğumu söyle."</span></p>

    <p class="msonormal6"><span class="calibre2">"Söylerim."</span></p>

    <p class="msonormal6"><span class="calibre2">"Ve sana dediklerimi de düşün. Yarın birkaç günlüğüne gidiyorum; karar vermek için acele etmen gerekmiyor."</span></p>

    <p class="msonormal6"><span class="calibre2">"Pekâlâ" dedi Terry, "düşüneceğim."</span></p>

    <p class="msonormal6"><span class="calibre2">Dr. Dudden yüksek sesle esneyerek elini uzattı, "İyi geceler öyleyse."</span></p>

    <p class="msonormal6"><span class="calibre2">Saatine baktı. "Yalnızca dört saat. Alarmı saat üçe kuracağım. Tam olarak söylemek gerekirse, üçü on geceye. Yapılabiliyor, biliyor musun Tartein? Sen bunu bana kanıtladın."</span></p>

    <p class="msonormal6"><span class="calibre2">Terry gülümsedi, doktorun elini sıktı ve onun merdivenden çıkıp ikinci kat koridorunda gözden kaybolmasını izledi. Bir dakika daha bekleyip yatak odası kapısının açılıp kapandığını duydu. Sonra holün merdivenlerden sinsice bodruma indi.</span></p>

    <p class="msonormal6"><span class="calibre2">Tabiî ki, laboratuvarın kapısını açan sekiz sayılı şifreyi ezberlemeyi ihmal etmemişti. Gerçi alkolle Dr. Dudden'ın saçma sapan konuşmalarının birleşik saldırısı karşısında bunu akılda tutabilmek kolay olmamıştı. Çamaşırhane boştu ve şifreyi tuşlarken bodrum koridoru insanı ürpertecek derecede sessizdi. Kapıyı açar açmaz hayvanların heyecanını hissetti, ama tankların arasından geçerken onlara bakmamaya çalıştı. Döner tablaların üstündeki yorgun ayakların sesini duyabiliyordu. Sonra dipteki duvara ulaşıp soldaki kapıyı boşverdi ve doğruca Dr. Dudden'ın daha önce açmayı reddettiği kapıya yöneldi. Kilit kolayca açıldı ve dili kalkınca tepe lambası otomatik olarak yandı.</span></p>

    <p class="msonormal6"><span class="calibre2">Terry ilk başta ne gördüğünü anlamadı. Karşısında bir tür oda içinde oda duruyordu. Hemen önünde kalın bir pleksiglas tabaka ve yaklaşık üç metre gerisinde -görünüşe göre kontrplaktan yapılma-bir paravan vardı. Bunun üzerine bir buzdolabı, bir lavabo ve bir klozet monte edilmişti. Paravanın iki santim altında, yerden yetmiş santim kadar yükseltilmiş kocaman, yarı daire biçimli ahşap bir platform vardı. Platform ile zemin arasındaki alan mavi renkte, klorlu suyla doldurulmuştu.</span></p>

    <p class="msonormal6"><span class="calibre2">Terry çok geçmeden karşısındakinin neredeyse içinde bulunduğu oda büyüklüğünde kocaman bir pleksiglas tank ya da kafes olduğunun farkına vardı. Tankın çevresini dolandığında -tahmin edebileceği gibi her biri insan yaşamı için gerekli ekipmanla donatılmış- birbirinin eşi iki bölmeye bölündüğü gördü. Paravanın yüksekçe bir yerine bir delik açılmış, oradan her iki tarafa da uzun bir demet tel sarkıyor, uçlarında da elektrotlar bulunuyordu. Bir başka deyişle bu hayvanlar için hazırlanmış deney kabininin, insan deneklere uygun büyüklükte döner tablaları bulunan daha büyük bir türüydü.</span></p>

    <p class="msonormal6"><span class="calibre2">Terry tankın çevresini üçüncü kez dolanırken kendi kendine "Çılgınlık" diye fısıldadı. Tanka aptallaşmış bir halde; şaşkınlık ve korkuyla bakıyordu, "Tümüyle, tümüyle çılgınlık..."</span></p>

    <p class="msonormal6"><span class="calibre2">Pantolon cebine uzanıp buruşmuş bir not çıkardı: neredeyse bir hafta önce, kim olduğu belirsiz bir kişi tarafından kâğıttan bir uçak şeklinde gönderilmiş olan nottu bu. "ONA STEPHEN WEBB'I SOR." Terry içgüdüsel olarak bu mesajla şimdi içinde bulunduğu korkunç oda arasında bir bağlantı bulunduğunu düşündü. Stephen Webb... her kimse burada bulunmuş, Dr. Dudden'ın deneylerinden birine katılmıştı. Ya sonra? Belki bir kaza, hatta bir ölüm (evet, Dr. Dudden o sözcüğü kullanmıştı) olmuştu. Birisi Terry'yi araştırması için teşvik ediyordu. Doktorun bu klinikte -büyük olasılıkla- pek çok düşmanı vardı ve Terry'den de onlara katılması isteniyordu. Sanki bir bakıma ona güveniyor gibiydiler.</span></p>

    <p class="msonormal6"><span class="calibre2">Odadan çıktı, laboratuvardan çıktı, her iki kapıyı da arkasından kapattı. Sekiz sayılık şifreyi unutmaya çalışmaya karar verdi. Bir daha oraya inmeyi istemiyordu.</span></p>

    <p class="msonormal6"><span class="calibre2">Terry parmaklarının ucuna basarak zemin kata çıkarken tüm bunlar yerine kayıp fotoğrafı, çok geçmeden de yeniden uyuyup rüyalar görebilme olasılığını düşündü. Kuşkusuz Stephen Webb'le ilgili önemli bir hikâye vardı; ama o gazeteci değil, film eleştirmeniydi. Bu işin adamı değildi o.</span></p>

    <p class="msonormal6"><span class="calibre2">Üstelik, yatmak için bir saat gecikmişti.</span></p>

    <p class="msonormal6"><span class="calibre2">&nbsp;</span></p>

    <p class="msonormal7"><a class="pcalibre pcalibre1" id="_Toc399804435"><b class="calibre1"><span class="calibre14"><span class="calibre6">XI</span></span></b></a></p>

    <p class="msonormal6"><span class="calibre2">ANALİST: Robert'la ilgili duygularını anlat.</span></p>

    <p class="msonormal6"><span class="calibre2">ANAIJZ EDİLEN: O benim tümüyle dürüst olabildiğim tek insandı. Ona güveniyordum ve (...) ona her şeyi söyleyebileceğimi hissediyordum.</span></p>

    <p class="msonormal6"><span class="calibre2">ANALİST: Buna rağmen erkek arkadaşın olmadı mı hiç?</span></p>

    <p class="msonormal6"><span class="calibre2">ANALİZ EDİLEN: Hayır. Benim için daha çok bir abla gibiydi. Yani bir ağabey demek istiyorum.</span></p>

    <p class="msonormal6"><span class="calibre2">ANALİST: Abla gibi dedin.</span></p>

    <p class="msonormal6"><span class="calibre2">ANALİZ EDİLEN: Ağabey demek istedim.</span></p>

    <p class="msonormal6"><span class="calibre2">ANALİST: Kardeşin var mı? Onlardan hiç söz etmiyorsun.</span></p>

    <p class="msonormal6"><span class="calibre2">ANALİZ EDİLEN: Evet, bir ablam var. Benden sekiz yaş büyüktür ve ben daha on üçümdeyken göç etti. Ani bir karardı.</span></p>

    <p class="msonormal6"><span class="calibre2">ANALİST: Sanırım Robert da hayatından aniden yok oldu.</span></p>

    <p class="msonormal6"><span class="calibre2">ANALİZ EDİLEN: Pek ani.</span></p>

    <p class="msonormal6"><span class="calibre2">ANALİST: İşte şimdi ilerleme kaydediyoruz.</span></p>

    <p class="msonormal6"><span class="calibre2">&nbsp;</span></p>

    <p class="msonormal6"><span class="calibre2">Bardaki patikadan, Terry'nin yatak odasının penceresinden oturduğunu görebiliyorlardı. İki büklüm masasının üstüne eğilmişti ve masa lambasının aydınlığı, minicik bir fenerin ışığı gibi parlıyordu. Ona el salladılar ama o ya görmedi ya da el sallamak içinden gelmedi</span></p>

    <p class="msonormal6"><span class="calibre2">Yürümeye devam ettiler. Robert zaman zaman Sarah'nın gözlerine bir bakış fırlattı: onlara bakmak istediğinden değil (gerçi bunu yapmaktan hiç bıkmıyordu); şiirinde onlardan söz etmek istediğinden bakıyor, ama bir betimleme bulamıyordu.</span></p>

    <p class="msonormal6"><span class="calibre2">Bir şey... bir şey sezdim gözlerinde...</span></p>

    <p class="msonormal6"><span class="calibre2">Onun... yumuşak ve nazik gözlerinde mi? Sıcak ve ışıltılı mı? Berrak ve uyanık mı? Sağlıklı ve içten mi?</span></p>

    <p class="msonormal6"><span class="calibre2">Hayır, bunlar hiç uymuyordu. Sorunu aklından çıkartıp dikkatini Sarah'nın söylediklerinde toplamaya çalıştı: Veronica'nın geçenlerde aldığı ve anlaşılan Sarah'nın beğendiği bir giysiyle, Veronica'ya gelen ama içeriğini tartışmayı reddettiği bir mektup hakkında bir şeyler söylüyordu. Sarah'nın bu gelişmelerin her ikisinden de rahatsız olduğu görülüyor, Robert ise nedenini anlamak için elinden geleni yapıyordu.</span></p>

    <p class="msonormal6"><span class="calibre2">"Bundan kimseye söz ettin mi?" diye sordu.</span></p>

    <p class="msonormal6"><span class="calibre2">"Tabiî ki hayır. Sen konuşabildiğim tek insansın. Başka kime anlatabilirim ki?"</span></p>

    <p class="msonormal6"><span class="calibre2">"Terry'ye bir şey söylemiş olabileceğini düşündüm."</span></p>

    <p class="msonormal6"><span class="calibre2">Sarah kuru kuru güldü, "Ona herhangi bir filmle bağlantısı olmayan hiçbir şey dinletemezsin. Sen de söz etmezsin, değil mi?"</span></p>

    <p class="msonormal6"><span class="calibre2">"Tabiî ki söylemem" dedi Robert.</span></p>

    <p class="msonormal6"><span class="calibre2">"Ne kadar yakın olduğunuzu biliyorum da."</span></p>

    <p class="msonormal6"><span class="calibre2">Robert yine onun gözlerine baktı ve mavi mi, gri mi olduklarına karar vermeye çalıştı. Maviydiler, kesinlikle.</span></p>

    <p class="msonormal6"><span class="calibre2">Mavi ve bir şey gözlerinde...</span></p>

    <p class="msonormal6"><span class="calibre2">Çitlerden tırmanıp patikada bir yol ayrımına geldiler. Yollarda biri yarların tepesinden yaklaşık üç kilometre ötedeki kasabaya, geri de anayola gidiyordu. Anayoldan otobüse binebilirlerdi. Yürümek için çok geç olduğuna karar verip anayol yönüne saptılar. Unutulmaz mavi gözler? Mavi tepeler unutulmaz ve mavi olabilirdi, ama gözler değil. Her neyse, zaten herhalde maviden çok griydiler. "Gerisinde bir şey olmadığına eminim" dedi. "Haklısın. Bence de aşırı tepki gösteriyorum."</span></p>

    <p class="msonormal6"><span class="calibre2">"Ne de olsa, bütün yaptığı senin fikrini sormadan bazı giysiler almak. Bunda bir kötülük yok ki."</span></p>

    <p class="msonormal6"><span class="calibre2">"Evet, ama bir takım elbiseydi, Robert. Korkunç, hanım hanımcık resmî bir takım. Onun giymesini isteyeceğim en son şey olduğunu bilir."</span></p>

    <p class="msonormal6"><span class="calibre2">Robert'ın dayanmakta en çok güçlük çektiği şeyler bunun gibi küçük ayrıntılardı. Sarah ile Veronica'nın birbirlerinin zevkine uygun giyindikleri düşüncesi bile onu çıldırtıyordu ve kendini tutamadı, "Ama bu çok önemsiz bir konu, değil mi?"</span></p>

    <p class="msonormal6"><span class="calibre2">"Hayır, Robert, önemsiz değil." Bütün sertliği, onun en korktuğu, ama bir yandan da kendisim en çok büyüleyen yanı birden su yüzüne çıktı. "Bu bir şeyin belirtisi. Birbirimizden gittikçe uzaklaştığımızın işareti. Ben varımı yoğumu bu ilişkiye koydum ve eğer dağılmaya başlıyorsa... Ne yapacağımı bilmiyorum."</span></p>

    <p class="msonormal6"><span class="calibre2">"Başlamadığından eminim."</span></p>

    <p class="msonormal6"><span class="calibre2">"Bu gelip geçici bir macera değil biliyorsun, Robert. Benim geleceğimden söz ediyoruz. Ronnie'yle çıkmak benim açımdan büyük bir karardı. Hayatta aldığım en büyük karar."</span></p>

    <p class="msonormal6"><span class="calibre2">"Biliyorum. Biliyorum." pını, yansıtan gözlerinde...</span></p>

    <p class="msonormal6"><span class="calibre2">Yansıtan? Yansıtıcı? Düşününce ikisi de uygun görünmüyordu. Sarah, "Demek istediğim, yalnızca bu aptalca saçmalıklar değil," diye sözlerini sürdürdü. "Şu an hemen hemen hiçbir şey hakkı iletişim kuramıyoruz. Gelecek yıl için bütün o fikirler... Bir türlü onun ilgisini çekemiyorum."</span></p>

    <p class="msonormal6"><span class="calibre2">Sarah hâlâ yakındaki okulda bir iş bulmayı umuyordu. Veronica'yla bir ev tutacak, o da teorik olarak o çok konuşulan tiyatrosunu bunu kuracaktı. Ancak, bu planları uygulamaya koymak için vakit daralıyordu. Dönem resmen bitmiş, finaller yapılmış, sonuçlar açıklanmıştı ve birkaç gün içinde hepsi Ashdown'ı terk edecekti. Yalnızca Sarah ile Veronica için değil, Robert için de süre tükeniyordu.</span></p>

    <p class="msonormal6"><span class="calibre2">Robert bu düşünceyi ve onun yol açtığı paniği savuşturmak için konuştu: "O konuda kaygılanman gerektiğini sanmıyorum. Görebildiğim kadarıyla, tiyatro için her zamankinden daha hevesli görünüyor. Geçen akşam kafede onunla son konuştuğumda başka şeyden söz etmedi. Sanat laboratuvannda bir atölye hazırlayan şu kadın, Celia bir şey..."</span></p>

    <p class="msonormal6"><span class="calibre2">"Celia Blake!" Sarah ona dönüp ismi neredeyse bağırarak söyledi. Robert son zamanlarda onun ne kadar gergin olduğunu, ne kadar çabuk öfkelendiğini fark edip şaşırdı. "Ah evet, onun için pek hevesli gerçekten. Geçen hafta onu bir oyunda seyretmek için kahrolası Londra'ya gidecek kadar hevesli. Herhalde oyundan sonra kuliste de görmüştür."</span></p>

    <p class="msonormal6"><span class="calibre2">"O kim?"</span></p>

    <p class="msonormal6"><span class="calibre2">"Okulda beraberlermiş. Üç yıl kadar bir tanışıklıkları varmış. Şimdi Celia yarı ünlü olup şu atölyeyi hazırlamaya geldi, bitince Ronnie de kendini tanıttı, o Ronnie'yi hatırladı ve artık başka laf duymuyoruz.</span></p>

    <p class="msonormal6"><span class="calibre2">"Lezbiyen mi? Celia yani."</span></p>

    <p class="msonormal6"><span class="calibre2">"Sanırım."</span></p>

    <p class="msonormal6"><span class="calibre2">Yolda pek trafik yoktu. Sarah durağa yaslandı, derin derin iç çekti ve yüzünü batan güneşe doğru kaldırdı. Şimdi gözleri ne mavi ne de gri görünüyordu. Neredeyse yeşilimsi bir renk almışlardı. Elvan gözlerinde...</span></p>

    <p class="msonormal6"><span class="calibre2">Hayır, bu çok korkunçtu. Ritmini beğenmişti ama, iki zayıf ve hafif sözcük yerine dört hecelik tek bir sözcük kullanma fikri hoşuna gitmişti.</span></p>

    <p class="msonormal6"><span class="calibre2">Değişken gözlerinde...</span></p>

    <p class="msonormal6"><span class="calibre2">Saf sesli gözlerinde...</span></p>

    <p class="msonormal6"><span class="calibre2">Belki de yaklaşıyordu. Ancak daha fazla seçenek düşünemeden Sarah yine ona döndü; hâlâ Veronica'nın davranışlarım düşünüyordu ve yüzünde suçlayıcı bir ifade vardı.</span></p>

    <p class="msonormal6"><span class="calibre2">"Lanet olsun o elbiseyi de o yüzden aldı, biliyor musun. Gidip Londra'da onu seyretmek için. İddiaya girerim West End'deki tiyatrolardan birinde önce kulise, sonra da ünlü bir lokantaya gidebilmek için iyice süslenmiştir."</span></p>

    <p class="msonormal6"><span class="calibre2">"Giderken onu mu giyiyordu?"</span></p>

    <p class="msonormal6"><span class="calibre2">Antiseptik gözlerinde...</span></p>

    <p class="msonormal6"><span class="calibre2">"O sabah onu görmedim, geri döndüğünde de."</span></p>

    <p class="msonormal6"><span class="calibre2">"Gece kaldı mı?"</span></p>

    <p class="msonormal6"><span class="calibre2">"Kuzeniyle. Öyle dedi."</span></p>

    <p class="msonormal6"><span class="calibre2">Hatta,</span></p>

    <p class="msonormal6"><span class="calibre2">Narkoleptik gözlerinde...</span></p>

    <p class="msonormal6"><span class="calibre2">Evet, bu bir olasılıktı. Henüz Sarah'nın narkoleptik olduğundan kesinlikle emin değildi, ama geceleri bozuk uyku düzenini, garip halüsünasyonlara benzer düşlerini ve ara sıra günün herhangi bir saatinde uyuyakalma eğilimini düşündükçe, bu birkaç kez aklına gelişti. Her neyse, sözcük dizeye pek yakışıyordu. Yani diyelim ki mektup ondan gelmişti?"</span></p>

    <p class="msonormal6"><span class="calibre2">Robert'ı kaybetmişti; dikkati çok uzun bir süre için dağılmıştı.</span></p>

    <p class="msonormal6"><span class="calibre2">"Pardon?"</span></p>

    <p class="msonormal6"><span class="calibre2">Saran sabırsızlıktan gergin bir sesle, "Diyelim ki mektup ondan yani Celia'dan gelmiş olsun" dedi.</span></p>

    <p class="msonormal6"><span class="calibre2">"Eh..." Robert bu kuşkuyu pekiştirmesinin haksızlık olduğunu biliyordu, ama kendini tutamadı, "Olabilir sanırım. Damgasını gördün mü?"</span></p>

    <p class="msonormal6"><span class="calibre2">"Zarfı bile göremedim. Terry mutfağa getirir getirmez elinden kapıp cebine soktu. Sonra yukarı çikıp onu mektubu okurken bulduğumda..." Her şey yerli yerine oturuyordu: hepsi de korkunç bir şekilde olasıydı. "Evet, büyük olasılıkla ondan geliyordu. Hiç kimseyi bu kadar mutlu görmemiştim."</span></p>

    <p class="msonormal6"><span class="calibre2">"Sonra ne oldu?"</span></p>

    <p class="msonormal6"><span class="calibre2">"Elbette ona mektubun kimden geldiğini sordum. O da bazı şeylerin özel olduğunu söyleyip masasına kaldırdı. Bilinçli olarak. Münakaşaya girmek istemediğimden, tiyatro grubuyla ilgisi olabileceğini düşündüğüm için sorduğumu söyledim. Sponsor bulmaya çalıştığını biliyordum. O da açıkçası pek mahcup oldu ve konuşmaya başladı. Sonra garip bir konuşmaya daldık, şu..."</span></p>

    <p class="msonormal6"><span class="calibre2">"Tarih hakkında mı?"</span></p>

    <p class="msonormal6"><span class="calibre2">Sarah güldü. Çok iyi bildiği, kendi kendiyle dalga geçen bu gülüş; onun havası ne olursa olsun bir anda kendine yönelivermesi ve havaîliği Robert'ı hep şaşırtıyordu. Kadınlara verilen bir yetenekti bu ve Robert şiddetle kıskanıyordu.</span></p>

    <p class="msonormal6"><span class="calibre2">Sarah, "Aman Tanrım" dedi gülümseyerek, "çok sıkıcı olmayı başladım, değil mi? Herhalde bütün bunları sana daha önce de söylemişimdir. Şimdi bana bu konuşmanın aynısını birkaç gün önce yaptığımızı ve artık beni idare ettiğim söyleyeceksin."</span></p>

    <p class="msonormal6"><span class="calibre2">"Hayır, ondan değil. Hiç değil. Yalnızca, dündü sanırım, Terry ona bir soru sorduğundan söz etti. Zeitgeistler ve tarihî anıtlarla ilgili. Öyle bir şey."</span></p>

    <p class="msonormal6"><span class="calibre2">"Doğru. Ona Zeitgeist'in<a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn1" id="_ftnref1" title=""><sup class="calibre16"><sup class="calibre17"><span class="calibre18">[1]</span></sup></sup></a> ne anlama geldiğini sordum. Utanç verici, değil mi?" Biraz düşündü. "Neredeyse günlük konuşmasında zeitist gibi sözcükler kullanan birisiyle çıkmak kadar utanç verici. Her neyse anlaşılan birdenbire tiyatro grubunu kurmak konusundaki asıl sorun bu oluverdi. Zeitgeist. Ronnie'ye göre bu, aynen aktarıyorum, 'tarihte doğru bir zaman değilmiş'."</span></p>

    <p class="msonormal6"><span class="calibre2">"Kuşkuları mı var?"</span></p>

    <p class="msonormal6"><span class="calibre2">"Anlayabildiğim kadarıyla düşündükleriyle bir ilgisi yok. Tarih ona karşı; bu kadar basit. Öncelikler değişiyor. Değerler değişim halinde."</span></p>

    <p class="msonormal6"><span class="calibre2">"Değişim halinde mi? Bunu o mu söyledi?"</span></p>

    <p class="msonormal6"><span class="calibre2">"İnanılmaz, değil mi? Sarhoş olup olamayacağını merak ettim aslında. Ama onun için bile sabah çok erkendi." Sesinde zorlama bir şakacılık vardı. Birdenbire bundan vazgeçti. "Ah Robert, ben ne yapacağım?"</span></p>

    <p class="msonormal6"><span class="calibre2">Ufukta bir otobüs görünüp zangırdayarak yaklaştı. Neredeyse boştu, o yüzden Robert Sarah'nın yanına oturmak zevkinden mahrum kaldı. Bunun yerine Sarah onun önüne oturdu, sırtını cama dayayıp bacaklarını koridora uzattı ve boş boş bakmaya başladı.</span></p>

    <p class="msonormal6"><span class="calibre2">"Sence gizlice girip mektuba bakmalı mıyım?" diye sordu.</span></p>

    <p class="msonormal6"><span class="calibre2">Narkoleptik gözler, diye düşündü Robert. Kesinlikle buydu. Tıbbi açıdan Sarah'ya uyarlanmasının doğru olup olmadığını hâlâ bilmiyordu ama ritmi, tınısı kusursuzdu. Bu da en sonunda şiirin tamamını anladıgı anlamına geliyordu. Aylar sürmüştü ama, artık kafeye götürebilir ve Sarah'dan kendi özel kitaplarının sayfaları arasına bakmasını isteyebilirdi. Eski günlerin anısına bile olsa, birkaç sefer oraya mutlaka giderdi.</span></p>

    <p class="msonormal6"><span class="calibre2">"Evet" dedi ve bu arada bu kötü huyundan; ona en çok istediği şeyi söylememe huyundan vazgeçip geçmeyeceğini merak etti. "Bu koşullar altında sanırım buna hakkın var."</span></p>

    <p class="msonormal6"><span class="calibre2">"Güzel." Onu kocaman, minnet dolu bir gülümsemeyle ödülı dirdi. "O halde bunu yapacağım."</span></p>

    <p class="msonormal6"><span class="calibre2">Terry trende Frame için hazırladığı ve müsveddesi o sabah gelen makalede hata ve dizgi yanlışı aramaya çalıştı. Ancak masanın karşısında oturan yol arkadaşı Joe Kingsley dikkatini çok dağıtıyordu. Bir kere, şapkası vardı; Terry'nin her şeyden çok nefret ettiği bir şey varsa, o da beyzbol şapkasıydı. Çocukların bunu giymesinde yanlış olan bir şey yoktu tabiî, ama ne zaman bir yetişkinin başında görse, sanki Amerika hakkında nefret ettiği her şeyi temsil ediyor gibi gelirdi. Mickey Mause tipinden, en yeni Coca-cola reklamlarından ya da kontrol altına alınamayan bir virüs gibi İngiltere'yi sarmaya başlayan dev sarı "M" sürülerinden bile daha fazla. Daha da kötüsü, Kingsley şapkayı ters takmıştı. Bu kuşkusuz en büyük geri zekâlılık belirtisiydi. Terry yalnızca bu yüzden bile onun yanında oturmaktan utanıyordu. Dikkatini dağıtan diğer konu da, Kingsley'in bir sinema dergisi okuyor olmasıydı. Bu doğru dürüst bir sinema dergisi değil; sinemalarda bedava dağıtılan, renkli resimlerle ve basın bültenlerinden aşırılmış yan cahil makalelerle dolu bir dergiydi. Okurken dudakları kımıldıyor ve özellikle karmaşık bir paragrafı gözden geçirirken, pek bilinmeyen sözcükleri hafifçe fısıldıyordu.</span></p>

    <p class="msonormal6"><span class="calibre2">Terry daha fazla dayanamadı. "Hey, Kingsley" dedi, "kapa çeneni, tamam mı? Çalışmaya çalışıyorum."</span></p>

    <p class="msonormal6"><span class="calibre2">"Bir şey söyleniyordum."</span></p>

    <p class="msonormal6"><span class="calibre2">"Kendi kendine mırıldanıyordun. Dikkatimi toplayamıyorum."</span></p>

    <p class="msonormal6"><span class="calibre2">Kingsley ona kötü kötü baktı ve dergisine döndü. "Biraz rahatla, tamam mı? Sana büyük bir iyilik yapıyorum burada."</span></p>

    <p class="msonormal6"><span class="calibre2">Terry bunun farkındaydı, ama minnetini belli etmeyecekti. Ilkbahar döneminin başlangıcında sinema bölümüne geldi geleli özellikle takmış olduğu Kingsley'e borçlu kalmak fikrine isyan ediyordu. Genç, tıraşsız, çılgın ve sesinde sızlanmaya benzer özel bir tını olan Kingsley, halen altı aylık sözleşmeyle İngiltere'de çalışan Amerikalı bir işadamının oğluydu. Ortabatı'nın küçük bir üniversitesinde film yapımcılığı okumakta olan küçük Kingsley, babasına eşlik etme fırsatını kaçırmamış ve iki dönem için üniversiteye kaydolmuştu. Bu düzenlemenin de yeni bir yurda yönelik cömertçe bir bağış sayesinde gerçekleştiği pek iyi bilmiyordu. Kingsley gösterişçi, kendine güvenen, kendini ifade edemeyen, zengin ve diğer öğrenciler tarafından nefret edilen bir tipti. Aynı zamanda (işte burada işin içine kıskançlık giriyordu) kendi vatanında kısmen babası tarafından finanse edilen iki kısa film çevirmişti. İngiltere'ye getirdiği videolardan anlaşıldığı kadarıyla da bunlar en azından teknik düzeyde şaşırtacak ölçüde ustacaydı. Bunlardan ikincisi olan ve sonu şiddet gösterisiyle biten otuz dakikalık takip ve kavga filmi, Cafe Valladon'daki köşe masanın etrafında toplanmayı seven bir grup seçkin bilirkişiyi bile etkilemişti. Tek istisna Terry'ydi. Terry, göz kamaştırıcı son sahnenin Yalnızca havaya uçan bir sürü binadan ibaret olduğunu ve bir bütün, olarak filmin gerisinde "tutarlı bir vizyon" bulunmadığını söyledi. Diğerleri kendini beğenmişlik ettiğini düşünseler de, ses çıkarmadılar. Bu nedenle, bir gece sarhoş olup Kingsley'e elli yıllık bir dönemde çekilecek bir senaryo yazma arzusundan söz ettiği için kendi kendine daha da kızmıştı. Kingsley alkolün etkisindeki bu kısa konuşmadan Terry'nin ileri görüşlü biri olduğu sonucunu çıkardı ve konuşma sırasında ne zaman adı geçse, ondan "yazar" diye söz etmeye başladı. Birkaç hafta sonra, hiç beklenmedik bir biçimde onu görmek istemesinin nedeninin de bu olduğu ortaya çıktı.</span></p>

    <p class="msonormal6"><span class="calibre2">"Babam bir yapımcıyla tanışmış," diye açıkladı. "Anlaşılan adam bir film çekmek için Londra'ya gelmiş ve babam ona benim işlerimi göstermiş. Şimdi benimle tanışmak istiyor."</span></p>

    <p class="msonormal6"><span class="calibre2">"Bu harika Kingsley. Senin adına çok sevindim. Bunları bana neden anlatıyorsun?"</span></p>

    <p class="msonormal6"><span class="calibre2">"Çünkü şimdi bir yazara ihtiyacım var. Hem adım Joe. Joe Kingsley."</span></p>

    <p class="msonormal6"><span class="calibre2">"Benimle ne ilgisi olduğunu hâlâ anlayamadım."</span></p>

    <p class="msonormal6"><span class="calibre2">"Sen bir yazarsın, değil mi? Yazıyorsun."</span></p>

    <p class="msonormal6"><span class="calibre2">"Evet ama ne, senaryomu mu demek istiyorsun? Sana söz etmiştim hani?"</span></p>

    <p class="msonormal6"><span class="calibre2">"Hayır, bu adamın elinde zaten birkaç eser var. Bize yalnızca bir yazar gerek. Yazan birisi."</span></p>

    <p class="msonormal6"><span class="calibre2">Terry bu daveti niçin kabul ettiğinden hâlâ emin değildi. Sonunun felaketle biteceğine inanıyordu. Robert ile Sarah'nın baskılarına boyun eğmişti. İkisi bunun ona en azından çalışmalarını sektörde etkili birine gösterme fırsatını sağlayacağını öne sürdüler. Düşününce, Kingsley'in yanında bir tam gün geçirmek, bunun karşılığında ödenmesi gereken küçük bir bedel gibi görünüyordu.</span></p>

    <p class="msonormal6"><span class="calibre2">"Neden bana bakıyorsun?"</span></p>

    <p class="msonormal6"><span class="calibre2">Terry suçluluk içinde kıpırdandı ve son birkaç dakikadır bakışlarının hipnotize olmuşçasına o rahatsız edici başlığa takılıp kalmış olduğunu fark etti.</span></p>

    <p class="msonormal6"><span class="calibre2">"Özür dilerim" dedi, "dalıp gitmişim."</span></p>

    <p class="msonormal6"><span class="calibre2">Kingsley homurdanıp dergisinin sayfasını çevirdi. Birkaç dakika kaşlarını çatıp; "Burada Üçüncü Adam diye bir şeyden söz ediyorlar" dedi. "Hiç duydun mu?"</span></p>

    <p class="msonormal6"><span class="calibre2">"Evet. Bir film."</span></p>

    <p class="msonormal6"><span class="calibre2">"Ben hiç duymadım. Çok garip olmalı."</span></p>

    <p class="msonormal6"><span class="calibre2">"1949."</span></p>

    <p class="msonormal6"><span class="calibre2">"Vay. Yani sessiz film mi?"</span></p>

    <p class="msonormal6"><span class="calibre2">"Hayır, o kadar da eski değil. Hiç duymamış olmana şaşırdım aslında. Çok ünlüdür. Carol Reed yönetmiş."</span></p>

    <p class="msonormal6"><span class="calibre2">"O günlerde kadın yönetmen olduğunu bile bilmiyordum."</span></p>

    <p class="msonormal6"><span class="calibre2">Aslında Terry onun filmi hiç duymamış olmasına şaşırmamıştı. Kingsley'in (öncesi) sinema tarihi konusundaki cahilliği onu hep büyülerdi.</span></p>

    <p class="msonormal6"><span class="calibre2">"Aklıma gelmişken, sana sormak istiyorum" dedi. "Hawks<a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn2" id="_ftnref2" title=""><sup class="calibre16"><sup class="calibre17"><span class="calibre18">[2]</span></sup></sup></a> için ne düşünüyorsun?"</span></p>

    <p class="msonormal6"><span class="calibre2">Kingsley dergiyi bıraktı. Sonunda doğru dürüst konuşacaklarına sevinmiş görünüyordu.</span></p>

    <p class="msonormal6"><span class="calibre2">Biraz düşündükten sonra, "Severim" dedi, "şahinler, doğanlar, özellikle de kartallar. Aslında bütün yırtıcı kuşları tanırım."</span></p>

    <p class="msonormal6"><span class="calibre2">"Hah!" Terry parmaklarını masada tıkırdattı ve biraz bekledikten sonra sordu: "Sence de Welles fazla mı büyütülüyor?"</span></p>

    <p class="msonormal6"><span class="calibre2">"Kesinlikle. Geçen ay babamla oraya gittik ve Bath<a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn3" id="_ftnref3" title=""><sup class="calibre16"><sup class="calibre17"><span class="calibre18">[3]</span></sup></sup></a> çok daha güzel. Mukayese kabul etmez."<a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn4" id="_ftnref4" title=""><sup class="calibre16"><sup class="calibre17"><span class="calibre18">[4]</span></sup></sup></a></span></p>

    <p class="msonormal6"><span class="calibre2">"Çok doğru." Tren bir istasyondan geçti. "Söyle bana Kingsley, sence İngiliz sinemasındaki krizin çözümü serbest sinema ülkesine geri dönmekte mi yatıyor?"</span></p>

    <p class="msonormal6"><span class="calibre2">Bunu düşünmesi gerekti. "Hayır, pek değil" dedi sonunda "Bence burada da insanlar her yerde olduğu gibi koltukların parasını ödemeli."</span></p>

    <p class="msonormal6"><span class="calibre2">Terry gülmeye başladı. "Sen paha biçilmez birisin, biliyor musun''</span></p>

    <p class="msonormal6"><span class="calibre2">"Gerçekten."</span></p>

    <p class="msonormal6"><span class="calibre2">"Sen neden söz ediyorsun?"</span></p>

    <p class="msonormal6"><span class="calibre2">Terry hâlâ gülerek, "Hawks ile Welles film yönetmenleridir" dedi "Serbest sinema da 1950'lerde etkin olan bir hareketin ismidir."</span></p>

    <p class="msonormal6"><span class="calibre2">Kingsley öfkeyle ayağa kalkıp parmağını sallayarak, "Sen de kasıntının birisin" dedi ve hışımla çıkıp vagon restorana gitti.</span></p>

    <p class="msonormal6"><span class="calibre2">Terry bir süreliğine yalnız kalmış olduğuna sevinerek dikkatini makalesinin müsveddesine verdi.</span></p>

    <p class="msonormal6"><span class="calibre2">Gazetecilik konusundaki ilk girişiminden memnun kalmak için nedenleri vardı: Frame yazısını yayımlamak üzere hemen kabul etmekle kalmamış; kendisine birkaç hafta sonra, eylülde başlamak üzere derginin kadrosuna katılma teklifi yapılmıştı. Terry'nin Sergente Cesso'nun bir kopyasını, çekim fotoğraflarını ya da senaryosunu bulamamasına rağmen, önceleri darmadağınık halde olan bilgileri toplayıp ilginç ve değerli bir yazı yazmasından hoşnut kalmışa benziyorlardı. Örneğin filmin özel bir gösterimi için İtalya'ya uçan İngiliz eleştirmenin öyküsü vardı. Adam on iki saat sonra Roma'nın dışındaki otel odasında başından vurulmuş olarak bulunmuştu. Yanında bir tabanca vardı ve elinde tuttuğu not kâğıdmda şunlar yazıyordu: "Hayat çekilmez." Variety dergisi olayı bir hafta sonra "Hastalıklı Film İngiliz'i Yıktı" başlığıyla duyurmuştu. İntiharın bir başka açıklamasının daha bulunduğu söylense de (eleştirmen, karısı ve çocukları tarafından daha yeni terk edilmişti), Ortese'nin nihilist başyapıtının da da büyük etkisi olduğuna hiç kuşku yoktu. Terry bu habere şaşırmış ve çok ilgilenmişti. Filmde tam olarak nelerin gösterildiği ya da seyirciler üzerinde neden bu kadar büyük ve derin bir etki bıraktığı hakkında hâlâ hiçbir ipucu yoktu. Kanada'da, The Quarterly Review, Curinary Medicine isimli bilimsel bir dergide yer alan sekiz yıllık makale de aynı ölçüde gizemliydi. Burada İtalyan bir dağıtım şirketinin sonradan emekliye ayrılmış bir temsilcisinin durumu anlatılıyordu. Adam filmi seyretmişti ve içeriğini açıklamayı inatla reddediyordu, o günden sonra başka erkeklerin yanında çişini yapmasını engelleyen görülmedik bir sorun yaşamaya başlamıştı.</span></p>

    <p class="msonormal6"><span class="calibre2">Terry bu film hakkında bir şeyler okudukça, daha çok ilgisini çekiyordu. Ortese bu garip masal ve söylentilere yol açmak için dışkıbilim ile radikal politikanın hangi sapıkça karışımını sunmuştu? Bu soruyla ilgilenen ilk kişi kendisi değildi, ama önceki araştırmacılar ortaya pek az şey çıkartabilmişti. Filmin görüntü yönetmeni olduğu iddia edilen kişi daha sonra filmle olan bütün ilişkisini inkâr etmiş, editör filmin varlığını reddetmiş; artık seksenli yaşlarına gelmiş ve bunamış olan kostüm tasarımcısı bütün kopyaların yok edildiğini sanmakla birlikte, eseri "özünde nazik ve romantik bir film" olarak anımsadığını söylemişti. Başrol oyuncusu 1973'te -görünürde filmde rol alma deneyiminin doğrudan etkisiyle- uzak bir manastıra girip sessizlik yemini etmişti.</span></p>

    <p class="msonormal6"><span class="calibre2">Öğle yemeği saatinde Terry'nin aklı hâlâ bu konuyla meşguldü. Otuzlu yaşlarının ortalarında ince, enerjik, cana yakın bir adam olan yapımcı, "Hayır, o filmi hiç görmedim" dedi. İsmi Bruce Logan'dı. Terry ile Kingsley'i Athenaeum'un lobisindeki barda on beş dakika bekletmiş, sonra hemen köşe başında, Mayfair'deki bir İtalyan lokantasına götürmüştü. "İsmini duydum tabiî. Anlatılanları biliyorum. Ancak bir keresinde Paris'te Salo'nun sansürsüz versiyonu gördüm ve bana yetti." Ciabatta alıp diğerlerine de ikram etti. "Ortese'nin o film üzerinde büyük etkisi vardı tabiî. Hatta onun kimlerinden bir kısmını kullandıklarım öğrendim. Kingsley'e döndü, "Pasolini'yi sever misin?"</span></p>

    <p class="msonormal6"><span class="calibre2">"Aslında ben bir burger yiyecektim." Büyük bir ilgiyle menüyü inceliyordu.</span></p>

    <p class="msonormal6"><span class="calibre2">Terry kuru kuru gülüp masanın altından arkadaşına bir tekme atarak, "Çok şakacıdır" dedi.</span></p>

    <p class="msonormal6"><span class="calibre2">Logan aldırmaz bir havayla elini salladı. "Demek ki oğlan birkaç sanatsal film çeviren yumuşak bir İtalyan yönetmenini hiç duymamış. Kime ne? Zaten Avrupa sanat filmlerinin devri geçti. On yıl sonra hepten bitmiş olacak. Bir on yıl daha geçsin, seyirciler arasında Renoir'ın kim olduğunu söyleyebilecek tek bir kişi bile bulamayacaksın. Dahası, ben buraya sizleri sınamaya gelmedim. Bu bir sınav değil."</span></p>

    <p class="msonormal6"><span class="calibre2">Kingsley en suratsız sızlanmasıyla, "Zaten o Amerikan filmleri hakkında hiçbir şey bilmez" dedi, "Hayalet Avcıları'nı bile sonuna kadar seyretmemiş. Ortasında çıkmış."</span></p>

    <p class="msonormal6"><span class="calibre2">Terry homurdandı. "O gelişmemiş, göz boyayıcı..."</span></p>

    <p class="msonormal6"><span class="calibre2">Logan Kingsley'e döndü, "Sen beğendin demek?"</span></p>

    <p class="msonormal6"><span class="calibre2">"Yedi kez seyrettim. En büyüklerden biri. Tüm zamanların en büyüklerinden. Harika efektler."</span></p>

    <p class="msonormal6"><span class="calibre2">"Evet, bence Compsy o filmde gerçekten kendini gösterdi.</span></p>

    <p class="msonormal6"><span class="calibre2">Terry, "Compsy mi?" dedi.</span></p>

    <p class="msonormal6"><span class="calibre2">Kingsley, "Bilgisayarlı Çokdüzeyli Sistem" diye açıkladı. "Zum eğimli-tekerlekli sistem üzerinde mat bir kamera olarak kullanılıyor. Arka projeksiyon için otomattan daha iyi olduğunu söylüyorlar.</span></p>

    <p class="msonormal6"><span class="calibre2">Logan'a döndü, "O film öyle temizdi ki, inanılmaz olan da bu. Nasıl becerdiler?"</span></p>

    <p class="msonormal6"><span class="calibre2">"Sanırım altmışbeşlik çekip otuzbeşlik anamorfiğe indirgediler.</span></p>

    <p class="msonormal6"><span class="calibre2">En azından ben öyle tahmin ettim." "Vay. Bu çok şeyi açıklıyor."</span></p>

    <p class="msonormal6"><span class="calibre2">Terry bekleyen bir garsonu işaret ederek, "Şu bey siparişinizi almak için bekliyor gibi" dedi.</span></p>

    <p class="msonormal6"><span class="calibre2">"Ah" Kingsley listeyi aldı, "henüz karar vermedim." Terry'nin de ne seçeceği hakkında hiçbir fikri yoktu. "Tortellini sever misiniz?" diye sordu.</span></p>

    <p class="msonormal6"><span class="calibre2">Kingsley meydan okur gibi baktı. "Tabiî ki severim" dedi. "Özellikle de erken dönem, siyah beyaz olanlarını."</span></p>

    <p class="msonormal6"><span class="calibre2">Logan ana yemeğin gelmesini beklerken önerisini özetledi. Büyük Hollywood stüdyolarından birisi için çalışıyor ve halen en az on-on iki projeyi geliştirme aşamasına getirmeye çabalıyordu. Hepsi de Amerikan pazarına yönelikti. Kingsley'in iki kısa metrajlı filmini görüp özellikle de aksiyon sahnelerinden çok etkilenmişti. Terry'nin yaratıcılığı da arkadaşı tarafından göklere çıkartıldığından, her ikisinin de haklarını yeni almış olduğu iki eserden birinde kendisiyle çalışacaklarını umuyordu; bunlardan biri Spy and Son isimli sevilen bir çizgi romandı. Bunu beyazperdeye uyarlamak istiyordu.</span></p>

    <p class="msonormal6"><span class="calibre2">Bu ismi duyunca Kingsley'in gözleri parladı. Terry ise daha önce ne bu konuyu, ne de yer aldığı çizgi romanı duymuştu. Kingsley, "Spy and Son'ı hiç duymadın mı?" dedi. "Ama öyle havalıdır ki, burada sevilmediğine inanamıyorum. Bu adam, tam James Bond'un Amerikalısı gibidir. Ama fark şu ki, duldur ve on yaşında çok şirin, esprili bir oğlu vardır. Bütün görevlerinde kendisine eşlik eder."</span></p>

    <p class="msonormal6"><span class="calibre2">"Doğru" dedi Logan, "karısı film başlamadan önce bir otomobil kazasında ölür. Tabiî orasını göstermeyeceğiz, çünkü moral bozucu bir sahneyle başlamak istemeyiz. Temelde söz konusu olan 1980'lere uyarlanmış bir tür Amerikalı James Bond. Yalnız, daha gerçek</span></p>

    <p class="msonormal6"><span class="calibre2">Terry neredeyse ifadesiz bir sesle, "Daha gerçekçi" diye tekrarladı.</span></p>

    <p class="msonormal6"><span class="calibre2">"Aynen. Çünkü bu, aile sorumluluklarını ihmal etmeyen bir adam. Tamam çoğu zaman ülkesi ve komünizmi yenmek uğruna hayatını tehlikeye atıyor ama, günün sonunda oğlunun yanına, eve dönecek ve bir pizza yiyip belki de bir maç seyredecek zamanı buluyor. Tam ailelere göre."</span></p>

    <p class="msonormal6"><span class="calibre2">Kingsley, "Asıl güzeli de" dedi, "işe çıktıklarında kötüleri alt eden hep oğlan oluyor, iki Rus casusunun peşlerine takıldığı, ama çocuğun çikletine basıp yere yapıştıkları seferki gibi" o ve Logan kahkahalar attı, "ya da Araplara ateş ediyor ama tabancadan pingpong topları çıkıp ağızlarına doluyordu hani."</span></p>

    <p class="msonormal6"><span class="calibre2">Logan, "Anlıyor musun?" dedi, "Çok görsel bir fikir. Film için çok uygun."</span></p>

    <p class="msonormal6"><span class="calibre2">Terry içini çekti. "Diğerini anlatın" dedi.</span></p>

    <p class="msonormal6"><span class="calibre2">Logan ona garip garip baktı, alındıysa da belli etmedi.</span></p>

    <p class="msonormal6"><span class="calibre2">"Peki" dedi, "belki bu sana daha uygundur. Bu romanın opsiyonunu aldım. Aynı olay üstünde çalışan New Yorklu iki polis. Kitapla ne istersen yapabilirsin, çünkü ben yalnızca başlığını korumak istiyorum: Chalk and Cheese. Harika isim, değil mi? Bu aslında onların ismi: Memur Tebeşir ile Memur Peynir. Özelliği de şu: yalnızca aynı ol üstünde çalışmakla kalmıyorlar; birbirlerinden bağımsız olarak gazetedeki aynı ilana cevap veriyor ve aynı dairede oturmaya başlıyorlar.</span></p>

    <p class="msonormal6"><span class="calibre2">Kingsley, "Bu çok güzel" dedi. "Bayıldım."</span></p>

    <p class="msonormal6"><span class="calibre2">"Bir tanesi biraz daha büyük, biraz egzantrik, birazcık başına buyruk, biraz tembel..."</span></p>

    <p class="msonormal6"><span class="calibre2">"Demek ki, kimi diyebiliriz... Jim Belushi?"</span></p>

    <p class="msonormal6"><span class="calibre2">"Üstüne bastın. Tamam. Diğeri de genç, saf, idealist, kurallara uyar."</span></p>

    <p class="msonormal6"><span class="calibre2">"O halde kimi arıyoruz... Tom Cruise?"</span></p>

    <p class="msonormal6"><span class="calibre2">"Olabilir. Olabilir. Benim bu film için düşündüğüm karışım..."</span></p>

    <p class="msonormal6"><span class="calibre2">"Uygunsuz Çift ile Kirli Harry."</span></p>

    <p class="msonormal6"><span class="calibre2">"Harika. Anladın. Tabiî bir de patron var, şey... huysuz ama sevimli. Sert ama adil."</span></p>

    <p class="msonormal6"><span class="calibre2">"Ve siyah tabiî ki."</span></p>

    <p class="msonormal6"><span class="calibre2">"Söylemeye bile gerek yok."</span></p>

    <p class="msonormal6"><span class="calibre2">"Bir tür... James Earl Jones tipi."</span></p>

    <p class="msonormal6"><span class="calibre2">"Bildin. Bir de tabiî bir çeşit romantik, cinsel bağlantı bulmalıyız..."</span></p>

    <p class="msonormal6"><span class="calibre2">"Peki. Tom Cruise'un bir kız arkadaşı var, tamam mı? Biraz daha büyük, birazcık daha deneyimli. Buradaki belki de Jamie Lee Curtis olabilir."</span></p>

    <p class="msonormal6"><span class="calibre2">"Evet. Dar siyah bir elbiseyle."</span></p>

    <p class="msonormal6"><span class="calibre2">"Dar, daracık bir elbise. Göğüsleri buraya fırlamış."</span></p>

    <p class="msonormal6"><span class="calibre2">"Seninle aynı dili konuşuyoruz, Joe. Şu nasıl: Tom Cruise onun aslında bir fahişe olduğunu ve Jim Belushi'nin de onunla yattığını bilmez."</span></p>

    <p class="msonormal6"><span class="calibre2">"Tom Cruise da onunla yatıyor mu?" Tabiî ki Tom Cruise onunla yatıyor." Ya da belki de bir striptizci olabilir."</span></p>

    <p class="msonormal6"><span class="calibre2">"Olabilir. Striptizci de olabilir."</span></p>

    <p class="msonormal6"><span class="calibre2">"Hâlâ onunla yatıyor mu?"</span></p>

    <p class="msonormal6"><span class="calibre2">"Tabiî ki hâlâ onunla yatıyor. Jim Belushi de yatıyor. Herkes yatıyor."</span></p>

    <p class="msonormal6"><span class="calibre2">"Ya patron o da yatıyor mu?"</span></p>

    <p class="msonormal6"><span class="calibre2">"Hey adamın siyah olduğunu söylemedik mi? Saptırma Joe T n aşkına." Logan bu anlık senaryo toplantısına hiç katılm Terry'ye döndü, "Kusura bakmazsan, bu taraftan pek katkı görm ğimi söylemeliyim. Bütün işi Joe ile ben yapıyoruz gibi."</span></p>

    <p class="msonormal6"><span class="calibre2">Terry kollarım kavuşturup arkasına yaslanmıştı.</span></p>

    <p class="msonormal6"><span class="calibre2">"Bence berbat bir fikir" dedi. "Bu filmi yirmi kez seyretmiş givy hissediyorum kendimi."</span></p>

    <p class="msonormal6"><span class="calibre2">Uzun bir sessizlik oldu. Yalnızca dev bir çatal dolusu makamavı ağzına tıkmaya çalışan Kingsley'in sesi duyuldu.</span></p>

    <p class="msonormal6"><span class="calibre2">"Demek berbat olduğunu düşünüyorsun, öyle mi?" Logan bilinçli veya bilinçsiz, arkasına yaslamp kollarını kavuşturarak Terry'nirı duruşunu taklit etti. "Tabiî senin daha iyi bir fikrin varsa, dinlemeyi isterim. Aslında Joe bana senin özgün bir senaryo üstünde çalıştığını söylüyordu."</span></p>

    <p class="msonormal6"><span class="calibre2">Terry biraz duraksayarak, "Evet, evet öyle" dedi.</span></p>

    <p class="msonormal6"><span class="calibre2">"Ne hakkında olduğunu bana söyleyebilir misin?"</span></p>

    <p class="msonormal6"><span class="calibre2">"Tabiî. Temelde bir adam... ve onun hayatı hakkında."</span></p>

    <p class="msonormal6"><span class="calibre2">"Hayatı mı?" Logan kaşlarını kaldırdı, "İyiye benziyor. Hayatında bilmemiz gereken bir şey oluyor mu?"</span></p>

    <p class="msonormal6"><span class="calibre2">"Eh, evet." Terry doğrulup peçeteyle ağzının kenarlarını sildi. "Yaşlanıyor, yani... olgunlaşıyor diyebiliriz. İlk başta şey, genç bir adamken orta yaşlılığa."</span></p>

    <p class="msonormal6"><span class="calibre2">"Hm. Ya sonra?"</span></p>

    <p class="msonormal6"><span class="calibre2">"Sonra da yaşlanıyor ve zaman içinde sanırım ölüyor." Her n dense bu senaryo, anlatılırken Terry'nin hayal ettiği kadar etkileyici gelmiyordu. "Özgün olan, bu karakterin hep aynı oyuncu tarafında canlandırılıyor olması."</span></p>

    <p class="msonormal6"><span class="calibre2">'Sahi mi? Ya kimi düşünüyorsun? Çünkü bilirsin, böyle bir fikir karşısında Hoffman da, Nicholson da, Redford da birbirlerini yer. Tam bir savaş alanı olacak."</span></p>

    <p class="msonormal6"><span class="calibre2">"Tabiî biraz geliştirilmek istiyor. Şu anda..."</span></p>

    <p class="msonormal6"><span class="calibre2">"Bu fikirdeki sorun nedir, sana söyleyeyim mi Terry? Sorunlar yani en azından. Bana göre, her nedense, biraz küçük geldi. Biraz İngiliz"</span></p>

    <p class="msonormal6"><span class="calibre2">"Ama bu..."</span></p>

    <p class="msonormal6"><span class="calibre2">"Yanlış anlama. İngilizlere karşı değilim. Kendim de yarı İngiliz'im aslında. Henry Logan diye birisini hiç duydun mu?"</span></p>

    <p class="msonormal6"><span class="calibre2">"Tabiî, o da... o da yapımcıydı, değil mi?"</span></p>

    <p class="msonormal6"><span class="calibre2">"Doğru. Babamdı. Yazıyordu, yönetiyordu, çekiyordu gerçek bir filmciydi. 1940'ların sonu, 1950'lerin başında Amerika'ya geldi, ilk eşiyle -yani annemle- evlendi, ama yaşamının büyük bölümünde İngiltere'de çalıştı. Bir sürü komedi ve düşük bütçeli serüven filmi çevirdi. Herhangi bir büyük... estetik ya da statü peşinde koşmadı ama film yaptı ve arada sırada iyi bir tane de çıkardı. Sonunda 1970'lerde ponıo filmler yapmaya başladı. Bulabildiği tek iş onlardı."</span></p>

    <p class="msonormal6"><span class="calibre2">"Yazık" dedi Terry. Sözün nereye varacağını kestiremiyordu.</span></p>

    <p class="msonormal6"><span class="calibre2">"Bulabildiği tek işin o olmasının bir nedeni vardı. Tahmin edebilir misin?"</span></p>

    <p class="msonormal6"><span class="calibre2">Terry başını salladı.</span></p>

    <p class="msonormal6"><span class="calibre2">"Senin gibi insanlar."</span></p>

    <p class="msonormal6"><span class="calibre2">Birdenbire yumruğu masaya indirip çatal bıçağın sağa sola fırlamalrınaa neden oldu. Terry ile Kingsley neredeyse koltuklarından sıçradı.</span></p>

    <p class="msonormal6"><span class="calibre2">"Tanrım, senin gibiler sinirime dokunuyor, Terry. Senin gibiler olmasa düzgün bir film sektörü olurdu. Sizler gelmeye başlayın- -ne zamandı, 1950'ler mi?- sonun başlangıcı oldu. Entelektüeller, öfkeli gençler, John Osborne, Woodfall Films, orta sınıf solcular, birdenbire hepimizin -sanki daha önce kimse öyle düşünmüyormuş gibi sinemanın bir sanat olduğunu söylememiz gerekti. Her iki filmleri de kendi gözünden işçi sınıfının yaşamını sunan, özel okulda okumuş romantikler tarafından çevrilir oldu. O zamandan beri de böyle Tanrım, hayatta İngiltere gibi, yalnızca sanatçı olduklarını iddia ettikleri için insanlara saygı duyan bir ülke daha görmedim! Ve yazarlar! Tanrım, yazarlara nasıl tapınıyorsunuz! Yoksa senin gibi birisi neden kendini böylesine inanılmaz biçimde üstün görsün ki? Anlayabildiğim kadarıyla şu ana kadar yazmayı becerdiğin tek şey bir zarfın arka yüzüne sığar ve geriye de 'Gettysburg Konuşması'nı sığdıracak yer kalır!"</span></p>

    <p class="msonormal6"><span class="calibre2">Terry ayağa kalktı. "Bitti mi?" dedi. "Çünkü Londra'ya gelmişken biraz alışveriş yapayım diyordum."</span></p>

    <p class="msonormal6"><span class="calibre2">"Hayır Terry, daha bitirmedim" dedi Logan. "Joe da bitirmedi aslında. Ama sanırım sen bitirdiğini göreceksin. Buradaki işini bitirdin, ne zaman gitmek istersen..."</span></p>

    <p class="msonormal6"><span class="calibre2">Terry son bir söz söylemeye çalıştı, "Sizin şu filmler çevrilirse, sinema için kötü bir gün olacak."</span></p>

    <p class="msonormal6"><span class="calibre2">"Ya eğer senin şu filmin çevrilirse, kahrolası bir mucize olacak!"</span></p>

    <p class="msonormal6"><span class="calibre2">Terry Kingsley'e döndü ve suçlayan parmağını Logan'a doğru uzatarak, "Dünyadaki bütün yapımcılar onun gibi olsaydı düşün bir!" dedi. "Eisenstein, Mizoguçi, Wenders gibileri de olmazdı..."</span></p>

    <p class="msonormal6"><span class="calibre2">Kingsley'in yüzü bu olasılık karşısında pek renk vermedi.</span></p>

    <p class="msonormal6"><span class="calibre2">"Yani, düşün bir. Wenders olmadan sinema tarihini hayal edebilir misin?"</span></p>

    <p class="msonormal6"><span class="calibre2">Kingsley dürüstçe, "Hayır edemem" dedi, "yani, birinin gazoz ve patlamış mısırları satması gerekli."</span></p>

    <p class="msonormal6"><span class="calibre2">Logan neşeli kahkahalara boğuldu.</span></p>

    <p class="msonormal6"><span class="calibre2">Terry "Siz birbirinize layıksınız" deyip lokantadan çıktı. Mayfair sokaklarından geçip en yakın metro istasyonuna girene kadar haklı olma hissi gittikçe güçlendi ve kıyıya dönene dek uzunca bir süre onu sıcak tuttu.</span></p>

    <p class="msonormal6"><span class="calibre2">&nbsp;</span></p>

    <p class="msonormal6"><span class="calibre2">ANALİST: Peki neden sevgilinin mektubunu okumaya hakkın olduğunu düşündün?</span></p>

    <p class="msonormal6"><span class="calibre2">ANALİZ EDÎLEN: Çünkü bana ihanet ettiğini biliyordum.</span></p>

    <p class="msonormal6"><span class="calibre2">ANALİST: Yalnızca Robert onayladığı için, değil mi?</span></p>

    <p class="msonormal6"><span class="calibre2">ANALİZ EDİLEN: Hayır, hiç de değil. Onun bu işle hiç ilgisi yok.</span></p>

    <p class="msonormal6"><span class="calibre2">ANALİST: Peki mektubu okuduğundaki duyguların nelerdi?</span></p>

    <p class="msonormal6"><span class="calibre2">ANALİZ EDİLEN: (...) Nasıl anlatacağımı bilmiyorum. Dünya tersine dönmüş ya da hiçbir şeyin anlamı kalmamış gibiydi. Birini tanıdığınızı sanıyorsunuz ve sonra onu aslında hiç de tanımamış olduğunuzu öğreniyorsunuz. Sanırım insan kocasının dolabını karıştırıp şişme bir bebek ya da bir yığın sadizm dergileri sakladığını görse böyle duygular hissederdi. Ya da bir anne oğlunun tecavüzcü olduğunu öğrenirse.</span></p>

    <p class="msonormal6"><span class="calibre2">ANALİST: Sence abartmıyor musun?</span></p>

    <p class="msonormal6"><span class="calibre2">ANALİZ EDİLEN: Hayır. Daha da kötüydü. Bütün bunların hepsinden beterdi.</span></p>

    <p class="msonormal6"><span class="calibre2">&nbsp;</span></p>

    <p class="msonormal6"><span class="calibre2">Sarah kararsız kaldı ve Robert'ın önerisiyle kendi kıskançlık güdüsüne uyup, Veronica'nın mektubunu açmadan önce üç gün daha sabretti ve veda partisinin olduğu cuma sabahına dek bekledi.</span></p>

    <p class="msonormal6"><span class="calibre2">Bildiği kadarıyla ev bomboştu ve Veronica da bütün gün dönmeyecekti ama Sarah odayı parmak uçlarına basarak geçti. Bir süre karyolanın üstüne oturup cesaretini toplamayı bekledi. Hava dönmüştü: yağmur taneleri cama vuruyordu ve dalgaların uzun, boğuk uğultusu duyuluyordu. Saat sabahın on biriydi.</span></p>

    <p class="msonormal6"><span class="calibre2">Sonunda masayı açıp zarfı çıkardı. Pul yoktu; damga basılı Londra'dan postalanmıştı. Bıçakla, temiz bir biçimde açılmıştı. İçinde kalın, parlak bir kâğıt vardı.</span></p>

    <p class="msonormal6"><span class="calibre2">Kâğıdın anteti Londra'daki tanınmış bir bankaya aitti.</span></p>

    <p class="msonormal6"><span class="calibre2">Mektupta şöyle diyordu:</span></p>

    <p class="msonormal6"><span class="calibre2">"Sevgili Bayan Stuart,</span></p>

    <p class="msonormal6"><span class="calibre2">Geçen perşembe günü bizi görmeye geldiğiniz için teşekkür ederiz. Size kambiyo bölümümüzde memur olarak bir iş önermekten memnuniyet duyuyoruz. Daha önce görüştüğümüz gibi, başlangıç ücreti yılda 43 725 pound, artı komisyon ve primler olacaktır.</span></p>

    <p class="msonormal6"><span class="calibre2">Sizi 3 eylül pazartesi sabahı saat 8.30'da aramızda görmek istiyor, finans hizmetlerinde uzun ve kazançlı olacağını ümit ettiğimiz bir kariyerin başlangıcında en iyi dileklerimizi sunuyoruz."</span></p>

    <p class="msonormal6"><span class="calibre2">İçinden ilk önce kusmak geldi. İçinin kabardığını hissetti ve karnını tutarak öne eğilip tuvalete koşmaya hazırlandı. Ama bu hemen geçti. Mektubu Veronica'nın çekmecesine geri koyup pencereye gitti, gözlerini okyanusa dikip hissettiği gazabı ve kandırılmasına izin vermenin içinde yarattığı öfkeyi bir yana itmeye çalıştı. Bunun ötesinde onu böyle bir şeyin olabileceğine dair uyarmış olması gereker herhangi bir küçük ayrıntıyı; olası bir ipucunu anımsamaya çalıştı.</span></p>

    <p class="msonormal6"><span class="calibre2">Hiçbir şey ammsayamadı. Bütün bildiği, o gün öğleden sonra üçte Veronica'yla Cafe Valladon'da buluşacaklarıydı. Ama Sarah gitmeyecekti. Orası tartışmanın, hele birisini terk etmenin yeri değildi.</span></p>

    <p class="msonormal7"><a class="pcalibre pcalibre1" id="_Toc399804436"><b class="calibre1"><span class="calibre14"><span class="calibre6">XII</span></span></b></a></p>

    <p class="msonormal6"><span class="calibre2">Ertesi sabah. Terry uyandı. Çoğu insanın yaşamında sıradan bir olaydı belki; ama onun için böyle değildi. Terry uyku halinden uyanıklığa geçme duygusunu on yılı aşkın bir süredir hissedememişti. Bugün de bu duyguyu kesin bir biçimde tanımlayamamasına rağmen, en azından şafak yatak odasının küçük, kalın perdeli penceresinin kenarlarından içeri sızmaya başladığında, yeni ve olağanüstü bir şeyin gerçekleştiğini biliyordu. Kendini iyice dinlenmiş hissediyordu ve her zamankinden daha uzun süre bilincini yitirdiğinden emindi. Elektrotlarını dikkatle çözdükten sonra, yatak odasından çıktı (elinde her zamanki çay fincanı, uykulu gözleriyle bilgisayar ekranmın üstüne kapanmış) Loma'ya el salladı ve güneşin doğuşunu izlemek üzere terasa çıktı. Beyni yeni doldurulmuş bir akü gibi enerji yüklüydü; kol ve bacakları güçlü ve esnek, her bir duyusu keskin ve uyanıktı. Daha önce yaşamda böyle olasılıklar olacağını hiç düşünmemişti.</span></p>

    <p class="msonormal6"><span class="calibre2">Öte yandan, Dr. Dudden o sabah yatak odasından çıkmadı. Bir gece önce çok fazla kırmızı şarap ile brandy içmişti ve üçü on geçe çalan saatin sesini duymayıp sonraki dokuz saat boyunca derin, deliksiz bir uyku çekti (neredeyse öğleden sonra kalkacak olan trenini kaçırıyordu). Bu nedenle gecenin bir vakti, elindeki bilgisayar kâğıtları denizden gelen rüzgârda uçuşarak odadan çıkan, Terry'ye ta seksen yedi dakika üçüncü devre uykuda kaldığını haber veren de bizzat Lorna oldu. Bu Terry'nin gerçek, dinlendirici, delta dalgalı bi uyku devresine ilk geçişiydi.</span></p>

    <p class="msonormal6"><span class="calibre2">Lorna, "Normale dönüyor gibisin" dedi, "uyku düzenin açısından tekrar insan ırkına katılmak üzere olduğunu söyleyebilirim. Nasıl kutlamayı düşünüyorsun?"</span></p>

    <p class="msonormal6"><span class="calibre2">Terry neşeyle, "Sanırım günübirliğine Londra'ya gideceğim" dedi "Aramam gereken bir şey var."</span></p>

    <p class="msonormal6"><span class="calibre2">Sarah gecenin büyük bölümünde Alison'ın annesiyle yaptığı telefon konuşmasında söylenen acı sözleri tekrar tekrar aklından geçirdiğinden, uykusunu alamadı. Tartışma, ertesi sabah müdüreye Sarah'nın davranışı konusunda resmî bir şikâyette bulunma tehdidiyle son bulmuştu. Bu nedenle Sarah okula vardığında öğretmenler odasında bir mesajın kendisini beklediğini görünce şaşırmadı.</span></p>

    <p class="msonormal6"><span class="calibre2">Bayan Palmer'ın odasına girip oturması işaret edilince, "Bunun ne hakkında olduğunu biliyorum" dedi. "Alison, değil mi? Annesi size telefon etti."</span></p>

    <p class="msonormal6"><span class="calibre2">"Evet. On dakika kadar önce aradı. Epey sinirlenmişe benziyordu."</span></p>

    <p class="msonormal6"><span class="calibre2">"Ne dedi?"</span></p>

    <p class="msonormal6"><span class="calibre2">"Açıkçası biraz karışık ve anlaşılmazdı. Alison'ı pornografik bir filme götürdüğünü söyledi. İtiraf etmem gerekir ki, buna pek ihtimal veremedim. Belki de olanları bir de senden dinlemeliyim."</span></p>

    <p class="msonormal6"><span class="calibre2">Sarah bu konuşma sırasında hafifçe rahatladı. Eileen Palmer'ın ona karşı her zaman adil ve cömert davrandığını, birlikte çalıştıkları üç yıl içinde pek çok ortak mücadele verdiklerini, çevrelerinde bitiveren her yeni idarî ve yasal engelde kendilerine bir yol açabilmek için çok çalıştıklarını ve sarsılmaz bir işbirliği kurduklarını harladı. Ona gerçeği söyleyecek olursa korkacak bir şey olmadığını biliyordu.</span></p>

    <p class="msonormal6"><span class="calibre2">"Dün öğleden sonra Alison'ı Finsbury Parkı'nda yalnız başına oturur buldum" diye başladı. "Ona orada ne yaptığını sordum. Bana eve gidemediğini, çünkü annesinin yediden önce işten dönmeyeceğini ve evin anahtarını da kaybettiğini söyledi. Bu koşullar altında onu yanıma alıp eve götürmekten başka seçeneğim olmadığını düşündüm. Önce bir kafeye gittik, sonra sinemanın önünden geçerken belki bir film seyretmek isteyebileceği aklıma geldi. Filmlerden birini gazetedeki eleştiriden biliyordum. Gazetede aileye uygun olduğunu yazıyordu. Sınıflandırması da bu görüşü doğruluyordu. Her neyse, içeri girip de film başlayınca son derece cinsiyet ayrımcı, şiddet dolu ve... genelde her düzeyde sakıncalı olduğunu gördüm. Çıkmamız gerektiğine karar verdim. Tuvalete gittim ve Alison'ı almak için geri döndüğümde gitmişti. Yok olmuştu. Kaçmıştı."</span></p>

    <p class="msonormal6"><span class="calibre2">Eileen dikkatle dinliyordu. Kaşlarını çatmıştı, ama bu cesaret verici bir kaş çatıştı. Dikkatini topladığını gösteriyordu.</span></p>

    <p class="msonormal6"><span class="calibre2">"Sonra?"</span></p>

    <p class="msonormal6"><span class="calibre2">"Aptallık ettiğimi o anda anladım. İlk yapmam gereken Alison'ın adresini öğrenmek olmalıydı, ama öğrenmemiştim. O yüzden buraya döndüm, Dereke sekreterler odasını açtırdım ve dosyalara baktım. Buradan Alison'ın evine telefon ettim. Annesi açtı. İşten döndüğünde onu eşikte oturur bulmuş. Çok huzursuzmuş. Film onu çok rahatsız etmiş ve bir süre ağlamış. Annesi de bu yüzden beni azarladı ve bir hata yapmakla suçladı. Ben de ona kızını üç saat boyunca akşam bir parkta gezerken bulmamın onun iyi bakılmadığı anlamına geldiğini söyledim ve her şey... kontrolden çıktı sanırım »</span></p>

    <p class="msonormal6"><span class="calibre2">"Onu savunmaya geçirmişsin anlaşılan. Bildiğim kadarıyla oldukça mücadeleci bir kadındır."</span></p>

    <p class="msonormal6"><span class="calibre2">"Demek... Bayan Hille tanıştınız mı?"</span></p>

    <p class="msonormal6"><span class="calibre2">"Evet, bu yıl birkaç veli toplantısına geldi."</span></p>

    <p class="msonormal6"><span class="calibre2">"Ya bay, yani eşi, hayat arkadaşı, her neyse?"</span></p>

    <p class="msonormal6"><span class="calibre2">"Hayır. Onun hakkında hiçbir şey bilmiyorum. Öyle birisi var mı onu bile bilmiyorum."</span></p>

    <p class="msonormal6"><span class="calibre2">"İçimden bir ses..." Sarah öne doğru eğildi. Kendine güveni gelmiş, bu aileyi çevreleyen gizeme kendini kaptırmış gibiydi. "İçimden bir ses ölmüş olabileceğini söylüyor. Daha yenilerde ölmüş olabileceğini."</span></p>

    <p class="msonormal6"><span class="calibre2">"Sahi mi? Bunu nereden çıkardın?"</span></p>

    <p class="msonormal6"><span class="calibre2">"Alison'la ilgili... ölüm konusunda bir saplantısı var gibi. Geçen gün Norman'ın sınıfında yazdığı bir şiiri okudu ve şiir..."</span></p>

    <p class="msonormal6"><span class="calibre2">"Kasvetli miydi?"</span></p>

    <p class="msonormal6"><span class="calibre2">"Kasvetten çok, terk edilmişlik duygusu taşıyordu. Ölüp kara deliğe dönüşen, diğer iki yıldızı yalnız ve çaresiz bırakan bir yıldızı anlatıyordu. Sonra dün onu heybesinde bir fareyle yakaladım. Ölü bir fareydi. Oyun alanında bulmuş, eve götürüp gömmek istiyordu."</span></p>

    <p class="msonormal6"><span class="calibre2">Eileen, "Bu senin savını destekliyor" dedi. Ara sıra bu kuru yargılara eğilimliydi. Saatine bakıp ayağa kalktı; neredeyse sabah töreni saati gelmişti. "Öğleden sonra Bayan Hill'e yazıp şikâyetini incelediğimi ve öğretmenimin gerektiği gibi davrandığına emin olduğumu bildireceğim."</span></p>

    <p class="msonormal6"><span class="calibre2">"Teşekkür ederim."</span></p>

    <p class="msonormal6"><span class="calibre2">"Sen söz konusu olunca aksi olsa çok şaşardım." Sevgiyle gülümsedi. "Öte yandan, onunla aranızı düzeltmeye çalışsan belki iyi olur. Özellikle de bu sana aileyle ilgili ortak merakımızı giderme fırsatını verecekse."</span></p>

    <p class="msonormal6"><span class="calibre2">"Yani…" Sarah saygısızlık etme riskini göze aldı, "yani eve gidip ortalığı bir kolaçan mı etmeliyim?"</span></p>

    <p class="msonormal6"><span class="calibre2">Eileen "Ona benzer bir şey" dedi ve Sarah'yı koridora çıkardı. Koridor bağırış çağırış ve toplantı salonuna doğru koşuşturan çocuklarla doluydu.</span></p>

    <p class="msonormal6"><span class="calibre2">Sarah o akşam Rebecca Hill'in evine önyargılarla dolu olarak vardı. Bunlar öncelikle sınıfsal önyargılardı; çünkü (ona göre) çocuk bakımı konusunda böylesine pervasız bir tutum benimseyen bir kadın, pek zengin olamazdı. Yoksul bir yer görmeye hazırlanırken, orta sınıf zevkinin tüm göstergeleriyle karşılaştı. Rebecca'nın oturma odasında tek başına beklerken, ilk baştaki şaşkınlığı yerini mahcubiyete bıraktı. Bunun arkasından daha da beklenmedik bir başka duygu hissetmeye başladı. Kendini evinde -Anthony gideli beri kendi evinde olmadığı kadar- hissetmeye başlamıştı ve nedenini anlayamıyordu. Ne de olsa, buraya geleli daha birkaç dakika olmuş, eşikte belirip kendini tanıtıvermesinin yarattığı şok dağıldıktan sonra Rebecca'nın mecburen teklif ettiği şarabı getirmesini bekliyordu. Bir yabancının evinde, bu kadar kısa bir süre içinde, o yabancı kendinden çok daha fazla kazanıyorken ve üstelik, güç bir konuşma ikisini bekliyorken, kendini böylesine rahat hissetmek, kuşkusuz garipti. Yine de eşyada, duvardaki resimlerde, yere kadar inen camlardan halıya vuran ışıklarda, dizi dizi ciltli kitaplarda, çiçek dolu vazolarda Sarah'ya anlatılmaz bir aşinalık ve güvence duygusu veren bir şey vardı. Bir an için bu odayı yıllar önce, o fazlasıyla canlı düşlerinden birinde görmüş olup olamayacağını bile düşündü. Sanmıyordu. Bu garip, zevkli yuvaya dönüş duygusunun (bunun başka bir anlamı yoktu) açıklaması daha derinlerde yatıyordu.</span></p>

    <p class="msonormal6"><span class="calibre2">Rebecca ona bir kadeh yeşile çalan sarı renkte bir şarap ikram ederek, "Korkarım Sainsbury'den alınma" dedi. "Alison yukarıda ödev yapıyor. Onu çağırabilirim ama belki de bu işi aramızda halletsek iyi olur."</span></p>

    <p class="msonormal6"><span class="calibre2">Sarah bu kadınla herhangi bir şey halletme düşüncesi karşısında telaşa kapıldı. Duvarlardaki hukuk kitapları koleksiyonunu fark etmiş ve Rebecca'nın avukat olduğunu tahmin etmişti. Hızlı ve sinirli bir şekilde şarabından üç yudum aldı.</span></p>

    <p class="msonormal6"><span class="calibre2">Rebecca dosdoğru, "Neden geldiniz?" diye sordu. "Bu sabah müdüre hanıma şikâyette bulundum. Artık her şeyin ona bağlı olduğunu sanıyorum."</span></p>

    <p class="msonormal6"><span class="calibre2">Sarah bu sözlerdeki cüret karşısında yarı güldü, yarı nefesini tuttu. "Anlaşılan o da, ben de öyle düşünmüyoruz. Biz, dün öğleden sonra kızınızı anahtarı olmadan ve gideceği güvenli hiçbir yer bulunmadan Finsbury Parkı'nda oturur bulmamız gerçeğiyle daha çok ilgileniyoruz."</span></p>

    <p class="msonormal6"><span class="calibre2">Rebecca iç çekti. "Bakın, buna ben de herkes kadar üzüldün Böyle olmamalıydı... Bir dava için Londra dışına gitmem gerekti ve Alison da bana saat beşe kadar yarışmaları seyredeceğim söyledi. Arkadaşlarıyla eve yürüyüp anahtarıyla gireceğini düşündüm. Ama kız gidip anahtarını kaybetmiş." Sanki kendi kendine konuşur alçak sesle ekledi, "Şu sıralar her şeyi kaybediyor."</span></p>

    <p class="msonormal6"><span class="calibre2">"Üzgünüm, ama bu yeterli değil" dedi Sarah. "Birincisi, Alison okulda arkadaşı olduğunu sanmıyorum. Arkadaş edinmekte pek şanlı değil gibi. Üstelik, durmadan bir şeyler kaybetmesi de şaşırtmadı, çünkü çok mutsuz ve hassas bir dönemden geçiyor."</span></p>

    <p class="msonormal6"><span class="calibre2">Rebecca sertçe, "Pop psikolojisi bir yana" dedi, "bu durumun Alison'ı her yaştaki kızları rahatsız edecek kadar şiddet dolu ve tatsız bir filme götürmenizle ne ilgisi olduğunu anlayamadım."</span></p>

    <p class="msonormal6"><span class="calibre2">Sesi hem yükselmiş, hem de tizleşmişti. Sarah görüşmenin bu kadar çabuk ateşlenmesini istemiyordu.</span></p>

    <p class="msonormal6"><span class="calibre2">"Burada amaç suç aramak değil, olmamalı" dedi. "Her ikimiz de Alison'ın iyiliğini istediğimizden, aslında aynı tarafta olduğumuzu unutmamalıyız. Bu bir yana," burada sesini biraz sertleştirdi, "sizden bunun bir daha olmayacağına dair güvence istemek durumundayım. Aksi halde gerekli yerlere bildireceğim."</span></p>

    <p class="msonormal6"><span class="calibre2">"Evet, tabiî." Bu sinirli bir şekilde kabul edilmişti ve Rebecca hemen ardından atıldı, "Ve ben de sizin kızımı daha başka... uygunsuz eğlencelere götürmeden önce biraz daha düşünmenizi istiyorum."</span></p>

    <p class="msonormal6"><span class="calibre2">Sarah kısa bir süre sessiz kaldı. Bunun yeterli yanıt olduğunu düşünüyordu. Sonra sordu, "Alison'ın babası bu akşam evde mi?"</span></p>

    <p class="msonormal6"><span class="calibre2">Rebecca, "Alison'ın babası burada oturmuyor" dedi.</span></p>

    <p class="msonormal6"><span class="calibre2">"Ah, sormamda bir sakınca yoksa, kocanız ne iş yapıyor?"</span></p>

    <p class="msonormal6"><span class="calibre2">"Neyim?"</span></p>

    <p class="msonormal6"><span class="calibre2">"Kocanız."</span></p>

    <p class="msonormal6"><span class="calibre2">"Benim kocam yok."</span></p>

    <p class="msonormal6"><span class="calibre2">"Eşiniz o halde."</span></p>

    <p class="msonormal6"><span class="calibre2">Rebecca sözcüğü duygusuz bir şeküde vurgulayarak, "Eşim öldü" dedi.</span></p>

    <p class="msonormal6"><span class="calibre2">Tam da Sarah'nın duymayı beklediği gibi. Öyle de olsa, sözcükler esin bir sonu belirttikleri, hem de neredeyse duygusuz bir içtenlikle söylendikleri için şaşırtıcı olmuştu. Başını eğdi.</span></p>

    <p class="msonormal6"><span class="calibre2">"Üzüldüm."</span></p>

    <p class="msonormal6"><span class="calibre2">"Eh."</span></p>

    <p class="msonormal6"><span class="calibre2">"İşte böyle." Rebecca şarabından kocaman bir yudum aldı.</span></p>

    <p class="msonormal6"><span class="calibre2">"Sanırım bu... bir İki şeyi açıklıyor..." Sarah başını kaldırdı "Ev ödevi olarak yazdığı şiiri gördünüz mü? Yıldızlarla ilgili olanı?"</span></p>

    <p class="msonormal6"><span class="calibre2">"Evet."</span></p>

    <p class="msonormal6"><span class="calibre2">"Sanırım... sanırım Alison onu bir bakıma babası için yazdı"</span></p>

    <p class="msonormal6"><span class="calibre2">Rebecca ona keskin bir bakış fırlattı; yırtıcı, sabırsızdı. "Alison'ın babası ölmedi."</span></p>

    <p class="msonormal6"><span class="calibre2">"Ölmedi mi? Ama dediniz ki..."</span></p>

    <p class="msonormal6"><span class="calibre2">"Babasının burada oturmadığını söyledim. Ama hayatta. Benim kardeşim olur."</span></p>

    <p class="msonormal6"><span class="calibre2">Sarah bütün bunları anlamakta zorlanıyordu. "Kardeşiniz mi? Ama o halde yani nasıl...?"</span></p>

    <p class="msonormal6"><span class="calibre2">"Üzülmeyin, sosyal hizmet görevlilerine bildirilecek bir ensest olayına çatmış değilsiniz. Ben Alison'ın öz annesi değilim. Teknik olarak onun halası oluyorum."</span></p>

    <p class="msonormal6"><span class="calibre2">"Halası. Tamam. O halde öz annesi kim?"</span></p>

    <p class="msonormal6"><span class="calibre2">"Eşim. Size söylediğim gibi, o öldü."</span></p>

    <p class="msonormal6"><span class="calibre2">Sarah beynini daha hızlı çalışmaya zorladı. Kendini neden bu kadar ağır, hantal hissettiğini anlayamıyordu.</span></p>

    <p class="msonormal6"><span class="calibre2">"Eşiniz bir kadındı o halde."</span></p>

    <p class="msonormal6"><span class="calibre2">"Evet." Rebecca ayağa kalkıp pencereden dışarı baktı. "Biliyor musunuz, bunların sizi ilgilendirdiğinden emin değilim."</span></p>

    <p class="msonormal6"><span class="calibre2">"Hayır. Hayır, haklısınız. İlgilendirmiyor."</span></p>

    <p class="msonormal6"><span class="calibre2">"Her nedense bana bu konulara pek açık fikirlilikle bakacak bin gibi görünmüyorsunuz."</span></p>

    <p class="msonormal6"><span class="calibre2">Sarah bunu duymazdan geldi ya da daha doğrusu ona ulaşmadı. "Ne kadar zamandır birlikteydiniz?" diye sordu.</span></p>

    <p class="msonormal6"><span class="calibre2">"Bu ağustosta on bir yıl olacaktı. Bir yıl kadar önce öldü."</span></p>

    <p class="msonormal6"><span class="calibre2">Bir süre ikisi de konuşmadı. Rebecca yine oturunca Sarah bir yumuşama, gerilimde bir azalma sezdi. Rebecca'nın son birkaç aydır bu acı verici gerçeği paylaşabileceği pek az insan olduğunu düşündü.</span></p>

    <p class="msonormal6"><span class="calibre2">Sonraki sorusunu sorarken sesi çekingen, nazik, sanki kırılgan bir armağan sunar gibiydi.</span></p>

    <p class="msonormal6"><span class="calibre2">"Nasıl öldü?"</span></p>

    <p class="msonormal6"><span class="calibre2">"Çok feci" dedi Rebecca. Bu onun metin olma yolundaki son girişimi oldu. Birdenbire maske düştü, yüzü buruştu ve yalnızca apaçık ödünsüz bir acı kaldı. "Kendi canına kıydı." Ama yine de ağlamamak için kendim tuttu.</span></p>

    <p class="msonormal6"><span class="calibre2">Sarah ilk başta hiçbir şey söylemedi. Başka soru soramıyordu. Gerisinin zaten kendiliğinden geleceğini biliyordu.</span></p>

    <p class="msonormal6"><span class="calibre2">Rebecca kesik kesik devam etti, "Gazeteler buna bir isim taktı, 'Yuppie tükenişi'. Anlaşılan bilinen bir belirti. On yıl piyasada deli gibi çalışıyor, çuvalla para kazanıyor, sonra bir gün hayatınıza bakıp bütün bunların ne için olduğunu sorduğunuzda cevap veremiyorsunuz. O ders kitaplarına geçecek bir örnekti. Bir cuma gecesi geç saatlerde Londra'nın güneyinde giderken -Londra'nın güneyinde ne yaptığını Tanrı bilir- ucunda bir duvar olan bir çıkmaz sokağa girdi. Gaza basıp saatte yüz yirmi kilometre hızla duvara çarptı. Şirketin BMW'sini mahvetti. Kendini de tabiî."</span></p>

    <p class="msonormal6"><span class="calibre2">Sarah sözcüklerinin yetersizliği karşısında kıvranarak, "Çok çok korkunç" dedi, "böyle bir şeyi hayal bile edemiyorum. Yani... böyle bir olayın haberini almak."</span></p>

    <p class="msonormal6"><span class="calibre2">Rebecca silkindi ve cesurca gülümsedi, "O kadar da kötü değildi, tanırım bu aşamada bir kadeh şarap daha içeceğim. Siz de ister misiniz?"</span></p>

    <p class="msonormal6"><span class="calibre2">"Harika olur." En iyisi şişeyi getireyim."</span></p>

    <p class="msonormal6"><span class="calibre2">Birkaç dakikalığına içeri gitti, bu süre Sarah'nın yavaş yavaş durumu kavramasına yetti. Öyle ki yıldırım sonunda çarptığında daha şiddetli; daha yıkıcı olacaktı. Her şey o bildik aşinalık duygusunun geri dönüşüyle başladı. Önce genel; biçimlere ve renklere yönelikken, yavaş yavaş belirgin özellikler de göze çarpmaya başladı. Sonra, ilk başta kitapları gördü. Gözleri Rosamond Lehmann'ın külliyatına takıldı. Hepsi de ciltli, birinci baskıydı ve kuşkuya yer bırakmayacak şekilde tüm kitapların şömizleri selefonlanmıştı. Ancak bir kitap eksikti; Invitation to the Waltz. Evet, onun güç bulunacağını hep söylerdi... Bunu düşünürken birden her şey aklına geldi. Olan bitenin olanaksız gerçekliği birdenbire ortaya çıktı, minicik bir hareketle dünyası tersine döndü... Gana'ya yapılan bir yolculuğun anısı olan, şöminenin üstündeki Afrika heykelciği... Kitaplıktaki minicik çerçeveli fotoğraf, kollarını Rebecca'ya dolamış, neşeyle gülümseyen mutlu çift... Ve Sarah'nın görüş açısının hemen dışında, görüldüğüne henüz güvenilemeyecek bir noktada ama kesinlikle orada; bir başka kitap, o kitap, o unutulmaz yeşil cilt... Bunlar onundu. Bunlar onun eşyasıydı. Burası onun evi, onun odasıydı...</span></p>

    <p class="msonormal6"><span class="calibre2">Rebecca şişeyle döndü. Sarah gözyaşlarının arasından onu güçlükle görebiliyordu.</span></p>

    <p class="msonormal6"><span class="calibre2">"İsmi neydi?"</span></p>

    <p class="msonormal6"><span class="calibre2">"Pardon?"</span></p>

    <p class="msonormal6"><span class="calibre2">"İsmi Veronica'ydı, değil mi?"</span></p>

    <p class="msonormal6"><span class="calibre2">Birden her şey karardı. Kendine geldiğinde kanapenin üstünde, kontrolsüz bir şekilde hıçkırıyordu. Rebecca'nın gergin kolları çekingen, şaşkın bir halde onu sarmıştı. Bir süre için, ağlaması asla durmayacakmış gibi geldi. Gözyaşlarının arasından Rebecca'ya yaptığı açıklama herhalde son derece anlaşılmaz olmalıydı ki, tekrar tekrar yinelemek zorunda kaldı. Anlattıklarında boşluklar vardı ve ara verip tuvalete gitmesi, kendini toplaması gerekti. Alison gürültüleri duyup gelince, Rebecca onu yukarı çıkarıp yatırdı.</span></p>

    <p class="msonormal6"><span class="calibre2">Saatler ilerledikçe ortalık sakinleşti. Dışarda hava kararırken Rebecca birkaç mum getirip odanın sağına soluna yerleştirdi. İkinci şişe şarabı açtı ve Veronica hakkında konuşmaya başladılar.</span></p>

    <p class="msonormal6"><span class="calibre2">Sarah'ya en inanılmaz gelen, Rebecca ile Veronica'nın birlikte geçirdikleri tüm o yıllar boyunca isminin bir kez bile geçmemiş olmasıydı.</span></p>

    <p class="msonormal6"><span class="calibre2">Rebecca, "Ama o bir bakıma böyleydi işte" diye diretti, "mutlakiyetçiydi. Sence de öyle değil mi? Seninle çıkarken önceki kız arkadaşlarından hiç söz etmiş miydi?"</span></p>

    <p class="msonormal6"><span class="calibre2">"Hayır, sanmıyorum."</span></p>

    <p class="msonormal6"><span class="calibre2">"Hiçbir şeye kafayı takmazdı. Geçmişine tanıdığım herkesten daha az bağlıydı. Onunla birlikteyken ben de öyle olmaya çalıştım. Ancak şimdi bunun hayatı yaşamak için iyi bir yol olup olmadığını düşünmeye başladım."</span></p>

    <p class="msonormal6"><span class="calibre2">"Eh... sen onu benden çok daha iyi tanıdın. Aslında ben onu hiç tanımadım. Biz yalnızca... dokuz ay kadar beraber olduk. Bir bakıma çok garipsiyor olmalısın, herhalde bu kadar üzülmemin nedenini merak ediyörsündür."</span></p>

    <p class="msonormal6"><span class="calibre2">"Hayır. Hayır, hiç de değil." Kısa bir süre göz göze geldiler ama Rebecca hemen başını çevirdi ve havalı bir hareketle kızıl-kahve saçlarından dökülen kısacık bir bukleyi arkaya attı. "Neden ayrıldınız? Ortak bir karar mıydı?"</span></p>

    <p class="msonormal6"><span class="calibre2">"Hayır" dedi Sarah. "Hayır tümüyle benim hatamdı. Komik, değil mi? Bu kadar geride kalmışken bile hâlâ hatalardan söz ediyorum, ama ondan ayrılmak gerçekten aptallıktı; şimdi böyle düşünüyorum. Neden kişisel bile değildi. Neredeyse... politikti. O dönemin huyla ilgili..."</span></p>

    <p class="msonormal6"><span class="calibre2">"Zeitgeist. Ronnie'nin en sevdiği sözcük."</span></p>

    <p class="msonormal6"><span class="calibre2">Sarah gülümseyerek kendi kendini de şaşırttı. "Evet" dedi. "Evet çok severdi. O zamanlar onunla dalga geçerdim ama, bir bakıma bu tip şeyler hakkında çok ciddi olan asıl bendim. 1980'leri herkes yanlış anlıyor, değil mi? Her şeyin para olduğunu düşünüyorlar ama belki de bazı insanlar için öyleydi. Ama eskiden benim takıldığım gruplarda, öğrenciler ve o tür insanlar için farklı bir dizi değerler söz konusuydu. Bunlar da en azından o kadar sert, o kadar hoşgörüsüzdü aslında. Hep politika saplantısı içindeydik: cinsiyet politikaları, edebî politikalar, sinema politikaları... hatta o terim, o korkunç terim yok muydu hani; 'politik lezbiyen'."</span></p>

    <p class="msonormal6"><span class="calibre2">"Sen de kendini öyle mi görüyordun?"</span></p>

    <p class="msonormal6"><span class="calibre2">"Yüzeysel olarak belki. Tanrım, bazılarına kendimi öyle tanıtmış da olabilirim. Evet, ama Julia Kristeva'mızı ve Andrea Dworkin'imizi okur ve ataerkillikten yakınma fırsatlarını hiç kaçırmazdık. Biliyor musun, asıl neden o değildi. Artık nasıl başladığını bile anımsayamıyorum. Yalnızca Veronica'yı gerçekten sevdiğimi hatırlıyorum... çok güzel ve büyüleyici bir insandı. İşte bu yüzden, sonunda bizi ayıranın benim politik muhafazakârlığım olması çok saçma. Onun bir bankada çalışması fikrini hazmedemedim. Bunu kişisel bir hakaret, bir çift olarak temsil ettiğimiz her şeye yönelik bir saldırı olarak algıladım. O aslında bir tiyatro grubu kuracaktı. Planımız her zaman bu oldu.</span></p>

    <p class="msonormal6"><span class="calibre2">"Hâlâ ondan söz ediyordu. O konuda konuşmaktan hiç vazgeçmemişti." Rebecca'nın ela gözleri mum ışığında parlıyor, bu anıları onu ısıtıyordu. "Bu, onu hayata bağlayan nedenlerden biriydi."</span></p>

    <p class="msonormal6"><span class="calibre2">"Bankada çalışmaktan hoşlanmıyor muydu o halde? Her nedense o işte uzun süre kalabileceğini hiç düşünmemiştim."</span></p>

    <p class="msonormal6"><span class="calibre2">"Biraz hoşlanıyor olmalıydı ya da bir tarafı hoşlanıyordu. Bir yandan nefret ediyor olmasına rağmen, aynı zamanda işin onu heyecanlandırdığını da biliyorum. Sanırım işini son derece soyut, entelektüel bir oyun olarak kabul ediyordu ama -sonunda yaptığına bakacak olursak- bunun bir aldatmaca olduğunu ve bu kadar uzun sürdürerek kendinden bir şeyler yitirdiğini de hiç kuşkusuz biliyordu. Tabiî birlikte çalışmak zorunda kaldığı insanların hepsinden nefret ediyordu, bunu söylemeye bile gerek yok. Ben bunu daha en başından fark ettim. Şirketin verdiği korkunç bir partide tanıştık -o zamanlar o şirket için çalışıyordum- ve hemen anlaştık. Sohbete daldık, ruhlarımızın uyuştuğunu fark ettik. Erkenden çıktık ve... işte o kadar. Gerisi geldi."</span></p>

    <p class="msonormal6"><span class="calibre2">"Ya Alison? Siz, yani Veronica onu çok geçmeden doğurmuş olmalı. Bu da beni çok şaşırttı, çünkü çocuk istediğinden, hatta onları sevdiğinden asla ama asla söz etmemişti."</span></p>

    <p class="msonormal6"><span class="calibre2">"Evet, ani bir karardı. İşini yapmanın tehlikelerini biliyordu; ona neye mal olacağının da farkındaydı. Alison buna karşı bir tür sigorta gibiydi. Biz bir çocuğumuz olursa, temel gerçekleri gözden yitirmeyeceğimizi düşündük. Sence bunun bir anlamı var mı?"</span></p>

    <p class="msonormal6"><span class="calibre2">"Evet, sanırım."</span></p>

    <p class="msonormal6"><span class="calibre2">"O yüzden her şeyden önce bir verici bulmamız gerekiyordu ve bu da pek güç olmadı. Ağabeyim, işte bize o yardım etti. Ama ondan sonra her şey ters gitti. Feci bir doğum oldu, yirmi dört saat doğumhanede kaldı -neredeyse sezaryenle alacaklardı- ve Ronnie arkasından büyük bir depresyona girdi. Birkaç yıl sürdü aslında. O dönemde işini kaybetmemiş olması bir mucize."</span></p>

    <p class="msonormal6"><span class="calibre2">"Zavallı Veronica... Aradaki benzerliği şimdi görebiliyorum. Bu kadar zamandır gözümün önündeymiş. Daha geçen gün ortada hiçbir neden yokken onu düşünmeye başlamıştım ama nedenini şimdi biliyorum: son zamanlarda Alison'da bir şey fark ettim, ağzının biçimi."</span></p>

    <p class="msonormal6"><span class="calibre2">"Pek çok yönden birbirlerine benziyorlardı. Bu da çok acı aslında çünkü Ronnie, Alison'ı hiç sevmedi, ona hiç bağlanamadı. Çocuğun bakımını hep ben üstlendim, onu yuvaya götürdüm, ilkokula verdim onunla oynadım, kitaplar okudum; çoğu gece onun yanında yattım Bunun doğru olduğunu düşünüyordum ve bir bakıma yapacak başka şey de yoktu. Yani, birinin çocuğa ilgi göstermesi gerekiyordu, ama bunun ikimiz üzerindeki etkisini hiç fark edemedim; ne kadar sinirli olduğunu, ne kadar içine kapandığını. Birdenbire her şey durgunlaşmıştı. Biz de her zamanki numaralara başvurduk. Birkaç yıl önce buraya taşındık, yeni bir başlangıç yapacağımızı düşündük belki de, ama... artık çok geçti."</span></p>

    <p class="msonormal6"><span class="calibre2">Sarah başını salladı. "Evet, anlıyorum... Böyle bir şeyin neye benzediğini tahmin edebiliyorum."</span></p>

    <p class="msonormal6"><span class="calibre2">Rebecca şarabını bitirdi. Şişeyi kadehin üstüne ters çevirip sallayarak, "Özür dilerim" dedi. Birkaç damla döküldü. "Daha önce sana öyle sert davrandığım için özür dilerim. Seni yanlış değerlendirmişim, insan herkesin muhafazakâr, sansürcü olduğunu düşünmeye alışıyor."</span></p>

    <p class="msonormal6"><span class="calibre2">"Sorun değil." Sarah saatine baktı, "Artık gitmem gerek. Yarına doldurmam gereken formlar var. Hiç bitmeyen kâbus."</span></p>

    <p class="msonormal6"><span class="calibre2">"Evet, tabiî."</span></p>

    <p class="msonormal6"><span class="calibre2">Odanın ortasında karşı karşıya dururlarken, bu olağandışı akşama son vermenin bir yolu yokmuş gibi görünüyordu. Sarah sonunda buraya gelmesine neden olan işi anımsadı.</span></p>

    <p class="msonormal6"><span class="calibre2">"Daha başka konuşacak bir şey kaldı mı, bilmiyorum" dedi, yan' Alison hakkında."</span></p>

    <p class="msonormal6"><span class="calibre2">"Bak, o konuda şikâyet ettiğim için üzgünüm. Çok ileri gittim.</span></p>

    <p class="msonormal6"><span class="calibre2">"Hayır, iyi oldu. Artık ikimiz de ona göz kulak olacağız. İyi olacağından eminim."</span></p>

    <p class="msonormal6"><span class="calibre2">Rebecca mırıldandı, "Umarım. Elimden geleni yapıyorum." Bir an çekindi, sonra ekledi: "Bir tek şey var... ufukta tek bir parlak nokta."</span></p>

    <p class="msonormal6"><span class="calibre2">"Nedir o?"</span></p>

    <p class="msonormal6"><span class="calibre2">"Sanırım birisiyle tanışmış olabilirim. Yeni birisi."</span></p>

    <p class="msonormal6"><span class="calibre2">"Ah?" Sarah içinde hızlı, minicik bir kırıklık hissetti. İtiraf edilmemiş bir ümidin zamansız yok edilmesi gibi.</span></p>

    <p class="msonormal6"><span class="calibre2">"Yayıncılık işinde çalışıyor" dedi Rebecca, "birbirimizi ancak birkaç kez gördük, ama... iyiydi. Ne demek istediğimi anlarsın, ağırdan alıyoruz."</span></p>

    <p class="msonormal6"><span class="calibre2">Sarah, "Harika" dedi. Samimiydi.</span></p>

    <p class="msonormal6"><span class="calibre2">Sustular. Sonunda Rebecca neşeyle konuyu değiştirdi, "Bu arada, saçını çok beğendim."</span></p>

    <p class="msonormal6"><span class="calibre2">"Sahi mi?" Sarah memnun olmuştu ve yüzünün kızardığını hissetti. Kendine iltifat edilmesine alışık değildi. "Boyamayı düşünüyorum ama insanlar böyle seviyorlar anlaşılan."</span></p>

    <p class="msonormal6"><span class="calibre2">"Harika görünüyor."</span></p>

    <p class="msonormal6"><span class="calibre2">Birlikte ön kapıya çıktılar, basamaklarda birbirlerine sarılıp iyi geceler dilediler. Bu sarılma büyük olasılıkla her ikisinin de niyet ettiğinden daha uzun ve daha duygulu oldu. Sarah eve yürüyeceğini söyledi. On beş dakikalık bir yoldu.</span></p>

    <p class="msonormal6"><span class="calibre2">Tam ayrılırken Rebecca, "O olduğunu anlamana yol açan şey tam olarak neydi?" diye sordu. "Bazı eşyalarını tanıdığını söyledin..."</span></p>

    <p class="msonormal6"><span class="calibre2">"Bir kitaptı" dedi Sarah. "Rafta House of Sleep isimli bir kitap var. Eskiden onu birlikte okurduk. Paylaştığımız bir şeydi."</span></p>

    <p class="msonormal6"><span class="calibre2">Rebecca duraksadı. "Benim için bulabilir misin? Onun kitaplarını pek iyi bilmiyorum."</span></p>

    <p class="msonormal6"><span class="calibre2">Yine içeri girdiler ve Sarah parmak uçlarında yükselip King'in romanına erişti.</span></p>

    <p class="msonormal6"><span class="calibre2">"İşte bu."</span></p>

    <p class="msonormal6"><span class="calibre2">Uzatmaya çalıştı, ama Rebecca ona doğru itti.</span></p>

    <p class="msonormal6"><span class="calibre2">"Ben istemiyorum" dedi. "Senin almanı istiyorum. Ondan bir anı olmalı ve eğer ikiniz için özel idiyse, o halde..."</span></p>

    <p class="msonormal6"><span class="calibre2">Sarah hiçbir şey söylemedi, yalnızca kitabı sıkı sıkı tuttu.</span></p>

    <p class="msonormal6"><span class="calibre2">"Ara beni, tamam mı? Yakında."</span></p>

    <p class="msonormal6"><span class="calibre2">"Tamam" dedi Sarah. "Arayacağım."</span></p>

    <p class="msonormal6"><span class="calibre2">Ağaçlıklı sokakta yürümeye başladı. Sokak bu geç saatte gümüşî tepeleri sokak lambalarının ışığında parlayan park etmiş arabalarla doluydu. Kendi kendine aradan geçen yıllar içinde Veronica'nın onu tümüyle unutmuş olamayacağını düşündü. Bu kitabın bulunması kolay değildi, sahaflarda çok aramış olmalıydı. Rebecca "Geçmişine tanıdığım herkesten daha az bağlıydı" demişti, ama Sarah'nın içinden bir ses bunun doğruluğunu sorgulamak istiyordu. Kendi iradesine karşı; çünkü intihar etmiş olması hâlâ dayanılmaz, akıl almaz bir gerçekti. Veronica'nın o gece, yaşamının son gecesinde, nasıl görünmüş olabileceğini hayal etti. Sokak lambalarının ışığında beyaz ve parlak, çıkmazın dibindeki duvara doğru hızla giden bir otomobil... O an aklından dostluklarının solgun bir anısı geçmiş, ufacık bir anımsama kıvılcımı çakmış mıydı? Sarah'nın gözleri yine yaşlarla dolmuştu ve</span></p>

    <p class="msonormal6"><span class="calibre2">&nbsp;</span></p>

    <p class="msonormal9"><a class="pcalibre pcalibre1" id="_Toc399804437"><b class="calibre1"><i class="calibre9"><span class="calibre14"><span class="calibre6">Dördüncü devre</span></span></i></b></a></p>

    <p class="msonormal7"><a class="pcalibre pcalibre1" id="_Toc399804438"><b class="calibre1"><span class="calibre6">XIII</span></b></a></p>

    <p class="msonormal6"><span class="calibre2">Nerede olabileceğini merak ediyordu. Saat üçte Cafe Valladon'da buluşmak üzere sözleşmişlerdi, ama Veronica geldiğinde içerisi boştu. Kapıya en yakın masaya oturdu, iki sigara ve bir fincan kahve içti.</span></p>

    <p class="msonormal6"><span class="calibre2">Sarah'nın geç kalma âdeti yoktu.</span></p>

    <p class="msonormal6"><span class="calibre2">Veronica saat dörde çeyrek kala artık Ashdown'a dönse iyi olacağını düşündü. Ertesi gün cumartesiydi ve hepsi ayrılacaklar, çoğunlukla yazın ilk haftaları için ailelerinin evlerine gideceklerdi. Daha bavullarını yapması ve akşamki partiye hazırlanması gerekiyordu. Sarah belki de bu hazırlık kargaşası içinde buluşmalarını unutmuşta; ama her ikisi de aylar önce ilk tanıştıkları yer olan bu kafeye gelmek için sağlam duygusal nedenleri olduğunu kabul ettiklerinden, bu çok şaşırtıcıydı.</span></p>

    <p class="msonormal6"><span class="calibre2">Her neyse, gelmeyeceği belli olmuştu. Veronica tezgâha gidip kasanın yanındaki küçük şeker kâsesine elli pens bıraktı.</span></p>

    <p class="msonormal6"><span class="calibre2">Her zamanki gibi, "Üstü kalsın" dedi.</span></p>

    <p class="msonormal6"><span class="calibre2">Richard Rorty'nin Consequences of Pragmatism adlı eserine dalmış olan Slattery başını kaldırıp homurdandı.</span></p>

    <p class="msonormal6"><span class="calibre2">Veronica kapıya varınca durdu.</span></p>

    <p class="msonormal6"><span class="calibre2">"Sohbetlerimizi özleyeceğim" dedi.</span></p>

    <p class="msonormal6"><span class="calibre2">Hiçbir tepki gelmedi.</span></p>

    <p class="msonormal6"><span class="calibre2">"Espriler" diye ekledi, "karşılıklı konuşmalar. Akıcı sohbet?"</span></p>

    <p class="msonormal6"><span class="calibre2">Sonunda onun sessizliği altında ezilip kapının tokmağını çevirirken sesini duydu. "Gidiyorsun demek?"</span></p>

    <p class="msonormal6"><span class="calibre2">Kulaklarına inanamayarak, küçük bir zafer kazanmış olma duygusuyla döndü.</span></p>

    <p class="msonormal6"><span class="calibre2">"Ne?"</span></p>

    <p class="msonormal6"><span class="calibre2">"Buradan gidiyorsun. İşin bitti."</span></p>

    <p class="msonormal6"><span class="calibre2">"Öyle. Hepimiz."</span></p>

    <p class="msonormal6"><span class="calibre2">Slattery imkânsız bir şey yapmıştı; kitabını bıraktı ve ayağa kalktı. Veronica onu ilk kez ayakta gördüğünü fark etti. Şaşırtıcı derecede kısa boyluydu.</span></p>

    <p class="msonormal6"><span class="calibre2">"istersen bir şey al" dedi. "Bir anı."</span></p>

    <p class="msonormal6"><span class="calibre2">Veronica Slattery'ye özgü, anlaşılmaz bu şakadan kuşkulandı.</span></p>

    <p class="msonormal6"><span class="calibre2">"Gerçekten ciddi misin?"</span></p>

    <p class="msonormal6"><span class="calibre2">"Bir kitap filan."</span></p>

    <p class="msonormal6"><span class="calibre2">Duygusuz, sakalları uzamış yüzüne baktı ve içtenlikle söylediğine karar verdi.</span></p>

    <p class="msonormal6"><span class="calibre2">"Herhangi bir kitap olur mu?"</span></p>

    <p class="msonormal6"><span class="calibre2">Her şeyi kapsayan bir hareketle kolunu salladı.</span></p>

    <p class="msonormal6"><span class="calibre2">Veronica hiç düşünmeye gerek duymadan her zaman oturduğu masanın üstündeki rafa gitti ve Frank King'in House of Sleep'ini aldı.</span></p>

    <p class="msonormal6"><span class="calibre2">"En çok bunu sevdim" diye açıkladı.</span></p>

    <p class="msonormal6"><span class="calibre2">"Senindir" dedi Slattery.</span></p>

    <p class="msonormal6"><span class="calibre2">Veronica kapıyı açtı, gözlerini kırpıştırarak dışarı, güneşe çıktı, kitabı göğsüne bastırıp anacaddede yürüdü. Her nedense kalbi gibi çarpıyordu.</span></p>

    <p class="msonormal6"><span class="calibre2">Sarah'ya bunu anlatmayı düşünüyordu, ama anlatamadı. Yatak odalarının kapısını açtığmda Sarah yatağa oturmuş, ona bakıyordu. Elinde bankanın mektubu vardı.</span></p>

    <p class="msonormal6"><span class="calibre2">Veronica derin bir soluk alıp konuştu: "Bunu mantıklı bir şekilde konuşalım, tamam mı?"</span></p>

    <p class="msonormal6"><span class="calibre2">&nbsp;</span></p>

    <p class="msonormal6"><span class="calibre2">ANALİST: O akşam hakkında konuşmakta neden bu kadar zorlanıyorsun?</span></p>

    <p class="msonormal6"><span class="calibre2">ANALİZ EDİLEN: Konuşmakta zorlanmıyorum.</span></p>

    <p class="msonormal6"><span class="calibre2">ANALİST: Bir şeyleri sakladığın izlenimini edindim.</span></p>

    <p class="msonormal6"><span class="calibre2">ANALİZ EDİLEN: Hiçbir şeyi saklamıyorum. Doğruyu söylemek gerekirse, pek fazla şey anımsamıyorum.</span></p>

    <p class="msonormal6"><span class="calibre2">ANALİST: Bir olayı unutmak ile anısını bastırmak arasında ince bir çizgi vardır.</span></p>

    <p class="msonormal6"><span class="calibre2">(ANALİZ EDİLEN'in yanıtı kaydedilmemiştir.)</span></p>

    <p class="msonormal6"><span class="calibre2">&nbsp;</span></p>

    <p class="msonormal6"><span class="calibre2">Robert epeyce bir süredir tuvalete gitmek için ayağa kalkmıyordu. Acelesi olduğu ve kendini patlayacak gibi hissettiği böyle anlarda bile büyük olasılıkla kapıda bekleyen biri olacağından, oturup ağırdan almayı yeğlerdi. Tuvaletin tepesinde dikilip genelde klozet tarafına nişan almak ve her yere sıçratmak onu tiksindiriyordu. Öyle ki bunun düşüncesinden bile nefret ediyordu.</span></p>

    <p class="msonormal6"><span class="calibre2">Ellerini başının arasına alıp klozete oturdu, öne doğru eğilip hafifçe sallanmaya başladı. Uzun bir akşam olmuş ve aşırıya kaçılmıştı; herkes bitkin görünüyordu ve çok fazla içmişti. Aklı başında olanlar bir süre önce yatmışlardı bile. Terry halen mutfakta çevresine birilerini toplamış, espri repertuvarından gittikçe daha açık saçık ve komik olan şakalar anlatıyordu. Sarah'nın kahkahası duyuluyordu.</span></p>

    <p class="msonormal6"><span class="calibre2">Ancak inanılmaz olan, Sarah ile Veronica'nın ayrılmış olması idi. Ona bu akşam söylemişti. Bitmişti. Onların ilişkisi ve Robert' leşi sona ermişti.</span></p>

    <p class="msonormal6"><span class="calibre2">Bu onu tam olarak nasıl adlandırıyordu?</span></p>

    <p class="msonormal6"><span class="calibre2">Mutfağa dönerken bir süre kapının eşiğinde durup sahneyi tarafsızlıkla inceledikten sonra, aralarına katılmak ya da sessizce yukarı yatağına çekilmek konusunda karar vermek niyetindeydi. Ancak şimdi kapıda ya da başka yerde ayakta durabilme sorunu vardı- hareketsiz durmayı ya da yürümenin sağladığı ivmeyi durdurmayı denediği anda yıkılmakta olduğunu hissediyordu. Bu nedenle şu anda çok fazla, belki hayatında hiç olmadığı kadar sarhoş olduğu gerçeğini bir yana itip mutfak masasına doğru sendeledi ve Sarah'nrn yanındaki koltuğa çöktü. En azından masanın çevresinde on-on bir kişi vardı ve kalabalık yüzünden Sarah'yla sıkışık oturuyor, Terry hikâyesini anlatır ve kahkahalar kişiden kişiye yayılırken, sarhoş bir halde birbirlerine yaslanıyorlardı.</span></p>

    <p class="msonormal6"><span class="calibre2">"... böylece o da karısına bir yıldönümü armağanı almaya karar verir. Onuncu yıldönümleridir ve kendi kendine düşünür; tamam, ona bir hayvan alacağım..."</span></p>

    <p class="msonormal6"><span class="calibre2">Masanın üstü, yarısıboş şişe ve kadehlerle doluydu. Robert hangi kadehin kendisininki olduğunu anlayamadı. Bir kadehin dibindeki içkinin tadına baktı, viski olduğunu görüp yeniden doldurdu. İnanılmaz derecede acı bir tadı vardı.</span></p>

    <p class="msonormal6"><span class="calibre2">"... bunun üzerine bir hayvan mağazasına gider ve mağazanın sahibine bir soru sorar: 'Neden ona bir yavru köpek almıyorsunuz?' Adam da 'Olmaz, der, 'bir yavru köpeği var zaten.' O zaman öteki, 'Bir papağana ne dersiniz?' diye sorar. Bizimki de 'Hayır' der, 'bir papağanı var zaten-"</span></p>

    <p class="msonormal6"><span class="calibre2">Sarah'nın kolunun kendisininkine değdiğini ve bir şişeyi almak için uzanırken omzunun üstüne yaslandığını hissediyordu. Neyse ki fiyordu; ortalığı karıştırabileceklerin hepsi çoktan ortadan kaybolmuştu. Terry'nin hikâyesini dinlemek için öne eğilmiş, dudakları kıvrılmaya hazır, bekliyordu. Ancak gözleri donuk ve yorgundu.</span></p>

    <p class="msonormal6"><span class="calibre2">«- o da der ki, 'Peki ya bu?' Bir yaratığı çıkartıp tezgâhın üstüne toyar. Adam sorar: 'Nedir bu?' Mağaza sahibi ona söyler, adam da, 'Bu harika' der. Hayvanı bir kutuya koyup eve, karısına götürür..."</span></p>

    <p class="msonormal6"><span class="calibre2">Veronica masanın öteki ucunda oturduğu için pek göz göze gelemiyorlardı. Bütün akşam birbirleriyle konuşmamışlardı da ama her ikisi de partinin sonuna kadar kalıp bir şeyi kanıtlamak isteğindeydi. Veronica musluk suyu içiyordu. Zaman zaman, fark ettirmeden, ellerinde içkileri, birbirlerine sokulmuş oturan Robert ile Sarah'ya dik bakışlar fırlatıyordu.</span></p>

    <p class="msonormal6"><span class="calibre2">"... adam eve gelir ve karısına armağanını verir. Kadın paketi açar. Kutunun içinde dev bir yeşil kurbağa vardır. Kocaman ağzı, şiş dudaklarıyla orada oturmuş, ona bakmaktadır..."</span></p>

    <p class="msonormal6"><span class="calibre2">Robert gitmek istiyordu. Gitmeyi çok istiyordu, ama Sarah'nın yanından ayrılmaya içi elvermiyordu. Nasıl olmuş da böyle oturmuşlardı? Buna kim karar vermişti?</span></p>

    <p class="msonormal6"><span class="calibre2">"... hayvana bir bakar ve 'Bu da ne?' der. Adam da der ki; 'Bu Güney Amerika'dan gelen bir emici kurbağa, hayatım'."</span></p>

    <p class="msonormal6"><span class="calibre2">Artık herkes gülüyordu ve en yüksek kahkahaları Sarah atıyordu. Neredeyse kontrolsüz gibiydi. Robert ona baktı, titreyen çenesiyle asılan omuzlarını gördü ve birdenbire telaşlandı. Yolunda gitmeyen bir şey vardı.</span></p>

    <p class="msonormal6"><span class="calibre2">"-kadın da sorar: 'Bunu ne yapacağım ben?' Adam da der ki; 'ona yemek pişirmeyi öğretir, sonra da def olur gidersin'."</span></p>

    <p class="msonormal6"><span class="calibre2">İkinci kahkaha dalgasında Sarah ile Robert birbirlerinin üstüne yıkılıp birkaç saniye sarmaş dolaş kaldılar. Gülmekten halsiz düşmüşlerdi. Ancak Robert onu kaldırmak isteyip de hafifçe ittiği bedeninin hareketsiz olduğunu gördü. Kolları öylece sarkmış bir bebek gibi üstüne yıkılmıştı. Gözleri açık, ağzı gülümsüyordu. Robert onu sarsmaya başladı.</span></p>

    <p class="msonormal6"><span class="calibre2">"Sarah! Sarah, ne oldu?"</span></p>

    <p class="msonormal6"><span class="calibre2">Masanın çevresinde insanlar Robert'ın kollarındaki hareketsiz kıza bakarken kahkahalar kesildi.</span></p>

    <p class="msonormal6"><span class="calibre2">Birisi, "Tanrım, ben de sarhoş olduğumu sanıyordum" dedi, ama bu espriye gülen olmadı.</span></p>

    <p class="msonormal6"><span class="calibre2">"Bayıldı mı?"</span></p>

    <p class="msonormal6"><span class="calibre2">Veronica kalkıp Robert'a yardıma geldi. "Geçer. Buna daha önce de tanık oldum. Uzun sürmez." Sarah'nın yanına oturdu, kollarından birini tuttu ve ikisi birlikte yavaşça onu oturur duruma getirdiler. Şimdi ikisinin arasında, hareketsiz duruyordu. "Biraz su koyun. Soğuk su." Sonra yavaşça kızın kulağına fısıldadı: "Bir şey yok Sarah. Haydi. Bir şey yok. Uyan artık..."</span></p>

    <p class="msonormal6"><span class="calibre2">Birkaç saniye sonra Sarah'nın bakışları ağır ağır anlam kazanmaya başladı ve kaslarının kontrolünü ele alırken bedeni gerildi. Derin düşlerle dolu bir uykudan uyanmış gibi gözlerini kırpıştırıp esnedi.</span></p>

    <p class="msonormal6"><span class="calibre2">"Aman Tannm, ben... ah, çok kötü oldu..."</span></p>

    <p class="msonormal6"><span class="calibre2">Robert üstüne eğilerek, "iyi misin?" diye sordu. "Bir şeyin yok ya.</span></p>

    <p class="msonormal6"><span class="calibre2">"Neler olduğunun farkında miydin?"</span></p>

    <p class="msonormal6"><span class="calibre2">Veronica, "Tabiî ki neler olduğunun farkındaydı" dedi. "O...</span></p>

    <p class="msonormal6"><span class="calibre2">"Evet. Bütün söylediklerinizi duyabiliyordum, ama elimden hiç bir şey gelmiyordu. Kıpırdayamıyordum." Her iki eliyle de masa; yaslanıp yavaşça ayağa kalktı, "Bakın, partiyi dağıttığım için üzgünüm ama, sanırım yatsam iyi olacak..."</span></p>

    <p class="msonormal6"><span class="calibre2">Sarah'nın garip davranışı havayı bozduğundan mı, yoksa akşamın artık sona erdiği duygusu nedeniyle mi bilinmez; insanlar esneyerek, başlarıyla onaylayarak ve mırıldanarak toplu halde iskemlelerini geriye itip onu izledi. Birkaç dakika içinde parti sona ermiş, insanlar birbirlerine iyi geceler bile dilemeden gruplar halinde koridorlara dağılmıştı.</span></p>

    <p class="msonormal6"><span class="calibre2">Sarah merdivenden birinci kata çıkınca Veronica ile Robert'ın hâlâ yanında yürüdüğünü, artık herkesten daha halsiz ya da sağlıksız görünmemesine rağmen, hâlâ endişeyle onu gözettiklerim fark etti. Terry birkaç adım gerideydi.</span></p>

    <p class="msonormal6"><span class="calibre2">Merdivenlerin başmda Sarah Veronica'ya döndü ve gergin bir telaşla, "Sanırım Michele'in odası bu gece boş" dedi. "Ben orada yatarım."</span></p>

    <p class="msonormal6"><span class="calibre2">Veronica bir şeyler mırıldanıp odasına doğru gitti. Arkasından Terry iyi geceler dileyip sabah ayrılmadan önce her ikisiyle de konuşacağım söyledi. Sonra da yalnız kaldılar.</span></p>

    <p class="msonormal6"><span class="calibre2">Ev çok sessizdi. Sanki herkes birden yatıvermişti.</span></p>

    <p class="msonormal6"><span class="calibre2">Sessizlik ezici bir hal alınca Robert, "Ne akşamdı ama" dedi.</span></p>

    <p class="msonormal6"><span class="calibre2">Sarah ona garip garip bakmaya başladı; bakışlarında bir kuşun bakışına benzer sürekli bir yoğunluk vardı. Hareket etmek istediğine dair hiçbir belirti göstermiyordu. Robert onu götürebilmek için Michele'in odasının nerede olduğunu anımsamaya çalıştı. Çok geçmeden merdivenlerin başında olduğunu hatırladı; tam da durdukları yerdeydi.</span></p>

    <p class="msonormal6"><span class="calibre2">"Artık iyi olduğundan emin misin?" diye sordu.</span></p>

    <p class="msonormal6"><span class="calibre2">"Evet, sağ ol. Çok daha iyiyim" dedi Sarah. Gözlerini üstünden ayırmıyordu.</span></p>

    <p class="msonormal6"><span class="calibre2">"İyi. Aşağıda bizi kaygılandırdın. Bu daha önce de oldu, değil mi?"</span></p>

    <p class="msonormal6"><span class="calibre2">"Evet bir iki kez."</span></p>

    <p class="msonormal6"><span class="calibre2">"Bir doktora görünmelisin."</span></p>

    <p class="msonormal6"><span class="calibre2">"Önemli bir şey değil aslında. Çok fazla güldüğümde kendimi kaybediyorum."</span></p>

    <p class="msonormal6"><span class="calibre2">Ortalıkta hâlâ birisi vardı; mutfaktan hafif bir ses duyuldu ardından bir bardak kırıldı. Sonra aşağı kat koridorunda ışık söndü.</span></p>

    <p class="msonormal6"><span class="calibre2">"Yatmana yardım etmemi ister misin?"</span></p>

    <p class="msonormal6"><span class="calibre2">"Pek değil" dedi Sarah. Artık ortalık oldukça kararmıştı ama gözleri solgun, halsiz bir pırıltıyla parlamaya devam ediyordu, "Aslında benimle yatmanı istiyorum."</span></p>

    <p class="msonormal6"><span class="calibre2">Robert hiç hatırlayamamasına rağmen, bir sonraki sözleri şunlar oldu, "Bu belki de pek iyi bir fikir değil."</span></p>

    <p class="msonormal6"><span class="calibre2">Sarah'nın gözlerindeki pırıltı hemen söndü. "Hayır" dedi ve bu sözcük karanlıkta, sessizlikte son ve geri alınmaz bir şekilde ikisi arasında asılı kaldı.</span></p>

    <p class="msonormal6"><span class="calibre2">"Yani" dedi Robert, "bu iyi bir zamanlama değil, ya da..."</span></p>

    <p class="msonormal6"><span class="calibre2">Sarah kapıya ulaşmış, açmış, içerde kaybolmak üzereydi.</span></p>

    <p class="msonormal6"><span class="calibre2">"İyi geceler Robert" dedi.</span></p>

    <p class="msonormal6"><span class="calibre2">Robert onun adını seslendi ya da seslendiğini sandı. Sonra kapı kapanıp kilitlendi.</span></p>

    <p class="msonormal6"><span class="calibre2">Robert şoktan aptallaşmış bir durumda, karanlıkta kapıya bakakaldı. Altından hiç ışık sızmıyordu; Sarah odadaki lambalardan hiçbirini yakmamıştı. İlerleyip kapıyı mı vurması, yoksa dönüp kendi odasına mı gitmesi gerektiğini bilemiyordu. Döndü, koridorda bu kaç adım attı; sonra karanlıkta yine şaşkın, durdu. Titriyordu, kararsızlık içinde donakalmıştı ve yumruklarını sıkıp açıyordu. Geriye doğru birkaç adım attı, döndü, sonra parmak uçlarına basarak Sarah'nın kapısına gitti. Kapının önünde durdu, nefesini tutup bekledi.</span></p>

    <p class="msonormal6"><span class="calibre2">Bir iki saniye sonra onun da kapının öte yanına yaslanmış, koridordaki kendi kararsız hareketlerini dinlediğinden önce kuşkulandı sonra emin oldu. O zaman aralarında yalnızca bir iki santimlik, tahta olmasına rağmen uzanıp ona dokunamaması çok garip geldi. Dikkatle dinledi ve onun derin, heyecanlı soluklar aldığını duyduğunu sandı. Bir elin ya da bedenin kapının paneline sürtünmesi; tahtaya değen kumaş dokusu. Sonra gelen başka bir ses -odanın derinliklerinden bir tıkırtı- bir kez daha düşünmesine yol açtı. Bu ses birinin bir yatağa çarpmasından ya da yere düşen bir ayakkabıdan kaynaklanmış olabilirdi. Kapıyı vurmak için elini kaldırdı, açtığında ne diyeceğini merak etti, sonra nevrotik ve ilgisiz olduğu gerekçesiyle bu düşünceden silkindi; vurur gibi yaptı ve sendeledi. Parmak eklemi kapıya vurmak yerine gözbebeğine geldi ve sıkıca ovuşturdu. Bedeni bir hıçkırıkla sarsıldı. Çok sarhoş ve bir o kadar da yorgundu. Dönüp hızla koridordan aşağı, odasına gitti.</span></p>

    <p class="msonormal6"><span class="calibre2">Bundan sonra anımsayabildiği duygu, sol elinde keskin bir acıydı. Eline baktı ve üstünde derin diş izlerinin bulunduğunu gördü. Odasındaki tek kişilik yatakta oturmuş elini ısırıyor, dişlerini başparmağının dibine neredeyse kan çıkaracak kadar batınyordu. Işığı yakmış ve pantolonunu çıkartmıştı. Gardırobun önünde yere atılmış olarak duruyordu.</span></p>

    <p class="msonormal6"><span class="calibre2">Ayağa kalktı ve kısmen sarhoşluktan, kısmen de inanamamaktan başı döndü. Sarah ile yaşadığı sahne anlaşılır gibi değildi; yarısı onu hemen belleğinden silip atmayı, diğer yarısı da canlandırıp her ayrıntın üstünde durmayı istiyordu. Bunu yapmasını gerçekten, gerçekten istemiş miydi ondan? Ve o da gerçekten ret mi etmişti?</span></p>

    <p class="msonormal6"><span class="calibre2">Bu bir daha asla olmayacak, dedi kendi kendine. Sana bir daha asla bunu teklif etmeyecek.</span></p>

    <p class="msonormal6"><span class="calibre2">Pantolonunu aldı. Onu giyip Sarah'nın odasına mı gitseydi? Ayakkabıları neredeydi?</span></p>

    <p class="msonormal6"><span class="calibre2">Geri dön.</span></p>

    <p class="msonormal6"><span class="calibre2">Ama hayır demişti ve bunu der demez de davet kesinlikle geri çekilmişti.</span></p>

    <p class="msonormal6"><span class="calibre2">En azından bir ömre daha ihtiyacın olacak...</span></p>

    <p class="msonormal6"><span class="calibre2">Güçlükle bir bacağım pantolona geçirdi, sonra sıra ikinci bacağına geldi, dengesini yitirdi, hopladı ve devrildi. Düşerken başı komodinin köşesine çarptı ve birdenbire kafatası ile ensesine şiddetli bir acı yayıldı. İki büklüm yere yığıldı, elmacıkkemiğine dokundu ve sıcak bir kan sızıntısı hissetti.</span></p>

    <p class="msonormal6"><span class="calibre2">Korunan gizleri izlemek...</span></p>

    <p class="msonormal6"><span class="calibre2">Kendi kendine yüksek sesle, "Geri dönüş yok" dedi.</span></p>

    <p class="msonormal6"><span class="calibre2">Pantolonunu çıkardı, ceplerinden birinden bir mendil aldı ve yatağına otururken yaraya bastırdı. Ufak bir sıyrıktı ve çok geçmeden kan kurudu. Bu arada, olağanüstü bir hızla ayıldı. Titreyerek, pantolonsuz, birdenbire içinden bir şeyler yazmak geldi ve bu düşünceyle masasına gidip keçe uçlu bir kalem aldı. Defterinde şiirinin çeşitli taslaklarının bittiği yerdeki ilk boş sayfayı açtı.</span></p>

    <p class="msonormal6"><span class="calibre2">Büyük olasılıkla acısını, karışıklığını ve yorgunluğunu bir noktaya yoğunlaştırıp sonunda tek bir duyuya, öfkeye dönüştüren de bu edebî çabalarını görmesi oldu. Bütün bu güç, çekingen ifadeler; bu eski versiyonlar, yenilemeler, değişiklikler ve yeniden düşünmeler; incelenmiş ve silinmiş, yeniden ifade edilmiş ve üstünde uğraşılmış her şey, hepsi şimdi Robert'a küçümsenecek nesneler gibi görünüyordu. Arzularına göre davranma fırsatı kendisine bir tabak içinde sunulmuşsa ve onda bu fırsatı yakalamak için ne cesaret ne de uyanıklık bulunmuyorsa, bütün bu gizli çabaların, o zaman alıcı, içe do-</span></p>

    <p class="msonormal6"><span class="calibre2">... bir eşek gibi çalışmaların amacı neydi ki?</span></p>

    <p class="msonormal6"><span class="calibre2">gözlerini sayfadaki sözcüklere dikip baktı, sonunda tüm sözcükler gelişigüzel, saçma çiziktirmeler gibi görünmeye başlayıp hiçbir anlam ifade etmez oldu.</span></p>

    <p class="msonormal6"><span class="calibre2">Kalemi alıp şiirin bitmiş halinin üzerine kalın bir çizgi çekti. Sonra bir çizgi daha çekip çarpı yaptı. Bu kez öyle çok bastırdı ki, kalemin ucu yumuşak olmasına rağmen sayfayı deldi. Delinen sayfanın sesi ve verdiği duygu hoşuna gitti. Şiirin eski taslaklarının üzerine müstehcen sözler yazdı ve yine kaleminin ucuyla sayfaları deldi. Sonunda bütün defteri elleriyle yırtıp sayfalarını yerlere saçtı.</span></p>

    <p class="msonormal6"><span class="calibre2">Kalem hâlâ elinde ayağa kalktı, sendeledi ve duvara çarptı. Sandığı kadar ayık değildi.</span></p>

    <p class="msonormal6"><span class="calibre2">Sarah koridorun birkaç metre aşağısında yatakta yatıyordu. Odası karanlık, kapısı kilitli; büyük olasılıkla uyumuş olmalıydı. Ve ona bir daha bunu asla teklif etmeyecekti.</span></p>

    <p class="msonormal6"><span class="calibre2">Aptal, aptal, aptal...</span></p>

    <p class="msonormal6"><span class="calibre2">Bunu söylerken kafasını yavaşça duvara vurdu; ve biraz kan sızmaya başladı. Yarası yine açılmış olmalıydı. Keçe uçlu kalemiyle duvara o sözcükleri yazdı.</span></p>

    <p class="msonormal6"><span class="calibre2">"LANET KARI"</span></p>

    <p class="msonormal6"><span class="calibre2">Titrek, büyük harflerle yazarken gardıroba yakm duruyordu, sonra bacaklarının çözüldüğünü ve gardırobun kenarına yaslanarak yere doğru kaydığını hissetti. Yatağına baktı ve son bir çabayla kendili oraya doğru sürükledi. Sonra kendinden geçti.</span></p>

    <p class="msonormal6"><span class="calibre2">Robert birkaç saat sonra şiddetli bir susuzlukla uyandı. Daha deneyimli bir içici olsaydı bunun aslında kalkma zamanı olmadığını, uyuma sürecinde geçici bir ara olduğunu, birkaç bardak su içip yine yatağa sürünmesi ve üç dört saat daha, en azından öğleye kadar uyuması gerektiğini bilirdi. Ancak sabah güneşinin uyandırdığı doğal olmayan, ateşli heyecanı gerçek uyanıklık olarak algıladı ve dahası aşağıdan, mutfaktan gelen sesler ilgisini çekti. Yüzüne soğuk çarptı, dünkü giysilerini çıkartıp yeni giysiler giydi. Odadan çıkmadan birkaç saat duvara yazdığı sözcüklere baktı. Utandı, ağır meşe gardıroba yaslandı ve iyice yüklenip pencereye doğru birkaç santim sürükledi. Sözcükler görünmüyordu ve artık aşağı inmeye hazırdı</span></p>

    <p class="msonormal6"><span class="calibre2">Mutfakta bir gece önceki içki arkadaşlarından üçünü ekmek kızartıp kahve hazırlarken ve korkusuz bir tanesini de kahvaltı hazırlarken buldu. Hepsinin gözlerinde anormal bir parlaklık ve hepsinin yüzünde aynı şaşkın ifade vardı. Yüzüne ne olduğunu sorduktan ve o da hiçbir şey olmadığnı söyledikten sonra, konuşmalara kısık sesle devam edildi. Ne Terry ne de Sarah henüz ortalığa çıkmamıştı, ama Robert'ın hemen ardından Veronica geldi. Robert'ı başıyla kısaca selamlayıp buzdolabına gitti ve bir litre portakal suyunu kartondan içiverdi.</span></p>

    <p class="msonormal6"><span class="calibre2">Bitince Robert aptalca, "Susadın mı?" dedi.</span></p>

    <p class="msonormal6"><span class="calibre2">Veronica soruyu duymazdan gelip yalnızca, "Dün gece sana birisi mi vurdu?" diye sordu.</span></p>

    <p class="msonormal6"><span class="calibre2">"Hayır. Bir kaza geçirdim."</span></p>

    <p class="msonormal6"><span class="calibre2">Veronica "Sevgililer arasında bir kavga olabileceğini sandım" diyerek ekmekten kalın dilimler kesmeye başladı.</span></p>

    <p class="msonormal6"><span class="calibre2">Terry pijamalarıyla geldi,</span></p>

    <p class="msonormal6"><span class="calibre2">"Az önce kustum" diye bildirdi.</span></p>

    <p class="msonormal6"><span class="calibre2">Robert, "Seni bağışlıyoruz" dedi.</span></p>

    <p class="msonormal6"><span class="calibre2">"Telefonun üstüne. Evi aramaya çalışıyordum."</span></p>

    <p class="msonormal6"><span class="calibre2">O sabah Ashdown'da anne babasının gelip onu almasını bekleyen tek Terry değildi. Diğerlerinden pek çoğu da alınmayı bekliyordu. Razılarının arabaları vardı ve kendilerini yeterince iyi hisseder hissetmez eşyalarını yükleyip gideceklerdi. Genel zayıflık ve halsizliğin gerisinde, üzerlerinde ayrılmadan önce birlikte geçirecek birkaç saatlerinin kalmış olmasının ve belki de bir daha hiç karşılaşmayacak olmalarının yarattığı duygu vardı.</span></p>

    <p class="msonormal6"><span class="calibre2">Kızaran yumurta ve jambonun sıcaklığı mutfak pencerelerini buğulandırdığında birisi, "Biraz açık havaya ihtiyacım var" dedi.</span></p>

    <p class="msonormal6"><span class="calibre2">"İyi fikir. Yürüyelim."</span></p>

    <p class="msonormal6"><span class="calibre2">Yarların üstündeki patikadan en yüksek noktaya doğru yürürken sekiz kişi olmuşlardı. Robert alkolün etkisinin geçmesi için daha çok erken olduğunu ve hepsinin de teknik açıdan hâlâ sarhoş olduklarını fark etti. Havada ılık, ıslak bir rutubet vardı ve solgun bir güneş parlıyor, bulutların arkasından okyanusu ancak hafif, solgun, sarıya çalan bir ışıkla aydınlatabiliyordu.</span></p>

    <p class="msonormal6"><span class="calibre2">Robert grubun önünde yürürken Terry ona yetişti, "Eee, dün gece Sarah iyi miydi?"</span></p>

    <p class="msonormal6"><span class="calibre2">"Sanırım."</span></p>

    <p class="msonormal6"><span class="calibre2">Terry başını salladı. "Garip bir iş. Yüzüne ne oldu bu arada?"</span></p>

    <p class="msonormal6"><span class="calibre2">Robert yanıt vermedi; Terry de bir sonraki sözlerinin yaratacağı etkiden çekinir gibi, duraksadı, "Hiç söz etti mi, yani verdiğimiz karardan sana bahsetti mi?"</span></p>

    <p class="msonormal6"><span class="calibre2">Robert fazlaca çabuk, "Ne kararı?" diye sordu.</span></p>

    <p class="msonormal6"><span class="calibre2">"Sana söylemedi mi?"</span></p>

    <p class="msonormal6"><span class="calibre2">"Neden söz ettiğini bilmiyorum."</span></p>

    <p class="msonormal6"><span class="calibre2">"Pekâlâ o halde... Eylülde Frame dergisinde çalışmaya başlayanımı biliyorsun, değil mi?"</span></p>

    <p class="msonormal6"><span class="calibre2">"Evet."</span></p>

    <p class="msonormal6"><span class="calibre2">"Ve Londra'da bir daire tutacağımı da biliyorsun."</span></p>

    <p class="msonormal6"><span class="calibre2">"Evet, tabiî." Robert, Terry'nin oda teklifini reddetmişti, Sarah'nın planlarının ne olduğunu öğrenmeyi yeğliyordu.</span></p>

    <p class="msonormal6"><span class="calibre2">"Veronica ile Sarah'nın ayrıldıklarını ve artık buralarda bir ev aramadıklarını da biliyorsun."</span></p>

    <p class="msonormal6"><span class="calibre2">"Konuya gel Terry, Tanrı aşkına."</span></p>

    <p class="msonormal6"><span class="calibre2">"Eh..." Arkadaşına son bir kez, dikkatle baktı, sonra devam etti "Gelip benimle oturacak."</span></p>

    <p class="msonormal6"><span class="calibre2">Robert dehşet içinde ona bakakaldı. "Seninle mi oturacak? Sen ne demek istiyorsun?"</span></p>

    <p class="msonormal6"><span class="calibre2">"Yani boş odalardan birinde kalacak."</span></p>

    <p class="msonormal6"><span class="calibre2">"Ama... buna ne zaman karar verildi?"</span></p>

    <p class="msonormal6"><span class="calibre2">"Dün akşam, partiden önce." Robert'ın omzunu kavrayıp sarstı. "Biliyorsun, bunda merak edilecek bir şey yok. En iyisi de, senin de gelip bizimle oturman için hâlâ bir odanın boş olması. Üç yatak odamız var. Tıpkı Ashdown gibi olacak, ama bu kez Londra'da." Robert hâlâ şaşkındı. Terry şimdilik ondan daha fazla tepki alamayacağını görebiliyordu. "Bir düşün" dedi. "Daha sonra konuşuruz."</span></p>

    <p class="msonormal6"><span class="calibre2">Yürüyüp gitti, çok geçmeden diğerleri de patikanın ortasında kalakalan Robert'ın yanından geçip ona katıldı. Robert sırtını okyanusa vermiş, bakışları evin gri kulelerine takılmıştı. Birkaç dakika sonra ön kapıdan Sarah çıktı. Dönüp ondan uzaklaşmaya başladı, ama yavaş yürüdüğünden Sarah'nın yetişmesi çok sürmedi. Yıkanmamış saçları her zamankinden daha koyu ve seyrek görünüyordu. Dün geceki makyajını çıkarmıştı. Cildi solgundu ve üstdudağında uçuk çıkıyordu. Gözleri pırıltısını yitirmiş, gözkapakları şişmişti. Üstünde her zamanki blucin ceketi, kalın pamuklu bir bluz ve yeşil renkte kalın bir pantolon vardı.</span></p>

    <p class="msonormal6"><span class="calibre2">Gözlerine bakmadan, "Beklediğin için sağ ol" dedi.</span></p>

    <p class="msonormal6"><span class="calibre2">Aslında diğerleri de yavaşlamıştı ve pek uzakta değillerdi.</span></p>

    <p class="msonormal6"><span class="calibre2">Robert, "Pek iyi görünmüyorsun" dedi.</span></p>

    <p class="msonormal6"><span class="calibre2">Saran güldü. "Ben mi iyi görünmüyorum? Ya sana ne oldu?" s "Bir eşyayla tartıştık."</span></p>

    <p class="msonormal6"><span class="calibre2">Saran bunu pek duymamış gibiydi. Huzursuz, neredeyse çaresiz görünüyordu.</span></p>

    <p class="msonormal6"><span class="calibre2">Robert, "Bu sabah herkes korkunç görünüyor" diye ekledi. "Belki de böyle sona ermemeliydi."</span></p>

    <p class="msonormal6"><span class="calibre2">Gruba katıldılar, ama her nasılsa ayrı kalmayı başardıklarından, arkadaşları bir yanda havadan sudan konuşurken, aralarındaki yakınlık sürdü.</span></p>

    <p class="msonormal6"><span class="calibre2">Robert, "Dün gece..." diye başladı.</span></p>

    <p class="msonormal6"><span class="calibre2">Sarah irkildi. "O konuda bir şey söylemek istiyorum. Önce ben başlayayım mı?"</span></p>

    <p class="msonormal6"><span class="calibre2">"Tabiî. Devam et."</span></p>

    <p class="msonormal6"><span class="calibre2">"Şey..." Yine o hareketi yaptı; elini saçından geçiriyor, bir düğüm yakalayıp hafifçe çekiştiriyordu. Robert her zamanki gibi çok etkilendi, içi sızladı. "Aslında sana teşekkür etmek istiyordum."</span></p>

    <p class="msonormal6"><span class="calibre2">"Bana teşekkür etmek?"</span></p>

    <p class="msonormal6"><span class="calibre2">"Robert..." hemen hemen fark edilmez bir biçimde kendilerini gruptan ayırdılar, "benim hakkımda neler hissettiğini biliyorum. Tabiî ki biliyorum. Uzun zamandır. Sanırım aslında herkes de biliyor."</span></p>

    <p class="msonormal6"><span class="calibre2">"İyi. Neden bilmesinler ki?"</span></p>

    <p class="msonormal6"><span class="calibre2">Yani bunu söylemem -bir bakıma- çok zalimce... Dün gece söylediğim."</span></p>

    <p class="msonormal6"><span class="calibre2">"Neden? Ciddi değil miydin?" Evet, ciddiydim. Ya da en azından o an."</span></p>

    <p class="msonormal6"><span class="calibre2">"Anlıyorum."</span></p>

    <p class="msonormal6"><span class="calibre2">"Çok sarhoştum. Sen de." Dönüp denize doğru baktı. "Demek istediğim..."</span></p>

    <p class="msonormal6"><span class="calibre2">"Ne demek istediğini biliyorum. Korkunç bir hata olacağını söylüyorsun ve olmasına izin vermediğim için de bana teşekkür etmek istiyorsun."</span></p>

    <p class="msonormal6"><span class="calibre2">"Evet" Sarah mutsuz mutsuz başını salladı, "sanırım bunu demek istiyorum."</span></p>

    <p class="msonormal6"><span class="calibre2">Robert, "Bu konuda kendini kandırma" dedi. "İradeyle hiç ilgisi yoktu. Bütünüyle zayıflıktı aslında."</span></p>

    <p class="msonormal6"><span class="calibre2">"Buna inanmıyorum. Sen zayıf biri değilsin."</span></p>

    <p class="msonormal6"><span class="calibre2">"Evet, öyleyim. Zayıf ve kararsızım."</span></p>

    <p class="msonormal6"><span class="calibre2">Diğerleri eve doğru yönelmişti. Veronica geçerken onlardan tarafa kıskanç, meraklı bir bakış fırlatmaktan kendini alamadı. O duyamayacak kadar uzakta olmasına rağmen, Sarah fısıltıyla konuşuyordu.</span></p>

    <p class="msonormal6"><span class="calibre2">"Buradan ayrılmamız iyi oldu. Birbirimizi fazla iyi tanıdık. Fazla yakınlaştık."</span></p>

    <p class="msonormal6"><span class="calibre2">"Ya? Peki Londra'da Terry'le aynı evi paylaşmak, bu düşünceye nasıl bir uygunluk gösteriyor?"</span></p>

    <p class="msonormal6"><span class="calibre2">"O yalnızca bir önlem. Geçici bir şey. Nasıl olacak bilmiyorum.' Çaresizlik içinde ona döndü. "Ah Robert, Terry'yi kıskanıyor olamaz sın."</span></p>

    <p class="msonormal6"><span class="calibre2">"Şaşarsın."</span></p>

    <p class="msonormal6"><span class="calibre2">"Her neyse, senin de gelmene ne engel var? Evde hâlâ boş bir oı var. Orada olsan harika olurdu."</span></p>

    <p class="msonormal6"><span class="calibre2">Robert başını salladı, "Benim istediğim bu değil."</span></p>

    <p class="msonormal6"><span class="calibre2">"Peki senin istediğin nedir? Eve dönüp annenlerle mi oturma</span></p>

    <p class="msonormal6"><span class="calibre2">"Hayır. Bir süre burada kalabileceğimi düşündüm."</span></p>

    <p class="msonormal6"><span class="calibre2">"Ama yalnız başına olacaksın. Korkunç olacak."</span></p>

    <p class="msonormal6"><span class="calibre2">"Belki de."</span></p>

    <p class="msonormal6"><span class="calibre2">Bulundukları yerde patika ile uçurum arasında çit yoktu. Birkaç kaya parçası ve otların arasından fışkırmış birkaç demet cılız çiçek vardı. Robert parmak uçlarına basarak kenara gitti ve yavaş, gelişigüzel hareketlerle yarlara vuran dalgalara baktı."</span></p>

    <p class="msonormal6"><span class="calibre2">"Dün gece ne yaptın?" diye sordu.</span></p>

    <p class="msonormal6"><span class="calibre2">"Pardon?"</span></p>

    <p class="msonormal6"><span class="calibre2">"iyi geceler dedikten sonra. Bilmek istiyorum."</span></p>

    <p class="msonormal6"><span class="calibre2">Sarah, "Oradan uzaklaş" diye diretti, "kenara fazla yakınsın. Tehlikeli." Robert olduğu yerde kalınca o da içini çekti ve çekinerek başladı: "Michele'in odasına gidip yatağa oturdum. Dışarda seni duyduğumu sandım. Kapıyı vuracağını düşündüm."</span></p>

    <p class="msonormal6"><span class="calibre2">"Az daha vuracaktım." Çiçekli çimenlerin üstüne bağdaş kurup oturdu. "Ne yapardın?"</span></p>

    <p class="msonormal6"><span class="calibre2">"Yapma, Robert. Sorma. Anlamı yok." Onun yanına oturdu. "Bir hata olurdu, biliyorsun. Bana ne oldu bilmiyorum. Yalnızca seni kullanmaya çalışıyordum." "Beni kullanmak mı?" "Evet. Veronica'yı incitmek için. Yani, herhalde yapamazdım. Ben erkeklerle sevişmekten hoşlanmıyorum." Birdenbire ona şefkatle baktı "Hiçbir erkekle, o yüzden fiyasko olacağından eminim. Her şeyi berbat ederdim."</span></p>

    <p class="msonormal6"><span class="calibre2">Robert dosdoğru, "Dostluğumuzu örneğin" dedi.</span></p>

    <p class="msonormal6"><span class="calibre2">"Aynen. Dostluğumuzu. Ve bu benim için öyle önemli ki, Robert... Özellikle şimdi. Şu anda bir dosta gerçekten çok ihtiyacım var. İyi bir dosta. Ve sen her zaman en iyisiydin: hayattaki en iyi dostum oldun."</span></p>

    <p class="msonormal6"><span class="calibre2">Robert gözlerini kaçırarak, "Çok kötü" dedi, "çünkü ben seninle dost olmak istemiyorum. Artık yapamam."</span></p>

    <p class="msonormal6"><span class="calibre2">Sarah'nın bunu özümsemesi birkaç saniye sürdü. Sonra "yapmak zorundasın," dedi, "çünkü hepsi bu. Olacağı da bu."</span></p>

    <p class="msonormal6"><span class="calibre2">"Her zaman mı?"</span></p>

    <p class="msonormal6"><span class="calibre2">"Her zaman." Bir elini onun dizine koydu. Robert inanmakta güçlük çekerek onun eline baktı, ama hiçbir duygu hissetmiyordu "Ronnie'yle aramız şu anda iyi değil" diye devam etti, "ama ona her zaman bir şey borçlu olacağım. Çünkü o aslında inanılmaz bir şey yaptı. Beni... kendi doğamla tanıştırdı."</span></p>

    <p class="msonormal6"><span class="calibre2">"Bundan eminsin, değil mi?"</span></p>

    <p class="msonormal6"><span class="calibre2">Sarah uzun bir süre sonra, "Evet, eminim" dedi.</span></p>

    <p class="msonormal6"><span class="calibre2">Robert başını sallayıp otları çekiştirdi. "Onun... ne bileyim işte, bir kerelik olduğunu düşünmüştüm."</span></p>

    <p class="msonormal6"><span class="calibre2">"Hayır. Benim için doğru kişi değildi." Sarah gülümsedi. "Son haftalarda onun senin gibi olmasını dileyerek çok zaman geçirdim."</span></p>

    <p class="msonormal6"><span class="calibre2">"Benim gibi mi?"</span></p>

    <p class="msonormal6"><span class="calibre2">"Tabiî. Sen benim için kusursuz olurdun, sence de öyle değil mi? Eğer... belirli bir şey olmasaydı yani."</span></p>

    <p class="msonormal6"><span class="calibre2">"Benimle oynama Sarah. Lütfen. Buna dayanamam."</span></p>

    <p class="msonormal6"><span class="calibre2">"Oynamıyorum. Çok ciddiyim. Senin harika olduğunu düşünüyorum; her zaman da düşündüm. Bunu sen de biliyorsun." Dizini sıktı ve Robert okşanmaya tepki veren uykulu bir kedi gibi yine baktı. Meraklıydı ama etkilenmemişti. "Biliyor musun, Cleo'yu aramaya giden aslında ben olmalıydım. Düşün bir ikiz kardeşin; senin kız halin. Benim için ideal eş olmaz mıydı?"</span></p>

    <p class="msonormal6"><span class="calibre2">Robert gözlerini ona dikti. Uzun bir süre sakin, arayış içinde bir ifadeyle ona baktı. Sarah da mahcup bakıyor, onun gözlerinde ufak bir neşe belirtisi arıyordu. Ancak, Robert'ın bakışlarında en ufak sevinç belirtisi dahi yoktu. Ona daha ciddi ya da daha derin bakamazdı. Öte yandan, ona bir daha doğru dürüst bakması için ne kadar zaman geçeceğini bilse, belki de bunu denerdi.</span></p>

    <p class="msonormal6"><span class="calibre2">Sarah sonunda, "İçeri girmeliyiz" dedi, "hava serinliyor."</span></p>

    <p class="msonormal6"><span class="calibre2">"Sen gir" dedi Robert. "Ben bir süre daha burada kalacağım."</span></p>

    <p class="msonormal6"><span class="calibre2">Sarah ağır ağır kalktı. "Emin misin?"</span></p>

    <p class="msonormal6"><span class="calibre2">"Evet." Onun yüzündeki endişeyi fark etti. "Üzülme" dedi, "atlayacak değilim."</span></p>

    <p class="msonormal6"><span class="calibre2">Sarah eğilip onun başının tepesine bir öpücük kondurdu. "İyi."</span></p>

    <p class="msonormal6"><span class="calibre2">Daha birkaç metre yürümüştü ki, Robert arkasından seslendi: "Sarah!"</span></p>

    <p class="msonormal6"><span class="calibre2">Döndü.</span></p>

    <p class="msonormal6"><span class="calibre2">Ona şiiri söylemek üzereydi. Gidip kafedeki kitabın yüz yetmiş üçüncü sayfasına bakmasını söyleyecekti. Ama artık hiçbir yararı olmadığını fark etti. Çok geç kalmıştı.</span></p>

    <p class="msonormal6"><span class="calibre2">"Hoşça kal o halde" dedi yalnızca.</span></p>

    <p class="msonormal6"><span class="calibre2">Sarah yine gülümsedi ve eve doğru yürümeye devam etti.</span></p>

    <p class="msonormal6"><span class="calibre2">&nbsp;</span></p>

    <p class="msonormal7"><a class="pcalibre pcalibre1" id="_Toc399804439"><b class="calibre1"><span class="calibre14"><span class="calibre6">XIV</span></span></b></a></p>

    <p class="msonormal6"><span class="calibre2">Terry o akşam Londra'dan dönmekte gecikti. Fotoğraf arayışı beş saatten fazla sürmüş, sonunda nefes nefese ve neredeyse çaresizlik içinde kalakalmıştı. Ancak en sonunda bulmuştu. Fotoğraf kaderin kötü bir cilvesiyle aşın dolu iki yüklüğün ikincisinde, en dipteki kolinin en dibine girmişti. Resmi gördüğünde sanki uzun zamandır yitirdiği en sevdiği dostunun eliymiş gibi sıkı sıkı tuttu, en sonunda kazanmış olmaktan ve rahatlamaktan kaynaklanan gözyaşlarını engellemeye çalıştı. Sonra saatine baktı, çabucak bir hesap yaptı ve kıyıya giden son treni ancak yakalayabileceğim fark etti. Evini sanki haberalma örgütleri ya da beceriksiz bir hırsızlar sürüsü tarafından talan edilmiş gibi çerçöp dolu bir kargaşa içinde bıraktı. O gece Ashdown'a dönme arzusunun yoğunluğu onu da şaşırtmıştı. Kırk dakika sonra sarsıla sarsıla Londra'dan uzaklaşan trende oturmuştu ve fotoğrafı Sight and Sound dergisinin son sayısı içinde güvenle kucağında tutuyordu. Ara sıra dergiyi açıp hayatındaki en değerli, en aramaya değer şeylerin simgesi olan fotoğrafa bir bakış fırlıyordu. Bir daha asla kaybolup unutulmamasında kararlıydı.</span></p>

    <p class="msonormal6"><span class="calibre2">İstasyonda birkaç dakika taksi beklemek zorunda kaldı. Ashdown'ın kapısının önünde indiğinde saat on biri geçiyordu. Gecenin bu saatinde evin karanlık ve sessiz olmasını, bütün hastalar yatakl rında dinlenirken tek gerçek hareketliliğin polisomnograf kalemleri nin çılgınca cızırtısı olacağını beklerdi (ve tabiî bir de Dr. Dudden'ı gönülsüz deneklerinin -gizli olsa da- hiç durmayan ayak seslerini Bunun yerine, onu farklı bir sahne bekliyordu; ışıl ışıl aydınlatılmış terasta üç kadın oturuyordu. Ilık gece onların kahkahalarıyla ve bardak tokuşturma sesleriyle çınlıyordu. Kadınlar, Dr. Madison, Maria Granger ve uyurgezer Barbara Daintry'di.</span></p>

    <p class="msonormal6"><span class="calibre2">Maria onun basamaklardan çıktığını görüp seslendi: "Hey! Harry ne iş çeviriyorsun?"</span></p>

    <p class="msonormal6"><span class="calibre2">Yanlarına giderken, "İsmim Terry" dedi.</span></p>

    <p class="msonormal6"><span class="calibre2">"Terry Harry her neyse. Gecenin bu vaktinde neden gizlenerek geziniyorsun?"</span></p>
  </div>
</body>
</html>
