<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="wordsection">
    <p class="msonormal6"><span class="calibre2">Maria son birkaç gündür Terry'ye birkaç arkadaşça girişimde bulunmuş neşeli, dışa dönük, orta yaşlı bir Londralıydı. İri yarı bir kadındı; kat kat gıdısı ve sürekli gülümsemeye hazır görünen bir ağzı vardı. Göbeği büyük, göğüsleri kocamandı. Terry onun iriliğinin kısmen kronik narkolepsi hastalığına karşı aldığı ilaçlardan kaynaklandığını öğrenmişti. Ancak Maria çikolatalı çöreklere ve çilekli turtaya olan düşkünlüğünün de katkısını kabul etmekten kaçmmazdı. Dr. Dudden dışında, klinikteki herkes gibi Terry de onu severdi.</span></p>

    <p class="msonormal6"><span class="calibre2">"Bugün Londra'ya gittim" dedi.</span></p>

    <p class="msonormal6"><span class="calibre2">"Anladım, okul kırıyorsun."</span></p>

    <p class="msonormal6"><span class="calibre2">"Bir bakıma, evet."</span></p>

    <p class="msonormal6"><span class="calibre2">"Bizimle bir içki içecek misin o halde? Aramıza bir de erkek katılsa fena olmaz."</span></p>

    <p class="msonormal6"><span class="calibre2">"Şu anda hepimizin yatmış olması gerekmiyor mu?"</span></p>

    <p class="msonormal6"><span class="calibre2">"Ama o burada değil, Dr. Ölüm yani. Akşamüstü bir konferansa gitti. Üstelik bu gece benim son gecem, o yüzden kutlama yapıyorum. Kedinin olmadığı yerde..."</span></p>

    <p class="msonormal6"><span class="calibre2">"... fareler cirit atar," diye tamamladı Terry. Dr. Madison için de ekledi: "Sıçanlar da umarım." Kadın cevap vermedi ve yüz ifadesince de olan biteni bildiğine dair bir belirti görülmedi. "Peki o halde," dedi Terry, "şunları yukarı bırakayım, gelip size katılırım."</span></p>

    <p class="msonormal6"><span class="calibre2">Döndüğünde Dr. Madison ortadan yok olmuştu.</span></p>

    <p class="msonormal6"><span class="calibre2">Maria, "Yatmaya gitti" dedi.</span></p>

    <p class="msonormal6"><span class="calibre2">Barbara, "Çok fazla çalışıyor şu kadın" dedi. "Adam onun canını çıkartıyor."</span></p>

    <p class="msonormal6"><span class="calibre2">Maria Terry'ye bir kâğıt bardak uzattı. Neredeyse ağzına kadar beyaz şarap doluydu.</span></p>

    <p class="msonormal6"><span class="calibre2">Terry ilk yudumunu alıp, "Evet" dedi, "gerçek dünyaya dönmek için sabırsızlanıyor musun?"</span></p>

    <p class="msonormal6"><span class="calibre2">"Çocuklarımı yeniden görmek için sabırsızlanıyorum. Kocamı da. Onları özledim. Ama buradan da keyif aldım aslında. Deniz kıyısında iki hafta. Çok güzel geçti."</span></p>

    <p class="msonormal6"><span class="calibre2">Barbara, "O gülmeye bayılıyor," dedi ve ikisi birden kıkırdadı. "Güldüğü zaman ona neler olduğunu görmelisin. Çok garipleşiyor."</span></p>

    <p class="msonormal6"><span class="calibre2">Maria, "Başlatma yine" dedi, kıkırdamaları daha dolgun, daha derin bir sese dönüşüyordu. "Bana fıkra anlatmaya başlama. Dayanamayacağımı biliyorsun."</span></p>

    <p class="msonormal6"><span class="calibre2">Terry, "Niçin?" diye sordu. "Gülünce ne oluyor?"</span></p>

    <p class="msonormal6"><span class="calibre2">Barbara, "Eli ayağı kesiliyor" dedi. "Ve tümüyle garipleşiyor. Biri kahkahadan katılınca nasıl olur, bilir misin? Ona da öyle oluyor."</span></p>

    <p class="msonormal6"><span class="calibre2">Maria yüz kaslannı kontrol etmek için mücadele ederken, "Yapma dedi. "O fıkralarından birini anlatmaya kalkma sakın."</span></p>

    <p class="msonormal6"><span class="calibre2">Barbara, "Ya senin bana anlattığın?" dedi, "Adamla muz hakkındaki." Terry'ye döndü. "Bir adam varmış. Üç de muzu varmış. En kalabalık saatte bir otobüse binmiş ama muzlarının ezilmesini istemiyormuş. O yüzden birini göğüs cebine, diğerini yan cebine, birini de arka cebine koymuş..."</span></p>

    <p class="msonormal6"><span class="calibre2">Maria büyük çaba harcayarak kahkahalarını tuttu ve Barbara'nın sözünü kesti: "Haydi, kes lütfen. Acı bana. Harry'nin önünde yapmak istemiyorum"</span></p>

    <p class="msonormal6"><span class="calibre2">"Terry."</span></p>

    <p class="msonormal6"><span class="calibre2">"Terry'nin. Yani, bu durumdan pek gurur duymuyorum. İnsanların beni öyle görmelerinden hoşlanmıyorum."</span></p>

    <p class="msonormal6"><span class="calibre2">Barbara pişmanlık içinde, "Özür dilerim canım" dedi. "Sadece ilgisini çekeceğini düşünmüştüm."</span></p>

    <p class="msonormal6"><span class="calibre2">"Evet ama ben de sirk hayvanı değilim." Terry'ye açıkladı, "Narkolepside katapleksi diye bir durum söz konusudur. Güldüğün zaman -genelde gülmek buna yol açar- kısa bir baygınlık geçirirsin. Kontrolünü yitirirsin. Bu durumun geldiğini hissedersin. Bana otuz yıldır oluyor ama nedenini daha ancak birkaç yıl önce bulabildiler. Bu yüzden artık gülmeyi azaltmam gerek, çünkü her dakika böyle komiklik yapmak beni yoruyor. Bütün arkadaşlarım ve ailem benim düşüp bayılmamı çok komik buluyorlar ve sürekli beni güldürmeye çalışıyorlar. Benim için bir yaşam biçimi, öyle değil mi? Hep öyleydi. Her zaman gülmeyi sevdim. Yani, başka türlü bu hayat nasıl geçer ki? Hayatta kalmak için gülmek gerekir..."</span></p>

    <p class="msonormal6"><span class="calibre2">Bu noktada Terry'nin aklına yıllar önce Ashdown'daki veda partisi geldi ve birdenbire o gece Sarah'ya neler olduğunu anladı. Anlattığı şakalara öyle garip tepki verince hepsi onun çok fazla içtiği için bayıldığını sanmıştı. Birdenbire geçmişten gelen bu anı şimdiye uzandı, onu renklendirdi, değiştirdi ve Terry'nin başına yıllardır gelmeyen bir şey geldi; içinde bir değişiklik oldu. Maria'ya bakıp ona yakınlık duydu. Bunca zaman sonra bir başka insana gerçekten yakınlık duymak, yüzünü seyredip o neşe ve hüzün karışımını okumak, gülmeyi özlemenin ne demek olduğunu düşünmek, onu her şeyden cok isteyip yine de kendi kendini mahrum etmek, onun kendi yok oluşunun aracı olduğunu bilmek; tıpkı Dr. Dudden'ın döner disklerindeki farelerin uykuyu her özleyişlerinde kendilerini uykudan yoksun bırakmaları gibi...</span></p>

    <p class="msonormal6"><span class="calibre2">"Peki yararı oldu mu?" diye sordu. "Buraya gelmenin yaran oldu mu?"</span></p>

    <p class="msonormal6"><span class="calibre2">Maria, "Bana bazı yeni ilaçlar verdiler" dedi. "Ama ne kadar işe yarayacaklarını bilmiyorum. Cleo harikaydı aslında. Onunla saatlerce konuşabilirim. Sanırım ona her şeyi anlatabilirim."</span></p>

    <p class="msonormal6"><span class="calibre2">Terry, "Özür dilerim, kim harikaydı?" diye sordu, "Kim dedin?"</span></p>

    <p class="msonormal6"><span class="calibre2">"Cleo. Dr. Madison."</span></p>

    <p class="msonormal6"><span class="calibre2">Terry uzun bir süre ona baktı.</span></p>

    <p class="msonormal6"><span class="calibre2">Sonunda, "Bak, gerçekten yatmam gerekiyor" dedi. "Hemen hemen bütün gün yoldaydım ve saat on bir buçuğu geçti. Gerçekten gitmem gerek."</span></p>

    <p class="msonormal6"><span class="calibre2">İskemlesini geriye itip sendeleyerek eve doğru yürüdü. Bir saatten uzun bir süre dördüncü devre uykuya geçtiği ve hatta aynı anda bir rüyanın çekingen ilk belirtilerini de hissettiği bir geceden sonra, yani ancak ertesi sabah kendi kendine o ismi bir daha düşünme izni verdi ve içinde uyandırdığı baş döndürücü hayreti inceledi. Sonra onun önemini ve aynı anda da bir haftadır Dr. Madison'ın yüzünün neden tanıdık geldiğini hatırladı.</span></p>

    <p class="msonormal6"><span class="calibre2">Onu hemen bulmak istiyordu.</span></p>

    <p class="msonormal6"><span class="calibre2">Terry perşembe sabahı Ashdown'in koridorlarında Dr. Madison'I ararken, Sarah bir dilim kızarmış ekmek yiyor ve patlamaya hazır bir bomba gibi mutfak masasının üstünde duran House of Sleep'i kuşkuyla süzüyordu. Henüz kapağını açmamıştı.</span></p>

    <p class="msonormal6"><span class="calibre2">"Bu kitap hakkında böyle batıl inançlar beslemek çok saçma" dedi kendi kendine. Sayfalarını bir kez daha karıştırmaktan, birkaç sayfa okumaktan ne zarar gelebilirdi? Veronica'yla her zaman harika bir espri olarak kabul ettikleri bu uyduruk romanın kendisini yaralayabilecek gizemli bir güce büründüğünü mü sanıyordu?</span></p>

    <p class="msonormal6"><span class="calibre2">Saate baktı. Beş dakikaya kadar işe gitmek için çıkmak zorundaydı.</span></p>

    <p class="msonormal6"><span class="calibre2">Kâğıt havluyla parmaklarına bulaşan tereyağını sildi, kitabı aldı ve yavaşça açtı. Kitap kendiliğinden yarıdan biraz ilerde, belirli bir sayfada açıldı ve içinden bir kâğıt düştü. Bir tarafı el yazısıyla kaplı, ikiye katlanmış çizgili bir defter sayfasıydı bu.</span></p>

    <p class="msonormal6"><span class="calibre2">Aynı kitap olacağı hiç aklına gelmemişti. On iki yıldır onu ne Veronica'nın ne de Rebecca'nın açmış olduğunu da düşünememişti.</span></p>

    <p class="msonormal6"><span class="calibre2">Titreyen ellerle kâğıdı açtı ve Robert'ın el yazısını tanıdı. O kadar uzun bir süredir unutulmuş -tümüyle unutulmuş olan- sözler yine aklına geldi.</span></p>

    <p class="msonormal6"><span class="calibre2">Eğer sana bir şey bırakacak olursam, buraya koyarım. Bu kitabın içine.</span></p>

    <p class="msonormal6"><span class="calibre2">Sayfa yüz yetmiş üç.</span></p>

    <p class="msonormal6"><span class="calibre2">Nerede bulacağını her zaman bilirsin.</span></p>

    <p class="msonormal6"><span class="calibre2">Kâğıdı açtı ve derin soluklar aldı. Kaslarından bütün gücün, bütün tepkilerin çekildiğini hissediyordu. Kollarını güçlükle kıpırdatabiliyordu. İskemlede oturuyordu ve omuzlan çökmüştü.</span></p>

    <p class="msonormal6"><span class="calibre2">Hayır. Bunu durdurabilirdi. Kontrol edebilirdi.</span></p>

    <p class="msonormal6"><span class="calibre2">Dimdik oturdu. Elini zorlukla kâğıda uzattı. Parmaklarını onu tutup çevirmeye zorladı. Onu okuyacaktı. Hemen, bir seferde okuyacak ve sonra her şey bitecekti.</span></p>

    <p class="msonormal6"><span class="calibre2">Derin bir soluk daha. Sonra:</span></p>

    <p class="msonormal6"><span class="calibre2">Ağırbaşlılık ve Zarafet... Evet, tabiî, bu kumsalda okudukları kitaptı. Sevgi, kaybetmek ve birini kaybederlerse ne yapacakları haklarında konuşmuşlardı... narkoleptik gözlerin... ama bunu nasıl yazmış olabilirdi? Nereden bilebilirdi? O zamanlar hiç kimse... bir kayıtsızlık... bir kayıtsızlık karşısında... kafeyi demek istiyordu. Kafede Ronnie'nin onunla dalga geçtiği o günü... ölüm kadar sakin ve hareketsiz... yine kumsalda o dizeyi yüksek sesle okumuştu. Rosamond Lehmann'ındı... öyle derin bir hiçlik ki sonunda... hayaletleri boğar... bir başka ömür... en azından bir başka ömür gerek...</span></p>

    <p class="msonormal6"><span class="calibre2">Okumayı bitirdi ve kâğıt elinden düştü. Görmeyen gözlerle önüne baktı. Okula gitmesi gerektiğini unutmuştu. Zamanın geçtiğinin farkında değildi. Sanki zaman donmuş gibiydi.</span></p>

    <p class="msonormal6"><span class="calibre2">Odayı geçip duvara asılı telefonu açtığında yarım saat gecikmişti. Telefonun yanındaki not defterine yazılmış bir numarayı çevirdi.</span></p>

    <p class="msonormal6"><span class="calibre2">On-on bir çalıştan sonra tanıdık olmayan bir ses açtı.</span></p>

    <p class="msonormal6"><span class="calibre2">"Ruby'yle konuşmak istiyorum lütfen. Ruby Sharp."</span></p>

    <p class="msonormal6"><span class="calibre2">"Bir dakika bekleyin. Evde mi bakayım."</span></p>

    <p class="msonormal6"><span class="calibre2">Hattın diğer ucundaki seslerin yansıması insana bir holü ya da koridoru düşündürüyordu. Gözlerinin önüne döküntü bir bina, ucuz parke zeminler, mantar panoya iğnelenmiş duyurular geldi. Daha sonra ayak seslerinin yaklaştığını ve ahizenin yemden kaldırıldığını duydu.</span></p>

    <p class="msonormal6"><span class="calibre2">"Evet. Alo?"</span></p>

    <p class="msonormal6"><span class="calibre2">"Ruby, ben Sarah. Sarah Tudor."</span></p>

    <p class="msonormal6"><span class="calibre2">Ah." Şaşkınlık ve memnuniyet dolu bir duraksama. "Merhaba, arah. Sesini duymak ne güzel." Sonra daha uzun bir ara; şaşkın, beklentili. "Sarah? Sen iyi misin?"</span></p>

    <p class="msonormal6"><span class="calibre2">"Seninle konuşmam gerek."</span></p>

    <p class="msonormal6"><span class="calibre2">"Evet, tabiî." Ruby bekledi, "Ne hakkında?"</span></p>

    <p class="msonormal6"><span class="calibre2">"Gelip seni görmeliyim."</span></p>

    <p class="msonormal6"><span class="calibre2">"Bak, bir şey mi oldu? Bir sorun mu var?"</span></p>

    <p class="msonormal6"><span class="calibre2">Uzun bir sessizlik oldu, Sonra Sarah konuştu, "Haklıydın."</span></p>

    <p class="msonormal6"><span class="calibre2">"Haklı mıydım? Ne hakkında?"</span></p>

    <p class="msonormal6"><span class="calibre2">"Onun beni gerçekten sevdiğini söylemiştin. Haklıydın."</span></p>

    <p class="msonormal6"><span class="calibre2">"Kim seni gerçekten sevdi?"</span></p>

    <p class="msonormal6"><span class="calibre2">"Robert. Geçen gün söyledin ve ben sana inanmadım. Ama şimdi hatırladım."</span></p>

    <p class="msonormal6"><span class="calibre2">"Sarah..." Ruby sabırsızlıkla iç çekti, "Sesin çok garip geliyor. Sanırım sen..."</span></p>

    <p class="msonormal6"><span class="calibre2">"Ona ait bir şey buldum."</span></p>

    <p class="msonormal6"><span class="calibre2">"Ne buldun?"</span></p>

    <p class="msonormal6"><span class="calibre2">"Bana yazdığı bir şey. Benim için yazmış."</span></p>

    <p class="msonormal6"><span class="calibre2">"Yani yakında mı? Yakında mı yazmış?"</span></p>

    <p class="msonormal6"><span class="calibre2">"Hayır. Yıllar önce. Bak, seni görmeye gelebilir miyim? Bugün bir yerde buluşabilir miyiz?"</span></p>

    <p class="msonormal6"><span class="calibre2">"Senin okulda olman gerekmiyor mu?"</span></p>

    <p class="msonormal6"><span class="calibre2">"Ah, evet. Tabiî." Sarah umutsuzluk içinde duvar saatine baktı. Eliyle gözlerini ovuşturdu. "Bu akşam o halde. Seni bu akşam görebilir miyim?"</span></p>

    <p class="msonormal6"><span class="calibre2">"Bugün eve gidiyorum. Hafta sonu annemde kalacağım." Sarah'nın düş kırıklığını sezebiliyordu, "Üzgünüm."</span></p>

    <p class="msonormal6"><span class="calibre2">"Sorun yok. Şimdi okula gitsem iyi olur." Ancak ne Sarah ne ( Ruby kımıldadı. Sarah tekrar konuşmayı becerdiğinde sanki artık kendi kendine konuşuyormuş; yüksek sesle düşünüyormuş gibi daha sakindi. "Neden öyle gitti? Hiçbir şey söylemeden? Geceleyin kaçtı." Sonra Ruby'nin hâlâ dinlediğini anımsadı. "Onu son kez görüşüm oldu. Daha önce -birkaç yıl önce- bir mektup vardı; tek bir mektup."</span></p>

    <p class="msonormal6"><span class="calibre2">"Mektupta ne diyordu?"</span></p>

    <p class="msonormal6"><span class="calibre2">"Hiçbir şey."</span></p>

    <p class="msonormal6"><span class="calibre2">"Hiçbir şey mi?"</span></p>

    <p class="msonormal6"><span class="calibre2">"Pek değil. Gördüğü bir düşten söz ediyordu. Ama ondan başka -nereden yazdığını bile- bir şey söylemiyordu. Ya da ne yaptığını. O zamanlar merak etmiştim.</span></p>

    <p class="msonormal6"><span class="calibre2">"Evet?"</span></p>

    <p class="msonormal6"><span class="calibre2">"Robert'ın bir ikizi olduğunu biliyor muydun?"</span></p>

    <p class="msonormal6"><span class="calibre2">"Hayır, hayır bilmiyordum. Onu pek tanımazdım."</span></p>

    <p class="msonormal6"><span class="calibre2">"Cleo isimli bir ikiz kız kardeşi vardı. Birkaç haftalıkken evlatlık verilmiş. Onu bir daha hiç görmemişti. Belki de gidip onu arayacaktı. Bunu hep söylerdi."</span></p>

    <p class="msonormal6"><span class="calibre2">Ruby anlamıyordu, "Bak Sarah, gitmem gerek. Gerçekten gitmeliyim."</span></p>

    <p class="msonormal6"><span class="calibre2">"Biliyorum. Özür dilerim."</span></p>

    <p class="msonormal6"><span class="calibre2">"Hafta sonundan sonra döneceğim. O zaman gelip seni görürüm, tamam mı? Pazartesi akşamı."</span></p>

    <p class="msonormal6"><span class="calibre2">"Gelmek zorunda değilsin. Seni bunun için neden rahatsız ettiğimi bilmiyorum. Yalnızca... geçen gün ondan söz edip her şeyi aklıma getirdin." Burnunu Çekti, gözlerini ovuşturdu, kendini toplamaya başladı. "Özür dilerim, gerçekten. Bu senin sorunun değil."</span></p>

    <p class="msonormal6"><span class="calibre2">Ruby hafifçe, "Hayır, aslında benim sorunum" dedi ve telefonu kapattı.</span></p>

    <p class="msonormal6"><span class="calibre2">Kliniğini iki günlüğüne Dr. Madison'a bırakmak Dr. Dudden'ın canını sıksa da, bu konferansı hiçbir nedenle kaçıramazdı. Hingleton Pendlebury, ülkenin en saygın yönetim danışmanlığı şirketlerinden biriydi. "Değişim İçin Motivasyon" isimli bu kısa, yoğun kurs işinde uzun zamandır eksikliği duyulan bir şeyi vaat ediyordu. Bu kursun amacı, Sağlık Bakanlığı'nın yönetim kültürüne geçiş için verdiği acı ama gerekli karar doğrultusunda psikiyatri biliminin önde gelenlerine bazı temel iş kavramlarını tanıtmaktı.</span></p>

    <p class="msonormal6"><span class="calibre2">Dr. Dudden da diğer delegeler gibi çarşamba sabahı erkenden Londra'da belirlenen otele geldi. Beş yıldızlı bir oteldi ve odaları -can sıkıcı bir şekilde- aşırı rahatlık, dinlenme ve gevşeme düşünülerek tasarlanmış gibiydi. Yatağın yumuşacık bir kaz tüyü şiltesi vardı ve koltuklar da dolgun, iyi döşenmişti. Dr. Dudden geceyarısı inatla yere yattı en son laboratuvar sonuçlarını önüne açtı ve en erken dört buçuğa kadar çalışmaya karar verdi. Ne kadar süre uyanık kalabildiğini hiç bilemeyecekti. Saat dokuzu çeyrek geçe sırtı ağrıyarak ve ensesi tutulmuş bir halde, halının üstünde uyandı. Londra'nın öteki ucunda Ruby tam telefonu kapatıp düşünceli bir biçimde odasına doğru yürürken, Dr. Dudden da tıraş olmadan, yıkanmadan, dünkü giysileri içinde otel koridorlarında koşturuyor ve büyük toplantı salonunu arıyordu.</span></p>

    <p class="msonormal6"><span class="calibre2">Yorgunluğuna ve derbeder görünüşüne pek aldırmıyordu, çünkü o günkü açılış seansını diğer katılımcılardan çok daha büyük bir hevesle bekliyordu. Diğerlerinin hepsi şu ya da bu türden bir sıkıntı içindeydi. Çoğunluğu Londralı psikiyatrlardı ve yeni hastane vakıflarının yöneticileri ile yönetim kurulu üyelerinin ısrarı sonucu bellenmiş bir sözleşme maddesi gereğince bu konferansa katılıyorlar</span></p>

    <p class="msonormal6"><span class="calibre2">Dr. Dudden odaya girdiğinde bunlardan biri, "Çok saçma" diyordu, "beş dersimi ve altı randevumu iptal etmek zorunda kaldım, üstelik hakkımda en iyisini bildiğini iddia eden, yüzü sivilceli bir muhasebeci yüzünden."</span></p>

    <p class="msonormal6"><span class="calibre2">O sırada iki eğitimci belirdi. Yüzleri gençti ve olgunlaşmamıştı. Bedenlerine sıkıca oturan, birbirinin eşi Jaeger marka takım elbiseler giyiyorlardı. İkisi de yirmili yaşların başında görünüyordu ve gözleri koyu bir gayretkeşlikle boş boş parlıyordu.</span></p>

    <p class="msonormal6"><span class="calibre2">Birincisi, "Merhaba, ben Tim Simpson" dedi.</span></p>

    <p class="msonormal6"><span class="calibre2">"Ben de Mark McGuire."</span></p>

    <p class="msonormal6"><span class="calibre2">Tim Simpson bir yıl geçirdiği Minnesota'dan yeni döndüğünü, orada Duluth Üniversitesi'nde örgütsel değişim okuduğunu anlattı.</span></p>

    <p class="msonormal6"><span class="calibre2">Öte yandan, Mark McGuire'ın da Milton Keynes Üniversitesi'nden grup ilişkileri, toplantı planlaması ve insan kaynaklarını geliştirme konularında diploması vardı.</span></p>

    <p class="msonormal6"><span class="calibre2">Tim Simpson, "Buraya değişim hakkında konuşmaya geldik" dedi. Elindeki dosyanın ilk sayfasını açıp otuz santim yüksekliğinde harflerle yazılmış "DEĞİŞİM" sözcüğünü gösterdi.</span></p>

    <p class="msonormal6"><span class="calibre2">"Doğru" dedi Mark McGuire. "Değişim çok korkunç bir sözcüktür. Ve pek çoğunuz için de, bunlar korkunç zamanlar." Dosyanm bir sonraki sayfasını çevirip "KORKUNÇ ZAMANLAR" yazısını gösterdi.</span></p>

    <p class="msonormal6"><span class="calibre2">Tim Simpson "Çoğunuz değişimden korkacaksınız" dedi. "Hatta bazılarınız kızacaksınız da. Ancak, önümüzdeki iki günde size vereceğimiz mesaj şu olacak: o korkuyu kullanın, o öfkeyi işleyin ve hepsinden öte..."</span></p>

    <p class="msonormal6"><span class="calibre2">Mark MacGuire'a baktı, o da sayfayı çevirirken ikisi bir ağızdan söylediler: "DEĞİŞİMİ KUCAKLAYIN."</span></p>

    <p class="msonormal6"><span class="calibre2">Mark McGuire "Uzman birer danışman olarak" dedi, "bu toplanırdaki görevimiz, bir dizi rol oynama modülüne ve yaratıcılık pekiştirme prosedürüne katılımınızı sağlamaktır."</span></p>

    <p class="msonormal6"><span class="calibre2">Ian Simpson, "Bu yöntemler Amerika'nın en başarılı şirketleri tarafından denenip onaylanmıştır" diye ekledi.</span></p>

    <p class="msonormal6"><span class="calibre2">"Yapacağınız bu alıştırmalar bir eğitim programı olarak görülmemelidir" dedi Mark McGuire.</span></p>

    <p class="msonormal6"><span class="calibre2">"Amacımız yalnızca açık fikirli olmanızı sağlamak..."</span></p>

    <p class="msonormal6"><span class="calibre2">"Yaratıcı düşünceyi teşvik etmek..."</span></p>

    <p class="msonormal6"><span class="calibre2">"İlginizi çekmek..."</span></p>

    <p class="msonormal6"><span class="calibre2">"Uzun dönemli bilgilendirme için anahtar noktaları yerleştirmek "</span></p>

    <p class="msonormal6"><span class="calibre2">"Ve hepsinden öte sizi..."</span></p>

    <p class="msonormal6"><span class="calibre2">Bir sayfa daha ve sonra bir ağızdan: "DEĞİŞİME MOTİVE ETMEKTİR."</span></p>

    <p class="msonormal6"><span class="calibre2">"Şimdi" dedi Tim Simpson, "sorusu olan var mı?"</span></p>

    <p class="msonormal6"><span class="calibre2">Bu aşamada dinleyicilerin büyük bölümü soru soramayacak kadar şaşkın bir haldeydi. O nedenle danışmanlar herkesi beşerlik gruplara ayırıp ilk alıştırmanın, tanışmaların yapılabileceği rahat bir ortam sağlamak olduğunu açıkladılar.</span></p>

    <p class="msonormal6"><span class="calibre2">Mark McGuire "Bütün yapacağınız" dedi, "gruba isminizi, eğer isterseniz yaşınızı ve de gerekli gördüğünüz iş tanımınızı söylemektir."</span></p>

    <p class="msonormal6"><span class="calibre2">Tim Simpson, "Hepsi bu kadar mı Mark?" diye sordu. "Bu bana biraz sıkıcı ve sıradan geldi."</span></p>

    <p class="msonormal6"><span class="calibre2">"Haklısın, Tim. Bir şeyi unuttum" dedi Mark McGuire. "Neyi unuttum, biliyor musunuz?"</span></p>

    <p class="msonormal6"><span class="calibre2">"Sanırım ben biliyorum, Mark. Sanırım unuttuğun şu," Tim Simpson burada broşürün arkasından bir karton kutu çıkarttı ve her ikisi birden bağırdı:</span></p>

    <p class="msonormal6"><span class="calibre2">"KOMİK ŞAPKALAR."</span></p>

    <p class="msonormal6"><span class="calibre2">Kutudan bir dizi parti şapkası çıkartılıp şaşkın delegelere geliş1 güzel dağıtıldı. Bir yandan da Mark McGuire tanıtım konuşmaları yaparken her şapkaya uygun bir kimlik benimsemenin daha kolay daha rahat olabileceğini anlatıyordu.</span></p>

    <p class="msonormal6"><span class="calibre2">Dr. Dudden'ın grubunun beş üyesi halka şeklinde oturdu, şapkalarını taktılar ve devam etmeden önce kederli bir şekilde birbirlerine baktılar.</span></p>

    <p class="msonormal6"><span class="calibre2">Kafasında kâğıttan bir polis miğferi bulunan gözlüklü, kır saçlı bir delege, "Sanırım başlayabiliriz" dedi. "İsmim Dr. Christopher Myers. Kırk sekiz yaşındayım ve ilişki psikiyatrisi konusunda uzman hocayım."</span></p>

    <p class="msonormal6"><span class="calibre2">Yanında oturan ve boynuzlu bir viking miğferi takan kadm, "İsmim Dr. Susan Herriot" dedi, "psikiyatrım, kırk iki yaşındayım ve doğum öncesi psikiyatrisi konusunda ders veriyorum."</span></p>

    <p class="msonormal6"><span class="calibre2">Yanındaki av şapkası giyen adam, "Ben Russell Watts" dedi. "Serbest danışman ve psikoterapistim. Otuz dokuz yaşındayım."</span></p>

    <p class="msonormal6"><span class="calibre2">Arkasından Dr. Dudden "Savulun ahali!" diye bağırdı. Masaya vurduğu yumruğun şiddeti karşısında diğerleri sıçradılar. Bir korsan şapkası takmıştı. "Bayrağı çekin, yelkenleri açın ve pupaya çıkın! Hurraa!" Meslektaşları hayretle ona bakıyordu. Sözlerine daha sakin bir tonda son verdi: "Dr. G. K. Dudden, psikiyatr, Dudden Kliniği kurucusu, yöneticisi ve ekip lideri. Son doğum günümde otuz altımı doldurdum. Hizmetinizdeyim."</span></p>

    <p class="msonormal6"><span class="calibre2">Diğerleri ilk adım yeterince merak etmiyor olmalılar ki, diretmediler. Dahası, kliniğin adının geçmesi bile grubun son üyesinin hemen tanınmasına neden oldu. Hepsine seslenmeden önce, "Ah! Uykucu," dedi, beş kişinin en yaşlısıydı. Gür ak saçları ve geniş kenarlı şapkasından sarkan peçenin kısmen gizlediği güzel yüz hatları vardı. Şapkanın tepesinde kat kat pembe ve mavi güller bulunuyordu. Yavaşça "İsmim Marcus Cole dedi. "Psikiyatrım, elli sekiz yaşındayım ve adlî psikiyatri uzmanıyım. Bugün buraya gelmek için İçişleri Bakanlığı'yla olan bir toplantıyı iptal etmem gerekti. Şimdi, şu saçma şeyleri çıkartalım mı?"</span></p>

    <p class="msonormal6"><span class="calibre2">Sabah etkinlikleri devam ederken grubun beş üyesi arasındaki gerilim geçmek yerine artar gibi oldu. Profesör Cole ile Christonh Myers iyi tanışıyor gibiydi; birbirlerine ilk isimleriyle sesleniyor ve karşılıklı saygı gösteriyorlardı. Ancak her ikisi de Russell Watts'a kuşkuyla bakıyor ve Dr. Dudden'a da belirgin bir soğukluk gösteriyorlardı. Altı kibrit çöpünü bir dizi eşkenar üçgen yapacak şekillerde yerleştirmelerinin beklendiği bir sonraki oyun nispeten olaysız geçti. Daha sonra (Mark McGuire'ın deyişiyle) atıl yaratıcılık kanallarının önünü açmak için boru temizleme aletlerinden özgün heykeller yapmaları istendi. Russell Watts'ın heykeli ve bu heykelle Dr. Herriot'a doğru yaptığı onun da görmezden gelmeye çalıştığı jestler müstehcen ve anlamlı bulunduğundan, kargaşa çıktı. Son olarak da yemekten hemen önce "Şu Yerleşik İnancı Değiştir!" isimli bir oyun oynadılar. Bu oyunda her birinin bir gazete ya da dergiden renkli bir ilan kesip parçalarıyla özgün bir kolaj hazırlamaları gerekiyordu. Resimlerin soyut değil, temsilî olması istenmişti.</span></p>

    <p class="msonormal6"><span class="calibre2">Oyun bittiğinde Dr. Myers Profesör Cole'un kolajına bakıp, "Elinizden gelen bu mu?" diye sordu.</span></p>

    <p class="msonormal6"><span class="calibre2">Profesör sinirli bir şekilde, "Ne demek istiyorsunuz?" diye sordu. Parmakları tutkal içindeydi.</span></p>

    <p class="msonormal6"><span class="calibre2">"Biraz basit değil mi?"</span></p>

    <p class="msonormal6"><span class="calibre2">"Bana sorarsanız, son derece güzel bir uçak resmi." Dr. Myer çalışmasına küçümseyen ifadeyle bir göz atıp ekledi, "En azına. benimkinin ne olduğu belli."</span></p>

    <p class="msonormal6"><span class="calibre2">"Ya bu ne demek oluyor?"</span></p>

    <p class="msonormal6"><span class="calibre2">"Siz buna ne diyorsunuz? Yoksa bir file filan mı benzemesi mi gerekiyor?"</span></p>

    <p class="msonormal6"><span class="calibre2">"Tanrı aşkına, o bir at."</span></p>

    <p class="msonormal6"><span class="calibre2">"Biçimi yanlış."</span></p>

    <p class="msonormal6"><span class="calibre2">"Ne demek istiyorsunuz, biçimi yanlış diye? Bu lanet bir... at biçimi işte. En azından ben iddialı bir işe giriştim. Uçağı herkes yapar."</span></p>

    <p class="msonormal6"><span class="calibre2">"Of, git başımdan, Myers. Sen hep kendini beğenmişin biriydin zaten."</span></p>

    <p class="msonormal6"><span class="calibre2">İkisinin arasındaki gerginlik yemekte de düzelmedi. Profesör Cole ellerindeki tutkalı yıkadıktan sonra biraz yatışır gibi oldu ve yüzünde kaderine boyun eğmiş, melankolik bir ifadeyle oturup sessizlik içinde yemeğini yedi. Dr. Myers çok daha konuşkandı.</span></p>

    <p class="msonormal6"><span class="calibre2">"Kahrolası bir çocuk yuvası gibi" diye yakındı. "Bu çoluk çocuğa zamanımızı böyle ziyan etmeleri için kaç para veriyorlar? Yani, kimse şu şirketi hiç duymuş muydu Higgledy Piggledy ya da her neyse?"</span></p>

    <p class="msonormal6"><span class="calibre2">Dr. Dudden, "Hingleton Pendlebury" dedi, "iş çevrelerinde tanınmış bir firmadır. Ben kişisel olarak bu sabahki etkinlikleri çok heyecan verici buldum. İlk başta biraz çocukça görünüyor diye bu yöntemleri göz ardı etmemeliyiz. Amerikan ticaret dünyasının başarısı böyle olaylara dayanmaktadır."</span></p>

    <p class="msonormal6"><span class="calibre2">Dr. Myers, "Ne saçmalık" dedi, "önce, sağlık hizmetleri ticarî bir şey değildir. İkincisi, Amerikan iş dünyasının başarısı bir masaldan ibarettir. Ulusal borçlarına bakın. Almanlar ile Japonları iş saatlerinle kibrit çöpleriyle ve borularla oynarken göremezsiniz. Aksine, bu tür Şeyler Amerikalıların başlıca hatası olan açması çocuksuluklarını gösterir."</span></p>

    <p class="msonormal6"><span class="calibre2">Dr. Herriot, "Siz ne düşünüyorsunuz Profesör?" diye sordu. Russell Watts'ın yanında oturuyor ve belirgin bir şekilde araya mesafe koyuyordu.</span></p>

    <p class="msonormal6"><span class="calibre2">Profesör Cole çatal bıçağını bırakıp dalgın dalgın konuştu, "İki yıl içinde emekli olacağım. Bu meslekte geçirmiş olacağım yirmi bes yılı aşkın süre içinde, psikiyatrinin halkın gözünde ciddi bir tıp dalında makbul olmayan bir kamu hizmetine dönüştüğünü gördüm. Psikiyatri şu anda toplumun kustuğu her türlü hastalık için bir günah kecisi çolarak görülmektedir. Kariyerime en küçük oğlumdan on yaş daha genç bir adamın gözetiminde, kâğıt ve tutkaldan kolajlar yaparak son veriyor olmam da bana son derece uygun görünmektedir.'' Diğerleri şaşkın bir ilgiyle izlerken sözlerini sürdürdü, "Bugün İçişleri Bakanlığı yetkilileri ve vakıf yöneticilerimle toplanıp koğuşlarımdan birinde bulunan genç bir şizofrenin durumunu görüşecektik. Bu genç hakkında görüş belirtmeye yetkili tek kişi ben olmama rağmen, toplantı bensiz yapılacak. Bugün Londra'da psikiyatri ilminin gerçeği işte budur."</span></p>

    <p class="msonormal6"><span class="calibre2">Dr. Myers, "Vakıf yöneticileri herhalde onu serbest bırakmak istiyorlardır, değil mi?" dedi.</span></p>

    <p class="msonormal6"><span class="calibre2">"Evet. Yatak sıkıntısı var ve gencin durumu son birkaç haftadır kontrol altına alınmış durumda."</span></p>

    <p class="msonormal6"><span class="calibre2">"Sürekli mi?"</span></p>

    <p class="msonormal6"><span class="calibre2">"Hayır. Ancak çabalarımız sayesinde..."</span></p>

    <p class="msonormal6"><span class="calibre2">"Onu bırakmazlar, değil mi?"</span></p>

    <p class="msonormal6"><span class="calibre2">"Umarım bırakmazlar. Ama mümkündür."</span></p>

    <p class="msonormal6"><span class="calibre2">"Tehlikeli mi?"</span></p>

    <p class="msonormal6"><span class="calibre2">"Çok." Profesör Cole bezgin bir halde ayağa kalktı ve "Biraz uzansam iyi olacak" dedi. "Yarım saat sonra görüşürüz."</span></p>

    <p class="msonormal6"><span class="calibre2">Onun arkasından Dr. Dudden herkese kahve koyup homurdandı, "Dinozorun teki. Zamana uyması gerek."</span></p>

    <p class="msonormal6"><span class="calibre2">Christopher Myers sinir oldu. "Unutmayınız ki, hepimiz serbest piyasaya sizin gibi dört elle sarılmıyoruz, Dr. Dudden."</span></p>

    <p class="msonormal6"><span class="calibre2">"Sarılacaksınız. Başka seçeneğiniz yok."</span></p>

    <p class="msonormal6"><span class="calibre2">"Anladığım kadarıyla klinik iyi durumda, değil mi?"</span></p>

    <p class="msonormal6"><span class="calibre2">"İdare ediyoruz."</span></p>

    <p class="msonormal6"><span class="calibre2">"Fazla kötü reklâm yok ya?"</span></p>

    <p class="msonormal6"><span class="calibre2">Dr. Dudden kahvesini karıştırırken durdu, "Yani?"</span></p>

    <p class="msonormal6"><span class="calibre2">"Geçen yıl o genç adamla karşılaştığınız ufak sorunu merak etmiştim. Adı Webb'di, değil mi?"</span></p>

    <p class="msonormal6"><span class="calibre2">"Stephen Webb bir trafik kazasında öldü. Benim kliniğimle hiçbir ilgisi yok."</span></p>

    <p class="msonormal6"><span class="calibre2">"Evet, tabiî. Yine de, epeyce ilgi çekti, biliyorsunuz..."</span></p>

    <p class="msonormal6"><span class="calibre2">Dr. Dudden omuz silkti, "Beni şaşırtmıyor ya da doğruyu söylemek gerekirse, beni ilgilendirmiyor."</span></p>

    <p class="msonormal6"><span class="calibre2">"Belki." Dr. Myers hassas bir konuya değinmek istermiş gibi duraksadı. "Yine de, o olayı incelemek için kurulan bir komiteye başkanlık etmemin istendiğini bilmeniz gerekir sanırım. Kısa zamanda bir mektupla size de bildirilecek."</span></p>

    <p class="msonormal6"><span class="calibre2">Dr. Dudden kahvesini yudumlarken ağzı açık kalakaldı. Yüzü solmuştu.</span></p>

    <p class="msonormal6"><span class="calibre2">Yavaşça, "Anlıyorum" dedi.</span></p>

    <p class="msonormal6"><span class="calibre2">Dr. Herriot masaya çöken sessizliğin farkına vararak Russell Watts'a dönüp şekeri uzatmasını istedi. Dr. Watts ona içinde beyaz ve kahverengi poşetlerin bulunduğu küçük kâseyi uzatıp elini kaydırdı ve bilinçli olarak kadının bacağına koydu.</span></p>

    <p class="msonormal6"><span class="calibre2">Fısıldayarak, "Çok ateşli olduğunu söyleyebilirim" dedi.</span></p>

    <p class="msonormal6"><span class="calibre2">Dr. Herriot ani, ürkmüş bir hareketle ayağa kalkarak, "Sanırım toplantı salonuna dönme zamanı geldi" dedi. Sesi tiz ve gergin çıkıyordu.</span></p>

    <p class="msonormal6"><span class="calibre2">O gün öğleden sonra zamanlarının büyük bölümünü "Uzaylı Bebekler" isimli uzun ve ayrıntılı bir oyunu oynayarak geçirdiler. Bu amaçla Tim Simpson ile Mark McGuire toplantı salonunun zemininde ipten oluşan bir dizi halka hazırlamışlardı. Bunlar yaklaşık üç metre çapındaydı ve her birinin ortasında içi yumuşak şekerlerden yapılmış bebeklerle dolu birer kova vardı.</span></p>

    <p class="msonormal6"><span class="calibre2">Tim Simpson, "Şimdi, bunlar size şekerden bebekler gibi görün bilir" dedi. "Ancak, aslında bunlar bir tür uzaylı yaratığın ceninleridir. Az önce arka bahçenize indiler ve otuz dakika içinde yumurtalarından çıkıp bütün dünyayı yok edebilecek kocaman, öldürücü birer canavar haline dönüşecekler."</span></p>

    <p class="msonormal6"><span class="calibre2">"Dahası," dedi Mark McGuire, "şimdiden güçlü ve ölümcül bir ışın yayıyorlar. O yüzden bu halkaların içine basan herkes ölecek."</span></p>

    <p class="msonormal6"><span class="calibre2">Tim Simpson, "Bu uzaylıları öldürmenin tek bir yolu var," dedi. "Suya bağışıklıkları yok. Onları suya sokarsanız hemen ölüyorlar."</span></p>

    <p class="msonormal6"><span class="calibre2">Her gruba bir kova su ve beş adet ikişer buçuk metrelik ip verildi. Daha sonra kendilerine yumuşak şekerleri bir kovadan diğerine aktarmaları için otuz dakikalarının bulunduğu söylendi. Tehlikeli radyoaktif alana girmeyecekler; uzaylıların bulunduğu kovaya dokunmayacaklar ve onu halkanın dışına çekmeyeceklerdi.</span></p>

    <p class="msonormal6"><span class="calibre2">Dr. Dudden grubunda komutayı aldı.</span></p>

    <p class="msonormal6"><span class="calibre2">"Şimdi, acele etmeyelim" dedi. "Soğukkanlı olalım ve beş dakika ayırıp bir strateji düşünelim."</span></p>

    <p class="msonormal6"><span class="calibre2">Dr. Myers, "Bana göre oldukça açık" dedi. Birimiz halkanın içine girip onları doğruca su kovasına boşaltsın."</span></p>

    <p class="msonormal6"><span class="calibre2">Dr. Dudden, "Ama ölür" dedi.</span></p>

    <p class="msonormal6"><span class="calibre2">"Ne olmuş? Bütün dünyayı kurtarmış olur. Bunun için ölmeye değmez mi?"</span></p>

    <p class="msonormal6"><span class="calibre2">Dr. Herriot, "Kura çekelim" dedi, "ya da yazı tura atalım."</span></p>

    <p class="msonormal6"><span class="calibre2">"Ama halkanın içine girer girmez ölürsün."</span></p>

    <p class="msonormal6"><span class="calibre2">"Bize hemen ölüneceğini söylemediler. On saniye, otuz saniye, hatta bir dakika sürebilir."</span></p>

    <p class="msonormal6"><span class="calibre2">Dr. Dudden Mark McGuire'a sordu, o da halkanın içine giren herdesin anında öleceğini söyledi. Dahası, bireysel özveriler bu oyunun ruhuna uygun değildi. Dr. Dudden geri döndüğünde Profesör Cole'un ipine bir düğüm atmakta olduğunu gördü.</span></p>

    <p class="msonormal6"><span class="calibre2">"Ne yapıyorsunuz?" diye sordu.</span></p>

    <p class="msonormal6"><span class="calibre2">"Çok basit" dedi profesör, "kovalara kement atmamız gerekecek. Su kovasının çevresine bir kement dolayıp halkanın merkezine çekeceğiz. Daha sonra dördümüz şeker dolu kovaya kement atıp ipleri gerersek, onu kaldırıp suyun içine dökebiliriz. Bak," diğer grupları gösterdi, "onlar başladı bile."</span></p>

    <p class="msonormal6"><span class="calibre2">Dr. Dudden kaşlarını çattı. Aklı yatmıştı. "İşe yarayabilir" dedi.</span></p>

    <p class="msonormal6"><span class="calibre2">Yapılacak işin son derece güç olduğu ortaya çıktı ve ortadaki kovaya dört ipi geçirmeleri yirmi dakikadan fazla sürdü. Sonunda Dr. Dudden'ın gözetimi altında ipleri germeye hazırlandılar.</span></p>

    <p class="msonormal6"><span class="calibre2">"Pekâlâ" dedi Dr. Dudden, "şimdi, üçe kadar sayınca kovayı kaldıracağız ve..."</span></p>

    <p class="msonormal6"><span class="calibre2">Russell Watts, "Bu noktada bir şeye dikkatinizi çekebilir miyim?" diye sordu.</span></p>

    <p class="msonormal6"><span class="calibre2">Dr. Dudden, "Ne?" diye terslendi. Su gibi terliyordu ve tüm olan bitenden gerginleşmişti. "Altı dakikamız kaldı, biliyorsunuz."</span></p>

    <p class="msonormal6"><span class="calibre2">"Şunu düşünüyordum da belki de yanlış yapıyoruz."</span></p>

    <p class="msonormal6"><span class="calibre2">"Ne demek istiyorsunuz?" Bu yaratıkların öldürülmeleri gerektiğini varsayıyoruz."</span></p>

    <p class="msonormal6"><span class="calibre2">"Evet?" Ama belki de onlara laf anlatmayı deneyebiliriz."</span></p>

    <p class="msonormal6"><span class="calibre2">Christopher Myers ile Susan Herriot iplerini bırakıp, çaresizlik içinde birbirlerine baktı. Profesör Cole ise dinlemiyor gibiydi. Yüzünde yine o dalgın ifade belirmişti. Aslında o gün kaçırmak zorunda kaldığı toplantıyı ve son birkaç haftadır bakımı altında olan şizofren hastayı düşünüyor; hastane yöneticileri onu taburcu etmeye karar verirse neler olacağını merak ediyordu.</span></p>

    <p class="msonormal6"><i class="calibre9"><span class="calibre2">saldırgan bir seksen sekiz boyundaydı, siyah pantolon ve yeşil mont giyiyordu</span></i></p>

    <p class="msonormal6"><span class="calibre2">"Onlara laf anlatmak mı? Siz neden söz ediyorsunuz?"</span></p>

    <p class="msonormal6"><span class="calibre2">"Bu uzaylı bir uygarlıkla ilk bağlantımız olabilir. Buna rağmen onlarla iletişim kurmaya bile çalışmadan yok mu edeceğiz?"</span></p>

    <p class="msonormal6"><span class="calibre2">Platformda bir aşağı, bir yukarı yürüyor, kendi kendine bir şeyler söyleniyor ve ara sıra bağırıyordu.</span></p>

    <p class="msonormal6"><span class="calibre2">"Tanrı aşkına, bunlar yumuşak şekerler, gerçek uzaylı değil. Bu yalnızca bir oyun."</span></p>

    <p class="msonormal6"><span class="calibre2">"Bu yalnızca bir oyunsa, o halde neden kuralları bu kadar ciddiye alıyoruz?"</span></p>

    <p class="msonormal6"><span class="calibre2">"Şu lanet şeyleri suya döküp bu işi bitirelim."</span></p>

    <p class="msonormal6"><i class="calibre9"><span class="calibre2">bıçağının ucu akşam güneşinde parladı</span></i></p>

    <p class="msonormal6"><span class="calibre2">"Hem suda öldüklerini nereden biliyoruz ki?"</span></p>

    <p class="msonormal6"><span class="calibre2">"Ne?"</span></p>

    <p class="msonormal6"><span class="calibre2">"Arka bahçemize daha yeni inmişler. Onlar hakkında hiçbir şey bilmiyoruz. Suyun onları öldüreceğini nereden çıkartıyoruz?"</span></p>

    <p class="msonormal6"><i class="calibre9"><span class="calibre2">göğsünden ve boğazından birkaç bıçak darbesi alan kurban henüz komadan çıkamadı</span></i></p>

    <p class="msonormal6"><span class="calibre2">"Bak, şu ipi tut ve işine bak."</span></p>

    <p class="msonormal6"><span class="calibre2">"Evet. Çocukluğu bırak."</span></p>

    <p class="msonormal6"><span class="calibre2">"Hazır mısınız Profesör?"</span></p>

    <p class="msonormal6"><i class="calibre9"><span class="calibre2">hastanın taburcu edilmesi benim profesyonel görüşüme göre İçişleri Bakanlığı'na gönderdiğim nottaki önerilerime aykırıdır</span></i></p>

    <p class="msonormal6"><span class="calibre2">"Marcus, hazır mısın?"</span></p>

    <p class="msonormal6"><i class="calibre9"><span class="calibre2">oğlunuzun durumunda düzelme görülmesi umudu bulunmadığından, bunun sizde ve ailenizde yol açtığı keder karşısında dayanma gücü diliyorum.</span></i></p>

    <p class="msonormal6"><span class="calibre2">Profesör Cole kendisine seslendiklerini fark etti ve başını kaldırınca meslektaşlarının beklenti içindeki yüzlerini gördü. Toplantı odasında yerde oturduğunu fark etti, ama oraya nasıl gittiğini hiç hatırlamıyordu. Ayağa kalkmadan önce cebinden bir mendil çıkartıp yanaklarmdaki ve alnındaki ter damlacıklarını sildi.</span></p>

    <p class="msonormal6"><span class="calibre2">Profesör Marcus Cole isteksizce, "Evet, hazırım" dedi.</span></p>

    <p class="msonormal6"><span class="calibre2">Dört ip gerici yerlerini aldı ve Dr. Dudden dikkatli, ama heyecanlı bir sesle üçe kadar saydı, işlerini başarıyla tamamladıklarında, bebekleri yemelerine izin verildi.</span></p>

    <p class="msonormal6"><span class="calibre2">&nbsp;</span></p>

    <p class="msonormal7"><a class="pcalibre pcalibre1" id="_Toc399804440"><b class="calibre1"><span class="calibre14"><span class="calibre6">XV</span></span></b></a></p>

    <p class="msonormal6"><span class="calibre2">Sarah'nın daha sonra olayı arkadaşlarıyla ya da analistiyle tartışırken her zaman özenle vurguladığı gibi, Terry'nin ona vurması hiçbir zaman söz konusu olmamıştı. Yine de, korkmuştu. Böyle bir öfkeye hiçbir zaman, Gregory'le ayrıldıkları gece bile, tanık olmamıştı. Masalara ve duvarlara vurulmuştu. Kısa, tiz ve anlaşılmaz öfke sesleri çıkartılmıştı. Küçük eşyalar odanın içinde oradan oraya tekmelenmişti.</span></p>

    <p class="msonormal6"><span class="calibre2">Sarah sürekli, "Ama benim hatam değil" diyordu, "benim hatam değil. Elimde değildi."</span></p>

    <p class="msonormal6"><span class="calibre2">Terry bir hafta onunla konuşmadı. Paylaştıkları daire büyük değildi ve birbirlerini görmemeleri kolay olmazdı. Terry genelde çalıştığı oturma odasından bütün kitapları ile kâğıtlarım aldı. Karanlık ve soğuk yedek odaya götürüp kendine bir çalışma köşesi hazırladı. Ancak buna gerek yoktu, çünkü hafta sonunda yayın yönetmeninin odasına çağrılıp işine son verildiği bildirildi. Her ikisi için de, kirayı Terry ödediğinden, bu paylaştıkları evin sonu oldu. Frame'de ancak üç ay çalışabilmişti.</span></p>

    <p class="msonormal6"><span class="calibre2">Birkaç gün sonra taşındılar: Terry uzunca bir süreliğine arkadaşlarının evlerinde yerlerde yatmaya; Sarah da (henüz öğretmen olarak iş bulamamıştı) Crouch End'de hiç sevmediği teyzesinin evind kalmaya başladı. Terry'nin öfkesi artık dinmişti. Olayın pek komik olmasa da, en azından ilginç bir boyutu olduğunu görebiliyordu ve ilerki yıllarda bunun zevkini çıkartabilecekti. Sarah'yla bağlantıyı da kopartamadı, onu ara sıra yemeğe ya da bir şeyler içmeye götürdü Ara sıra da hikâyeyi bir daha anlatmasını, böylelikle felaketin nasıl oluştuğunu iyice anlayabilmeyi istedi.</span></p>

    <p class="msonormal6"><span class="calibre2">"Bir düştü, Terry. Onu yaptığımı düşümde görmüş olmalıyım."</span></p>

    <p class="msonormal6"><span class="calibre2">"Ama bu nasıl olabilir? Kimse öyle düş görmez."</span></p>

    <p class="msonormal6"><span class="calibre2">"Görür. Ben görürüm. Hayatım boyunca hep oldu bu." Sarah şimdi bile dönüp o güne baktığında düş ile gerçeği birbirinden ayıramıyordu; birinden diğerine geçiş kusursuz gibiydi. Her ikisi de aynı unsurları taşıyordu: bulutlar geçerken masanın üstünde parlayıp solan aynı zayıf akşam güneşi; birkaç dakikada bir geçen trenlerin sesi; ve demiryolunun arkasında, mezarlığın kenarında rüzgârda dalgalanan ağaç denizi. Kasım ortasıydı. Terry iki gün önce italya'ya gittiğinden beri ev son derece sessizdi. Sarah o zamandan beri hiç kimseyle konuşmamıştı. Bir sabah Terry Milano'dan telefon edip söyleşiye gönderildiği ünlü yönetmen hakkında hikâyeler anlatmış ve Henry Logan'ın konuşma metninin gelip gelmediğini sormuştu. "Evet" dedi Sarah, "bu sabah geldi." Terry de "iyi" demişti, "çünkü değiştirmeni istediğim bir yer var."</span></p>

    <p class="msonormal6"><span class="calibre2">Frame varlığının bu son yılında küçük, ama etkin; akademik ve genel bir okur kitlesine sahip, ciddi ve ürkütücü görünüşlü bir yayın ı. Makaleler genelde uzun, az resimli ve çokça dipnotla doluydu Yayın kurulu Henry Logan'ın bir yemek konuşması kadar ince ya da anekdotlarla dolu yazıyı yayımlamayı normalde düşünmezdi. Ancak, bu ünlü ingiliz zengini ve eski yapımcı geçenlerde hem sinema sektöründen ayrıldığını duyurmuş, hem de bir yandan -kendince bilinen nedenlerden ötürü- son ve ölümcül parasal krizde derginin imdadına koşmuştu. Artık onların hem hamisi, hem de bir numaralı hissedarıydı ve bu nedenle, ne yazık ki bir pazartesi sabahı yayın yönetmeninin masasına bırakıverdiği yemek lekeleriyle dolu metni yayımlamamak söz konusu olamazdı. Konuşma, "Sinemada Geçen Bir Yaşamdan Kesitler" şeklinde iddialı bir başlık taşıyordu ve kadro üyeleri art arda bu sayfaları bir şekle sokmak sorumluluğundan kaçınıp, işi birbirlerine yıkmaya çalıştılar. İş sonunda kadronun en yeni ve en kıdemsiz üyesi olan Terry'nin üstüne kaldı. O, önemsiz anıların ve dayanılmaz böbürlenmelerin bildik bir karışımından oluşan konuşmanın özü hakkında yapacak pek fazla bir şey bulunmadığını hemen anladı. Yine de, kısacık toplantılarının ardmdan Logan'ın oğluna beslemeye başladığı kişisel düşmanlığı bir yana bırakıp, kendini bu örnekte en yararlı olarak gördüğü işe, dipnotların eklenmesine adadı. Bu şekilde biraz biyografik renk katarken, İngiliz kültürüne yönelik pek çok belirgin referansı, derginin uluslararası okurları tarafından daha anlaşılır hale getirecekti.</span></p>

    <p class="msonormal6"><span class="calibre2">Terry acemi gayretkeşliği içinde en az bir hafta bu dipnotlar üzerinde çalıştı. Dergiye gelen bir telefonla muhabirlerden birinin hastalandığı bildirilirken, o hâlâ hangi notların gerekli, hangilerinin gereksiz olduğuna karar vermeye uğraşıyordu. Terry hasta muhabirin yerine geçecek ve Milano'ya uçup saygın bir İngiliz-İtalyan ortak yapımının setinden haber toplayacaktı. Ayrılmadan önce dipnotlu metnin az çok bitmiş versiyonunu teslim etmiş olsa da, hâlâ kendisini rahatsız eden birtakım belirsizlikler vardı. O sabah İtalya'dan Sarah'ya telefon ederek metnin son halinin gelip gelmediğini sormasının ne-aeni de bunlardan birini çözümlemekti.</span></p>

    <p class="msonormal6"><span class="calibre2">"Şimdi, beni dikkatle dinle" dedi. "Çünkü onun, bu akşam posta sıyla geri gitmesi gerek. Önce okuyup baskı hatalarım düzeltmelisin Ve sonra -dinliyor musun?- sonra, üçüncü dipnotu çıkartmanı istiyorum." Telefon hattından cızırtılar gelirken, bu sözcükleri olabildiğince tane tane söyledi. "Üç numaralı dipnot. Sil, at. Ona ihtiyacımız yok. Boş yere kafa karıştırıyor ve hiçbir katkısı yok."</span></p>

    <p class="msonormal6"><span class="calibre2">"Tamam" dedi Sarah. "Çok kolay. Sorun değil, bunu yapabilirim."</span></p>

    <p class="msonormal6"><span class="calibre2">Terry, "Evet ama, dikkatli yap" dedi. "Bütün dipnotlara yeni baştan numara vermen gerekecek. Karşılıklı olmalarına dikkat et."</span></p>

    <p class="msonormal6"><span class="calibre2">"Terry, yaparım. Kaygılanma."</span></p>

    <p class="msonormal6"><span class="calibre2">Terry içi rahatlamış bir halde öğle yemeğinde Marcello Mastroianni'yle buluşacağı yolunda bir şeyler mırıldanmıştı.</span></p>

    <p class="msonormal6"><span class="calibre2">Sarah öğleden sonraya dek bekledi, alışverişini bitirip oturma odasındaki yazı masasına ışık daha çok gelmeye başlayınca kendine bir kahve yapıp oturdu. Kâğıttan zarftan çıkartıp düzgün bir şekilde önüne koydu. Terry'nin dipnotları ayrı bir kâğıttaydı, üçüncünün çıkartılıp diğerlerine yeni baştan numara verilmesi gerekiyordu. Saralı şimdilik onları bir yana koyup önce asıl metne (beş sayfaydı) bakmaya karar verdi. Dizgi ve anlam hatalarım bulmak için dikkatle okudu. Bu yirmi dakika kadar sürdü. Sonra, metnin başına yakın bir cümleye döndü. Logan "Daha geçen yıl" diyordu, "hem de Teddington'daki o stüdyoların burnunun dibinde yer alan yeni ve büyük bir dinlenme kulübünün genel müdürü olacağımı kim bilebilirdi ki?' "Teddington" sözcüğünün arkasına küçük bir "3" notu eklenmiş, okuru ayrı sayfadaki basit bir dipnota yönlendiriyordu: "Londra dışında, Richmond'un güneyinde ve Thames kıyısında sakin, saygın bir mahalle." Terry'nin çıkartılmasını istediği dipnot buydu. Sarah bu aşamada bunun nedenini göremiyordu, ama Terry böyle istemişti.</span></p>

    <p class="msonormal6"><span class="calibre2">Bu nedenle metindeki küçük "3"ün üstünü çizdi, basmadan önce görmeleri için sayfa kenarına belirgin bir işaret koydu; sonra da arkasından gelen bütün sayıları değiştirmeye koyuldu. "4", "3" oldu; "5", "4" oldu ve böyle gitti. Bu aşamada dipnotların kendilerine hiç dokunmadı. Kolay, mekanik bir işti ve bu işi yaparken ev öyle sessizdi ki, kaleminin sayfa üzerinde çıkardığı sesi duyabiliyor; kahveden yavaşça aldığı her yudum sessizliği bozuyordu.</span></p>

    <p class="msonormal6"><span class="calibre2">Son "16"yı "15" yapmışken holden bir ses duydu: posta kutusuna bir şey atılmıştı. İkinci posta için- geç olsa da, olanaksız değildi. Gidip bakınca yerde tek bir mektup gördü. Düz beyaz bir zarftı, acele pulu vardı ve adres bir bakışta tanıdığı Robert'ın el yazısıyla yazılmıştı. Titreyerek işaretparmağıyla açtı ve holde durup okudu.</span></p>

    <p class="msonormal6"><span class="calibre2">Ayrıldıkları günden beri Robert'tan hiç haber almamıştı. Onu geceyarısıodasında geçirdiği garip, belirsiz bir kaza nedeniyle yanağı çürümüş bir şekilde yarların tepesinde bırakmıştı. Robert. Sarah'nın peşinden eve gelmemişti. Zaten bir saat sonra Sarah'nın annesi ile babası gelmiş, onu ve bavullarını Ashdown'dan alıp götürmüşlerdi.</span></p>

    <p class="msonormal6"><span class="calibre2">O zamandan beri hiçbir şey yoktu.</span></p>

    <p class="msonormal6"><span class="calibre2">Robert adına Ashdown'a gönderilen iki mektuba yanıt gelmemişti. Dönemin bitişinden altı yedi hafta sonra, Sarah eve telefon etti ve daha önce sesini hiç duymadığı bir adam, Robert'ın bir ay önce ayrıldığını bildirdi. Anne babasına telefon ettiğinde Avrupa'da bir yerlerde tatile çıktığını söylediler. Sonraki aradığında ona Londra'dan 500 kilometre uzakta, pek de itimat etmediği bir adres verdiler. Telefon numarası yoktu. O adrese yazdı, ama hiç yanıt gelmedi. Terry de yazdı, o da mektuplarına cevap alamadı. Sarah sonunda vazgeçti. Robert en azından şimdilik, onun dostluğunu istemediğini söylemişti. Anlaşılan bu sözlerinde ciddiydi. Sarah da daha fazla uğraşamayacaktı.</span></p>

    <p class="msonormal6"><span class="calibre2">Ve şimdi, bu mektup.</span></p>

    <p class="msonormal6"><span class="calibre2">Üstünde adres yoktu ve yalnızca bir sayfaydı. Sanki alelacele karalanmış gibiydi. Pek fazla haber alamayacağı belliydi. Şöyle diyordu:</span></p>

    <p class="msonormal6"><span class="calibre2">"Sevgili Sarah,</span></p>

    <p class="msonormal6"><span class="calibre2">Ashdown kötüydü. Kötü bir fikirdi. Bir hafta kadar kalabildim</span></p>

    <p class="msonormal6"><span class="calibre2">Çok fazla hayalet vardı.</span></p>

    <p class="msonormal6"><span class="calibre2">Sonra bir süre eve gittim. Babamla kavga ettik (zaten hiç geçinememişizdir) ve çoğu gün yataktan çıkmadım. Pek eğlenceli olmadığından, biraz gezmeyi denedim. O da pek eğlenceli değildi."</span></p>

    <p class="msonormal6"><span class="calibre2">Bu umutsuz, diye düşündü Sarah. Umutsuzdan da kötü. Ama en azından bir sonraki paragraf daha uzun gibiydi.</span></p>

    <p class="msonormal6"><span class="calibre2">"Sana çocukken gördüğüm bir düşten hiç söz etmiş miydim? Sanırım etmişimdir, şu ya da bu zamanda sana her şeyi anlattım. Bir yolda, çok sıcak ve tozlu bir yoldaydım. Hemşire üniformalı bir kadın uzakta, hastane olduğunu seçebildiğim bir binayı gösteriyordu. Yabancı bir dilde yazılmış bir tabelanın önünde duruyordu.</span></p>

    <p class="msonormal6"><span class="calibre2">Sonunda bu düşün ne anlama geldiğini çözdüm. Bana ne söylemeye çalıştığını. İşte, buradayım. Damga sayesinde aşağı yukarı nerede olduğumu anlayacaksın ama bir süreliğine buluşmak istemiyorum. Pek neşeli bir arkadaş olamayacağım.</span></p>

    <p class="msonormal6"><span class="calibre2">Şimdilik bu kadar, Sarah. Ama bir gün benden yine haber alacaksın. Sana söz veriyorum. Umarım o güne dek senin için her şey yolunda gider.</span></p>

    <p class="msonormal6"><span class="calibre2">Seni her zamankinden çok seviyorum.</span></p>

    <p class="msonormal6"><span class="calibre2">Robert"</span></p>

    <p class="msonormal6"><span class="calibre2">Terry hep "Mektupta ne diyordu?" diye soruyordu.</span></p>

    <p class="msonormal6"><span class="calibre2">"Hiçbir şey" derdi Sarah. "Pek bir şey değil. Nerede olduğunu ya da ne yapmayı düşündüğünü anlatmıyor... hiçbir şey."</span></p>

    <p class="msonormal6"><span class="calibre2">"Peki sonra ne oldu?"</span></p>

    <p class="msonormal6"><span class="calibre2">"Sanırım... mektubu oturma odasına götürdüğümü ve bir yere oturup yeniden okumaya çalıştığımı anımsıyorum. Sonra, yarıya geldiğimde titremeye başladım ama bir şey yapamadım. Sonra da içim geçti sanırım."</span></p>

    <p class="msonormal6"><span class="calibre2">"İçin mi geçti? Nasıl?"</span></p>

    <p class="msonormal6"><span class="calibre2">"Bilirsin, bunun bana bazen olduğunu fark ettin. Bayılmak gibi, ama bilincim yerinde oluyor. Kaslarımda hiç güç kalmıyor ve geçene dek kımıldayamıyorum... Partide de olmuştu, hatırlamıyor musun?"</span></p>

    <p class="msonormal6"><span class="calibre2">"Sarhoştun."</span></p>

    <p class="msonormal6"><span class="calibre2">"Hepimiz öyleydik. Ben de diğerlerinden daha fazla sarhoş değildim. Sarhoşluğun nasıl olduğunu biliyorum ve bu farklı. Önce, çok yoruyor. Genellikle daha sonra ilk istediğim uyumak oluyor."</span></p>

    <p class="msonormal6"><span class="calibre2">Ve birkaç dakika sonra Robert'ın mektubu altında buruşmuş bir durumda, kanapeye uzanıp öylece yatmıştı. O akşamüstü uyuyakaldı ve düş görmeye başladı. Bir şeye heyecanlandığı ya da üzüldüğü zaman gördüğü düşlerin çoğunda olduğu gibi, bu da hemen öncesindeki olaylardan esinlenmişti. Düşünde Terry'nin yazısında yaptığı düzeltmeleri gördü. Ne yazık ki, onları bitirmiş olduğuna inandı. Hatta iki kez kontrol ettiğini bile gördü. O yüzden sersemlemiş bir halde uyandığında (birkaç dakika sonra mı? -bilemiyordu) çevresine bakındı, Robert'ın mektubunu bir yana koyup masaya gitti, sayfalara hiç göz atmadan pulu yapıştırılmış, adresi yazılmış zarfa koydu, kapattı ve sokağın karşısındaki posta kutusuna götürdü.</span></p>

    <p class="msonormal6"><span class="calibre2">Ancak, dipnotlar düzeltilmemiş, yeniden numaralanmamıştı. İşte bu nedenle Henry Logan'ın bir yemek davetinde yaptığı konuşma istemeden de olsa en az yedi hakaret davasının açılmasına neden oldu, Terry'nin kariyerini mahvetti ve sonunda "Frame'i kapattıran yazı" olarak gazetecilik tarihine geçti.</span></p>

    <p class="msonormal6"><span class="calibre2">Sinemada geçen bir yaşamdan kesitler</span></p>

    <p class="msonormal6"><span class="calibre2">"Film yapımcısı, hayattan zevk almayı 'iş edinmiş' olan Henry Logan uzun bir meslek yaşamının iyi ve kötü günlerini anıyor.</span></p>

    <p class="msonormal6"><span class="calibre2">Artık kendimi hak edilmiş bir emekliliğe alıştırırken, 1935'te haberci olarak Twickenham Stüdyoları'na alınmamla bu çılgın, harika sektöre gireli neredeyse elli yıl geçmiş olması inanılmaz geliyor. Çalıştığım ilk film, harika komedi ikilisi Bud Flanagan ile Chesney Allen'ın<a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn5" id="_ftnref5" title=""><sup class="calibre16"><sup class="calibre17"><span class="calibre18">[5]</span></sup></sup></a> oynadığı 'A Fire Has Been Arraged'tı<a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn6" id="_ftnref6" title=""><sup class="calibre16"><sup class="calibre17"><span class="calibre18">[6]</span></sup></sup></a>. Sette onlar gibi çılgın bir ikili varken, tahmin edebileceğiniz gibi, olaysız bir an bile geçmiyordu! Tabiî 'klasik' olmamakla birlikte, kötü bir film de değildi ve oyuncular listesinde aşağılarda bir yerde ismi görülen genç oyuncu Alastair Sim<a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn7" id="_ftnref7" title=""><sup class="calibre16"><sup class="calibre17"><span class="calibre18">[7]</span></sup></sup></a> daha sonra, çok yükselecekti?</span></p>

    <p class="msonormal6"><span class="calibre2">Ben hayatta her zaman döngünün tamamlandığını gördüm. Daha geçen yıl, hem de Teddington'daki o stüdyoların burnunun dibinde yer alan yeni ve büyük bir dinlenme kulübünün genel müdürü olacağımı kim bilebilirdi ki? Kulüpler zincirimde bu numarada yer alan bu kulübün daha şimdiden birtakım sayılı konuklara ev sahipliği yaptığım ve tam iki tane iddialı, on sekiz delikli golf sahası olduğunu ekleyebilirim</span></p>

    <p class="msonormal6"><span class="calibre2">Bu stüdyolar başka bakımlardan da kalbimde yer tutmaktadır. Yine daha birkaç yıl önce sevgili (beşinci) eşim Marsha'yı o sırada film çevirmekte olduğu Tvickenham'da tanıdım. Tabiî artık tanınmış bir oyuncu olan Marsha, kariyerinin ilk günleri hakkında son derece açık sözlü davranmış ve bu işe benim yönetimim altında, bir dizi seks filminde<a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn8" id="_ftnref8" title=""><sup class="calibre16"><sup class="calibre17"><span class="calibre18">[8]</span></sup></sup></a> rol alarak başladığı gerçeğini hiç gizlememiştir. Öte yandan pek çok kişinin eşim hakkında bilmediği bir şey de, onun aynı zamanda son derece dindar bir kadın ve koyu bir Katolik olduğudur. Kitaplığımızdan en değerli eserler arasında, Papa VI. Paul'ün bir kabulünde, hayatta okuduğu en öğretici ve etkili eserler oldukları gerekçesiyle kendisine önerdiği eserler de<a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn9" id="_ftnref9" title=""><sup class="calibre16"><sup class="calibre17"><span class="calibre18">[9]</span></sup></sup></a> bulunmaktadır.</span></p>

    <p class="msonormal6"><span class="calibre2">Doğrusunu söylemek gerekirse ben açık, dürüst ve doğrudan bir biçimde cinsel ilişkinin güzelliğini sergileyen filmlerde yanlış olan hiçbir şey görememişimdir. Bu söylediklerimle daha önce aile filmlerinin savunucusu olarak tanınmış olmam arasında bir çelişki göremiyorum. Örneğin, 1940'ların sonlarında tüm dünyaya yönelik aile filmleri yapmak üzere bir İngiliz-Amerikan şirketi kurma girişiminde bulundum. Birtakım kitapların haklarını aldım, günlerce Hollywood'da işleri ayarlamaya çalıştım; boş yere.</span></p>

    <p class="msonormal6"><span class="calibre2">O zamanlar kariyerinin başlangıcında olan, Dean Martin isimli, genç ve yakışıklı bir oyuncu görmüştüm. Şimdi dönüp geriye baktığımda, hatamın belki de belirli bir yıldız üstünde diretmek olduğunu görüyorum. Her neyse, sonuçta hepsi boşa çıktı.</span></p>

    <p class="msonormal6"><span class="calibre2">Bu tip başarısızlıklar karşısında moralim bozulduğunda hayatımın başlangıcındaki mütevazı koşullan düşünüyor ve o gun. den beri aldığım muazzam mesafeye hayran oluyorum. Babamın Market Harborough'da<a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn10" id="_ftnref10" title=""><sup class="calibre16"><sup class="calibre17"><span class="calibre18">[10]</span></sup></sup></a> küçük bir şekerci dükkânı vardı. Bu dükkânla ilgili hoş bir de hikâye vardır. Çok sık söylenmiş de olsa, bir kez daha, anlatmamın bağışlanacağını umuyorum. Bir gün -sanırım 1929 ya da 1930 sonlarıydı- dükkânın önüne büyük bir Rolls Royce'un yanaştığını anımsıyorum. İçinden küçük bir oğlan inip yarım paket karışık şeker aldı ve büyük bir zevkle yedi. Bir gün,' dedi babama, 'Çok zengin ve ünlü olacağım, ama bu dükkânı ve buradaki şekerleri hiç unutmayacağım.' <a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn11" id="_ftnref11" title=""><sup class="calibre16"><sup class="calibre17"><span class="calibre18">[11]</span></sup></sup></a></span></p>

    <p class="msonormal6"><span class="calibre2">Gerçekten de otuz yıl sonra babam Buckingham Sarayı'na bir davet aldı. O küçük oğlan geleceğin Edinburgh Dükü Philip'ten başkası değildi.<a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn12" id="_ftnref12" title=""><sup class="calibre16"><sup class="calibre17"><span class="calibre18">[12]</span></sup></sup></a></span></p>

    <p class="msonormal6"><span class="calibre2">Doğal olarak ailemde talihin yanı sıra trajediler de yaşanmıştır. Ağustos 1959'da kardeşim Jack benim evimde kalırken, telefonla üç çocuğunun kaybolduğunu bildirdiler. Üç erkek kardeşin en büyüğü olan sevgili oğlu Jimmy, daha sonra zalim bir seks canavarı tarafından kaçırılmış ve katledilmiş bir halde bulundu.</span></p>

    <p class="msonormal6"><span class="calibre2">Jack'in bu felaketi aşmakta ve kendine başarılı bir politikacı ve devlet adamı olarak kariyer yapmakta gösterdiği karakter gücünü ftfr zaman takdir etmişimdir, insanı zaman zaman yoldan çıkartan o ortamda dürüstlüğünden hiç ödün vermemiştir. (Ödünsüz standartlarına örnek olarak bir zamanlar bana -kendi alçakgönüllüğü nedeniyle ismini vermeyeceğim- kıdemli bir politikacı<a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn13" id="_ftnref13" title=""><sup class="calibre16"><sup class="calibre17"><span class="calibre18">[13]</span></sup></sup></a> için 'Devlet hizmetinde güvendiğim yalnızca üç kişi vardır: bu da onlardan biridir' diye fısıldadığını anımsarını.)<a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn14" id="_ftnref14" title=""><sup class="calibre16"><sup class="calibre17"><span class="calibre18">[14]</span></sup></sup></a></span></p>

    <p class="msonormal6"><span class="calibre2">Sanırım artık benim birbirine bağlı bir aileden geldiğimi ve sadakatle karşılıklı destek gibi geleneksel aile değerlerinin benim için her zaman çok önemli olduğunu anlamışsınızdır, ilk (Amerikalı) eşimden ayrılmış olmama rağmen, halen Hottywood'da, başarılı bir yapımcı olan oğlumuz Bruce'tan hiç kopmadım. Bize bu değerleri benimseten ve hâlâ büyük bir sevgiyle andığım kadın, sevgili annemdi. Annem son derece sevecen ve hayata bağlı bir kadındı; ve hayatı kahkahalarla geçmiştir. Gerçekten de, yaşadığı gibi gülerek öldü: televizyonda komedyenin biri<a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn15" id="_ftnref15" title=""><sup class="calibre16"><sup class="calibre17"><span class="calibre18">[15]</span></sup></sup></a> (keşke ismini anımsayabilseydim) komşusuna yeni aldığı televizyonu anlatan bir ev kadınından söz ediyordu. Kadın 'On sekiz inçlik, konsollu' diye tarif etmişti. Komşu da 'Eh,' diyordu, 'on sekiz inçlikse herkesi memnun eder. Bu sözler üzerine annem kahkahalara boğuldu, yemekte olduğu domuz eti boğazına kaçtı ve yarım saat içinde öldü.</span></p>

    <p class="msonormal6"><span class="calibre2">Ailemden söz ettim, biraz da arkadaşlarımdan söz etmeliyim. Bu sihirli sektörde en sevdiğim şeylerden biri, onun sevecen şemsiyesi altında toplanan insanların inanılmaz çeşitliliğidir. Bu insanlar yıllardır bana dostluk ve sevgi gösterdi. Bunu ancak haftalar önce -aralarında bu geceki konuklarımızdan da pek çoğunun bulunduğunu- söylemekten memnunluk duyduğum seçkin bir grup kafa kafaya verip Londra'daki Ulusal Resim Müzesi'nde onuruma sürpriz bir parti verdiklerinde anladım. Ne saygın bir davetliler grubuydu! Kapıda sevgili dostum Jeffrey Archer tarafından karşılandıktan sonra,<a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn16" id="_ftnref16" title=""><sup class="calibre16"><sup class="calibre17"><span class="calibre18">[16]</span></sup></sup></a> ilk gördüğüm, yeni bir yağlıboya portresini incelemekte olan eski edebiyatçı Kingsley Amis'ti.<a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn17" id="_ftnref17" title=""><sup class="calibre16"><sup class="calibre17"><span class="calibre18">[17]</span></sup></sup></a> Onunla kültürel ve politik konularda sohbet ettik (geçenlerde karşılaştığı Larry Olivier hakkına anlattıklarının<a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn18" id="_ftnref18" title=""><sup class="calibre16"><sup class="calibre17"><span class="calibre18">[18]</span></sup></sup></a> kısa, ama merak uyandırıcı olduğunu söylemeliyim ancak ne yazık ki, sözüne doyamadan ondan ayrılıp hoşsohbet Dame Vera Lynn'le<a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn19" id="_ftnref19" title=""><sup class="calibre16"><sup class="calibre17"><span class="calibre18">[19]</span></sup></sup></a> hasret gidermek zorundaydım. Son olarak da, uzun süredir takdir ettiğim, ancak bana göre sinema eserleri hiçbir zaman layık olduğu saygınlığı görmemiş; o büyük müzisyen ve aile yıldızı Cliff Richard'la<a class="calibre15 pcalibre pcalibre1" href="../Text/Jonathan%20Coe%20-%20Uyku%20Evi_split_007.htm#_ftn20" id="_ftnref20" title=""><sup class="calibre16"><sup class="calibre17"><span class="calibre18">[20]</span></sup></sup></a> çok ilginç bir sohbetimiz oldu.</span></p>

    <p class="msonormal6"><span class="calibre2">Unutulmaz bir akşam olmakla birlikte; pek çok bakımdan benim sinema denen şu çılgın, harika dünyada yaşadıklarımın tipik bir örneğiydi."</span></p>

    <p class="msonormal6"><span class="calibre2">Terry ile Sarah evden çıktıktan sonra bir yıl kadar bağlantıyı kopartmadılar. Lokantalarda yedikleri yemekler önce birer içkiye, sonra da telefon konuşmalarına döndü. Sarah Terry'de gittikçe artan bir soğukluk seziyordu. Frame'den kovulduktan birkaç ay sonra bir TV program dergisinde iş bulabildi. Oradaki görevlerinden bir tanesi de haftanın filmleri için kısa ve çarpıcı birer özet hazırlamaktı, ister Smokey and the Bandit, isterse de La Regle du Jeu olsun; film başına standart on beş sözcük hakkı vardı. Sarah bunun küçültücü bir iş olduğunu düşünse de, Terry'yi son birkaç kez görüşünde kendini işine gittikçe daha büyük bir saplantıyla, daha büyük bir enerjiyle verdiğini fark etmekten kendini alamadı. Gecede on dört saat uykunun ağırlığını taşıyan gözleri kanlanmış ve dalgın bakıyordu. Artık eskisi kadar uykuya ihtiyacı olmadığını söylemişti. Salvatore Ortese, Sergente Cesso ve "yitik" filmler konusuna duyduğu ilginin de azalmaya başladığım itiraf etti. Kaçamak cennet düşleri gittikçe azaldı; haftada bire, sonra ayda bire indi. Çoğu gece geç saatlere bazen de şafağa dek oturup televizyonda ya da videoda film seyrediyordu. Ne tür filmler? Sarah bunu sorardı ve Terry de omuz silkip "Fark etmez," derdi.</span></p>

    <p class="msonormal6"><span class="calibre2">İlişki koptuktan sonra Terry Sarah'yı gözden kaybetti. Öğretmenlik isimsiz mesleklerden biriydi. Ancak Sarah onun ismini önce dergilerde, sonra gazetelerde görüyor; yorumlan gittikçe daha ağırlık kazanıyor, yazıları sayfanın tepesine doğru yükseliyordu. Sarah film eleştirisine hiçbir zaman derin ilgi duymamış olsa da, Terry'nin daha birkaç yıl öncesine kadar kendisinin bile önemsediği bütün değer kavramlarını reddeden bir eleştiri türünün önde gelen sözcüsü halini aldığını görebiliyordu. Bundan öte, onun ne tür bir insan haline geldiği ve artık nasıl bir yaşam sürdürdüğü hakkında hiçbir bilgisi yoktu. Zaman zaman</span></p>

    <p class="msonormal6"><span class="calibre2">&nbsp;</span></p>

    <p class="msonormal9"><a class="pcalibre pcalibre1" id="_Toc399804441"><b class="calibre1"><i class="calibre9"><span class="calibre14"><span class="calibre6">REM uykusu</span></span></i></b></a></p>

    <p class="msonormal7"><a class="pcalibre pcalibre1" id="_Toc399804442"><b class="calibre1"><span class="calibre6">XVI</span></b></a></p>

    <p class="msonormal6"><span class="calibre2">kardeşini tanıyor olabileceğime inanıyorum."</span></p>

    <p class="msonormal6"><span class="calibre2">Bir an için Dr. Madison'ın gözlerinde bir telaş belirtisi parlar gibi oldu, ama hemen bastırıp konuştu: "Sahi mi? Philip'i tanır miydin?"</span></p>

    <p class="msonormal6"><span class="calibre2">Şimdi şaşırma sırası Terry'ye gelmişti. "Hayır, Philip'I değil, Robert'ı. Kardeşin Robert'ı."</span></p>

    <p class="msonormal6"><span class="calibre2">"Kardeşimin adı Philip. Genetikçi. Bristol'de oturur."</span></p>

    <p class="msonormal6"><span class="calibre2">Bu pek umut verici değildi. Terry, "Burada mı okudu?" diye sordu.</span></p>

    <p class="msonormal6"><span class="calibre2">"Bu üniversitede mi? Hayır, o Cambridge'e gitti."</span></p>

    <p class="msonormal6"><span class="calibre2">Terry, "Benim bahsettiğim çocuk burada okudu" diye diretti. "En iyi arkadaşlarımdan biriydi. Tıpkı sana benziyordu ve Cleo isimli bir ikiz kardeşi olduğunu, bebekken evlatlık verildiğini söylemişti."</span></p>

    <p class="msonormal6"><span class="calibre2">Dr. Madison, "Hoş bir hikâye" dedi, "ama bence hayal görüyorsun. Benzerlik açısından yani. Benim hiç ikiz kardeşim yoktu."</span></p>

    <p class="msonormal6"><span class="calibre2">"Evlat mı edinilmiştin?"</span></p>

    <p class="msonormal6"><span class="calibre2">Dr. Madison saatine baktı. "Terry, yönetmem gereken bir seminer var."</span></p>

    <p class="msonormal6"><span class="calibre2">Akşamüstü yine onu kucağında bir not defteri ve kalemle terasta otururken buldu.</span></p>

    <p class="msonormal6"><span class="calibre2">Bir iskemle çekip yanına otururken, "Yeni bir film eleştirisi mi?" diye sordu.</span></p>

    <p class="msonormal6"><span class="calibre2">"Hayır, aslında bazı notlar alıyordum. Anılar, izlenimler, öyle şeyler... Neden, bilmiyorum."</span></p>

    <p class="msonormal6"><span class="calibre2">"Bilgisayarın nerede o halde? Şarj mı ediyorsun?"</span></p>

    <p class="msonormal6"><span class="calibre2">"Hayır, bu seferlik yazmayı yeğledim."</span></p>

    <p class="msonormal6"><span class="calibre2">"Ah." Dr. Madison önce bacak bacak üstüne attı, sonra bacaklarını indirip iskemlesinde öne doğru eğildi. Her zamanki sükûneti yok gibiydi. Beklenmedik bir şekilde, "Bu sabah sana yalan söyledim" dedi. "Ben evlatlıktım. Üç haftalıkken almışlar. Yeni annem ile babam bana Sally derdi ama ben o isimden hep nefret ettim. Yıllar sonra bana gerçek adımı söylediler ve o günden beri hep bunu kullandım. Üstelik ikiz bir kardeşim vardı ve adı da Robert'tı."</span></p>

    <p class="msonormal6"><span class="calibre2">Terry hayretle başını salladı. Bu hikâyeye değil, ikisini bir araya getiren şansa inanamıyordu.</span></p>

    <p class="msonormal6"><span class="calibre2">"Sen olduğunu biliyordum" dedi. "Sen olman gerekiyordu. Ben yüzlere dikkatle bakarım, insanları tanıyan o kadar uzun zaman oldu ki. İsmini ilk kez dün gece duydum. Ama... ama her neyse... Ne oldu? Gerçek anne babanı hiç tanıdın mı? Robert'ı hiç gördün mü?"</span></p>

    <p class="msonormal6"><span class="calibre2">Cleo başıyla onayladı. "Evet, sonunda izlerini buldum. Merakım baskın çıktı." Bir an için bu konu hakkında söyleyecek bir şeyi kalmamış gibiydi. "İyi arkadaş olduğunuzu mu söylemiştin?"</span></p>

    <p class="msonormal6"><span class="calibre2">"Evet. Çok yakındık."</span></p>

    <p class="msonormal6"><span class="calibre2">"Üniversiteyi bitirdikten sonra da görüştünüz mü?"</span></p>

    <p class="msonormal6"><span class="calibre2">"Ona bir iki kez yazmayı denedim. Ama her nedense, onun hiçbirimizle görüşmek istemediğini sanıyorum. Ortadan kayboluverdi."</span></p>

    <p class="msonormal6"><span class="calibre2">"Nereye gittiğini kimse biliyor muydu? Kimse merak etti mi?"</span></p>

    <p class="msonormal6"><span class="calibre2">"Evet, eminim merak etmişlerdir."</span></p>

    <p class="msonormal6"><span class="calibre2">Cleo gözlerini denize dikti. Gözlük camları renkliydi ve akşam güneşi üstlerine vururken daha da kararıp gözlerindeki ifadenin tahmin edilmesini olanaksız kıldı. Suskunluğu Terry'yi huzursuz ediyor, içinde kapkara, isimsiz bir kuşku Deliriyordu.</span></p>

    <p class="msonormal6"><span class="calibre2">"O hâlâ... hâlâ hayatta, değil mi?"</span></p>

    <p class="msonormal6"><span class="calibre2">Cleo uzun bir suskunluktan sonra, "Hayır" dedi.</span></p>

    <p class="msonormal6"><span class="calibre2">Terry başını öne eğdi. Her nedense bunu bekliyordu; bu onun için sürpriz değil, bir şok olmuştu.</span></p>

    <p class="msonormal6"><span class="calibre2">"Ah, lanet" dedi ve derin bir soluk verdi. "Biliyor musun, hep düşünürdüm... bazen sonunda onu yapacak mı diye hep merak ederdim."</span></p>

    <p class="msonormal6"><span class="calibre2">Cleo sert bir sesle, "Neyi yapacak mı?" diye sordu.</span></p>

    <p class="msonormal6"><span class="calibre2">"Kendini öldürecek mi?"</span></p>

    <p class="msonormal6"><span class="calibre2">"Öyle olduğunu söylemedim."</span></p>

    <p class="msonormal6"><span class="calibre2">"Hayır ama öyle oldu, değil mi?" Cleo önüne bakıp yanıt vermedi. "Nedenini biliyor musun?" Yine yanıt gelmedi. "Nasıl?"</span></p>

    <p class="msonormal6"><span class="calibre2">"Sanınm bir kadın vardı" dedi Cleo. O kadar ağır, öyle güç konuşuyordu ki, sözcükleri yutuyor gibiydi. "Çok sevdiği bir kadın. Nasılına gelince..." Gözlüğünü çıkardı, gözlerini ovuşturdu, sonra acele acele anlattı, "Bir gece otomobilini bir duvara sürdü. Londra'nın güneyinde bir sokakta. Hiçbir not, veda filan bırakmadı."</span></p>

    <p class="msonormal6"><span class="calibre2">Terry "Zavallı Robert" diye mırıldandı, sonra çaresiz bir sessizliğe gömüldü. Bu konuşmanın ya da anısının zaman içinde birtakım duygular -bir keder ya da pişmanlık kalıntısı- uyandıracağını biliyordu, ama şimdilik bakışları ifadesiz bir şekilde ufka takıldı. Bir bulutun aradan hafif bir güneş ışığı parlayınca sudaki yansımasından gözleri kamaştı ve gözlerinin önünde bir hayal belirdi; Londra'nın güneyinde blr çıkmaz, Robert'ın sürdüğü arabanın farları ışığında bembeyaz parlayan bir duvar. "Arkadaşlıklarının solgun bir anısı aklından geçmiş midir acaba," diye merak etti. Minicik bir anı kıvılcımı...</span></p>

    <p class="msonormal6"><span class="calibre2">Sonunda, "Ne zaman oldu bu?" dedi.</span></p>

    <p class="msonormal6"><span class="calibre2">"Sekiz yıl önce."</span></p>

    <p class="msonormal6"><span class="calibre2">"Onu tanıyalı çok olmuş muydu?"</span></p>

    <p class="msonormal6"><span class="calibre2">"Hayır. Daha birkaç ay önce tanışmıştık."</span></p>

    <p class="msonormal6"><span class="calibre2">Terry -Cleo için olduğu kadar kendisi için de- neşelenmeye gayret ederek, "Çok olağanüstü olmalı" dedi. "O kadar yıl sonra ikizinle, diğer yarınla karşılaşmak. Kaç yaşmdaydiniz, yirmi altı, yirmi yedi?.."</span></p>

    <p class="msonormal6"><span class="calibre2">Lorna Dr. Madison için bir mesajla koşturarak gelince, sustu.</span></p>

    <p class="msonormal6"><span class="calibre2">"Danışmada garip bir kız var. Onunla konuşmaya çalıştım ama sizi bizzat görmesi gerektiğini söylüyor."</span></p>

    <p class="msonormal6"><span class="calibre2">"Beni neden görmek istiyormuş?"</span></p>

    <p class="msonormal6"><span class="calibre2">"Geceyi burada geçirmek istiyor. Uykusunda konuştuğunu ve bundan kaygı duyduğunu söylüyor."</span></p>

    <p class="msonormal6"><span class="calibre2">"Onu kim sevk etmiş?"</span></p>

    <p class="msonormal6"><span class="calibre2">"Kimsenin sevk ettiğini sanmıyorum. Yakında oturuyor ve ihtiyaç üzerine gelmiş."</span></p>

    <p class="msonormal6"><span class="calibre2">"Gönderin onu. Kimse sevk edilmeden buraya giremez."</span></p>

    <p class="msonormal6"><span class="calibre2">"Ona söyledim." Lorna bir an durdu, sonra, "Ama boş bir yatak odamız var" dedi, "şu iptal yüzünden."</span></p>

    <p class="msonormal6"><span class="calibre2">"Fark etmez" dedi Dr. Madison.</span></p>

    <p class="msonormal6"><span class="calibre2">"Evet ama, bu kız..." Lorna çekingen, diretti. "Onunla geçenlerde görüştüğünüzü söylüyor. Kartınızı vermiş ve buraya gelebileceğim söylemişsiniz."</span></p>

    <p class="msonormal6"><span class="calibre2">Cleo şimdi tatilden döndüğü gün kumsalda yanında oturan kızı anımsadı. Sonradan ona kartını vermesinin ayıp olduğunu düşünmüştü ve herhalde hemen fırlatıp atıvereceğini varsaydı. Şimdi, kadının geldiğini duyduğuna memnun olsa da, habersiz gelivermesine hafifçe şaşırmıştı.</span></p>

    <p class="msonormal6"><span class="calibre2">Lorna, "Size ismini söylememi de istedi."</span></p>

    <p class="msonormal6"><span class="calibre2">"İsmini mi?"</span></p>

    <p class="msonormal6"><span class="calibre2">"Evet. Özellikle ısrar etti."</span></p>

    <p class="msonormal6"><span class="calibre2">Cleo kaşlarını çattı. "Nedenini düşünemiyorum. Her neyse, ismi neymiş?"</span></p>

    <p class="msonormal6"><span class="calibre2">"Dil bir haindir, gecenin karanlığında hiçbir uyarıda bulunmadan sınırları geçen bir ikili ajandır. Yabancı bir ülkede, gerçeğin biçim ve kıvrımlarını bulutsu beyaz bir pelerinin altında gizleyen bir kar fırtınasıdır. Hiçbir zaman istenen numaraları yapamayan sakat bir köpektir. Beklentilerimizin çayına fazlaca uzun bir süre batırılmış, parçalanıp eriyerek yok olan bir bisküvidir. Kayıp bir kıtadır."</span></p>

    <p class="msonormal6"><span class="calibre2">Russell Watts dinleyicilerine etkileyici bir bakış fırlattı. Onların ilgisini çekmişe benziyordu. Dr. Herriot ile Profesör Cole yatağınm her iki yanındaki koltuklarda; Dr. Dudden ile Dr. Myers da yatağın üstünde oturuyordu. Bu gayrıresmî seminer Dr. Myers'ın fikriydi. Akşam yemeğinde "Burada beş saygın doktor bir araya gelip de şeker bebekler ve boru açıcılarla oyunlar oynamaktan başka bir şey yapmamamız çok saçma" demişti. Günün sonunda birisinin yatak odasmda toplanıp işle ilgili ciddi bir konuda tartışmayı önermiş, Russell Watts da bu aşamada devreye girip hepsini odasma davet etmişti. Onlara gelecek hafta Paris'te Lacan ekolünden analizcilerin katıldığı bir konferansta sunmaya niyetli oldığı bir tezi okumayı önermişti. Tezin başlığı şöyleydi: "Sarah T. 'nin Öyküsü: ya da Gözün Ben Yerine Konması."</span></p>

    <p class="msonormal6"><span class="calibre2">Bu davet diğer dördü tarafından çeşitli derecelerde istekle kabul edildi. En az hevesli olan da Dr. Herriot'du. Yine morali bozuk olan Profesör Cole açısından da belirli bir isteksizlik söz konusuydu. Akşam yemeğinden hemen önce hastanesine telefon etmiş ve şizofren hastanın yalnızca taburcu edilmekle kalmayıp, hemen o akşam çıkartıldığını ve Denmark Hih'deki evine gönderildiğini öğrenmişti. Profesörün bilebildiği kadanyla, hastanın kendisine bakacak hiç kimsesi yoktu. Aklı bu endişe verici gelişmeyle meşgulken Russel Watts'ın tezini dinlemeye pek hazır değildi. Zaten bütün meslek yaşamını Londra'nın saygın okul hastanelerinde ders vererek geçirmişti ve profesyonel konumu kuşkulu bu tür kerameti kendinden menkul dâhilere hep kuşkuyla bakıyordu. Bu unsurlar gerçekçi bir İngiliz'in Lacan metodolojisine yönelik kuşkularıyla birleşince, profesörün gözünde savaş pırıltılarının belirmesine yetiyordu.</span></p>

    <p class="msonormal6"><span class="calibre2">Russell Watts (dizüstü bilgisayarının ekranından okuyarak) "Bu" dedi, "dil ve onun bizimle oynadığı oyunlar hakkındadır. Dil bilinçaltıyla nasıl işbirliği yapıyor; belirtilen düzen ile nevrotik akim bastırılmış içerikleri arasındaki şeytanî bağlaşma nasıldır?</span></p>

    <p class="msonormal6"><span class="calibre2">Sarah T. bana psikoterapi için gönderilen genç bir kadındır. Aile doktoru onun bir sinir buhranının eşiğinde olduğunu düşünüyordu. Evliliği bunalımdaydı ve bir süre önce ilkokul öğretmenliği yaptığı işinden kovulmuştu, iyi uyumuyordu ve bu da kocasının uykusunu bozup ilişkilerindeki sorunları daha da büyütüyordu. Kocasının sadakatsizliğinden kuşkulanıyordu.</span></p>

    <p class="msonormal6"><span class="calibre2">"İlk seansımızda bana işini nasıl kaybettiğini anlattı. Geceleri uykusuzluktan bitkin düştüğü için derste uyuyakalmıştı. Birkaç dakika sonra müdür hiç beklenmedik bir şekilde sınıfa giriverince, onu şamatacı bir sınıfın önünde mışıl mışıl uyur buldu. Bu olay da işine son verilmesine yol açtı. Sonradan benzer başka olaylar da yaşandı. Sarah'nın sınıfında güvendiği iki kişi vardı ve uyuyakaldığında uyandırıyorlardı. Ancak bu son seferinde ondan yararlanmaya ve sınıfın bir süre başıboş eğlenebilmesi için onun uykusunu bozmamaya karar vermişlerdi. Sarah'ya bunu müdüre anlatıp anlatmadığını sordum. Anlatmadığını söyledi, çünkü 'gözbebeklerini korumak istiyordu.' Bu cümleyi çok ilginç bulsam da hiç yorum yapmadım. Lacan'ın son derece zarif bir biçimde ifade ettiği gibi, Analistin hiçbir şey bilmediğini değil, biliyor olmasının konusunun kendisi olmadığını anlamalıyız. Bu nedenle, bildiğini söylemesi olanaksızdır.'</span></p>

    <p class="msonormal6"><span class="calibre2">"</span> <span class="calibre2">İkinci seansımızda belki beş altı dakikalık bir süre sonunda Sarah derin bir uykuya daldı ve seans boyunca uyudu. Daha da ilginci, uyandığında son bir saattir hararetli bir şekilde sohbet ettiğimiz izlenimini taşıyordu. Kendi kendime bu sohbeti rüyasında mı gördüğünü sormak zorunda kaldım. Böyle bir sonuca varmak için çok erkendi, ama ondan altmış dakika süren bir seans ücreti alarak, onu bu ilginç yanılgısında desteklemeye karar verdim.</span></p>

    <p class="msonormal6"><span class="calibre2">Sonraki birkaç toplantıda sohbetimiz gelişigüzel bir hoşluk içinde üç ana konu üzerinde yoğunlaştı: Sarah'nın düşleri, evliliğinde süren sarsıntı ve cinsel geçmişi.</span></p>

    <p class="msonormal6"><span class="calibre2">Sarah iki tür düş görüyordu. Pek çoğunda hiçbir fantastik öğe yoktu ve tümüyle gerçeğe, sıradan ve genelde ev hayatıyla ilgili ayrıntılara dayanıyordu. Ancak, sıradan olsalar da aynı zamanda çok canlı olabiliyorlardı ve bu nedenle zaman zaman düşlerinde gördükleri ile gerçek yaşamında olanları birbirlerinden ayırmakta güçlük çekiyordu. Ondan bir örnek istediğimde bana bir zamanlar bir makalede düzelti yaparken uyuyakaldığını, düşünde dipnotlardan birini çıkardığını' gördüğünü, ama aslında çıkarmamış olduğunu anlattı. Bu düşün talihsiz sonuçlarından da söz etti ama bana göre onlar, anlamı belirsiz 'çıkarmak' sözcüğüne göre çok daha az ilginçti. Hiç kuşkusuz bildiğiniz gibi, çıkmak aynı zamanda olası bir sevgiliyle buluşmak, pek çok örnekte cinsel ilişkiye hazırlık veya hatta suikast anlamına da gelmektedir.</span></p>

    <p class="msonormal6"><span class="calibre2">Öte yandan, Sarah'nın karabasana benzer, daha garip ve yaratıcı düşleri de oluyordu. Bunlarda çoğunlukla kertenkeleler, yılanlar ve kurbağalar vardı.</span></p>

    <p class="msonormal6"><span class="calibre2">Bir seferinde ona 'Kurbağalardan korkar mısın?' diye sordum.</span></p>

    <p class="msonormal6"><span class="calibre2">'Belki de' dedi. 'Beni tiksindirirler, ama aynı zamanda onlar için üzülüyorum da.'</span></p>

    <p class="msonormal6"><span class="calibre2">'Bu kadar karmaşık bir tepki neden?' diye sordum.</span></p>

    <p class="msonormal6"><span class="calibre2">'Gözleri yüzünden' dedi, 'patlak gözlerinden hoşlanmıyorum. Onları çirkin ve zayıf gösteriyor.'</span></p>

    <p class="msonormal6"><span class="calibre2">Daha sonra bana öğrencilik günlerindeki garip bir olayı anlattı. Bir dönem sonu partisinde öğrencilerden biri oral seks yapan bir kurbağayla ilgili bir fıkra anlatıp arkadaşlarını güldürüyormuş. Sarah onun kurbağayı çok çarpıcı fiziksel ayrıntılarıyla tanımladığım söylüyor. Fıkranın en vurucu yerine geldiğinde Sarah da herkesle birlikte gülüyormuş ama birden kontrolünü yitirmiş ve bir tür baygınlık geçirmiş. Ben yine bu hikâyeyle ilgili hiçbir yorumda bulunmadım ama bundan açıkça anlaşılmaktadır ki.."</span></p>

    <p class="msonormal6"><span class="calibre2">"Tabiî: Sarah narkoleptikti" dedi Profesör Cole.</span></p>

    <p class="msonormal6"><span class="calibre2">Russell Watts hayretle başını kaldırdı. "Pardon?"</span></p>

    <p class="msonormal6"><span class="calibre2">"Belirgin bir narkolepsi vakası. Klasik belirtilerden üçünü sergiliyormuş."</span></p>

    <p class="msonormal6"><span class="calibre2">"Anlayamadım."</span></p>

    <p class="msonormal6"><span class="calibre2">"Gündüzleri aşın uyku hali, uyku öncesi canlı düşler, gülmenin yol açtığı katapleksi. Narkolepsinin üç ana belirtisi. Herkes katılmıyor mu?"</span></p>

    <p class="msonormal6"><span class="calibre2">Sözlerinin doğrulanması için çevresine bakındı. Dr. Myers heyecanla başını salladı ve Dr. Herriot da "Evet, kesinlikle" dedi.</span></p>

    <p class="msonormal6"><span class="calibre2">"Ya siz, Dr. Dudden? Ne de olsa uyku uzmanı sizsiniz."</span></p>

    <p class="msonormal6"><span class="calibre2">Dr. Dudden'ın aklı o anda başka yerlerde gibiydi. Yüzü bembeyaz kesilmiş, bir bardak sudan sinirli yudumlar alıyordu. Doğrudan kendisine seslenildiğini fark edince "Öyle. Narkoleptik, buna hiç kuşku yok," gibi bir şeyler mırıldanıp görünürde rahat bir ses tonuyla Russell Watts'a şu soruyu yöneltti:</span></p>

    <p class="msonormal6"><span class="calibre2">"Tabiî salt profesyonel protokol açısından, bu örnekteki tüm isimleri değiştirdiğinizi varsayıyorum, öyle değil mi?"</span></p>

    <p class="msonormal6"><span class="calibre2">Russell Watts ona garip bir biçimde bakıp, "Aslında, hayır" dedi. "Ben hiç öyle yapmam. Dilbilim ve isimlerle bu kadar ayrıntılı biçimde uğraşan bir bilim dalında çalışırken, isimler değiştirildiğinde çoğu vaka oldukça anlamsızlaşabilir."</span></p>

    <p class="msonormal6"><span class="calibre2">Dr. Myers, "Bunu hastalarınıza belirtiyor musunuz?" diye sordu.</span></p>

    <p class="msonormal6"><span class="calibre2">"Tabiî." Profesör Cole'a döndü. "Sarah'nın narkoleptik olduğu konusuna gelince, sanırım haklı olabilirsiniz. Bunu aile doktorunun fark etmesi gerekirdi."</span></p>

    <p class="msonormal6"><span class="calibre2">"Fark etmemiş olmasına çok şaştım."</span></p>

    <p class="msonormal6"><span class="calibre2">"Tabiî bu yıllar önceydi. O zamanlar bu hastalık çok daha az biliniyordu."</span></p>

    <p class="msonormal6"><span class="calibre2">"Ama sizin hiç aklınıza gelmedi mi?"</span></p>

    <p class="msonormal6"><span class="calibre2">Russell Watts kekeleyerek, "Beni ilgilendiren vakanın o yönü değil" dedi. "Bu aslında... daha önce dediğim gibi... dil ve... konuşma hakkında bir hikâye ve... Eğer daha fazla sözümü kesmeden devam etmeme izin verirseniz, göreceksiniz."</span></p>

    <p class="msonormal6"><span class="calibre2">Dr. Myers, "Tabiî" dedi, "devam ediniz. Bu çok ilginç."</span></p>

    <p class="msonormal6"><span class="calibre2">"Tamam." Birkaç kez ekranda yukarı aşağı gidip geldi ve kaldığı yeri bulmaya çalıştı. "Şimdi, nerede kalmıştım..."</span></p>

    <p class="msonormal6"><span class="calibre2">Profesör Cole hiç bozuntuya vermeden, "Durum ortadaymış" dedi</span></p>

    <p class="msonormal6"><span class="calibre2">"Evet, tabiî. Pekâlâ, o halde özetleyecek olursak:</span></p>

    <p class="msonormal6"><span class="calibre2">Sarah bu fıkranın anlatıldığı akşam hakkında konuşmakta çok zorlanıyordu ve kendisini bunun nedenini sormaya teşvik etmesini söylediğimde de kaçamak konuştu. Ancak sonunda ortaya bazı ilginç gerçekler çıktı. O partide iki kişi vardı. Birisi yakın zamana dek cinsel bir birliktelik yaşadığı bir kadın; diğeri de onun en yakın dostlarından biri olmakla yetinmeyip, aynı zamanda sevgilisi de olmayı isteyen bir erkek. Bu adamın adı Robert'tı ve söz konusu akşamdan kısa bir süre sonra aniden, gizemli bir şekilde hayatından çıkıp gitmişti.</span></p>

    <p class="msonormal6"><span class="calibre2">Sarah'nın hem erkeklerle, hem de kadınlarla cinsel ilişki kurduğunu öğrendikten sonra, ilerleme kaydettiğimiz belliydi. Bana Robert'la arkadaşlığının ayrıntılarını anlatırken pek çok şey yerli yerine oturdu. Örneğin, öğrenciyken ortak bir banyoyu paylaştıklarını ve bir keresinde, ilk karşılaşmalarından kısa bir süre sonra, banyoya girip onu küvette yatarken, elinde bir jilet ve banyo suyu kan içinde bulduğunu anlattı.</span></p>

    <p class="msonormal6"><span class="calibre2">'Onu o halde görünce neler hissettin?' diye sordum.</span></p>

    <p class="msonormal6"><span class="calibre2">'Çok rahatsız oldum.'</span></p>

    <p class="msonormal6"><span class="calibre2">'Kendini öldürmeye çalıştığını mı düşündün?'</span></p>

    <p class="msonormal6"><span class="calibre2">'Hayır' dedi Sarah. 'Öyle düşünmedim.'</span></p>

    <p class="msonormal6"><span class="calibre2">Aslında -o bunu hiç anlamasa da- bana göre Robert'ın kendi cinselliğinin sırrını keşfettiğinden kuşkulanıp, onun eşcinsel yapısına çekici gelmek için kendi kendini hadım etmeye çalıştığından kuşkulandığı belliydi.</span></p>

    <p class="msonormal6"><span class="calibre2">Analizin bu aşamasında Sarah'nın evliliği çıkmaza girdi. Kocası</span></p>

    <p class="msonormal6"><span class="calibre2">Anthony'nin kendisine ihanet ettiğinden kuşkusu kalmamıştı. Onu özellikle deli eden şey kocasının öteki kadını planlanmamış, rastlantısal bir karşılaşma sonucu değil de; Private Eye dergisinin 'Yalnız Kalpler' sütununa ilan vererek bulmuş olmasıydı. Bu, Londra'daki orta sınıflar arasında evlilik dışı ilişkiler ayarlamak için bilinen bir yöntemdir. Sarah ile kocası şiddetle kavga etmişler ve hatta o kocasına saldırmış, adam da bunun üzerine bavulunu toplayıp evi terk etmişti.</span></p>

    <p class="msonormal6"><span class="calibre2">'Ona tam olarak nasıl saldırdın?' diye sordum.</span></p>

    <p class="msonormal6"><span class="calibre2">'Hayalarına diz attım' dedi.</span></p>

    <p class="msonormal6"><span class="calibre2">Bunu tekrarlamasını istedim ve bir kez daha, büyük bir zevkle vurgulayarak, 'Hayalarına diz attım' dedi.</span></p>

    <p class="msonormal6"><span class="calibre2">Bu sözcükleri hatırlamanızı ve dikkatle irdelemenizi öneririm. Çünkü bunlar özünde Sarah'nın nevrozunun anahtarını barındırmaktadır.</span></p>

    <p class="msonormal6"><span class="calibre2">Bu arada, her seansta Robert'la olan arkadaşlığının yeni yeni ayrıntıları ortaya çıkıyordu. Örneğin, tekrar tekrar o ve günübirlik baktıkları küçük bir kızla birlikte kumsalda geçirdikleri bir öğleden sonrayı anlatıyordu. Anlaşılan Robert çocuğun da yardımıyla çok büyük bir kumdan şato yapmıştı ve Sarah da ona 'Kum Adam' demeye başlamıştı. Bu isim Sarah'nın zihninin derinliklerine yerleşmiş gibiydi.</span></p>

    <p class="msonormal6"><span class="calibre2">"</span> <span class="calibre2">İşte bu son ayrıntı üzerine Sarah'yı saplantısıyla yüzleştirme zamanının geldiğine karar verdim. Bu -saygıdeğer meslektaşlarımın da görecekleri gibi- bana göre son derece belirgin bir saplantıydı, ama kendisi bunun bilincinde değildi. Sarah'da göz saplantısı vardı. Gözlerinin hassaslığına yönelik bir saplantı; onlara bir zarar geleceğinden duyulan bir korku söz konusuydu. Kurbağalara duyduğu korkunun ve onlara yönelik belirsiz duygularının kökeninde de bu yok muydu? Öğrencilerinden söz ederken kullandığı, 'Gözbebeklerimi korumak istiyordum' şeklindeki olağandışı sözcükleri de bunu açıklamıyor muydu? Kocasının Private Eye isimli bir dergiye ilan vererek kendisini aldatış şeklini böylesine zalimce bir ihanet olarak algılamasının nedeni de bu değil miydi? Bunları gündeme getirdim ve ona ivedi olarak, özellikle erotik ya da cinsel bağlamda gözleriyle ilgili travmatik bir deneyim yaşayıp yaşamadığını sordum. Özenli soruşturmalarımın sonucunda, gerçeğin ortaya çıkması uzun sürmedi.</span></p>

    <p class="msonormal6"><span class="calibre2">Sarah bana üniversitedeyken Gregory isimli bir tıp öğrencisiyle ilişkisi olduğunu anlattı. Onun ilk... özür dilerim, Dr. Dudden, siz iyi misiniz?"</span></p>

    <p class="msonormal6"><span class="calibre2">Diğerleri dönüp meslektaşlarına baktı. Bardaktaki su birdenbire boğazına kaçmış gibiydi. Dr. Herriot sırtına vururken Dr. Myers da kâğıt bir mendil alıp pervaza dökülen suyun bir kısmını silmeye çalıştı.</span></p>

    <p class="msonormal6"><span class="calibre2">Dr. Dudden yüzü kıpkırmızı ve nefes almaya çalışarak, "Evet, evet, iyiyim" diyordu. "Boğazıma biraz su kaçtı, hepsi o."</span></p>

    <p class="msonormal6"><span class="calibre2">"Devam edeyim mi?"</span></p>

    <p class="msonormal6"><span class="calibre2">Dr. Dudden artık konuşabilecek duruma gelmişti. "Açıkçası" dedi, "bana bütün bunlar birazcık inanılmaz gibi gelmeye başladı. Artık metotları biraz daha gerçekçi, biraz daha, eh... bilimsel olan birini dinlemenin zamanı gelmedi mi?"</span></p>

    <p class="msonormal6"><span class="calibre2">"Neredeyse bitiriyorum. Birkaç sayfa kaldı."</span></p>

    <p class="msonormal6"><span class="calibre2">Dr. Herriot, "Bence sonunu dinlememiz gerek" dedi. "Çok ilgilendiğimi söylemeliyim."</span></p>

    <p class="msonormal6"><span class="calibre2">Profesör Cole ile Dr. Myers da ona katılınca Russell Watts okumaya devam etti.</span></p>

    <p class="msonormal6"><span class="calibre2">"Delikanlı onun ilk ciddi erkek arkadaşıydı ve ona ilişkilerinin ilk döneminin mutlu geçip geçmediğini sordum.</span></p>

    <p class="msonormal6"><span class="calibre2">'Evet,' dedi Saralı. 'Beni yemeğe, konserlere götürdü. Eskiden onunla çıkmayı severdim.'</span></p>

    <p class="msonormal6"><span class="calibre2">Ancak, Gregory'nin bazı davranışları onu telaşlandırmaya başlamıştı. Örneğin, o uyurken delikanlı onu seyretmeyi seviyordu ve özellikle de REM uykusu sırasında gözkapaklarınm arkasında görebildiğini iddia ettiği hızlı hareketlerin kendisini büyülediğini öne sürüyordu. Sarah bazen birdenbire uyanıyor ve onu gözlerine ışık tutarken, gözkapaklarına dokunurken, hatta bastınrken buluyordu. En iyi zamanda bile düzenli olmayan uykusu o noktadan beri büsbütün bozulmuştu.</span></p>

    <p class="msonormal6"><span class="calibre2">Sarah bekâretini de Gregory'ye verdi ve seks, ilişkilerinde gittikçe daha önemli bir rol oynamaya başladı. Bana Gregory'nin enerjik, ama aynı zamanda beceriksiz ve insanı tatmin etmeyen bir sevgili olduğunu söyledi."</span></p>

    <p class="msonormal6"><span class="calibre2">Bu kez Dr. Dudden'ın ağzından fışkıran su Profesör Cole'un pantolonuna geldi. Profesör sinir içinde bir çığlık atıp ayağa fırladı ve cebinden çıkardığı mendille üstünü silmeye başladı.</span></p>

    <p class="msonormal6"><span class="calibre2">"Tanrı aşkına, ne oluyor sana be adam?" diye bağırdı. "Şunu herkes gibi içemez misin?"</span></p>

    <p class="msonormal6"><span class="calibre2">Dr. Dudden hemen onun yardımına koştu ve kendi mendilini de çıkartıp Profesör Cole'un pantolonunu silmeye başladı. "Bakın, çok üzgünüm" dedi. Sesi utançla titriyordu. "Hepsi benim hatam. Yalnız bu adamın yaklaşımının amatörlüğüne daha ne kadar dayanabileceğimi bilemiyorum..."</span></p>

    <p class="msonormal6"><span class="calibre2">Profesör Cole, "Dinle, yeter" diye bağırdı. "Buraya bunun için geldik. Okuması bitince tartışacak bolca zamanımız olacak. Şimdi otur ye adamı dinle."</span></p>

    <p class="msonormal6"><span class="calibre2">Dr. Dudden sinip yatağın üstündeki yerine geri oturdu. Ortalık sakinleşir sakinleşmez Russell Watts tezinin sonuç kısmını okumaya başladı.</span></p>

    <p class="msonormal6"><span class="calibre2">"Sarah bana onun enerjik, ama aynı zamanda beceriksiz ve insanı tatmin etmeyen bir sevgili olduğunu söyledi. Dahası, çok geçmeden Sarah'nın gözlerine yönelik beğenisini cinsel ilişkinin kendisine yansıtmaya başladı. Sevişmelerinin odak noktasında 'oyun' olarak adlandırdıkları bir şey vardı. Bu oyunda Gregory parmaklarını uzatıp Sarah'nın kapalı gözkapaklarına dokunuyor, orgazma ererken gittikçe daha çok bastırıyor ve bu süreç zarfında da sürekli 'Casusum, gözlüyorum' cümlesini tekrarlıyordu. (Bu aşamada 'casus' sözcüğünün 'private eye,' yani dedektif sözcüğüyle eşanlamlı olduğuna dikkat çekmeme gerek yok sanırım.)</span></p>

    <p class="msonormal6"><span class="calibre2">Ona, 'Sana fiziksel olarak acı çektirdi mi?' diye sordum.</span></p>

    <p class="msonormal6"><span class="calibre2">Sarah, 'Hayır,' dedi. 'Canımı hiç acıtmadı.'</span></p>

    <p class="msonormal6"><span class="calibre2">'Acıtabileceğim düşündün mü?'</span></p>

    <p class="msonormal6"><span class="calibre2">'Aklımın bir köşesinde olabilir.'</span></p>

    <p class="msonormal6"><span class="calibre2">'Ya o bunu biliyor muydu? Oyunun bütün amacı bu muydu?'</span></p>

    <p class="msonormal6"><span class="calibre2">'Evet, sanırım olabilirdi.'</span></p>

    <p class="msonormal6"><span class="calibre2">'Onun için mi? Yoksa her ikiniz için mi?'</span></p>

    <p class="msonormal6"><span class="calibre2">Sarah bu son sorumu yanıtlayamadı ya da yanıtlamak istemedi, ama bu pek önemli değildi; çünkü artık bütün gerçekler elimdeydi ve sorunlarının nedenleri ile kapsamının bana göre çok açık olduğuna inanmıştım. Bu görüşlerimden herhangi birini hastanın kendisiyle paylaşmam sorumsuzluk olsa da, dinleyicilerim açısından tezime en belirgin noktaları vurgulayarak son vereceğim.</span></p>

    <p class="msonormal6"><span class="calibre2">'Göz' yalnızca dünyayı seyretme aracı değil, aynı zamanda beı iç benliğimiz, dünyanın merkezinde olandır. Gregory, Sarah gözlerini erotik birer nesne haline dönüştürerek ve ruhunda onları cinsel beklentiyle özdeşleştirerek kızda şiddete maruz kalmasına, 'ben'inin delinmesine, en mahrem benliğinin tecavüze uğramasına yönelik bir zevk uyandırmıştır. Bu zevki ne o ne de başka bir kadın ya da erkek hiçbir zaman tatmin edememiş..." Dr. Herriot, "Ah, lütfen" dedi.</span></p>

    <p class="msonormal6"><span class="calibre2">Dr. Myers bezgin bir ifadeyle, "Bırakın bitirsin," dedi. "Acı sona kadar bekleyebiliriz."</span></p>

    <p class="msonormal6"><span class="calibre2">Russel Watts devam etti. "Tabiî Sarah bunu bilmiyordu. Bir düzeyde erkekçe arzudan, hatta fallusun kendinden ve müthiş, çıldırtıcı gücünden korkuyordu. Geceleri kocasının yanında iyi uyuyamamasmın nedeni de buydu; onun da Gregory gibi, uyuyup âciz hale gelince 'ben'ine saldıracağından korkuyordu. Ama bir başka düzeyde de istediği bu değil miydi? Yoksa neden sürekli gündüz vakti, yabancıların yanında uyuyakalıyordu? Bunun tek nedeni kendini onların insafına bırakmak, uyku halinde onlara teslim olmak; hem kadın, hem erkek, onları kendi oyunlarına davet etmekti. Evet, korkarım Sarah'nın fahişe bir yanı vardı." Dr. Herriot, "Bu kadarı yeter" dedi, "bu saçmalıkları daha fazla dinlemek istemiyorum."</span></p>

    <p class="msonormal6"><span class="calibre2">Ancak Russell Watts artık sözlerinin kesilmesine aldırış etmeyecek kadar kendini kaptırmıştı. Örneğin, Dr. Dudden'ın yatakta öne doğru eğilmiş, dişlerini sıkmış, eklem yerleri bembeyaz kesilmiş elleriyle bardağı her an tuzla buz edecekmiş kadar sıkı tutmakta olduğunu fark etmemişti bile.</span></p>

    <p class="msonormal6"><span class="calibre2">Sesi yükselir ve konuşma ritmi çılgınca dörtnala kalkarken, Açıkçası" diye devam etti, "en azından hayallerinde, bu şiddet arzusunu gideren tek bir erkek vardı: Robert. Hayatından tümüyle çekip gitmiş, ortada olmayan, kayıp, gizemli öteki. O gün banyoda onun kendi kendini hadım ettiğini, cinsiyetinin o görkemli, üretken belirtisi fallusunu bir tarafa attığını sanmasına şaşmamak gerek. Aslında bütün heyecan verici, erkeksi görkemi içinde arzuladığı Robert'tı. yoksa ona neden çocukların her gece kendi gözlerine girmesine ve gerisinde bu varlığının izlerini bırakmasına izin verdikleri "Kum Adam" ismini vererek yüceltsin?</span></p>

    <p class="msonormal6"><span class="calibre2">Çok basit bir nedenden dolayı bundan emin oldum: çünkü Sarah bana kendisi söyledi. Unutmayınız dil zalim ve sadakatsiz bir metrestir; bir deste joker dağıtan sinsi bir hilebaz, sisli bir gecede uzaktan duyulan ve yarı unutulmuş melodilerle bizi taciz eden bir flüt, biz bakarken hiç sönmeyen buzdolabı ışığı, yolda bir kavşak, suya saplanan bıçaktır.</span></p>

    <p class="msonormal6"><span class="calibre2">Ne de olsa, Sarah'ya sadakatsiz kocasma nasıl saldırdığım sorduğumda bana ne demişti? 'Hayalarına diz attım' demişti. O zamanlar gerçekten aile kavgasından mı söz ediyordu? Tabiî ki değil: öyle olsa,'Apışarasma bir tekme savurdum' da diyebilirdi. Hayır, Sarah o anda fallus arzusunu dile getiriyordu. 'Diz atmak lafını kullandığında 'ona dizimle saldırdım' demek istemiyor; 'arzuluyorum, özlüyorum, istiyorum' demek istiyordu. 'Hayalar' derken de kocasının yaralı üreme organlarından değil; gözbebeklerinden, kendi gözbebeklerinden; onun o garip, özel, erotik cinsel dünyasında doğanın bir cilvesiyle burnunun iki yanına yerleştirilmiş birer vajina olan o ikiz arzu kürelerinden söz ediyordu.</span></p>

    <p class="msonormal6"><span class="calibre2">Evet, cinsel yaşamına yalnızca gözlerini bir fetiş nesnesi haline getirmekle kalmayıp, aynı zamanda onda uyandırdığı büyük cinsel arzuları da tatmin edemeyen bir adamın elinde başlamak Sarah'nın talihsizliği, hatta trajedisiydi diyebiliriz. Bütün kadınlar gibi, Sarah'nın da cinsel zevklere ve dolayısıyla ölüme yönelik bir özlemi vardı; öldürülme ve bir şeylerin 'çıkartılması' hayalleri de buradan kaynaklanıyordu. Gregory'yle olan ilişkisinin başlangıcında onun tarafından 'çıkartılmak' hoşuna gidiyordu; ama ilişki cinsel bir boyut kazandığında artık Gregory onu 'çıkartmadı' onu öldürmedi. Anlaşılan, penisi hiç de ölümcül değildi. Böylelikle, sorunlarının kökeninde o ilk cinsel ilişkinin tatminsizliği, Gregory'nin iktidarsızlığı, fallusun güçsüzlüğü, tabancasının işe yaramazlığı, kurusıkıdan başka bir şey atamaması, kısacası onu orgazma getirememe beceriksizliği..."</span></p>

    <p class="msonormal6"><span class="calibre2">Dr. Dudden son bir nefret çığlığıyla ayağa fırlayıp kapıya yönelirken Russell Watts birdenbire sustu. Dört meslektaşıyla konuşmak üzere döndüğünde, yüzünün öfkeden mosmor kesilmiş, ense ve alnındaki damarların düğüm düğüm kabarmış olduğunu gördüler.</span></p>

    <p class="msonormal6"><span class="calibre2">Titreyen parmağını her birine tek tek uzatarak, "Bunun anlamını biliyorum" dedi. "Bunun anlamını biliyorum, sizi piçler! Bunu hep birlikte planladınız sizi zavallı, kıskanç... vasat şeyler! Ve nedenini de biliyorum. Çünkü benim neler başarmak istediğimi biliyorsunuz. Benim başarmanın eşiğinde olduğumu biliyorsunuz. Ve beni durdurabileceğinizi sanıyorsunuz, değil mi? Ayağımı kaydırabileceğinizi, beni aşağılayabileceğiniz! sanıyorsunuz. Yapamayacaksınız! Ne kadar uğraşırsanız uğraşın. Ne kadar kurnaz olursanız olun. Çünkü şunu, şu somut, tartışılmaz gerçeği kesinlikle biliyorum: Gregory Dudden'ın ismi sizin isimleriniz unutulduktan çok sonra bile hatırlanacaktır. Bunu duyuyor musunuz? Hepiniz? Tamamen." (Burada kapıyı açtı) "Bütünüyle" (dışarı çıktı ve son sözünü söylemek için soluklandı) "UNUTULUNCA!"</span></p>

    <p class="msonormal6"><span class="calibre2">Kapıyı arkasından vurup hışımla gidince diğerleri birkaç saniye sessiz bir şaşkınlık içinde kalakaldılar. İlk konuşan Dr. Herriot oldu.</span></p>

    <p class="msonormal6"><span class="calibre2">Yavaş yavaş anlamaya başlıyordu ve dudaklarında bir tebessüm belirdi.</span></p>

    <p class="msonormal6"><span class="calibre2">"Gregory Dudden mı dedi?" Profesör Cole'a döndü. "İsminin Gregory olduğunu mu söyledi?"</span></p>

    <p class="msonormal6"><span class="calibre2">Diğer üçü henüz anlamamışlardı. Dr. Myers hüzünle başını salladı ve "Sanırım soruşturmaya ne kadar erken başlasam, o kadar iyi" dedi.</span></p>

    <p class="msonormal6"><span class="calibre2">Ashdown'a karanlık çöktü ve Ruby Sharp üç numaralı yatak odasında yatıyor. Başına elektrotlar takılı. Huzursuz bir şekilde yatağın içinde yuvarlanıp kıvranıyor. Ara sıra ağzından kesik kesik birkaç sözcük çıkıyor. Yatağın tepesinde bir mikrofon onu dinliyor ve yandaki gözlem odasında manyetik bant iki makara arasında kayıyor. Çok geçmeden sözcükler sakin, düzensiz, mırıtılı bir akış kazanacak. Ruby birkaç dakika için sırlarını mikrofonla teybe açacak. Sabah Lorna onları çözecek ve Dr. Madison okuyacak. Ancak o zaman, Ruby hiçbir açıklama yapmadan, hoşça kal bile demeden klinikten çıkıp gitmiş olacak.</span></p>

    <p class="msonormal6"><span class="calibre2">Dokuz numaralı yatak odası karanlık. Terry artık burada yatıyor ve mutlu bir şekilde gülümsüyor. Kapalı gözkapaklannın arkasında gözleri hızlı hızlı deviniyor; REM uykusuna dalmış ve beyninde harika bir rüya oynuyor. Bu hem duygusal, hem de zihinsel bir düş: onun uyanık yaşamında hayal bile edemeyeceği bir şekilde, kayar gibi, zahmetsizce fiziksel zevkin ve entelektüel aydınlanmanın doruklarına çıkartıyor. Gündüz saatlerinde olan hiçbir şey bu düşün verdiği zevkle, bu düşün yoğunluğu ve mutluluğuyla boy ölçüşemez. Sabah olunca bunu hemen hemen tümüyle unutmuş olacak.</span></p>

    <p class="msonormal6"><span class="calibre2">Dokuz numaralı gündüz odası da -Terry'nin gündüz odası- karanlık. Cleo Madison son bir haftadır; gardırobun arkasındaki o garip, açıklanamayan yazı keşfedileli beri her gece yaptığı gibi, Terry'nin masasında oturmuş denizi seyrediyor. Bugün Terry'yle yaptığı konuşma onu huzursuz etmiş. Kardeşi Philip hakkında söylediği yalan, aptalca ve önemsiz; şaşkınlık ve telaştan kaynaklanan, yüze göze bulaştırılmış bir uydurmaydı. Ancak Robert hakkında söylediği yalanlar çok daha iyi düşünülmüştü. Yine de, daha şimdiden bunlardan da en az o kadar derin bir pişmanlık duyuyor. Kısacası, Terry hakkında ne yapması gerektiğini bilemiyor. Ona gerçeği söyleme konusunda karar veremiyor.</span></p>

    <p class="msonormal6"><span class="calibre2">Terry'nin arkasındaki rafa yerleştirdiği fotoğrafı henüz fark etmedi, italya'da film arşivlerini taradığı, bulmak için Londra'ya kadar gittiği, bir zamanlarki büyük saplantısı Salvatore Ortese'nin yitik filminden kalan tek parça olan o fotoğraf. Tek bir siyah beyaz fotoğraf. Fotoğrafta bir yol; tozlu, kuru bir yer ve bir kadın; hemşire üniforması giymiş, yabancı dilde tek bir sözcüğün yazılı olduğu bir tabelanın önünde durup uzağı gösteren bir kadın. Belki Cleo fark etmiyor ama bu, onun kararını vermesine yardımcı olacak.</span></p>

    <p class="msonormal6"><span class="calibre2">&nbsp;</span></p>

    <p class="msonormal7"><a class="pcalibre pcalibre1" id="_Toc399804443"><b class="calibre1"><span class="calibre14"><span class="calibre6">XVII</span></span></b></a></p>

    <p class="msonormal6"><span class="calibre2">Sonbahar sonu, 1984 Bu kentte her şey farklıydı. Tabiî istenen buydu ama, aynı zamanda bu kadar moral bozucu, mücadelesi bu kadar güç olan da buydu. İnsanlar farklıydı; şakalar, espriler, aksanlar; otobüsler farklı renkteydi; biranın tadı farklıydı; gökyüzü farklıydı her nasılsa daha büyük ve daha griydi. Evler hayal edebileceğinden çok daha sıkış tıkıştı. Burada günler daha kısa, geceler daha uzun gibiydi; en büyük mağazalardan bazılarının isimleri ona yabancıydı; sinemalarda bilinmeyen yerel reklamlar gösteriliyor ve akşam gazetesi sanki çözülmez bir şifreyle yayımlanıyordu. Çay bile farklıydı. Pazar yerindeki kahvede çayın yanında verdikleri kekler bile.</span></p>

    <p class="msonormal6"><span class="calibre2">Ne olursa olsun, bu kafeye alışmaya çalışıyordu. Formika masaları ile ketçap ve hardal sosuna bulanmış plastik şişelerine alışmaya çalışıyordu. Cafe Valladon olmadığı gerçeği yüzünden onu bağışlamaya çalışıyordu.</span></p>

    <p class="msonormal6"><span class="calibre2">Pazaryeri çarşamba akşamüstleri hep kalabalık oluyordu. Robert cam önünde bir masada oturup sabırla gelen geçen kalabalıkların, rüzgârın yaktığı yüzlerini ve nasırlı ellerini seyretti. Bütün bu koşuşturan insanlıktan teselli bulmaya çalışıyor; ama bu onu boğuyor, kendini daha küçük, daha da fark edilmez, daha da kayıp hissettiriyordu.</span></p>

    <p class="msonormal6"><span class="calibre2">Kafenin camından dışarı bakarken psikiyatrın dediklerini düşündü.</span></p>

    <p class="msonormal6"><span class="calibre2">Robert Sarah'nın Russell Watts'la analize başlamasından yedi yılı aşkın bir süre önce psikiyatrik tedaviye gönderilmiş ve şansına henüz yardımcı olan bir doktor bulmuştu. Dr. Fowler içten ve sempatikti, iyi bir dinleyici olmasının yanı sıra, akıl vermekte ve teşvik etmekte de cömert davranıyordu. Robert, hayır işleri demeğine açtığı üçüncü ve en çaresiz telefonunun ardından ona gönderilmişti ve son bir aydır her çarşamba, muayenehanesinde buluşuyorlardı. Şimdi ise tam anlamıyla iyileşiyor olmasa da, en azından çaresizlik ve kendine yönelik nefret duyguları netleşiyordu; onları anlamaya başlıyordu ve bu tünelin sonunda bu duyguların kontrol altına alınabilmesi olasılığını hayal edebilmeye başlamıştı.</span></p>

    <p class="msonormal6"><span class="calibre2">Dr. Fowler Robert'ın bir kadın tarafından reddedildiğini biliyor ve kadının onun neden kendisi hakkında böyle düşünmesine yol açtığını araştırmak istiyordu; neden kendini temelde sevilmesi olanaksız biri olarak görmeye başlamıştı? Robert'ın kendisinin bu belirli yönünü soyutlamasını istiyordu; kız onun neyini sevmemişti ve sonuç olarak o neden nefret etmeye başlamıştı?</span></p>

    <p class="msonormal6"><span class="calibre2">Bugün öğleden sonra yanıt ortaya çıkmıştı. Robert cinsiyetinden, kendi bedeninden nefret ediyordu.</span></p>

    <p class="msonormal6"><span class="calibre2">Sarah'nın onda sevmediği tek şey buydu.</span></p>

    <p class="msonormal6"><span class="calibre2">Dr. Fowler "Bir erkek olduğun için mi kendinden nefret ediyorsun?" dedi.</span></p>

    <p class="msonormal6"><span class="calibre2">"Evet. Hep öyle oldu aslında. Hayatım boyunca."</span></p>

    <p class="msonormal6"><span class="calibre2">"Hiç kadın olma hayalleri kurdun mu? Bir kadın olarak yaşamayı düşledin mi?"</span></p>

    <p class="msonormal6"><span class="calibre2">"Hayır, hiç. En azından şimdiye dek."</span></p>

    <p class="msonormal6"><span class="calibre2">O akşam, birdenbire bu durum en belirgin çözüm olarak göründü. Nefes kesecek kadar kolay bir çözüm. Heyecandan (ve son zamanlarda her gece içtiği iki şişe beyaz şarabın etkisiyle) sarhoş bir halde ilk kez Sarah'ya mektup yazdı. Ona çocukluk düşünden ve sonunda bu düşün kendisine ne dediğini anladığından söz etti. Ona karşılaşacaklarından emin olduğunu söyledi. Ona, onu her zamankinden çok sevdiğini bildirdi.</span></p>

    <p class="msonormal6"><span class="calibre2">Ancak bir sonraki toplantılarında Dr. Fowler, Robert'ın çözümünün göründüğü kadar basit olmadığını anlattı. İnsanın öyle canı isteyince gidip ameliyat olması kolay değildi. Her şeyden önce, eğer kendi yaptıracak parası yoksa, en azından iki yıllık bir bekleme listesi vardı. Dahası -Dr. Fowler'in ikna olacağı bir biçimde- gerçekten istediğinin bu olduğunu kanıtlaması gerekiyordu.</span></p>

    <p class="msonormal6"><span class="calibre2">Robert artık kendini bu işe verdi.</span></p>

    <p class="msonormal6"><span class="calibre2">Giydiği giysiler özellikle kadınsı değil, her iki cinsin de giydiği türdendi.</span></p>

    <p class="msonormal6"><span class="calibre2">Az miktarda makyaj yapıyor, saçım kısa kesiyor, perma ve meç yaptırıyordu. İnsanlar ona Annie Lennox'a benzediğini söylemeye başlamışlardı.</span></p>

    <p class="msonormal6"><span class="calibre2">Kendisine verilen hormonların kalça ve göğüslerini şişirmesi gerekirken, yalnızca kilo alıyor gibiydi. Bir yere giderken destekli sutyen takıyordu.</span></p>

    <p class="msonormal6"><span class="calibre2">Düzenli epilasyon yaptırarak yüzündeki tüyleri aldırıyordu.</span></p>

    <p class="msonormal6"><span class="calibre2">Avrupa Birliği'nin getirdiği yeni koşullara uyma telaşındaki yerel Şirketler için teknik çeviri işleri yapmaya başladı. Daha sonra, kadın kılığı içinde kendini daha rahat hissedip Fransızca ve Almanca özel ders vermeye başladı. Dikkatli yaşıyor ve ekmek parasını çıkartıyordu.</span></p>

    <p class="msonormal6"><span class="calibre2">İlk büyük başarısı Judi oldu. Kadın olarak yaşamaya karar verir vermez kentin başka bir mahallesine taşındı. Diş teknisyeni Judi kapı komşusuydu. Judi onun erkek olduğunu hiç tahmin etmedi. Yakın arkadaş oldular. Onu pek ender olarak evine davet etse de, sık sık birlikte içmeye ve kulüplere gidiyorlardı. Judi bunlara "kız kıza geceler" diyordu. Kendine bir erkek arkadaş bulup da Robert'ı çok daha az görmeye başlayınca, Robert onun arkadaşlığını çok özlediğini fark etti.</span></p>

    <p class="msonormal6"><span class="calibre2">Judi, ev sahibi ve öğrencileri, Robert'ı Cleo Madison olarak tanıyorlardı. "Madison" annesinin kızlık adı olduğu için kolay bir seçimdi. "Cleo"ya gelince, başka bir ismi nasıl kullanabilirdi? Ne de olsa bu, Sarah'nın onun için düşündüğü isimdi.</span></p>

    <p class="msonormal6"><span class="calibre2">Nereden geldiğini, Sarah'nın düşlerinde yeni ve etkin bir rol oynaması için bu ismi yaşamının hangi erken döneminden ya da bilinçaltının hangi ücra köşesinden çıkarttığını bilmiyordu. Bir yılı aşkın bir süre önce, Ashdown'ın terasındaki o uzun, içten itiraflar sırasında Sarah'nın doğumdan kısa bir süre önce ayrıldığı bir ikiz kardeşin varlığı gibi olmayacak bir şeye hükmetmesi için ona ne söylediğini de anımsamıyordu. Dişi bir yanı olduğu duygusundan -evet, en azından bunu hatırlıyordu- ve dünyada bir yerde, bir araya gelmeyi özlediği bir kadın ruh arkadaşı olduğundan söz etmişti. Aslında olası kız arkadaşlardan, olası eşlerden (daha o zaman bile aklında Sarah vardı) bahsetmişti ama onun o ölümcül düşüne yol açan bu sözler olabilir miydi? Büyük olasılıkla hiçbir zaman bilemeyecekti. Bütün bildiği, Terry ile Lynne ona bu düşten söz ettiklerinde ve kendisi de bunu yadsıyacak ve onlara uyup Sarah ve komik fantezileriyle alay edecek yerde onu savunduğunda, geri dönüşü olmayan, yaşamını değiştirecek bir adım attığıydı. Sarah'yı alaylardan korumak için Cleo'yu o icat etmişti. Ama onu Sarah da icat etmiş sayılırdı. Bu hikâye her ikisi tarafından düşünülmüştü, onların bebeğiydi, bütün yıl boyunca ona birlikte bakıp büyütmüş, anekdotlarla beslemiş, kendi sohbetleriyle güçlenip gelişmesini seyretmişlerdi. Ve şimdi, Robert bir adım daha atmaya hazırdı.</span></p>

    <p class="msonormal6"><span class="calibre2">Cleo'nun kendisi olacaktı. Sarah'nın hayalinin yerine geçecekti. En katıksız anlamda, onun düşlerini gerçekleştirecekti. Bir sevgili bundan ötesini sunabilir miydi?</span></p>

    <p class="msonormal6"><span class="calibre2">1986 yazı</span></p>

    <p class="msonormal6"><span class="calibre2">Dr. Fowler şöyle dedi: "Eğer bunu yaparsan kendi kararın olduğu için ve risklerini bilerek yapacaksın. Yetkililere karşı da kendin sorumlu olacaksın. Yetkililer derken, polis demek istiyorum. Anlıyor musun?"</span></p>

    <p class="msonormal6"><span class="calibre2">"Evet. Anlıyorum."</span></p>

    <p class="msonormal6"><span class="calibre2">"Pekâlâ. Şimdi beni dikkatle dinlemeni istiyorum, çünkü şimdi söyleyeceklerim tıbbî ve hukukî açıdan önemli. İki şey daha. Sana ne yapılırsa yapılsın, yasal açıdan kadın olmayacaksın. Doğum kâğıdını değiştiremezsin; çünkü kendini şimdi nasıl hissettiğinle ne kadar çelişirse çelişsin, doğumunda yapılmış bir cinsiyet tanımı söz konusu. İkincisi, bir biyolojik erkekle evlenmeye kalkışman suç oluşturacak."</span></p>

    <p class="msonormal6"><span class="calibre2">"Evet. Biliyorum."</span></p>

    <p class="msonormal6"><span class="calibre2">"Güzel. O halde -eğer bu konuda rahatsan, eğer kararını verdiysen- şimdi seni cerraha sevk edeceğim."</span></p>

    <p class="msonormal6"><span class="calibre2">Robert gülümsedi. Bu kocaman, iç rahatlığını gösteren bir gülümsemeydi. Elinde değildi.</span></p>

    <p class="msonormal6"><span class="calibre2">"Bunu kendi cebinden ödeyecek paran yok, değil mi?"</span></p>

    <p class="msonormal6"><span class="calibre2">"Hayır, yok."</span></p>

    <p class="msonormal6"><span class="calibre2">"O halde korkarım bir süre daha beklemek zorundasın."</span></p>

    <p class="msonormal6"><span class="calibre2">"Sorun değil" dedi Robert. Parmağını külotlu çorabındaki kaçığa sürerken kulakları uğulduyordu. "Hiç önemi yok."</span></p>

    <p class="msonormal6"><span class="calibre2">1988 sonbaharı</span></p>

    <p class="msonormal6"><span class="calibre2">Hemşirelerle arkadaş olması çok sürmedi; kadın olmayı seçtiğinden beri sosyal becerilerinin önemli ölçüde geliştiğinin farkındaydı. Rachel isimli, özellikle beğendiği bir hemşire vardı. Ameliyatından önceki gece ona "hoşça kal" demeye gelmişti.</span></p>

    <p class="msonormal6"><span class="calibre2">Yatağının ayakucuna oturup, "Yarın büyük gün" dedi neşeyle. Rachel'ın mesaisi bitmişti ve üniformasının üstüne bir yağmurluk giyiyordu. Dışarda sağanak vardı. "Kendini nasıl hissediyorsun?"</span></p>

    <p class="msonormal6"><span class="calibre2">Robert hiç yanıt vermeden başucundaki komodine uzanıp bir kitap aldı. Dehşet içindeydi.</span></p>

    <p class="msonormal6"><span class="calibre2">"Bunu hiç okudun mu?" diye sordu.</span></p>

    <p class="msonormal6"><span class="calibre2">Rachel kitabın adına baktı: Simone Weil'in yazdığı La Pesanteur et la grâce. Başını salladı.</span></p>

    <p class="msonormal6"><span class="calibre2">Robert, "İşte o kitaplardan biri" dedi. "Hani her ne durumda olursan ol, bir iki sayfa karıştırınca kendini... neyse, şunu dinle; bunu bu sabah okudum.</span></p>

    <p class="msonormal6"><span class="calibre2">"İçimizdeki boşluğu kabul etmek olağandışıdır. Kendisini dengeleyecek hiçbir şeyin olmadığı bir hareket için nereden enerji bulunur? Enerjinin başka bir yerden gelmesi gerekir. Yine de önce" Rachel'a baktı "bir parçalanma, karşısında çaresiz kaldığın bir olay olmalı; boşluk yaratılmalıdır." Robert kitabı kapadı. "Ne düşünüyorsun?"</span></p>

    <p class="msonormal6"><span class="calibre2">Rachel zorlanıyordu. "Bilmiyorum. Ne anlama geldiğini bilmiyorum."</span></p>

    <p class="msonormal6"><span class="calibre2">"Bazen" dedi Robert, "son birkaç yılı atlatabileceğimi sanmıyordum. Ancak, bu sabah burada okuduğum bir şey daha var; doğal ya da doğal olmayan hiçbir ödülün alınmayacağı bir dönemin geçirilmesi gerekir."</span></p>

    <p class="msonormal6"><span class="calibre2">Rachel güvenli konulara geçmeyi yeğledi. "Bana daha önce bazı ziyaretçilerinin geldiğini söylediler."</span></p>

    <p class="msonormal6"><span class="calibre2">Robert kitabı komodine bırakırken, "Tek bir ziyaretçi" dedi. "Yalnızca annem."</span></p>

    <p class="msonormal6"><span class="calibre2">"Ah."</span></p>

    <p class="msonormal6"><span class="calibre2">"Kalmaya geldi. Ben burada olduğum sürece. Kentte bir otele yerleşmiş."</span></p>

    <p class="msonormal6"><span class="calibre2">"Güzel. Çok güzel. Bu tür ameliyatlar için anne babalar pek gelmez. Genelde pek destek vermezler."</span></p>

    <p class="msonormal6"><span class="calibre2">"O harikadır."</span></p>

    <p class="msonormal6"><span class="calibre2">"Ya baban. O..?"</span></p>

    <p class="msonormal6"><span class="calibre2">"Geçen yıl öldü."</span></p>

    <p class="msonormal6"><span class="calibre2">"Ah. Üzüldüm."</span></p>

    <p class="msonormal6"><span class="calibre2">"Onu yıllardır görmüyordum. Birbirimizi pek sevmezdik. Bu konuda hiçbir şey bilmiyordu..." Robert bir süre sessizce yatıp yağmuru dinledi. "Çok garip. Hep bir bakıma benden nefret ettiğini düşünmüşümdür, ama bana epeyce para bıraktı. Bir kenarda biriktirmiş anlaşılan."</span></p>

    <p class="msonormal6"><span class="calibre2">Rachel, "Fena olmamıştır sanırım" dedi. "Neye harcayacaksın?"</span></p>

    <p class="msonormal6"><span class="calibre2">"Şansım yardım ederse üniversiteye döneceğim. Psikoloji okumak istiyorum."</span></p>

    <p class="msonormal6"><span class="calibre2">"Tam sana göre. O zaman insanlara... kendin gibilerine yardım edebilirsin. Onlara danışmanlık yaparsın."</span></p>

    <p class="msonormal6"><span class="calibre2">"Belki. Ama çalışmak istediğim alan bu değil. Uykuyla daha çok ilgileniyorum."</span></p>

    <p class="msonormal6"><span class="calibre2">"Uyku mu?"</span></p>

    <p class="msonormal6"><span class="calibre2">"Uyku bozuklukları. Özellikle de narkolepsi. Bir zamanlar narkoleptik bir arkadaşım vardı. En azından o zamanlar emin değildim ama, o günden beri çok kitap okudum. Sorununun bu olduğu çok açık. Onu bir daha gördüğümde konuşacağım konulardan biri de bu."</span></p>

    <p class="msonormal6"><span class="calibre2">"Öyle mi? Ne zaman göreceksin?"</span></p>

    <p class="msonormal6"><span class="calibre2">"Yakında" dedi Robert gülümsemeyi becererek. "Çok yakında."</span></p>

    <p class="msonormal6"><span class="calibre2">Ameliyathaneye götürülürken tavanda göz kamaştırıcı şimşekler gibi çakan floresan lambalar.</span></p>

    <p class="msonormal6"><span class="calibre2">Doktorlarla hemşirelerin telaşı. Ameliyat aletlerinin ışıkta parlaması.</span></p>

    <p class="msonormal6"><span class="calibre2">İğneyi Robert'ın bileğine batırmaya hazırlanan narkozcunun duygusuz ve ifadesiz gözleri.</span></p>

    <p class="msonormal6"><span class="calibre2">Görmemek... ya da daha kötüsü</span></p>

    <p class="msonormal6"><span class="calibre2">Tatlı karanlık, kontrolün yitirilmesi, derin derin soluk alıp gözlerini kapatırken</span></p>

    <p class="msonormal6"><span class="calibre2">... öyle derin bir hiçlik için dua ediyor ki</span></p>

    <p class="msonormal6"><span class="calibre2">sonunda...</span></p>

    <p class="msonormal6"><span class="calibre2">... değişim</span></p>

    <p class="msonormal6"><span class="calibre2">Cleo uyandığında boğazında, göğüslerinde, karnında ve bacaklarının arasında hiç hayal edemeyeceği ya da dayanabileceğini sanmadığı bir acı hissetti.</span></p>

    <p class="msonormal6"><span class="calibre2">Bir haftadan uzun bir süre yürüyemedi. Acı ve bulantı, kanama ve akıntılar birkaç ay sürecekti.</span></p>

    <p class="msonormal6"><span class="calibre2">Bu en kötü dönemdi. Bütün sabrını kullanması gerekti. Ancak o kadar uzun süre beklemişti ki, artık acele etmesinin anlamı yoktu. Sarah'yı tekrar gördüğünde kesinlikle iyileşmiş olmak istiyordu. Onun için hazır olmak istiyordu.</span></p>

    <p class="msonormal6"><span class="calibre2">1989 ilkbaharı</span></p>

    <p class="msonormal6"><span class="calibre2">Cleo kiralık arabasını bir zamanlar çok iyi tanıdığı kıyı yolunda sürerken, cama inceden bir yağmur çarpıyordu. Kasabayı arkada bırakmış, tepelere tırmanmak üzereydi. Ruby Sharp'ın eskiden (belki de hâlâ) ailesiyle oturduğu evi geçerken, Ashdown'ın içinde uyandıracağını bildiği duygulara kendini hazırladı. Artık her saniye dönemeci alacak ve ev karşıda belirecekti.</span></p>

    <p class="msonormal6"><span class="calibre2">Ve işte oradaydı. Okyanusa ve oradan karaya yöneltilen her türlü saldırıya karşı dikilmiş kocaman, gri ve etkileyici; görmüş geçirmiş bir başkaldırı. Cleo o özgün taş işçiliğini, o tipik açılan, o kıvrım ve çizgileri görünce birdenbire durup gözyaşlarını tutmaya çalıştı. Biçimin ve mimarînin duygularını böylesine etkileyeceğini kim düşünebilirdi ki? Bir süre kararsız kaldı, otomobilini boş yolun ortasında durdurmuş, martıların acıklı çığlıklarını dinlerken üstüne bastıran özlem ve pişmanlık dalgalarına direnmeye çalıştı.</span></p>

    <p class="msonormal6"><span class="calibre2">Eve doğru sürüp kapının önünde park etti.</span></p>

    <p class="msonormal6"><span class="calibre2">Evin Paskalya hafta sonunda boş olacağını bildiğinden, buraya cuma günü gelmeyi yeğlemişti. Kapı kilitliydi tabiî, ama elinde hâlâ anahtarları olduğundan, sorun yoktu. O anahtarları üniversite yetkililerine geri vermemişti ve aradan geçen beş yılda kilitlerin değiştirilmemiş olduğunu gördü.</span></p>

    <p class="msonormal6"><span class="calibre2">Cleo o buz gibi odalarda ve yankı yapan labirent gibi koridorlarda birkaç dakikacık dolandı. Yatak odalarından hiçbirine girmeye çalışmadı, çünkü asıl görmek istediği yer L biçimli mutfaktı. Çaydanlığı koyup kendine bir fincan hazır kahve yaptı, sonra masanın yanında durup çevreye bakındı. Evet, burası, diye düşünüyordu. Burada olmalı.</span></p>

    <p class="msonormal6"><span class="calibre2">Kasabadaki otel odasına dönüp telefonun başına, yatağa oturdu ve telefon defterini açtı. Planın bozulabileceğini fark etmişti. Sarah'nın anne babası artık bu adreste oturmuyorlarsa, onu aramaya başlayacaktı. Bu da haftalar, hatta aylar sürebilirdi. Ancak her nasılsa, onların taşınmış olacaklarını sanmıyordu. Şansın kendisinden yana olacağına inanıyordu.</span></p>

    <p class="msonormal6"><span class="calibre2">Telefona telesekreter çıktı ve Michael ile Jill Tudor için mesaj bırakılabileceği söylendi. Cleo hiç konuşmadan ahizeyi yerine bıraktı ve ne söyleyeceğini dikkatle düşündü. Daha sonra numarayı tekrar çevirdi. Onlara kızları Sarah'yı bulmaya çalıştığını söyledi. Sarah'nın öğrencilik günlerinden eski arkadaşı Robert'tan haber verecekti. Bu hafta sonu küçük bir buluşma düzenlenmişti. Daha önce arayamadığı için özür diliyordu, ama Sarah bu pazar akşam yedi sularında Ashdown'a gelebilir miydi?</span></p>

    <p class="msonormal6"><span class="calibre2">Mesajın iletileceğinden emindi. Sarah'nın geleceğinden emindi.</span></p>

    <p class="msonormal6"><span class="calibre2">Cleo ertesi sabah süpermarkete gidip Sarah için pişireceği yiyecekleri seçti. Yolda Cafe Valladon'a da uğradı. Sahip değiştirmiş gibiydi; her ne halse tezgâhın arkasında, Slattery'nin yerinde ilgili ve konuşkan bir genç kadın oturuyordu, ama bunun dışında pek az şey değişmişti. İçersi hâlâ kasvetli, kahve hâlâ sert, duvarlar hâlâ ikinci el kitaplarla kaplıydı. Ancak House ofSleep'i arayınca bulamadı; belki de Sarah onu almıştı. Yarın öğrenirdi. Bu arada Terry'nin <i class="calibre3">Büyük Umutlar</i>'ını buldu ve sayfa 220'de on poundluk bir banknotun hâla durduğunu görüp sevindi. Parayı olduğu yerde bıraktı ve meyveli kek dilimini bitirirken romanın son birkaç sayfasını okudu. Sonra kitabı rafa koyup kafeden son kez çıktı.</span></p>

    <p class="msonormal6"><span class="calibre2">Akşamüstünü soğuk, gümüşî bir sis perdelemişti ve onu dağıtacak ay henüz çıkmamıştı. Ancak sisin gerisinde yıldızlar parlıyor, ay doğuyordu ve gece karanlık değildi.</span></p>

    <p class="msonormal6"><span class="calibre2">Cleo birinci katm merdiven aralığındaM pencereden, otomobil daha üç kilometre uzaktayken bile farları görebiliyordu. Mıcır kaplı yolda tekerleklerin çıtırtısını duydu ve ön bahçede kendi arabasının yanında park etmesini seyretti. Sonra içinden biri indi. Oydu, Sarah'ydı. Saçları kırlaşmıştı -alacakaranlıkta bile o kadarını seçebiliyordu- ama Sarah arabasını kilitleyip basamaklardan yukarı, ön kapıya çıkıncaya kadar geçen kısacık sürede Cleo daha fazlasını göremedi.</span></p>

    <p class="msonormal6"><span class="calibre2">Cleo döndü, koridoru hızlı hızlı geçti ve mutfağm arka kapışma inen daracık, az kullanılan merdivenlerden aşağı koşturdu. İndiğinde Sarah hole girmiş sesleniyordu:</span></p>

    <p class="msonormal6"><span class="calibre2">"Hey? Kimse var mı?"</span></p>

    <p class="msonormal6"><span class="calibre2">"Merhaba!" diye seslendi Cleo.</span></p>

    <p class="msonormal6"><span class="calibre2">Sarah mutfağın eşiğine geldi. "Robert? Sen misin? Orada mısın?"</span></p>

    <p class="msonormal6"><span class="calibre2">Mutfak boş görünüyordu. Işık masada sıcak sıcak titreşen üç mumdan geliyordu. Köşenin arkasından parlayan daha temiz, daha flu ışık ise herhalde fırının lambası olmalıydı. Odayı çok güzel yemek kokulan dolduruyordu.</span></p>

    <p class="msonormal6"><span class="calibre2">Sarah biraz daha ilerleyerek, "Robert?" dedi. "Neler oluyor? Herkes nerede?"</span></p>

    <p class="msonormal6"><span class="calibre2">"İçeri gel" dedi Cleo. "Masada bir içki var."</span></p>

    <p class="msonormal6"><span class="calibre2">"Evet, ama sen neredesin?"</span></p>

    <p class="msonormal6"><span class="calibre2">"Burada, köşenin arkasındayım." Sarah'nın ayak seslerinin yaklaştığını duyabiliyordu. "Gelme, lütfen. Bir dakika bekle."</span></p>

    <p class="msonormal6"><span class="calibre2">Ayak sesleri durdu. "Gelmeyeyim mi? Sen ne diyorsun?"</span></p>

    <p class="msonormal6"><span class="calibre2">"Lütfen, Sarah. Lütfen olduğun yerde kal."</span></p>

    <p class="msonormal6"><span class="calibre2">"Ama Tanrı aşkına, ben seni görmek istiyorum. Seni beş yıldır görmüyorum."</span></p>

    <p class="msonormal6"><span class="calibre2">"Hemen geliyorum" dedi Cleo. "Burada biraz hassas bir aşamaya geldim. Kakuleli bamya ve kişnişli pilavımız var."</span></p>

    <p class="msonormal6"><span class="calibre2">Sarah biraz sabırsızlıkla, "Harika görünüyor" dedi. "Ama şu an düşündüğüm en son şey yemek. Bu kadar yolu yemek yemeye gelmedim." Köşeden hiç yanıt gelmedi. "Yani, daha anlaşılır bir mesaj bırakamaz mıydm? Bütün bu mizansen neden?"</span></p>

    <p class="msonormal6"><span class="calibre2">Cleo, "Beş yıl çok uzun bir süre" dedi. "Özel bir şeyler gerektiğini hissettim."</span></p>

    <p class="msonormal6"><span class="calibre2">Sarah sıkıntıyla iç çekti, sonra masadaki kırmızı şarap dolu kadehlerden birini alıp biraz yudumladı.</span></p>

    <p class="msonormal6"><span class="calibre2">Ocak bölümüne yaklaşarak, "Robert, bu çok aptalca" dedi. "Londra'dan bu kadar yol geldim ve çok yorgunum. Oyun oynayacak halim yok. Son görüşmemizden beri çok zaman geçtiğini biliyorum ve konuşacak çok şeyimiz var, ama en azından birbirimizin yüzünü görelim."</span></p>

    <p class="msonormal6"><span class="calibre2">"Hayır!" diye bağırdı Cleo. Sesinde öyle bir telaş vardı ki, Sarah birkaç adım geriledi. Cleo daha kontrollü bir sesle, ama aynı içtenlikle ekledi, "Şu var ki Sarah, ben son birkaç yılda çok değiştim. Beni gördüğünde şok geçireceksin ve buna hazır olmanı istiyorum. Bir dakika otur lütfen, ben yanına geleceğim."</span></p>

    <p class="msonormal6"><span class="calibre2">Sarah "Pekâlâ" diyerek masanın başına oturdu. Kafasında bu tehlikeli sözlerin olası yorumlan uçuşuyordu. "Hasta... hasta filan değildin, değil mi Robert? Yani iyi misin? Birdenbire beni görmek istemenin nedeni bu değildi, değil mi?"</span></p>

    <p class="msonormal6"><span class="calibre2">Cleo, "İyiyim" dedi. "Aslında, hiçbir zaman daha iyi olmamıştım." Artık dikkatini yemeğe toplayamıyordu ve sırtım fırına yaslayıp derin bir nefes aldı. "Sana söylemek istediğim çok şey var. Pek çok şey."</span></p>

    <p class="msonormal6"><span class="calibre2">"Benim de" dedi Sarah.</span></p>

    <p class="msonormal6"><span class="calibre2">"Bütün akşam bizim, değil mi? Bu gece Londra'ya dönmek zorunda değilsin herhalde."</span></p>

    <p class="msonormal6"><span class="calibre2">"Ne yaptığımdan emin değilim. Bu... buluşmaya başka gelen var mı?"</span></p>

    <p class="msonormal6"><span class="calibre2">"Hayır. Hayır, yalnız sen ve ben. Umarım bir sakıncası yoktur."</span></p>

    <p class="msonormal6"><span class="calibre2">"Yok tabiî. Benim görmek istediğim sensin." Sarah biraz daha şarap içip çevresine bakındı. Durum o kadar garipti ve kendini o kadar gergin, o kadar huzursuz hissediyordu ki, sakinleşmek için yine konuşmaya başladı. "Buraya dönmenin çok garip geldiğini söylemeliyim. Bu eve. Bu mutfağa."</span></p>

    <p class="msonormal6"><span class="calibre2">"Onca yıl sonra" diye alıntı yaptı Cleo, "yine burada, ilk buluştuğumuz yerde buluşmamız ne garip." Mutfak bıçağını alıp maydanoz kıymaya başladı. "O geceyi anımsıyor musun, Sarah? Sabahlığınla çorba içiyordun hani?"</span></p>

    <p class="msonormal6"><span class="calibre2">"Evet, anımsıyorum. Tabiî ki anımsıyorum. Son beş yılda bunu düşünmediğim tek bir gün bile geçmedi."</span></p>

    <p class="msonormal6"><span class="calibre2">"Sahi mi? Beni unutmadın o halde."</span></p>

    <p class="msonormal6"><span class="calibre2">"Ah Robert, neden birbirimizi hiç aramadık?" Sesi yükseldi ve birdenbire sitemle çınladı. "Yarların tepesinde sana öyle veda etmek çok korkunçtu. Ve öyle kayboluvermen, mektuplarıma hiç cevap vermemen..."</span></p>

    <p class="msonormal6"><span class="calibre2">"Sana bir kez yazmıştım."</span></p>

    <p class="msonormal6"><span class="calibre2">"Evet, ama bana hiçbir şey söylemedin. Nerede olduğundan ya da ne yaptığından söz etmiyordu. Şimdi bile annem ile babamdan bu garip mesajı alıyorum, kalkıp buralara geliyorum ve seni görmeme bile izin vermiyorsun. Çok... garip davranıyorsun..."</span></p>

    <p class="msonormal6"><span class="calibre2">Cleo, "Bir dakika sonra" dedi, "her şeyi anlayacaksın."</span></p>

    <p class="msonormal6"><span class="calibre2">"Umarım."</span></p>

    <p class="msonormal6"><span class="calibre2">"Çok sabırlı davranıyorsun Sarah. Bunun için teşekkür ediyorum."</span></p>

    <p class="msonormal6"><span class="calibre2">Sarah şarabını yudumladı. Hemen hemen sakinleşmiş gibiydi. "Bu akşam buraya gelmek için bir yemek davetini iptal etmek zorunda kaldım."</span></p>

    <p class="msonormal6"><span class="calibre2">"Sahi mi? Çok iyi etmişsin."</span></p>

    <p class="msonormal6"><span class="calibre2">"Müstakbel kayınlarımla olduğunu eklemeliyim."</span></p>

    <p class="msonormal6"><span class="calibre2">Cleo'nun bıçağının sesi birdenbire kesildi.</span></p>

    <p class="msonormal6"><span class="calibre2">"Pardon?"</span></p>

    <p class="msonormal6"><span class="calibre2">"Nişanlımın anne babasıyla."</span></p>

    <p class="msonormal6"><span class="calibre2">"Senin...? Yani evleneceğini mi söylemek istiyorsun?"</span></p>

    <p class="msonormal6"><span class="calibre2">"Öyle. Üç aya kadar."</span></p>

    <p class="msonormal6"><span class="calibre2">"Bir erkekle mi?"</span></p>

    <p class="msonormal6"><span class="calibre2">"Tabiî ki bir erkekle."</span></p>

    <p class="msonormal6"><span class="calibre2">"Ama..."</span></p>

    <p class="msonormal6"><span class="calibre2">Sessizlik bitmeyecekmiş gibi gelince, "Ama ne?" dedi Sarah.</span></p>

    <p class="msonormal6"><span class="calibre2">"Ama ben senin eşcinsel olduğunu sanıyordum."</span></p>

    <p class="msonormal6"><span class="calibre2">"Eşcinsel mi? Bunu da nereden çıkardın?"</span></p>

    <p class="msonormal6"><span class="calibre2">"Biliyorsun işte, Veronica'yla olup bitenler."</span></p>

    <p class="msonormal6"><span class="calibre2">"Evet ama, ondan önce de Gregory vardı biliyorsun. Şimdi de... şimdi de Anthony var. Çok tatlı biri aslında. Ondan hoşlanacağından eminim. Veronica... tam olarak bir dönem değildi aslında; böyle desek pek önemli değilmiş gibi olur ama o önemliydi, yalnız... ah, bilmiyorum. Öyle güç ki"</span></p>

    <p class="msonormal6"><span class="calibre2">"Ama sen dedin ki Sarah, öyle dediğini hatırlıyorum; Veronica'nın senin için her şeyi değiştirdiğini söylemiştin. Seni kendi doğanla tanıştırmıştı, aynen bu sözleri kullanmıştın."</span></p>

    <p class="msonormal6"><span class="calibre2">"Bunları söylediğimde açıkçası kendimi pek iyi tanımıyormuşum. Demek istiyorum ki, çok gençtim Robert. Her ikimiz de gençtik."</span></p>

    <p class="msonormal6"><span class="calibre2">"Ama ya bana ideal eşinin kim olduğunu söylediğin zaman? Onu da hatırlıyor musun?"</span></p>

    <p class="msonormal6"><span class="calibre2">"Az çok..."</span></p>

    <p class="msonormal6"><span class="calibre2">"Benim kadın halim olduğunu söylemiştin, ikiz kız kardeşim. Böyle demiştin."</span></p>

    <p class="msonormal6"><span class="calibre2">Sarah, "Sana onu soracaktım" dedi. Cleo onun ayağa kalkmak için iskemlesini geri ittiğini duyabiliyordu. "Onu hiç aradın mı? Onu bulabildin mi?"</span></p>

    <p class="msonormal6"><span class="calibre2">Cleo, "Bir dakika" dedi. "Benim... çöpü çıkartmam gerek."</span></p>

    <p class="msonormal6"><span class="calibre2">Mutfağın arka kapısından çıktı, karanlık koridorda el yordamıyla ilerleyip sonunda kilitli bir kapıya geldi. Anahtarı bulmak (kilidin üstündeydi) ve sıkışmış sürgüleri çekmek sanki sonsuza dek sürdü. Cleo sonunda kendini yıldızlarla dolu bir gökyüzünün altında, bakımsız mutfak bahçesinde buldu. Kapıyı arkasından çekti, hemen iki büklüm olup taşların üstüne kustu. Dört ayak üstünde gidip öğürtüleri hıçkırıklarına karışana dek çıkartmaya devam etti.</span></p>

    <p class="msonormal6"><span class="calibre2">Sonra ayağa kalkıp blucininin ceplerini yokladı. Tanrı'ya şükür, otomobilin anahtarları oradaydı.</span></p>

    <p class="msonormal6"><span class="calibre2">Evin ön tarafına koştu. Mutfak penceresinden Sarah'nın arkadan vuran altın renkli mum ışığında aydınlanmış yüzünü gördü. Sarah onu görebilecek miydi? Nefes nefese, şoktan deliye dönmüş, makyajı gözyaşlarıyla akmış, arabasına saldırıp kapıyı zorlayan bu garip kadını seçmiş miydi?</span></p>

    <p class="msonormal6"><span class="calibre2">Cleo motoru çalıştırdı, Sarah olan biteni fark edip ön basamaklardan koşarak inerken hızla geri çıkıp uzaklaştı.</span></p>

    <p class="msonormal6"><span class="calibre2">Kilometrelerce gitti. Nereye gittiğinin farkında bile değildi. Üstünü başını temizlemeyi, yüzünü gözünü silmeyi şiddetle istiyordu ama takip edilmediğinden emin olana dek durmaya cesareti yoktu.</span></p>

    <p class="msonormal6"><span class="calibre2">Sonunda dayanamadı ve arabayı cep yola çekti.</span></p>

    <p class="msonormal6"><span class="calibre2">Altında okyanus sakin ve masmavi uzanıyordu. Yolda hiç kimse, Sarah'dan hiçbir işaret yoktu. Gece sisleri yükselmeye başlamıştı ve Cleo onların hafif ışığı altında onunla yeni bir buluşmanın gölgesini bile göremiyordu.</span></p>

    <p class="msonormal6"><span class="calibre2">&nbsp;</span></p>

    <p class="msonormal7"><a class="pcalibre pcalibre1" id="_Toc399804444"><b class="calibre1"><span class="calibre14"><span class="calibre6">XVIII</span></span></b></a></p>

    <p class="msonormal6"><span class="calibre2">Dr. Dudden konferansın ikinci gününe katılmadı. Bu konferans daha yirmi dört saat öncesine dek çok önemli görünüyordu, ama artık tüm bu işin temelde anlamsız ve önemsiz olduğunu fark etmişti. Düşünecek çok daha ivedi konular vardı. Kariyeri, işi, ünü, Dudden Kliniği'ndeki araştırmalarının devamı; hepsi tehdit altındaydı. Karşısında birleşmiş güçler -cehalet, kıskançlık, tepkiler- harekete geçmeye başlıyordu. Komplo büyüyordu.</span></p>

    <p class="msonormal6"><span class="calibre2">Dr. Dudden bütün bunları, bıkıp usanmadan Londra sokaklarını arşınladığı gece boyunca fark etti. Gözünü bile kırpmadı ve bu yüzden kendini daha iyi hissetti. Aslında bu sabah bir daha asla uyumak istemeyeceğinden emindi. Vagonda çevresine bakınıp yolculardan ne kadarının daha şimdiden -bu kadar erken bir saatte!- uyuduğunu, uyukladığım, horladığını, kestirdiğini, şekerleme yaptığını, ağızlarının aptalca açıldığını, başlarının düştüğünü, gözkapaklannın kapandığını görünce dudakları elinde olmadan alayla büküldü. Bu insanlarda hiç vakar, kendine saygı yok muydu? Hayattan o kadar mı nefret ediyorlardı ki, her fırsatta kopuyorlardı? Bazen böyle yaratıkların aslında kurtarılmaya değer olup olmadığını düşünüyordu: ama artık konu bu değildi. İnsanlığa yardım amaçlı bir tür misyon üstlendiği düşüncesinin aptallık olduğunu fark etmişti. Asıl konu bu kadar açıkken, birkaç sözcükle özetlenebilecek kadar belirginken, onu engelleyen inançlardan biriydi. Evet, asıl konu şuydu: Dr. Dudden'ın haklı ve başka herkesin yanılıyor olması. O bunu görebiliyordu ama onlar göremiyorlardı. O halde olay iyi ile kötü arasında basit bir mücadeleden ibaretti. Bütün dünyaya karşı Dudden.</span></p>

    <p class="msonormal6"><span class="calibre2">Artık olayı bu bağlamda gördüğü için, önceki bütün hatalarına, verdiği ödünlere ve oyalanmalarına yönelik korkunç bir tatminsizlik duymaya başladı. Yarım akıllı hastalarla yaptığı sonuçsuz görüşmelere, yalancıktan önerdiği geçici tedavilere çok fazla zaman harcamıştı. Kliniğe döndüğünde yapacağı ilk iş hastalan taburcu etmek olacaktı. Hepsini. Bir sürü taksi çağırıp hepsini gönderecek; geniş kapsamlı bir temizlik yapacaktı. Onlar artık dikkat dağıtan birer unsur olmaktan, yapılması gereken işin karşısında garip birer engel oluşturmaktan başka bir şey değildi. O binada önemli her şey merdiven altında, bodrumda yaşanıyordu ve orada bile enerjisini çok fazla ziyan etmişti. O hayvan deneylerini aylar önce terk etmeliydi. Farelerin, tavşan ve köpeklerin davranışlarından öğrenebileceği her şeyi çok uzun zaman önce öğrenmişti zaten. Artık insan deneklerle çalışacaktı. İlerlemenin tek yolu buydu. O aptalca kazanın kendisini engellemesine izin vermemeliydi. Fısıltılardan, fesat söylentilerden, cahilce dedikodulardan korkmaması gerekirdi. Aygıtların son derece güvenli olduğunu biliyordu ve bunu kanıtlayacaktı. Bunu hemen, açıkça ve yadsınamaz bir şekilde, olası tek yolla kanıtlayacaktı. Kendini kullanarak.</span></p>

    <p class="msonormal6"><span class="calibre2">Dr. Dudden'ın düşünceleri hızlanırken, onu Ashdown'a geri götüren tren de yavaşlamaya başladı. Sinirden ve sabırsızlıktan terlemişti. İstasyonlar arasında uzun, nedeni belirsiz duraklamalar oluyordu.</span></p>

    <p class="msonormal6"><span class="calibre2">Bunların üçüncü ya da dördüncüsünde ayağa kalktı, "Goldberg Çeşitlemeleri"nin çok sevdiği bir kaydını dinlemekte olduğu kulaklıklarını çekip çıkardı ve kibirli bir şekilde CD walkman'ini en yakın pencereden dışarı fırlattı. Müzik zevki bile onu tiksindiriyordu. Hışımla yerine dönerken, "Zırvalar!" diye bağırdı. "Duygusuz zırvalar! Bol keseden atmasyonlar!" Diğer yolcuların endişeli kaçamak bakışlarını görmezden geldi. Bu uykulu aptalların düşüncelerine hiç aldırmıyordu. Dünyanın onun için ne düşündüğünün artık hiçbir önemi yoktu; zaten hepsi ona karşı birlik olmuştu. Hepsi. Myers ile Cole aleyhine bir tür komplo kurmuşlardı. Bundan emindi ve Russell Watts da onlann gönüllü ayakçısıydı. Büyük olasılıkla klinikte de onlara yardımcı olan bir casus, arkasından işler çeviren bir tür köstebek vardı. Dr. Madison'dı herhalde. O iğrenç yaşlı domuz ona hep diş bilemişti. Ya o gazeteci Worth? Ona da güvenilmezdi. İkisinin birlik olduğunu öğrenmek onu şaşırtmayacaktı. Terry'nin ilk geldiği gece Dr. Madison'la terasta raslantısal bir buluşma ayarladığını ve ertesi sabah Terry'nin "yüzeysel olarak" tanıştıkları iddiasıyla onunla dalga geçtiğini şimdi hatırlıyordu. Hatta -evet, her şeyi şimdi hatırlıyor, anlam veriyordu- o piç herif Sarah'dan söz etme cüretini bile göstermişti. Demek ki, hiç kuşkusuz ikisi birlik olmuşlardı. Tabiî o zamandan beri (bilebildiği kadarıyla) Terry ile Dr. Madison birbirlerini pek görüp konuşmamıştı, ama bu pek belirgin bir numaradan başka bir şey değildi; ve sinsi, sözsüz bir anlaşmanın, sinsi bir ittifakın yeni bir kanıtını oluşturmuyor muydu?..</span></p>

    <p class="msonormal6"><span class="calibre2">İşte tam o anda Dr. Dudden'ın kuşkuları en beklenmedik biçimde doğrulandı. Tren iki istasyon arasında sıkışmış beklerken, Londra yönünde giden bir başka tren yavaşça yanından geçti. Baktı ve geçen vagonun içindekileri birkaç saniyeliğine apaçık görebildi. Oradaydılar: yarı boş vagonda yan yana oturmuş gülüyor, hareket ediyor ve görünürde koyu bir sohbeti sürdürüyorlardı. Düşüncelerinin merkezindeki iki kişi.</span></p>

    <p class="msonormal6"><span class="calibre2">Terry Worth ile Cleo Madison.</span></p>

    <p class="msonormal6"><span class="calibre2">Cleo hareketsiz duran trene bakmak için boynunu uzatarak, "Gördün mü?" diye sordu.</span></p>

    <p class="msonormal6"><span class="calibre2">"Neyi gördüm mü?" dedi Terry.</span></p>

    <p class="msonormal6"><span class="calibre2">"Dr. Dudden'dı o. Eminim. O trende oturuyordu."</span></p>

    <p class="msonormal6"><span class="calibre2">"Bir konferansta olduğunu sanıyordum."</span></p>

    <p class="msonormal6"><span class="calibre2">"Ben de."</span></p>

    <p class="msonormal6"><span class="calibre2">"Sence bizi görmüş müdür?"</span></p>

    <p class="msonormal6"><span class="calibre2">Cleo omuz silkti. "Emin değilim. Ne olmuş gördüyse?"</span></p>

    <p class="msonormal6"><span class="calibre2">"Pek memnun olmayabilir" dedi Terry. "Asistanı Londra'ya kaçıyor ve en sevdiği hasta da kendi kendini taburcu ediyor."</span></p>

    <p class="msonormal6"><span class="calibre2">Cleo diğer trenin geride kalmasını seyretti, sonra yine yerine yerleşti. "Açıkçası, artık neyin Dr. Dudden'ı mutlu edip neyin etmediğiyle ilgilenmiyorum. Bununla çok daha fazla ilgileniyorum." Aralarındaki masadan Terry'nin fotoğrafını alıp hayretle baktı. "Sen cidden bana bunun hiç kimsenin ama hiç kimsenin görmediği bir filmden alındığını mı söylüyorsun?"</span></p>

    <p class="msonormal6"><span class="calibre2">"Belki iki üç kişi, o da en fazla" dedi Terry. "Öyleyse bile, hiçbir şey belgelenmemiş."</span></p>

    <p class="msonormal6"><span class="calibre2">"Sence başka birinde bu fotoğrafın kopyası var mıdır?"</span></p>

    <p class="msonormal6"><span class="calibre2">"Sanmam. Hiçbir yerde yayımlandığını görmediğim kesin."</span></p>

    <p class="msonormal6"><span class="calibre2">Cleo titreyen ellerle fotoğrafı Terry'ye uzattı. Aradan on iki saat geçtikten sonra bile (bu süre zarfında uyuyamayacak kadar heyecanlıydı) kendim hâlâ bu yeni ve inanılmaz kavrama alıştırmaya çalışıyordu. İlk kez çocukluğunda gördüğü ve o zamandan beri de aklından çıkmayan bu görüntünün kendi düş gücünün ürünü olmayabileceği, başka, bağımsız bir varlığı olabileceği düşüncesiydi bu. Üstelik bunun tam da şimdi, Ruby Sharp'ın klinikte belirip sonra yine ortadan kaybolduğu ve arkasında Cleo'nun kendi yaşamının geçmiş ve gelecek gizlerini sihirli bir biçimde işlemiş gibi görünen olağanüstü bir sözcük çağlayanı bıraktığı bir dönemde su yüzüne çıkmasını akıl almıyordu. Cleo bu olayların tam olarak neyi belirlediğini göremeyecek kadar huzursuzdu, kafası karışıktı. Ancak yine de hızlı ve kesin bir karar vermişti: o sabah klinikteki işini bırakıp Lorna'ya alelacele bir not yazacak ve hemen döneceğine söz verecekti?</span></p>

    <p class="msonormal6"><span class="calibre2">Tren hızlanıp karanlık kırlarda yol alırken Terry film hakkında konuşmayı sürdürdü.</span></p>

    <p class="msonormal6"><span class="calibre2">"Şöyle bir teorim var," diyordu, "yanlış yere bakmış olabilirim. Eğer bir yerlerde bir kopya varsa, belki de İtalya'da değil, Fransa'dadır."</span></p>

    <p class="msonormal6"><span class="calibre2">"Neden Fransa?"</span></p>

    <p class="msonormal6"><span class="calibre2">"Şu sözcük yüzünden." Fotoğrafı havaya kaldırdı. Uzağı gösteren hemşire üniformalı orta yaşlı kadının arkasında kısmen örttüğü bir tabela vardı. Üstünde tek bir sözcük görünüyordu: Fermer. "Bu Fransızca, değil mi? 'Kapatmak' demek. Belki de film Fransızca olarak da çevrilmişti ve geriye kalan o kopyası oldu."</span></p>

    <p class="msonormal6"><span class="calibre2">Cleo resmi daha yakından inceledi. "Sanmam" dedi. "Bunun bir anlamı olmaz, çünkü fermer bir mastar. Zaten fotoğrafın kenarı kesik olduğundan sözcüğün başını tam göremiyorsun. Kadının arkasında da başka harfler kalmış olabilir. Bana kalırsa" bir kez daha baktı "infermeria yazıyor."</span></p>

    <p class="msonormal6"><span class="calibre2">"Infermeria mı? O ne demek?"</span></p>

    <p class="msonormal6"><span class="calibre2">"İtalyanca 'hastane' demek tabiî. Kadının gösterdiği de o: bir hastane."</span></p>

    <p class="msonormal6"><span class="calibre2">Terry'nin yüzüne yavaş yavaş bir gülümseme yayüdı. "Bunu neden düşünemedim?"</span></p>

    <p class="msonormal6"><span class="calibre2">Cleo, "Tek anlamının bu olduğunu söylemiyorum" dedi, ancak daha Terry bu esrarengiz sözlerinin ne anlama geldiğini soramadan ekledi, "Demek yine bu filmi aramaya başlayacaksın, öyle mi? Bu senin hayatının amacı mı olacak?"</span></p>

    <p class="msonormal6"><span class="calibre2">"Aslında hayır." Terry fotoğrafı kuşe bir zarfa koyup masaya bıraktı. "Artık bunun önemi olduğunu sanmıyorum. Onun oralarda bir yerde olduğunu... belki de beni beklediğini bilmeyi yeğlerim. Bilmiyorum... Zaten bu arada ne yapacağımı düşünmem gerek: dişe dokunur bir şeyler yapmalıyım."</span></p>

    <p class="msonormal6"><span class="calibre2">"Gazetecilik dişe dokunur bir şey, öyle değil mi? Eğer yeterince ciddiye alıyorsan."</span></p>

    <p class="msonormal6"><span class="calibre2">Terry başını iki yana salladı. "Son zamanlarda hatta sanırım son-iki haftadır ne yaptığımı düşündüğüm zamanlar oldu ve bu da beni... neredeyse ürpertiyor. Bu yüzden kendimden nefret ediyorum. Sen hiç bu duyguya kapılır mısın? Kapıldığını sanmam; seninki gibi bir işte olmaz."</span></p>

    <p class="msonormal6"><span class="calibre2">Cleo, "Ah, ne demek istediğini biliyorum" dedi. "Gregory Dudden'ın yanında çalışmak insanın kendisiyle gurur duymasını garanti etmiyor, seni temin ederim."</span></p>

    <p class="msonormal6"><span class="calibre2">"Hayır, etmiyordur sanırım. O halde neden oraya girdin ki?"</span></p>

    <p class="msonormal6"><span class="calibre2">"Dudden Kliniği benzersiz olduğu için. Benim alanımda birine iş olanağı sağlayan hemen hemen tek yer." İki yıldan fazla bir süre önce British Journal of Clinical Psychology'de Dr. Dudden'ın ilanının ilk çıktığı günü düşündü. Kendisine ne kadar uygun bir iş olduğunu gördüğü zamanki heyecan, sonra kliniğin yerini öğrendiğindeki hayret, çekimserlik; orası dünyada bir daha ayak basmamakta kararlı olduğu tek yerdi.</span></p>

    <p class="msonormal6"><span class="calibre2">Terry "Ashdown'da çalışmak sana çok garip geliyor olmalı" dedi. "Bütün o anılar..."</span></p>

    <p class="msonormal6"><span class="calibre2">"Anılar mı?" Hemen irkildi.</span></p>

    <p class="msonormal6"><span class="calibre2">"Robert'ın anılan. O günlerde onu tanımıyordun tabiî, ama yine de... sana onu hatırlatıyor olmalı."</span></p>

    <p class="msonormal6"><span class="calibre2">Cleo, "Ah, evet" dedi. "Evet, bazen hatırlatıyor."</span></p>

    <p class="msonormal6"><span class="calibre2">"Bu çok saçma" dedi kendi kendine. Er geç Terry'ye gerçeği söylemek zorunda kalacaktı. Aslında onun hâlâ tahmin etmemiş olmasına şaşıyordu. Ona acaba trende mi söylemeliydi? Yoksa Londra'ya vardıklarında istasyon kahvesinde bir içki mi ısmarlamalıydı? Ya da yalnızca adresi ile telefon numarasını alıp birkaç gün, her şey bitene dek, Ruby'nin talimatına uyup onu yeniden bulana dek beklemeli miydi?... Tabiî eğer cesaretini toplayabilirse...</span></p>

    <p class="msonormal6"><span class="calibre2">Bu düşünceleri alelacele bastırıp, "Zaten" dedi, "senin kariyerin ile Dudden Kliniği'nin geleceği birbirine bağlı olmayabilir."</span></p>

    <p class="msonormal6"><span class="calibre2">"Ne bakımdan?"</span></p>

    <p class="msonormal6"><span class="calibre2">"Ona hiç sordun mu ki?"</span></p>

    <p class="msonormal6"><span class="calibre2">Terry kaşlarını çattı. "Kime, neyi sordum mu?"</span></p>

    <p class="msonormal6"><span class="calibre2">"Dr. Dudden'a tabiî. Stephen Webb'i."</span></p>

    <p class="msonormal6"><span class="calibre2">"Doğrudan sormadım, hayır. Ama..." Sorusunun ne anlama geldiğini anlayınca sustu. "Demek terasta bana o notu gönderen sendin, öyle değil mi?"</span></p>

    <p class="msonormal6"><span class="calibre2">"Ufak bir ipucunun seni doğru yöne sevk edeceğini düşünmüştüm, hepsi bu."</span></p>

    <p class="msonormal6"><span class="calibre2">"Sanırım öyle oldu." Terry son iki gündür unutmak için elinden geleni yaptığı bir sahneyi gözlerinin önüne getirip titredi. "Birkaç gün önce bir gece beni bodruma indirdi."</span></p>

    <p class="msonormal6"><span class="calibre2">"Farelerle deneyler yaptığı yere mi?"</span></p>

    <p class="msonormal6"><span class="calibre2">Terry başıyla onayladı. "Sen oraya indin mi?"</span></p>

    <p class="msonormal6"><span class="calibre2">"Bir iki kez."</span></p>

    <p class="msonormal6"><span class="calibre2">"Ya kullandığı... diğer araçları gördün mü?"</span></p>

    <p class="msonormal6"><span class="calibre2">"Hangi diğer araçları?"</span></p>

    <p class="msonormal6"><span class="calibre2">Terry gözlerini ovuşturdu ve o bembeyaz duvarları, o kocaman pleksiglas kafesi unutmaya çalıştı... "Benim için fazla büyük bir hikâye" dedi, "pazartesi ofise gidip haber masasına anlatacağım. Onlar gerekeni yapar."</span></p>

    <p class="msonormal6"><span class="calibre2">"Ama bu senin hikâyen Terry. İlk sen buldun."</span></p>

    <p class="msonormal6"><span class="calibre2">"Ben yalnızca... o tür bir gazeteci değilim. Bu kadar basit."</span></p>

    <p class="msonormal6"><span class="calibre2">"Evet, ama sen de yaptığın türde gazetecilikten nefret ediyorsun. Bu senin için bir değişiklik fırsatı." Terry'nin bunu duymayı beklediğini seziyordu. Ona inanmak üzereydi. "Yani, bu haberle gerçekten isim yapabilirsin. Orada neler olduğu hakkında, neyle uğraşacağın hakkında bir fikrin var mı?"</span></p>

    <p class="msonormal6"><span class="calibre2">Terry, "Bütün bildiğim Webb'in üniversitede öğrenci olduğu ve Dr. Dudden'ın yaptığı bir uykusuzluk deneyine katıldığı" dedi. "Tahminime göre, bu deneyin sonucunda bir tür kazaya uğramış. Ölümcül bir kaza mı? Ancak henüz kimse ölümüyle klinikte kaldığı süre arasında doğrudan bir bağlantı kurmamış."</span></p>

    <p class="msonormal6"><span class="calibre2">Cleo, "Otomobil kazasıydı" dedi. "Deneyi bitirdiği sabah Gregory'nin hiç boş yatağı ya da çocuğun kendine gelebilmesi için ayıracağı bir yeri yoktu, o da doğruca eve gönderildi. Kampüse dönerken yolun ortasından yürüyordu ve ezildi. Hemen oracıkta öldü." Yanındaki koltukta duran çantasını karıştırıp iki dosya çıkardı. "Şu var ki, birisi doğrudan bir bağlantı kurdu. O deneye katılan bir başka öğrenci daha vardı. Ona bir şey olmadı ve sanırım Gregory onu parayla susturdu. Kız üniversiteden ayni di ve bir daha da kimse ondan haber alamadı. Ancak birisi Kraliyet Psikiyatrlar Birliği'ne haber vermiş olmalı, çünkü bu sabah onlardan bir mektup geldi. Anlaşılan bir soruşturma açmak istiyorlar."</span></p>

    <p class="msonormal6"><span class="calibre2">"Bu öteki öğrencinin ismi neydi?"</span></p>

    <p class="msonormal6"><span class="calibre2">"Bellamy. Karen Bellamy." İki dosyayı da Terry'ye verdi. "Bunları Gregory'nin odasında bulup kopyalarını çıkarttım. Al, senin olsun. Elinden geleni yap."</span></p>

    <p class="msonormal6"><span class="calibre2">Terry yolculuğun kalan kısmında o iki talihsiz öğrenciyle ilgili belgeleri okudu. Stephen Webb'in dosyasından popüler, akıllı, çalışkan, aynı zamanda da hırslı ve yetenekli bir oyuncu olan genç bir adamın portresini çıkartabildi. Dr. Dudden'ın deneyine katılması parasal gereksinmeden, entelektüel meraktan ya da her ikisinin bileşiminden kaynaklanıyor olabilirdi. Karen Bellamy'le ilgili bilgiler daha azdı ve kız biraz karanlık, sorunlu bir tip olarak kalmıştı. Onun örneğinde, geçmişinde belirgin bir fmansal güçlük görülebiliyordu. Londra'nın yoksul bir bölgesinden geliyordu; ailesi Denmark Hill'de oturuyordu ve anlaşılan en son altı ayı aşkın bir süre önce burada görülmüştü. Terry bunu aklına not etti, ama Karen Bellamy'nin dosyasını okudukça dikkatinin dağılmakta olduğunu fark etti. Aklına dün geceki düşünden, canlı, ama kesik kesik görüntüler geliyordu. Kendini umutla onlara asıhr, ama karanlığa gömülmelerini ya da kum gibi parmaklarının arasından kayıp gitmelerini seyreder buldu. Çıldırtıcı bir duyguydu ama aynı zamanda da açıklanamaz, ölçülemez bir rahatlık veriyordu. Bir iki kez azıcık daha somut, diğerlerinden daha az uçucu bir hayalle ödüllendirildiğinde kalemine sarılıp okuduğu sayfanın kenarlarına notlar çiziktiriyordu. Bir yere, "Bir çayır" diye yazdı; "genç bir kız, gülüyor; bir kadın sesi, uzun çimenlerde, yanımda bir şarkı mırıldanıyor; uçabileceğimi bilmek; serin su." Bu dağınık izlenimlerden sonra başını kaldırdı ve Cleo'nun gülümseyerek kendisine baktığını gördü.</span></p>

    <p class="msonormal6"><span class="calibre2">Terry dosyalarla uğraşırken Cleo da çantasından Lorna'nın onun için hazırladığı bant çözümünü çıkardı. Bu, Ruby Sharp'ın garip gece monologunun kaydıydı. Ellinci kez okudu ve hâlâ içinde doğruluk payı olduğuna ya da vaat edilen mucizelerin gerçekleşeceğine inanmakta zorlanırken Terry'nin fotoğrafıyla; iyi hatırladığı o tek düşüyle olan ilişkisine -kehanet mi, rastlantı mı?- şaşırdı. Akılcı açıklamalar ararken Ruby'nin davranışını düşündü: iki hafta önce kumsalda karşılaştıklarında kendini tanıtmaması; dün beklenmedik bir şekilde klinikte belirivermesi ve bu sabah aniden gidişi; hiçbir mesaj (ya da ödeme) bırakmadan çekip gitmişti. Tabiî bant çözümünün kendisi bir tür mesaj sayılmazsa.</span></p>

    <p class="msonormal6"><span class="calibre2">Eğer öyleyse, ona güvenilebilir miydi?</span></p>

    <p class="msonormal6"><span class="calibre2">Evet, evet, tabiî ki güvenilebilirdi. Tren Londra'nın varoşlarına girerken Cleo da bu sonuca vardı. Mantığı yeterince basitti; bütün bu karışıklığın, geçmiş ile şimdi arasındaki bu rahatsız edici kesişmelerin ortasında, en azından yadsınamaz tek bir gerçek vardı.</span></p>

    <p class="msonormal6"><span class="calibre2">Hiç kimse uykusunda yalan söylemezdi.</span></p>

    <p class="msonormal6"><span class="calibre2">Terry ne yapacağını bilemiyordu. Cleo'ya veda ettikten yanm saat sonra, şimdi ne yapması gerektiğine karar veremiyordu. Kendini huzursuz, rahatsız hissediyordu. Evine dönme düşüncesi moralini bozuyordu. Saat öğleden sonra üçtü ve bütün bir akşamı yalnız başına, evde, yalnızca televizyon ile video eşliğinde geçirmeyi göze alamıyordu.</span></p>

    <p class="msonormal6"><span class="calibre2">Bir Time Out dergisi alıp sinema ilanlarını okudu, ama her nedense isimler ona hiçbir şey ifade etmiyordu. Birkaç dakika sonra dergiyi bir yana koyup gelen geçenin okuması için istasyonun önündeki bir banka bıraktı.</span></p>

    <p class="msonormal6"><span class="calibre2">Bavulunu açıp fotoğrafının bulunduğu kuşe zarf ile Cleo'nun onun için kopyaladığı iki dosyayı çıkardı. Sonra istasyona geri dönüp bavulu emanete bıraktı.</span></p>

    <p class="msonormal6"><span class="calibre2">Metroyla Londra'nın diğer tarafındaki bir başka istasyona gidip oradan Denmark Hill'e giden bir trene aktarma yaptı.</span></p>

    <p class="msonormal6"><span class="calibre2">Terry bu kararı açıklayamazdı. Yalnızca gazetecilerin (yoksa dedektifler miydi) bir olayı incelerken böyle yaptıklarını söyleyen -büyük olasılıkla konu hakkında pek çok film seyrettikten sonra- geliştirilmiş bir içgüdüye uyuyordu. Bir izin peşine düşmek ya da birisinin hareketlerini izlemek istediklerinde, attıkları ilk adım kendini hedefin yerine koymak ve o kişi gibi düşünmek olurdu. Daha önce Denmark Hill'e hiç gitmemişti ve belli belirsiz bunun yeni görevinde bir dezavantaj olabileceğini hissediyordu. Görevi Karen Bellamy'yi bulup Dr. Dudden'ın uykusuzluk deneyleri hakkındaki gerçeği ortaya çıkartmaktı. Kızın büyüdüğü ve son kez görüldüğü mahalleye gitmenin bazı ipuçları sağlayabileceğini umuyordu. Belki bir arkadaşa rastlamak ya da mahallenin barında geveze bir komşuyla konuşmak gibi.</span></p>

    <p class="msonormal6"><span class="calibre2">Terry birkaç saat boyunca sokaklarda amaçsızca dolandıktan, kafelerde oyalanıp sıkıldıktan, sayısız bardak birayı yalnız başına içtikten sonra araştırmacı gazetecilik konusunda hâlâ birkaç şey öğrenmesi gerektiğini itiraf etmek zorunda kaldı. Kendim başladığı zamana oranla Karen Bellamy'ye daha yakın hissetmiyordu ve bir yandan da çok yorulmuştu. Daha şimdiden yatağını özlüyordu ve bu aşamada hiçbir şey erkenden yatıp -örneğin saat onda- ışıkları söndürüp on iki saat uyumaktan daha cazip gelmiyordu. Beki bu gece yeterince uyursa daha başka düşler görebilir ve belki de sabah olunca hatırlayabilirdi.</span></p>

    <p class="msonormal6"><span class="calibre2">Yürüyerek Denmark Hill istasyonuna geri dönüp tam o anda hareket eden bir trenin arkasından platformda koştu, inen yolcular dağıldı; merdivenlerden yukarı, turnikelere çıkıp Terry'yi platformda otomatik çerez makinesinin yanında bir aşağı, bir yukarı yürüyen adamla bir başına bıraktılar. Terry bu adamı daha önce, yoldan istasyona yaklaşırken de görmüştü. Eğer Londra'nın merkezine gidecek bir treni beklemiyorsa burada ne yapıyordu? Platformun diğer ucuna yürüyüp bu yabancıdan uzaklaşmaya karar verdi. Adam biraz garip davranıyor gibiydi. Yaklaşık 1,90 m boyundaydı ve siyah pantolon ve yeşil mont giyiyordu. Platformda bir yukarı, bir aşağı yürüyor, kendi kendine bir şeyler mırıldanıp ara sıra bağırıyordu. Bıçağının keskin kenarı akşam güneşinde parlıyordu.</span></p>

    <p class="msonormal6"><span class="calibre2">Lorna o gün öğleüstü kasabada alışverişini bitirmiş, sonra yokuş yukarı Ashdown'a yürürken çok garip bir şey görmüştü. Yakındaki taksi durağından yedi taksi yanından geçip tren istasyonuna doğru gitti. Görünüşe göre beşinde hastalar, diğer ikisinde de aşçı ve temizlikçiler vardı. Şaşkınlıkla taksilerin ardından bakakaldı ve birdenbire tatsız bir duyguya kapıldı; evde hiç de yolunda gitmeyen bir şeyler olduğunu biliyordu. Yokuş yukarı adımlarını hızlandırdı. Ashdown'ın bahçe kapısına vardığında neredeyse koşuyordu.</span></p>

    <p class="msonormal6"><span class="calibre2">Hole girer girmez evin bomboş olduğunu hissetti. Gerçekdışı, terk edilmiş bir hava vardı ve ön kapı rüzgârda açılıp kapanmaya terk edilmişti. Ancak, ev boş olmakla birlikte hiç de sessiz değildi; aşağıda, bodrumda bir yerlerde yüksek sesle müzik çalmıyordu. İnanılmaz yüksek sesli bir müzikti; çünkü Lorna onu yalnız duymakla kalmıyor, ayaklarının altında hissedebiliyordu da. Müziğin şiddetinden bütün zemin sarsılıyordu. Lorna çalan müziği hemen tanıdı. Zaten hiç kimse tanımamazlık edemezdi, çünkü bu, dünyanın en ünlü tenorlarından birinin söylediği, dünyanın en tanımış aryalarından biriydi. Alışveriş torbalarını bırakıp korkmuş ve kararsız bir şekilde holde dururken müzik sona erdi ve hemen sonra yine başladı. Birisi tekrar CD çaların düğmesine basmıştı.</span></p>

    <p class="msonormal6"><span class="calibre2">Lorna'nın gereken cesareti toplaması birkaç dakikasını aldı. Bu süre zarfında durdu, sonra bir daha harekete geçti. Sonunda, Dr. Dudden'ın odasına, yemek salonuna ve L biçimli mutfağa baktıktan sonra, kendini zorlayarak bodrumun kapısını açıp ağır ağır merdivenlerden indi. Daha ancak çamaşırhaneye kadar gelmişken ve daha önce girmesine hiç izin verilmeyen laboratuvarm kapısından hâlâ on metre ötedeyken bile müziğin sesi dayanılmazdı. Parmaklarım kulaklarına tıkayıp aydınlık koridordan geçti, duvara dayandı ve uzun uzun, derin derin nefes alıp hafifçe kapıyı iterek içeri girdi.</span></p>

    <p class="msonormal6"><span class="calibre2">Lorna orada ne kadar durduğunu bilemiyordu. Dehşete düşmüş, donakalmış, gözlerinin önündeki manzaraya bir anlam vermeye çalışıyordu. Odada on iki masa, her birinin üstünde de birer cam tank vardı. Tanklardan bazıları ters çevrilmiş, bir ikisi kırılmıştı: dördünde ölü fareler, üçünde de ölü köpekler vardı. Bunlara ek olarak, az beslenmiş, hırpalanmış ve bitkin görünüşlü bir sürü köpek, tavşan ve fare odanın içinde oradan oraya koşuşturuyordu. Lorna hayvanların arasından süzüldü; onlara kuşkuyla, acıma ve tiksinme duygularıyla bakarken ara sıra yakından görmek için eğildi, ama hiç dokunmadı.</span></p>

    <p class="msonormal6"><span class="calibre2">Zaten ilk önce yapmak istediği müziğin kaynağını bulup susturmaktı. Müzik laboratuvarın dibindeki odadan geliyor gibiydi. Onu susturmadan net düşünemeyeceğini bildiğinden, alelacele odaya doğru seğirtti.</span></p>

    <p class="msonormal6"><span class="calibre2">Kendini içinde bulduğu oda yeterince büyüktü, ancak içerde dik sırtlı, rahatsız görünüşlü bir iskemleden, bir televizyon ve müzik setinden, çeşitli spor aletlerinden başka hiçbir şey yoktu. Bir tür uykusuzluk merkezinde bulunduğunu tahmin edip kulaklarım daha da sıkı tıkadı ve CD çaların başına diz çöküp nasıl kapatılacağına bakmaya çalıştı. Bu sırada aniden ürperdi ve tam düğmeye uzanırken donakaldı. Birdenbire birkaç metre gerisinde, arkasındaki kapıda bir insanın varlığını apaçık hissetmişti.</span></p>

    <p class="msonormal6"><span class="calibre2">Döndü, Dr. Dudden'ı gördü ve avazı çıktığı kadar bağırdı.</span></p>

    <p class="msonormal6"><span class="calibre2">Sorun onun bir mayo dışında tümüyle çıplak olması değildi. Gözlerindeki çılgın ve düşmanca pırıltı yeterince ürkütücü olmakla beraber, o da değildi. Dr. Dudden'ın görüntüsünde Lorna'yı en çok korkutan, saçlarının hali oldu. Adamın saçları sanki çıldırmış, kendi başlarına delice bir yaşam edinmiş gibiydi. Bolca tutkal sürmüş olmalıydı; çünkü saçları dikene benzer dört beş tutam halinde dimdik ayakta duruyordu ve bir düzine kadar elektrot gelişigüzel kafatasma takılmıştı. Bazıları saçlarına gömülmüş, hatta bir tanesi kulağına yapışmış; ve hepsi birden yanında, yerde sürünen kalın, rengârenk kablolara bağlanmıştı. Peşinden sürüklediği metrelerce kablonun ucu görünmüyordu. Adam Medusa ile çılgın bir punk arası bir şeye benziyordu.</span></p>

    <p class="msonormal6"><span class="calibre2">"Onu kapatma." Gümbür gümbür durmadan tekrarlayan aryanın üstünden sesini duyurmak için bağırmasına rağmen, sesinde buz gibi bir kontrol vardı. "Ne yaparsan yap, o müziği kapatma."</span></p>

    <p class="msonormal6"><span class="calibre2">"Ama çok yüksek..."</span></p>

    <p class="msonormal6"><span class="calibre2">"Sen niye bunlara burnunu sokuyorsun ki zaten?"</span></p>

    <p class="msonormal6"><span class="calibre2">Lorna ayağa kalktı, ama Dr. Dudden'a yaklaşmadı. Adam onun tek kaçış yolu olan laboratuvar kapısının önündeydi.</span></p>

    <p class="msonormal6"><span class="calibre2">"Gürültünün nereden geldiğini bulmak istedim" diye bağırdı.</span></p>

    <p class="msonormal6"><span class="calibre2">"Gürültü mü?" dedi Dr. Dudden. "Sen buna gürültü mü diyorsun?"</span></p>

    <p class="msonormal6"><span class="calibre2">"Normalde dinlediklerinizden biraz farklı geldi..."</span></p>

    <p class="msonormal6"><span class="calibre2">"Senin neyin var, kadın? Birazcık tutkudan, azıcık duygudan korkuyor musun yoksa?"</span></p>

    <p class="msonormal6"><span class="calibre2">"Dr. Dudden... siz iyi misiniz?" diye sordu Lorna. "Herkes nerede? Bütün hastalara ne oldu?"</span></p>

    <p class="msonormal6"><span class="calibre2">"Hastalar! Ha!" Homurdandı ve kabloları arkasından sürükleyerek dönüp gitti. Lorna'nın içi rahatlamıştı. Onun peşinden laboratuvara geçti, ne dediğini duymaya çalışıyor, ama ancak birkaç sözcük yakalayabiliyordu: "hastalar... değersiz... ziyan... ahmaklar..." Sonra, hiç beklenmedik bir şekilde döndü ve yüz yüze geldiler. Masalardan birinde duran bir parça kabloyu almış ellerinin arasında çekiyor, parmaklarına doluyor, geriyordu. Lorna geriye doğru birkaç adım atıp duvara yaslandı.</span></p>

    <p class="msonormal6"><span class="calibre2">"Bakın doktor... bir şeyler giyseniz daha rahat etmez miydiniz?"</span></p>

    <p class="msonormal6"><span class="calibre2">Adam bu öneriyi duymazdan gelip tısladı: "Ruby Sharp kim peki?" Arya sustu, sonra hemen yeniden başladı. Her zamankinden daha yüksek gibiydi. "Odamda Ruby Sharp isimli birine ait bir rapor buldum. Adını hiç duymamıştım."</span></p>

    <p class="msonormal6"><span class="calibre2">Lorna gözlerini kablodan ve adamın kıpırtılı ellerinden hiç ayırmadan, "O... o bir hastaydı," dedi. "Buraya dün gece geldi."</span></p>

    <p class="msonormal6"><span class="calibre2">"Sevk edilmeyen bir hastayı kabul mü ettiniz? Benim iznim olmadan mı?"</span></p>

    <p class="msonormal6"><span class="calibre2">"Dr. Madison onu tanıyor gibiydi. Uykusunda konuştuğunu söyledi."</span></p>

    <p class="msonormal6"><span class="calibre2">"Öyle mi? Uykusunda konuşuyor muydu?"</span></p>

    <p class="msonormal6"><span class="calibre2">"O... o konuşuyordu, evet. Bu sabah bant çözümünü yaptım. Ama..."</span></p>

    <p class="msonormal6"><span class="calibre2">"Ama ne?"</span></p>

    <p class="msonormal6"><span class="calibre2">Lorna duraksadı, artık korkunun yanı sıra olayları anlayamaması da onu kısıtlıyordu. Bu olay bütün gün aklından çıkmamıştı; Ruby ile Cleo'nun gizlerini, paylaştıkları özel geçmişi bilmiyordu. Birbirlerini yaşamlarının eski bir döneminden tanıdıkları pek açıktı. Ruby'nin sabaha karşı banda alman o kesintisiz, dua gibi sözleriyle eski arkadaşına ya da eski sevgilisine, her neyse, ne söylemeye çalıştığını da anlamamıştı. Ancak bir şeyi biliyordu: Ruby o sırada uykuda değildi. Lorna Dr. Madison'a bundan söz etmemişti, ama emindi. Polisomnograf ölçümleri bunu kanıtlıyordu.</span></p>

    <p class="msonormal6"><span class="calibre2">Kekeleyerek, "Konuştu, ama uykuda değildi" diye açıkladı. "Sanırım her nedense uyuyormuş gibi yapıyordu."</span></p>

    <p class="msonormal6"><span class="calibre2">Dr. Dudden bir an ona baktı, sonra gülmeye başladı. Tiz, neşesiz bir gülüştü ve kontrolsüz olduğu seziliyordu.</span></p>

    <p class="msonormal6"><span class="calibre2">"Anlıyorum" dedi. "Anlıyorum. Daha şimdiden başladılar, değil mi? Casuslarını buraya göndermeye başladılar. Hasta pozunda gizlice kliniğe giriyorlar. Geceyarısı etrafı kolaçan ediyorlar. Kamera ve mikrofon da takıyorlarsa hiç şaşmam. Evet, başlamış bile. Ama buraya daha fazla insan sokamayacaklar. Nedenini biliyor musun? Çünkü bugünden sonra burada hiç hasta olmayacak. Bugünden sonra Lorna" kabloyu boğaz hizasına kaldırarak ona doğru yaklaştı, "yalnızca sen ve ben olacağız." Birbirlerinden birkaç santim uzakta, göz göze, öylece durdular. Sonunda Dr. Dudden kabloyu indirdi, kızın bileğini sımsıkı kavradı ve "Benimle gel" dedi.</span></p>

    <p class="msonormal6"><span class="calibre2">Onu laboratuvarın gerisindeki ikinci kapıya doğru çekiyordu. Uzayıp giden kablolar bu kapının arkasında kayboluyordu. Boş eliyle kapıyı itti. Lorna döner tablası ve mavi su havuzuyla kocaman pleksiglas kafesi görünce ikinci kez çığlık attı.</span></p>

    <p class="msonormal6"><span class="calibre2">"Bırak beni!" diye bağırdı. "Beni nereye götürüyorsun?"</span></p>

    <p class="msonormal6"><span class="calibre2">"Tanrı aşkına, topla kendim kadın. Korkacak hiçbir şey yok. Karşında gelmiş geçmiş en kayda değer bilimsel aygıtlardan biri duruyor. Kendini ayrıcalıklı saymalısın."</span></p>

    <p class="msonormal6"><span class="calibre2">Lorna, "Bırak beni!" diye tekrarladı. "Bırak!"</span></p>

    <p class="msonormal6"><span class="calibre2">Dr. Dudden, "Yardımına ihtiyacım var" dedi. "Hepsi bu. Küçük bir deney için yardımın gerek. İki kişi olmalıyız Lorna; aksi halde anlamı yok. Tango iki kişiyle yapılır. Bunu unutma."</span></p>

    <p class="msonormal6"><span class="calibre2">Lorna ona dik dik baktı. Artık korkmaktan çok, öfkeliydi. "Sizinle tango yapmaya hiç niyetim yok Doktor. Ne şimdi ne de başka zaman. Deli olduğu apaçık belli bir kişiyle" başıyla kafesi işaret etti, "Oraya girmeye de hiç niyetim yok."</span></p>

    <p class="msonormal6"><span class="calibre2">Dr. Dudden bu sözcüğü duyunca, sanki bir yerine iğne batmış gibi, gözle görülür biçimde irkildi. Sonra ağır ağır, mucizevî bir şekilde, bileğine yapışan elin gevşediğini hissetti. Adamın gözlerindeki gazap geçti, soldu ve yerini önce zayıf bir pırıltı, sonra da daha soğuk ve boş bir ifade aldı. Bu koyu bir küçümsemeyle karışık boyun eğmeydi. Kızın bileğini bırakıp geriledi.</span></p>

    <p class="msonormal6"><span class="calibre2">"Tabiî" dedi. "Aptallık ettim. Sen neden diğerlerinden farklı olasın ki? Neden daha bilinçli olasın?"</span></p>

    <p class="msonormal6"><span class="calibre2">Pleksiglasm neredeyse gözle görünmeyen kapısı hafif aralık duruyor, Dr. Dudden'ın kafatasına takılı kablolar oradan geçip döner tablanın üstünden, kafesi ikiye bölen paravanın tepesindeki deliğe giriyordu. Dr. Dudden gevşek kabloları kollarına topladı, kapıyı biraz daha açtı ve tablanın üstüne çıktı.</span></p>

    <p class="msonormal6"><span class="calibre2">Lorna'yla konuşmak için dönerken, "Hayır, tek başıma olduğumu unutmamam gerekirdi" diye devam etti. "Tek başıma. Hiç kimse anlayamadı, hiç kimse anlamaya başlamadı bile. Ben o kadar ilerdeyim ki... Benim ne yapmaya çalıştığımı anlamanız yıllar, yıllar sürecek." Kederli bir biçimde gülümsüyordu. "Pekâlâ, Lorna artık gidebilirsin. Ben burada iyiyim. Birkaç gün sonra zaten gelip beni bulurlar. Çok geçmeden gelirler."</span></p>

    <p class="msonormal6"><span class="calibre2">Lorna çaresizlik içinde, "Kimler gelir?" diye sordu. "Siz neden söz ediyorsunuz?"</span></p>

    <p class="msonormal6"><span class="calibre2">Adam başını salladı ve pleksiglas kapıyı kapadı.</span></p>

    <p class="msonormal6"><span class="calibre2">"Dr. Dudden..."</span></p>

    <p class="msonormal6"><span class="calibre2">Ancak Lorna onun artık kendisini duyamadığını fark etti ve meditasyona hazırlanır gibi tablanın üstünde bağdaş kurup kollarını kavuşturmasını çaresizlik içinde seyretti. Adam sonra konuşmaya başladı. Ama Lorna'yla değil, kendi kendine konuşuyordu. İlk başta sözcükleri anlamak kolay değildi. Lorna tam gitmek üzereyken, tam yukarı koşup ambulans çağıracakken, sözcüklerin ne olduğunu anladı.</span></p>

    <p class="msonormal6"><span class="calibre2">"Hiç kimse uyumayacak" diyordu. "Hiç kimse uyumayacak." CD yan odada çalmaya devam eder ve Pavarotti'nin ünlü "Nessun Dorma"sı kulakları sağır edici yeni bir doruğa çıkarken, o bir büyü ayinindeymişçesine aynı sözcükleri tekrarlıyordu.</span></p>

    <p class="msonormal6"><span class="calibre2">Cleo otel odasındaki yatağında yatmış , Russell Meydanı'ndan gelen trafik seslerini, açık penceresinden içeri dolan çokdilli sesleri dinliyor ve kendi kendine bu akşam her ne olursa olsun, yaşamının bir daha asla eskisi gibi olmayacağını düşünüyordu. Artık geriye dönüş yoktu.</span></p>

    <p class="msonormal6"><span class="calibre2">Daha sonra, makyajını yaparken, eteğini değiştirirken, otelin barında moral verici bir içki içerken, bu düşüncede çok fazla kadercilik, çok fazla melodram olduğunu fark etti. On iki yıldır Sarah'sız yaşayabilmişti. Hele son zamanlarda bayağı da iyi yaşıyordu. Aniden canlanıveren bu umudun birdenbire her şeyi değiştirmesi, yarın kliniğe geri dönememesi, tıpkı onu son kez gördüğü, sesini son kez duyduğu Ashdown'daki o korkunç gecede karar verdiği gibi, Sarah'sız yaşamaya devam etmemesi için hiçbir neden yoktu. Cleo o günden beri bekâr bir kadın gibi yaşamıştı ve öyle de devam edebilirdi.</span></p>

    <p class="msonormal6"><span class="calibre2">Yalnızca bu noktayı kanıtlamak için bile olsa, barda bir saatten fazla oyalandı, iki cin tonik içti ve onunla göz göze gelmeye çalışan yalnız erkeklerin girişimlerini bilerek görmezden geldi. Oradan bir İtalyan lokantasına gidip küçük bir karaf kırmızı şarabın eşliğinde harika bir sebzeli lazanya yedi. Bu kez de camın önündeki masada oturan beyefendinin kahve ve likör ikramını reddetti. Daha sonra hiç acele etmeden, West End'de bir cuma akşamı geçirmek için acele eden turistler ve gençlerle omuz omuza metro istasyonuna doğru yürümeye başladı.</span></p>

    <p class="msonormal6"><span class="calibre2">Bu seferlik metrodaki ilanlara hiç dikkat etmedi, başkalarının gazetelerinin arka sayfalarını okumadı ve bunun yerine ilk kez diğer yolcuların yüzlerim inceledi. Mutlu çiftler, mutsuz çiftler, birbirlerine söyleyecek hiçbir şeyleri kalmamış çiftler ve ellerini birbirlerinden uzak tutamayan çiftler ve daha yeni tanışmış ve ayrılmak üzereymiş gibi duran çiftler gördü. Kanlarına giden evli erkekler ve videoları ile mikro-dalgadaki yemeklerine koşan bekâr erkekleri fark etti. Yalnız kadınları, çift gezen kadınları, gruplar halinde gezen kadınları gördü ve kendi kendine düşündü: evet, ben de bu insanların arasında yerimi alabilirim. Yolunda gitmeyen her ne idiyse, her ne hata yaptıysam, artık kim olduğumu biliyorum. Kim olduğumu biliyorum ve bu bana uyuyor.</span></p>

    <p class="msonormal6"><span class="calibre2">Yirmi dakika sonra ortalığa akşam karanlığı basıyordu. Cleo o akşamüstü bir şehir rehberi almış ve yolu iyice ezberlemişti. Son aşamada Ruby'nin talimatı az da olsa, son derece yeterli çıktı. Anayolu arkada bıraktı ve belki bir kilometre kadar yürüdükten sonra, kendini bütün Londra'nın herhalde en sessiz sokağına sapar buldu. Müzik, parti gürültüleri, bahçelerin herhangi birinden gelen sesler yoktu. Tek bir televizyonun bile sesi fazla açılmamıştı. Sanki dünyadaki tek ses Cleo'nun ayak sesleri gibiydi.</span></p>

    <p class="msonormal6"><span class="calibre2">Sarah'nın evinin önünde durdu. Hava hâlâ iyice kararmamış olmasına rağmen perdeler kapatılmıştı, ancak kenarlardan hafif ışık sızıyordu. Cleo küçük, ferforje kapıyı itti, kapı gıcırdadı. Sonra ön kapıya geldi. Durdu, eteğini düzeltti ve omzunda el çantasının duruşunu ayarladı. Sonra kapı tokmağını tutup iki kez vurdu.</span></p>

    <p class="msonormal6"><span class="calibre2">Holde bir ışık yandı. Birkaç saniye sonra kapı açıldı ve işte oradaydı; yalnız, daha yaşlı, biraz yorgun, biraz uykulu, bu saatte bir yabancıya kapı açmaktan belki biraz endişeli. Blucin ve tişört giyiyordu ve saçları harika bir biçimde, tümüyle kırlaşmıştı. Cleo onu gördüğü anda kendine yalan söylediğini, hiçbir şekilde bu kadınsız yapamayacağını anladı. Bu olası değildi ve hiç de olmamıştı.</span></p>

    <p class="msonormal6"><span class="calibre2">"Sarah?"</span></p>

    <p class="msonormal6"><span class="calibre2">İlk başta bütün söyleyebildiği bu oldu. Sarah ona baktı. Tanımamıştı, tahmin bile etmemişti.</span></p>

    <p class="msonormal6"><span class="calibre2">"Sizi tanıyor muyum?"</span></p>

    <p class="msonormal6"><span class="calibre2">"Tabiî ki tanıyorsun" dedi, "Benim, Robert."</span></p>

    <p class="msonormal6"><span class="calibre2">&nbsp;</span></p>

    <p class="msonormal7"><a class="pcalibre pcalibre1" id="_Toc399804445"><span class="calibre14"><span class="calibre6">Ek 1: şiir</span></span></a></p>

    <p class="msonormal6"><b class="calibre1"><span class="calibre2">UYKUYA ÖVGÜ</span></b></p>

    <p class="msonormal6"><span class="calibre2">Ağırbaşlılığın, zarafetin içimde</span></p>

    <p class="msonormal6"><span class="calibre2">Bir çekim yarattı ayın karşı koyamayacağı;</span></p>

    <p class="msonormal6"><span class="calibre2">Ama gördüm ki narkoleptik gözlerinde</span></p>

    <p class="msonormal6"><span class="calibre2">Bir görmezlik var bu gece; ya da beteri,</span></p>

    <p class="msonormal6"><span class="calibre2">Beni âciz bırakan bir kayıtsızlık.</span></p>

    <p class="msonormal6"><span class="calibre2">Bu arada, uykusuz, tutarken nefesimi,</span></p>

    <p class="msonormal6"><span class="calibre2">Geleceğimin kumda yazılı olduğunu düşünürken</span></p>

    <p class="msonormal6"><span class="calibre2">'Ölüm kadar sakin ve hareketsiz' bir öğleüzeri</span></p>

    <p class="msonormal6"><span class="calibre2">Ve dua ederken hiçlik için, öyle derin olsun ki,</span></p>

    <p class="msonormal6"><span class="calibre2">Değişimle bitsin. Ancak şafak</span></p>

    <p class="msonormal6"><span class="calibre2">Kurtarabilir beni, bu lanetli House of Sleep'i basıp</span></p>

    <p class="msonormal6"><span class="calibre2">Işıkla, ve boğup her gece uyaran hayaletleri:</span></p>

    <p class="msonormal6"><span class="calibre2">Bir başka ömür gerek en azından, izlemek için</span></p>

    <p class="msonormal6"><span class="calibre2">Korunan gizlerini onun ağırbaşlılığının ve zarafetinin.</span></p>

    <p class="msonormal6"><span class="calibre2">&nbsp;</span></p>

    <p class="msonormal7"><a class="pcalibre pcalibre1" id="_Toc399804446"><span class="calibre14"><span class="calibre6">Ek 2: mektup</span></span></a></p>

    <p class="msonormal6"><span class="calibre2">Gönderen : Pamela Worth Gönderilen : Profesör Marcus Cole</span></p>

    <p class="msonormal6"><span class="calibre2">"Sevgili Profesör Cole, Geçen hafta zahmet edip bize mektup yazdığınız için teşekkür amacıyla bu yazdığım, korkarım pek kısa bir mektup olacak.</span></p>

    <p class="msonormal6"><span class="calibre2">Nazik sözleriniz çok makbule geçti. Böyle bir durumda dostlar ile sevenlerin, iyi dilekleri her şey demek oluyor. Bir bakıma, bundan başka bir şeyimiz de yok. Bizim açımızdan, bu konuda sizi hiçbir şekilde suçlamadığımızdan emin olabilirsiniz. Son birkaç haftadır -bireyler, devlet, 'sistem', her neyse- suçlayacak kişiler aradık, ama aslında hiç kimse yok. Dayanılmaz olan da bu.</span></p>

    <p class="msonormal6"><span class="calibre2">Terry'yi her gün görmeye gidiyoruz. Söylediğiniz gibi, gerçek anlamda hiçbir düzelme olasılığı görünmüyor. Ancak, sabredeceğiz. Çok sakin, çok dinlenmiş görünüyor. Belki de bilmiyorsunuzdur (nereden bileceksiniz?) ama oğlum son birkaç yıldır uyumakta epeyce güçlük çekiyordu. Bu konuda ona hiçbir şey söylemedim tabii, ama kaygılanıyordum ve şimdi onu görünce bazen kendi kendime yalnızca uykusunu almakta olduğunu söylüyorum. Doktorlar benim yakıştırdığımı söylüyorlar, ama bir iki kez yüzünde ufacık bir tebessüm gördüğümü sandım ve sonra güzel düşler görüp görmediğini merak ettim.</span></p>

    <p class="msonormal6"><span class="calibre2">Siz herhalde bunların aptalca hayallerden ibaret olduğunu düşüneceksiniz; ancak hepimiz kendimize göre bir dayanak noktası bulmak zorundayız ve ben de elimden geleni yapıyorum.</span></p>

    <p class="msonormal6"><span class="calibre2">Saygılarımla, Pamela Worth"</span></p>

    <p class="msonormal6"><span class="calibre2">&nbsp;</span></p>

    <p class="msonormal7"><a class="pcalibre pcalibre1" id="_Toc399804447"><span class="calibre14"><span class="calibre6">Ek 3: bant çözümü</span></span></a></p>

    <p class="msonormal6"><span class="calibre2">Hastanın adı: Ruby Sharp</span></p>

    <p class="msonormal6"><span class="calibre2">Tarih&nbsp;&nbsp;&nbsp;&nbsp;&nbsp;&nbsp;&nbsp; : 28.6.96</span></p>

    <p class="msonormal6"><span class="calibre2">Saat&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; : 02.36-02.40</span></p>

    <p class="msonormal6"><span class="calibre2">Teknisyen : Lorna</span></p>

    <p class="msonormal6"><span class="calibre2">&nbsp;</span></p>

    <p class="msonormal6"><span class="calibre2">hiç sessiz değil hiç sessiz değil bu ev hatırlıyorum yıllarca önce hep dalgalar hiç sessiz değil yukarda oturuyordum o da seninle oturuyordu hatırlıyorum dinliyordum kumsalda her şeyi hatırlıyorum senin söylediklerini hiçbir sınır yok dedin hiçbir smır yok her şeyi yaparım onu kazanmak için her şeyi ve yara izleri yara izlerim hatırlıyorum bacaklarmdaki tırnak izi gibi bir çift yara izi sonra gördüm geçen hafta gördüm kumsalda bir başka kumsalda aynı kişiyi bir başka kişi aynı bedende ayak bileklerinde iki yara izi seni tanıyorum kim olduğunu ama dinle dinle onu da tanıyorum Londra'da şimdi nerede oturuyor ne yapıyor yalnız çok yalnız gitmelisin onu bulmalısın biliyorum hep biliyordum kumsaldan beri birlikte birlikte olun o gün mutluydum öyle mutluydum o gün hepsini hatırlıyorum hiç o kadar mutlu olmadım hep istedim hep bir şekilde ikinize de ödemeyi Kum Adam sana böyle derdim Kum Adam sen şahane yaptın şatoyu güzel şato sular götürdü kaybolmadı henüz kaybolmadı henüz hiçbir şey kaybolmadı eğer onu bulursan git şimdi bekliyor Londra'da bulmak kolay boş ev soğuk ev yalnız yaşıyor Kuzey Londra sakin sokaklar içeri sap istasyondan içeri sap ilk ev bekleme acele et hemen git sokağı bul unutma ismi unutma Fermer Sokağı Fermer seni istiyor bul onu şimdi git lütfen ona.</span></p>
  </div>
</body>
</html>
