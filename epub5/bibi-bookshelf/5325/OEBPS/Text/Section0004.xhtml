<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">

  <div class="calibre1" style="text-align: center;">

    <img src="../Images/main-4.png" alt="" class="calibre2"/>

  </div>

  <h1 class="calibre9" style="text-align: center;"><a id="bookmark0" class="calibre10"></a><span class="font3">Istırap Çekmenin Değeri</span></h1>

  <p class="calibre6"><span class="font2">1944 yılının son aylarında, neredeyse on yıl süren bir savaşın ardından dalga Japonya’nın tersine dönüyordu. Ekonomileri sallantıdaydı, orduları Asya’nın neredeyse yarısına gereğinden fazla yayılmıştı, Pasifik’te kazandıkları topraklar domino taşları gibi Amerikan Kuvvetlerine teslim oluyordu ve yenilgi kaçınılmaz görünüyordu.</span></p>

  <p class="calibre6"><span class="font2">26 Aralık 1994 tarihinde, Japon İmparatorluk Ordusu’nda ikinci teğmen olan Hiroo Onoda Filipinlerdeki küçük Lubang Adası’na indi. Aldığı emir ABD’nin ilerlemesini mümkün olabildiğince durdurmak, her ne pahasına olursa olsun savaşmak ve asla teslim olmamaktı. O da, komutanı da bunun aslında bir intihar görevi olduğunu biliyorlardı.</span></p>

  <p class="calibre6"><span class="font2">1945 Şubatı’nda, Amerikalılar Lubang’a geldiler ve baskın bir güçle adayı aldılar. Japon askerlerin çoğu ya öldüler ya da teslim alındılar, ama Onoda ve üç adamı ormana kaçabildiler. Oradan ABD Kuvvetlerine ve yerel halka karşı bir gerilla mücadelesi başlattılar, ikmal hatlarına saldırdılar, başıboş askerleri vurdular, yapabildikleri her şekilde Amerikalılara karşı çıktılar.</span></p>

  <p class="calibre6"><span class="font2">Altı ay sonra Ağustos’ta, ABD Hiroşima ve Nagazaki’ye atom bombası attı, Japonya teslim oldu ve insanlık tarihinin en ölümcül savaşı sona erdi.</span></p>

  <p class="calibre6"><span class="font2">Ancak binlerce Japon askeri Pasifik adalarına dağılmışlardı, Onoda gibi ormanlarda saklanıyorlardı ve savaşın bittiğinden habersizdiler. Önceki gibi mücadeleye devam ettiler. Bu savaştan sonra Doğu Asya’yı kurarken ciddi bir sorun haline geldi ve hükümetler bir şey yapılması konusunda anlaştılar.</span></p>

  <p class="calibre6"><span class="font2">Amerikan Ordusu ve Japon Hükümeti Pasifik bölgesinde milyonlarca savaşın bittiğini ve herkesin evine gittiğini söyleyen ilan dağıttılar. Onoda ve adamları da diğerleri gibi bu ilanları buldu ve okudu, ama diğerlerinin tersine Onoda bunun bir tuzak olduğuna karar verdi, Amerikalılar gerillaların yerlerini belli etmeleri için kurmuşlardı. Onoda ilanları yırttı, adamlarıyla birlikte gizlenmeye ve savaşmaya devam etti.</span></p>

  <p class="calibre6"><span class="font2">Beş yıl geçti. İlanlar kesildi, Amerikan Kuvvetlerinin çoğu evlerine döndü. Lubang’daki yerel halk çiftçilik ve balıkçılıktan oluşan normal yaşantısına geri dönme girişiminde bulundu, ama Hiroo Onoda ve sadık adamları oradaydılar, çiftçilere ateş etmeye, ürünlerini yakmaya, hayvanlarını çalmaya, ormana fazlaca sokulan yerli halkı öldürmeye devam ediyorlardı. Filipinler Hükümeti yeni ilanlar bastırdı ve havadan ormana attı. Çıkın deniyordu. Savaş bitti. Siz kaybettiniz.</span></p>

  <p class="calibre6"><span class="font2">Aldıran olmadı.</span></p>

  <p class="calibre6"><span class="font2">1952 yılında, Japon Hükümeti Pasifik’te saklanan ve sona kalan askerlerini geri çekmek için son bir çaba harcadı. Bu kez ilanlara kayıp askerlerin ailelerinin fotoğrafları kondu, İmparator’un kendisi kişisel bir not yazdı. Bir kez daha Ono-da bu bilginin gerçek olmadığına karar verdi. Biz kez daha ilanların Amerikan hilesi olduğunu düşündü. Ve adamlarıyla birlikte ormanda kalarak savaşmaya devam etti.</span></p>

  <p class="calibre6"><span class="font2">Birkaç yıl daha geçti ve terörize edilmekten usanmış olan yerel Filipinliler silahlandılar ve karşı ateş açmaya başladılar. I959’da Onoda’nın adamlarından biri teslim alındı, diğeri öldürüldü. On yıl sonra, Onoda’nın son arkadaşı, Kozu-ka adında bir adam pirinç tarlalarını yakarken polisin açtığı ateşte öldürüldü; II. Dünya Savaşı bittikten on beş yıl sonra hâlâ yerel halka karşı savaşıyordu!</span></p>

  <p class="calibre6"><span class="font2">Hayatının yarısından fazlasını Lubang ormanlarında geçirmiş olan Onoda artık yalnızdı.</span></p>

  <p class="calibre6"><span class="font2">1972 yılında Kozuka’nın ölüm haberi Japonya’ya ulaştı ve akıllan karıştırdı. Japonlar son askerlerinin yıllar önce evine döndüğünü sanıyorlardı. Japon medyası merak etmeye başladı: Kozuka 1972’ye kadar Lubang’daysa, belki Onoda, II. Dünya Savaşı’nda son kalan Japon askeri de hayatta olabilirdi. O yıl hem Japon hem de Filipinler hükümetleri arama ekipleri gönderdiler, biraz mit, biraz kahraman, biraz hayalet olan gizemli ikinci teğmeni arıyorlardı.</span></p>

  <p class="calibre6"><span class="font2">Kimseyi bulamadılar.</span></p>

  <p class="calibre6"><span class="font2">Aylar geçtikçe, Teğmen Onoda’nın hikâyesi Japonya’da şehir efsanesine dönüştü - var olup olmadığı belli olmayan kaçık savaş kahramanı. Çoğu onu romantize etti, kimileri eleştirdi. Kimileri de çoktan yok olmuş bir Japonya’ya hâlâ inanmak isteyenlerin uydurduğu peri masalı olduğunu söyledi.</span></p>

  <p class="calibre6"><span class="font2">O sıralarda Norio Suzuki adında genç bir adam ilk kez Onoda’nın adını duydu. Suzuki maceracı, kaşif, biraz da hippiydi. Savaştan sonra doğmuş, okulu bırakmış, dört yıl Asya, Orta Doğu, Afrika’da otostop yaparak dolaşmış, park banklarında, yabancıların arabalarında, hapishane hücrelerinde, yıldızların altında uyumuştu. Yiyec îk için çiftliklerde gönüllü çalışmış, kalacak yer parası ödemek için kanını satmıştı, özgür ruhlu, belki de biraz çılgındı.</span></p>

  <p class="calibre6"><span class="font2">1972 yılında, Suzuki başka bir maceraya ihtiyaç duyuyordu. Yolculuklarından sonra ülkesine dönmüştü ve katı kültürel normlarla sosyal hiyerarşi ona boğucu geliyordu. Okuldan tiksiniyordu. Bir işte tutunamıyordu. Yeniden yolda, kendi başına olmak istiyordu.</span></p>

  <p class="calibre6"><span class="font2">Hiroo Onoda’nın efsanesi Suzuki’ye problemlerinin çözümü gibi geldi. Peşine düşmeye değecek yeni bir maceraydı. Suzuki, Onoda’yı bulan kişi olacağına inanıyordu. Japon, Filipinler ve Amerikan hükümetlerinin arama ekipleri bulamamıştı, yerel polis otuz yıldır ormanı araştırıyor, bir sonuç elde edemiyordu, binlerce el ilanına yanıt alınamamıştı, ama kim takar ki, bu beleşçi, okuldan terk hippi onu bulan kişi olacaktı.</span></p>

  <p class="calibre6"><span class="font2">Taktik savaşları hakkında hiçbir eğitimi ve bilgisi olmayan silahsız Suzuki, Lubang’a gitti ve kendi başına ormanda dolaşmaya başladı. Stratejisi şuydu: yüksek sesle Onoda’nın adını haykıracak ve imparatorun onun için endişelendiğini söyleyecekti.</span></p>

  <p class="calibre6"><span class="font2">Dört günde Onoda’yı buldu.</span></p>

  <p class="calibre6"><span class="font2">Suzuki bir süre Onoda ile ormanda kaldı. Onoda bir yıldan fazla bir zamandır yalnızdı ve Suzuki tarafından bulununca arkadaşlığı hoşuna gitti, güvenebileceği bir Japon kaynaktan dış dünyada neler olduğunu öğrenmeye çalıştı. İki adam bir tür arkadaş oldular.</span></p>

  <p class="calibre6"><span class="font2">Suzuki, Onoda’ya neden kalıp da savaşmaya devam ettiğini sordu. Onoda’nın yanıtı basitti: “Asla teslim olmayın” diye emir almıştı ve kalmıştı. Otuz yıldır bir emre itaat ediyordu.</span></p>

  <p class="calibre6"><span class="font2">Onoda neden onun gibi bir “hippi oğlanın” bir askeri aradığını sordu. Suzuki Japonya’yı üç şey bulmak için terk ettiğini söyledi: Çavuş Onoda, bir panda ve bir Yeti; bu sırayla.</span></p>

  <p class="calibre6"><span class="font2">İki adam çok ilginç koşullarda bir araya gelmişlerdi: Zafer seraplarının peşinde iki iyi niyetli maceracı, sanki iki gerçek Japon Don Kişot ve Sancho Panzası Filipinlerin balta girmemiş ormanlarında birlikte. Her ikisi de kahraman olduklarını düşünüyordu, ama hiçbir şeyleri yoktu, yalnızdılar ve hiçbir şey yapmıyorlardı. O sırada Onoda hayatının çoğunu hayali bir savaşa harcamıştı. Suzuki de kendininkini harcayacaktı: Hiroo Onoda ve pandayı bulduktan birkaç yıl sonra Himala-yalarda Yeti’yi ararken ölecekti.</span></p>

  <p class="calibre6"><span class="font2">İnsanlar sık sık hayatlarının büyük bölümünü görünüşte işe yaramaz ve yıkıcı nedenlere harcar. Yüzeyde bunlar hiçbir anlam ifade etmez. Onoda’nın otuz yıl o adada, böcek ve sürüngen yiyerek, toprakta yatarak, onlarca yıl sivilleri öldürerek nasıl mutlu olduğunu hayal etmek zordur. Neden Suzuki parasız, arkadaşsız, hayali bir Yeti’yi bulmaktan başka bir amacı olmadan kendi ölümüne yürüdü?</span></p>

  <p class="calibre6"><span class="font2">Daha sonra, Onoda hiçbir şeyden pişmanlık duymadığını söylemiştir. Seçimlerinden, Lubang’da geçirdiği zamandan memnunmuş. Hayatının önemli bir kısmını var olmayan bir imparatorluğa adamış olmaktan da memnunmuş demek ki çünkü bunun bir onur olduğunu belirtmişti. Yaşasaydı, muhtemelen Suzuki de benzer bir şey açıklama yapardı: Yapması gereken şeyi yaptığını ve hiçbir şeyden pişmanlık duymadığını söylerdi.</span></p>

  <p class="calibre6"><span class="font2">Bu adamların ikisi de nasıl ıstırap çekmek istediklerini seçtiler. Hiroo Onoda ölü bir imparatorluğa olan sadakati nedeniyle acı çekmeyi seçti. Suzuki ne kadar saçma da olsa, macera için acı çekmeyi seçti. Her iki adam için de çektikleri ıstırabın bir anlamı vardı. Daha yüce bir amaca ulaşmalarını sağlıyordu. Ve bir anlamı olduğu için ıstıraplarına dayanabildiler ve belki ondan haz duydular.</span></p>

  <p class="calibre6"><span class="font2">Istırap kaçınılmazsa, hayattaki sorunlarımız kaçınılmazsa, o zaman sormamız gereken soru “Nasıl bu ıstırabı durdurabilirim?” değil, “Neden ıstırap çekiyorum, hangi amaç uğruna?” olmalıdır.</span></p>

  <p class="calibre6"><span class="font2">Hiroo Onoda 1974 yılında Japonya’ya döndü ve bir anlamda ünlü oldu. Radyolara konuşma programlarına davet edildi; politikacılar elini sıktılar; bir kitap yayınladı ve hatta hükümetten epeyce para aldı.</span></p>

  <p class="calibre6"><span class="font2">Ancak Japonya’ya döndüğünde gördükleri onu şok etmişti: tüketici, kapitalist, bir önceki nesillerin tüm onur ve fedakârlık geleneğini kaybetmiş yüzeysel bir kültür.</span></p>

  <p class="calibre6"><span class="font2">Onoda aniden ünlü olmasından yararlanarak Eski Japonya’nın değerlerini canlandırmak istedi, ama bu yeni toplumda sesini duyan olmadı. Ciddi bir kültür düşünürü gibi değil de, gösteri malzemesi gibi görüldü; bir müzedeki relik gibiydi, herkesi büyülemek için zaman kapsülünden çıkmış bir Japon erkeğiydi.</span></p>

  <p class="calibre6"><span class="font2">Ve ironinin ironisi olsa da, Onoda onlarca yıl ormanda olduğundan çok daha büyük bir depresyona girdi. En azından ormanda yaşamının bir anlamı vardı. Istırabını dayanılır ve hata birazcık da arzulanır kılıyordu. Ama Japonya’ya dönünce, “hippilerle ve Batılı tarz bol giysiler içindeki kadınlarla dolu bu budala ulus” dediği şey kaçınılmaz gerçekle yüzleşmesini sağladı: Mücadelesinin hiçbir anlamı yoktu. Uğruna yaşadığı ve savaştığı Japonya artık yoktu. Ve bunu farket-menin ağırlığı hiçbir kurşunun delemediği gibi deldi adamın yüreğini. Çektiği ıstırap hiçbir değeri olmadığı için bir anda hakikate dönüşmüştü: Onoda Otuz yılını bir hiç uğruna harcamıştı.</span></p>

  <p class="calibre6"><span class="font2">Ve Onoda 1980 yılında eşyalarını toplayıp Brezilya’ya göçtü. Ölene kadar orada yaşadı.</span></p>

  <p class="calibre6"><span class="font6">Öz-farkındatık Soğanı</span></p>

  <p class="calibre6"><span class="font2">öz-farkmdalık bir soğan gibidir. Bir sürü katmanı vardır ve soydukça daha fazla uygunsuz zamanlarda ağlama arzusu duyarsınız.</span></p>

  <p class="calibre6"><span class="font2">Öz-farkmdalık soğanının ilk katmanı, basitçe, insanın kendi duygularını anlamasıdır. “Bu kendimi mutlu hissettiğim zaman”; “Bu beni hüzünlendiriyor”; “Bu beni umutlandırıyor.”</span></p>

  <p class="calibre6"><span class="font2">Ne yazık ki çoğu insan öz-farkmdalığın bu en temel seviyesinde bile sınıfta kalır. Karımla bazen ileri geri salınarak eğleniliriz ve şöyle yaparız:</span></p>

  <p class="calibre6"><span class="font2">Karım: Neyin var?</span></p>

  <p class="calibre6"><span class="font2">Ben: Bir şeyim yok. Hiçbir şeyim yok.</span></p>

  <p class="calibre6"><span class="font2">Karım: Hayır, yolunda gitmeyen bir şey var. Söyle.</span></p>

  <p class="calibre6"><span class="font2">Ben: İyiyim. Gerçekten.</span></p>

  <p class="calibre6"><span class="font2">Karım: Emin misin? Üzgün görünüyorsun.</span></p>

  <p class="calibre6"><span class="font2">Ben (sinirli bir gülüş eşleğinde): Gerçekten mi? Cidden iyiyim.</span></p>

  <p class="calibre6"><span class="font5">(yartm saat sonra)</span></p>

  <p class="calibre6"><span class="font2">Ben: ... İşte bu nedenle canım sıkkın! Çoğunlukla ben yokmuşum gibi davranıyor.</span></p>

  <p class="calibre6"><span class="font2">Hepimizin duygusal kör noktalan vardır. Genellikle yetişirken uygunsuz olduklarım öğrendiğimiz duygularla ilgilidir, Kör noktalarımızı tanıyarak etkilenen duygularımızı uygun biçimde ifade etmeyi öğrenmek yıllarımızı alır ve çok çaba sar-fetmeyi gerektirir. Ama bu çok önemlidir ve bu çabaya değer.</span></p>

  <p class="calibre6"><span class="font2">öz-farkmdalık soğanının ikinci katmanı neden bu şekilde hissettiğimizi sorabilme becerisidir.</span></p>

  <p class="calibre6"><span class="font2">Bu neden sorusu zordur ve sık sık tutarlı ve doğru yanıt vermeyi öğrenmek aylar ve hatta yıllar sürebilir. Çoğumuzun bu soruların ilk kez sorulduğunu duymak için bir terapiste gitmesi gerekir. Bu sorular önemlidir çünkü başarı ya. da başarısızlık diye kabul ettiğimiz şeylere ışık tutarlar. Neden öfkelisin? Bir amacını mı gerçekleştiremedin? Kendini bitkin ve esinsiz mi hissediyorsun? Yeterince iyi olmadığını hissettiğin için mi?</span></p>

  <p class="calibre6"><span class="font2">Bu sorgulama katmanı bizi üzen duygularımızın kökenindeki nedeni anlamamızı sağlar. Kökendeki nedeni anladığımızda da, ideal olarak onu değiştirecek bir şeyler yapabiliriz.</span></p>

  <p class="calibre6"><span class="font2">Ancak Öz-farkındalık soğanının bir başka ve daha, derin bir katmanı vardır. Ve bu katman kahrolası gözyaşlarıyla doludur. Üçüncü seviye bizim öz değerlerimizdir. Neden bunu bir başarı/başarısızlık olarak kabul ediyorum? Kendimi nasıl ölçmeyi seçiyorum? Hangi standartlara göre kendimi ve çev-remdekileri yargılıyorum?</span></p>

  <p class="calibre6"><span class="font2">Sürekli sorgulama ve çaba gerektiren bu seviyeye ulaşmak son derece zordur. Ama en önemli seviye budur çünkü sorunlarımızın doğasını öz değerlerimiz belirler ve sorunlarımızın doğası da yaşam kalitemizi belirler.</span></p>

  <p class="calibre6"><span class="font2">Değer yargılarımız yaptığımız ve olduğumuz her şeyin temelidir. Değer verdiğimiz şeyin bize faydası yoksa, başarı/ başarısızlık diye kabul ettiğimiz şeyleri pek de iyi seçememişsek, bu değerlere temellenen her şey; düşünceler, duygular, her günkü hislerimiz geri dönüp bizi incitecektir. Bir durum hakkında düşündüğümüz ve hissettiğimiz her şey son kertede onun ne kadar değerli olduğunu algıladığımıza bağlıdır.</span></p>

  <p class="calibre6"><span class="font2">Çoğu kimse bu neden sorularını yanıtlamakta korkunç beceriksizdir ve bu da kendi değer yargıları hakkında daha derin bilgi sahibi olmalarını engeller.. örneğin dürüstlüğe değer verdiklerini ve hakiki bir dost olduklarını söyleyebilirler, ama kendilerini daha iyi hissetmek için sizi arkanızdan vurur, hakkınızda yalan söylerler. İnsanlar kendilerini yalnız hissettiklerini düşünürler. Ama kendilerine neden kendilerini yalnız hissettiklerini sorduklarında, başkalarını suçlama eğilimindedirler; herkes sığdır, kimse onları anlayacak kadar cool ya da akıllı değildir, böyle yaparak da sorunlarını çözmeye uğraşacaklarına onları daha da ötelemiş olurlar.</span></p>

  <p class="calibre6"><span class="font2">Kimileri bunu öz-farkındalık olarak kabul eder. Ama daha derine inebilip altta yatan değerlerini inceleyebilselerdi, orijinal analizlerinin sorunu doğru tanımlamak yerine sorunları hakkında sorumluluk almaktan kaçınmaya temellendiğini fark edeceklerdi. Kararlarının hakiki mutluluk yaratmak doğrultusunda değil, kendilerini iyi hissedecekleri ruh hallerini kovalayacak biçimde verildiğini göreceklerdi.</span></p>

  <p class="calibre6"><span class="font2">Kişisel gelişim gurularının çoğu öz-farkmdalığın bu daha derin seviyesini yok sayar. Zengin olmak istedikleri için mutsuz olanları alır, daha fazla para kazanma konusunda bir sürü tavsiyede bulunurlar, ama önemli, öz-değerlere-temelli sorulan yok sayarlar: Her şeyden önce neden zengin olmaya böylesine ihtiyaç duyarlar? Kendileri için başarıyı/başarısız-lığı nasıl ölçerler? Peki ama, mutsuzluklarının temel nedeni henüz Bentley kullanmıyor olmaları değil de, özel bir değer yargısı problemi olamaz mı?</span></p>

  <p class="calibre6"><span class="font2">Bu tavsiyelerin çoğu sığ seviyelerde, insanları kısa vadede mutlu etmek içindir, ama gerçek, uzun vadeli sorunlar asla çözülmez. İnsanların algıları ve duygulan değişebilir, ama altta yatan değer yargıları ve bunlann ölçütleri aynı kalır. Bu gerçek bir gelişme değildir. Bu başka bir kafa yapma yöntemidir.</span></p>

  <p class="calibre6"><span class="font2">İnsanın dürüstlükle kendini sorgulaması gerçekten zordur. Kendinize yanıt vermesi huzursuzluk verecek olan basit sorular sormanız gerekir. Benim deneyimime göre, yanıt ne kadar huzursuzluk veriyorsa, o kadar doğrudur.</span></p>

  <p class="calibre6"><span class="font2">Bir saniye durup gerçekten canınızı sıkan bir şey düşünün. Şimdi neden canınızı sıktığını sorun. Muhtemelen yanıtınız bir tür başarısızlığı kapsayacaktır. Sonra bu başarısızlığı alın ve neden size “doğru” geldiğini sorun. Ya bu başarısızlık gerçekten başarısızlık değilse? Belki yanlış bir açıdan bakıyorsunuz.</span></p>

  <p class="calibre6"><span class="font2">Kendi yaşantımdan yakın zamanlı bir örnek vereyim:</span></p>

  <p class="calibre6"><span class="font2">“Kardeşimin telefon mesajlarıma ya da e-postalarıma yanıt vermemesi canımı sıkıyor?”</span></p>

  <p class="calibre6"><span class="font5">Neden?</span></p>

  <p class="calibre6"><span class="font2">“Bana kalırsa umurunda değilim.”</span></p>

  <p class="calibre6"><span class="font5">Bu sana neden doğru geliyor?”</span></p>

  <p class="calibre6"><span class="font2">“Çünkü benimle ilişki kurmak isteseydi, günde on saniyesini benimle iletişime geçmek için harcardı.”</span></p>

  <p class="calibre6"><span class="font5">Neden seninle bu ilişkiyi kurmayışt sana başarısızlık gibi geliyor?”</span></p>

  <p class="calibre6"><span class="font2">“Çünkü biz kardeşiz! İlişkimizin iyi olması gerek!”</span></p>

  <p class="calibre6"><span class="font2">Burada iki şey işler: Benim kıymet verdiğim bir değer yar gısı ve gerekeni yapıp yapmadığını değerlendirmek için kullandığım bir ölçüt. Benim değerim: Kardeşlerin birbirleriyle iyi ilişkiler içinde olmaları gerekir. Ölçütüm: Telefon ya da e-posta aracılığıyla ilişkide olmak; bir kardeş olarak başarımı böyle ölçüyorum. Bu ölçütte ısrar edince de kendimi başarısız hissediyorum ve bu da arada bir cumartesi sabahlarımı mahvediyor.</span></p>

  <p class="calibre6"><span class="font2">Aynı süreci tekrarlayarak daha da derine inebiliriz:</span></p>

  <p class="calibre6"><span class="font5">Neden kardeşlerin iyi ilişkiler içinde olmalan gerektiği varsaydır?</span></p>

  <p class="calibre6"><span class="font2">“Çünkü onlar bir ailedir ve aile üyelerinin birbirine yakın olması gerekir!”</span></p>

  <p class="calibre6"><span class="font5">Neden bu kulağa doğru geliyor?</span></p>

  <p class="calibre6"><span class="font2">“Çünkü ailen senin için her şeyden önemli olmalıdır!”</span></p>

  <p class="calibre6"><span class="font5">Neden bu kulağa doğru geliyor?</span></p>

  <p class="calibre6"><span class="font2">“Çünkü ailene yakın olmak ‘normal’ ve ‘sağlıklıdır’ ve ben buna sahip değilim!”</span></p>

  <p class="calibre6"><span class="font2">Bu değiş-tokuşta altta yatan değerim hakkında kendime kaışı açığım. Kardeşimle iyi ilişki içinde olmak. Ancak ölçütümle boğuşuyorum. Başka bir ad verdim, ‘yakınlık’ ama ölçütüm değişmedi: Hâlâ kendimi bir kardeş olarak temasın sıklığı üzerinden yargılıyorum ve bu ölçütü kullanarak kendimi tanıdığım başka insanlarla karşılaştırıyorum. Herkesin ailesiyle ilişkisi iyi (en azından öyle görünüyor), benimki değil. Demek ki bende bir şey eksik.</span></p>

  <p class="calibre6"><span class="font2">Peki ya kendim ve yaşamım için zayıf bir ölçüt seçmişsem? Göz önüne almadığım başka ne doğru olabilir? Belki de değer verdiğim iyi ilişki için kardeşime yakın olmaya ihtiyacım yoktur. Belki karşılıklı saygı olması yeterlidir (bu var). Belki aranması gereken karşılıklı güvendir (bu da var). Belki bu ölçütler kardeşliği birbirimize kaç mesaj gönderdiğimizden daha iyi değerlendirir.</span></p>

  <p class="calibre6"><span class="font2">Bu açıkça anlamlı ve bana doğru gelmekte. Ama yine de kardeşimle yakın olmamamız beni çok üzüyor. Bunu değiştirmenin bir yolunu bulamadım. Bunu bildiğim için kendimi daha iyi hissedebileceğim bir yol da yok. Bazen kardeşler ve hatta birbirlerini seven kardeşler bile yakın ilişki içinde olamazlar ve bunda da bir sorun yoktur. Durumunuz hakkında nesnel açıdan doğru olan, içinde bulunduğunuz durumu sizin nasıl gördüğünüz ve onu nasıl ölçmeyi ve değerlendirmeyi seçtiğiniz kadar önemli değildir. Sorunları bertaraf edebilirsiniz, ama bir sorunun anlamı bertaraf edilemez. Sorunlarımızın bize ne ifade ettiğini onlar hakkında nasıl düşünmeyi seçtiğimizle, onları düşünmeyi seçtiğimiz standartla kontrol ederiz.</span></p>

  <p class="calibre6"><span class="font6">Rock Yıldızı Sorunları</span></p>

  <p class="calibre6"><span class="font2">1983 yılında, yetenekli, genç bir gitarist grubundan olabilecek en kötü şekilde kovuldu. Grup bir plak anlaşması yapmıştı ve ilk albümlerini kaydedeceklerdi. Kayıt başlamadan birkaç gün önce gitariste kapıyı gösterdiler; uyarı, tartışma, dramatik çıkışlar olmadı. Evine dönmesi için eline bir otobüs bileti tutuşturdular.</span></p>

  <p class="calibre6"><span class="font2">New York’tan Los Angeles’a giden otobüste gitarist kendine şu soruyu sorup durdu: Bu nasıl oldu? Neyi yanlış yaptım? Şimdi ne yapacağım? Plak kontratları gökten yağmıyordu, özellikle de yeni başlayan metal grupları için. Acaba hayatındaki tek şansını yitirmiş miydi?</span></p>

  <p class="calibre6"><span class="font2">Otobüsü Los Angeles’a vardığında gitarist kendine acımayı aşmış, yeni bir grup kurmaya yemin etmişti. Yeni grubu o kadar başarılı olacaktı ki, eskisi kararından dolayı sonsuza dek pişmanlık duyacaktı. O kadar ünlü olacaktı ki, yıllarca onu TV’de izlemek, radyoda dinlemek zorunda kalacaklardı, sokaklarda posterlerini, dergilerde fotoğraflarını göreceklerdi. Onlar bir yerde hamburger atıştırır, uyduruk bir konserden sonra minibüslerini doldururken, çirkin karılarıyla şişman ve ayyaş erkeklere dönüşürken kendisi canlı yayında stadyum dolusu kalabalıklara dans ettirecekti. Kendisine ihanet edenlerin gözyaşlarında yıkanacak, her damlayı yepyeni, hışır hışır bir yüz dolarlık banknotla kurulayacaktı.</span></p>

  <p class="calibre6"><span class="font2">Gitarist içine müzikal bir şeytan girmiş gibi çalıştı. Bulabildiği en iyi müzisyenleri işe aldı, eski grubundakilerden çok daha iyilerini. Onlarca şarkı yazdı ve ibadet eder gibi prova yaptı. Öfkesi hırsını körüklemişti, intikam esihi olmuştu. Birkaç yıl sonra yeni grubuyla birlikte kendi plak anlaşmasını yaptı ve bundan bir yıl sonra ilk plağıyla altın plak aldı.</span></p>

  <p class="calibre6"><span class="font2">Gitaristin adı Dave Mustaine idi ve yeni kurduğu grup efsanevi heavy-metal grubu Megadeth idi. Megadeth yirmi beş milyondan fazla plak satacak ve kerelerce dünya turnesine çıkacaktı. Bugün Mustaine heavy-metal müziğin en parlak ve etkili müzisyeni olarak kabul edilir.</span></p>

  <p class="calibre6"><span class="font2">Ne yazık ki kovulduğu grup Metallica’ydı, dünya çapında yüz seksen milyon albüm sattılar. Birçoklarına göre Metallica tüm zamanların en iyi rock grubudur.</span></p>

  <p class="calibre6"><span class="font2">Bu nedenle, çok seyrek özel söyleşilerden birinde, Mustaine hâlâ kendini başarısız bulduğunu gözyaşları içinde itiraf etmiştir. Tüm başarılarına rağmen kendi zihninde her zaman Metallica’dan kovulan herifti.</span></p>

  <p class="calibre6"><span class="font2">Bizler hepimiz maymunuz. Tasarımcı işi ayakkabılarımız, ızgaralı fırınlarımız olduğu için kendimizi çok karmaşık yaratıklar sanıyoruz, ama süslü-püslü maymunlarız. Maymun olduğumuz için de içgüdüsel olarak kendimizi başkalarına göre ve statüyle değerlendiriyoruz. Soru kendimizi başkalarına göre değerlendirmeli miyiz değil; hangi standarda göre kendimizi ölçmeliyiz?</span></p>

  <p class="calibre6"><span class="font2">Dave Mustaine, farkında olsa da olmasa da kendini Metallica’dan daha başarılı ve popüler olup olmadığına göre ölçtü. Önceki grubundan kovulmuş olmak onu o kadar incit-mişti ki, “Metallica’ya göre başarı” kendini ve müzik kariyerini değerlendirdiği ölçüt oldu.</span></p>

  <p class="calibre6"><span class="font2">Yaşamından korkunç bir şey olmuştu ve ondan pozitif bir şey ortaya çıkarmıştı, Magadeth ile yaptığı şeydi bu, ama Metallica’nın başarısına takmış olmak ve onu hayatını-tanımlayan ölçüt olarak kabul etmek müzisyeni onlarca yıl sonra bile üzüyordu. O kadar paraya, hayrana ve ödüle karşın hâlâ kendini başarısız sayıyordu.</span></p>

  <p class="calibre6"><span class="font2">Sizinle ben Dave Mustaine’ durumuna bakarak gülebiliriz. Adamın milyonlarca doları, binlerce hayranı var, hayatında en çok sevdiği iş kariyeri ve hâlâ yirmi yıl önceki rock yıldızı grubundakilerin kendisinden daha ünlü olmasına içerliyor.</span></p>

  <p class="calibre6"><span class="font2">Bunu yapmamızın nedeni sizinle benim Mustaine’den farklı değer yargılarımızın olması ve kendimizi farklı ölçütlerle değerlendirmemizdir. Bizim ölçütlerimiz muhtemelen “Nefret ettiğim bir patron için çalışmak istemiyorum” ya da “Çocuğumu iyi bir okula gönderecek kadar para kazanmak isterdim” veya “Bir hendeğin içinde uyanmamak beni mutlu ederdi” tarzı şeylerdir. Bu ölçütlere göre, Mustaine çılgınca, hayal edilemeyecek kadar başarılıdır. Ama onun “Metallica’dan daha başarılı ve, popüler olma” ölçütüne göre başarısızdır.</span></p>

  <p class="calibre6"><span class="font2">Kendi değer yargılarımız kendimizi ve başkalarını ölçtüğümüz ölçütleri belirler. Onoda’yı Lubang’da neredeyse otuz yıl tutan Japon İmparatorluğu’na olan sadakatiydi. Ama aynı ölçüt onu Japonya’ya döndüğünde çok mutsuz etti. Mustaine’in Metallica’dan daha iyi olma ölçütü ona inanılmaz başarılı bir müzik kariyeri verdi. Ama başarısına rağmen ona işkence eden de yine aynı ölçüttü.</span></p>

  <p class="calibre6"><span class="font2">Sorunlarınızı nasıl gördüğünüzü değiştirmek istiyorsanız, değer verdiğiniz şeyi ve/veya başarıyı/başarısızlığı ölçme biçiminizi değiştirmelisiniz.</span></p>

  <p class="calibre6"><span class="font2">Örnek olarak başka bir gruptan kovulan başka bir müzisyene bakalım. Hikâyesi, yirmi yıl önce yaşanmış olsa da, şaşırtıcı biçimde Dave Mustaine’i çağrıştırır.</span></p>

  <p class="calibre6"><span class="font2">1962 yılında Lıverpool, İngiltere’den çıkan bir grup epey ilgi topluyordu. Komik saç kesimleri ve daha da komik adları olan bu delikanlıların müziği inkâr edilemeyecek kadar iyiydi ve sonunda plak endüstrisinin de dikkatini çekti.</span></p>

  <p class="calibre6"><span class="font2">John başsolist ve şarkı sözü yazarıydı; Paul, oğlan çocuğu yüzlü romantik basçı; George isyankâr başgitarist. Bir de davulcu vardı.</span></p>

  <p class="calibre6"><span class="font2">Hepsinin en yakışıklısıydı, kızlar onun için çıldırıyorlardı ve dergilerde önce onun yüzü görülmeye başladı. Grubun en profesyonel üyesiydi. Uyuşturucu kullanmazdı. Hep aynı kızla birlikteydi. Takım elbise ve kravatlı bazı kişiler grubun yüzünün John ya da Paul değil, o olması gerektiğini düşünüyorlardı.</span></p>

  <p class="calibre6"><span class="font2">Adı Pete Best idi. 1962’de, ilk plak anlaşmalarını yaptıktan sonra, Beatles’in diğer üç üyesi sessizce menajerleri Brian Eps-tein’ a gittiler ve onu kovmasını istediler. Epstein bu karardan hoşlanmadı. Pete’i seviyordu, dolayısıyla diğer üçünün fikirlerini değiştirmelerini umarak bir şey yapmadı.</span></p>

  <p class="calibre6"><span class="font2">Aylar sonra, ilk albümlerinin kaydından tam üç gün önce, Epstein sonunda Best’i ofisine çağırdı. Orada fazla söze girmeden ona gidip kendine başka bir grup bulmasını söyledi. Neden belirtmedi, açıklama yapmadı, üzüntüsünü dile getirmedi; sadece diğer üçünün onu istemediklerini, yaylanması gerektiğini söyledi.</span></p>

  <p class="calibre6"><span class="font2">Onun yerine grup Ringo Starr adında tuhaf birini buldu. Ringo daha yaşlıydı ve iri, komik bir burnu vardı. John, Paul ve George ile aynı çirkin saç kesimine razı oldu ve ahtapotlarla denizaltılar hakkında şarkılar yazmakta ısrar etti, ötekiler de, neden olmasın ki, dediler.</span></p>

  <p class="calibre6"><span class="font2">Best kovulduktan altı ay sonra Beatle-çılgınlığı patlak verdi ve John, Paul, George ve Ringo gezegendeki en ünlü yüzlerden dördü oldular.</span></p>

  <p class="calibre6"><span class="font2">Bu arada, anlaşılacağı gibi Best derin bir depresyona girdi ve İngiliz erkeklerine geçerli bir neden verildiğinde ne yaparlarsa onu yaptı: İçti.</span></p>

  <p class="calibre6"><span class="font2">Altmışların devamı Pete Best için iyi geçmedi. 1965 yılında iki Beatle’ı sözlü hakaretten mahkemeye verdi ve müzikle ilgili tüm projeleri korkunç başarısızlığa uğradılar. 1968’de intihara teşebbüs etti ve annesi kurtardı. Hayatı mahvolmuştu.</span></p>

  <p class="calibre6"><span class="font2">Best, Dave Mustaine gibi kendisini kurtaracak bir hikâye yaratamadı. Küresel bir süperstar olamadı, milyonlarca dolar kazanamadı. Ama birçok açıdan sonu Mustaine’den daha iyiydi. 1994 yılında bir söyleşide, “Beatles ile olabileceğimden daha mutluyum,” demiştir.</span></p>

  <p class="calibre6"><span class="font2">Nasıl yani?</span></p>

  <p class="calibre6"><span class="font2">Best, Beatles’dan atıldığı koşulların neticesinde karısıyla karşılaştığını ve iki çocuğu olduğunu açıkladı. Değer yargıları değişmişti. Hayatı farklı ölçmeye başlamıştı. Ün ve zafer hiç fena olmazdı elbette, ama sahip olduklarının daha önemli olduğuna karar vermişti: büyük, sevgi dolu bir aile, dengeli bir evlilik, basit bir hayat. 2000’lerin ortalarına kadar davul çalabilmiş, Avrupa turlarına çıkabilmiş ve plak kaydedebil-mişti. Peki neyi kaybetmişti gerçekten? Aşırı miktarda ilgi ve alkış, ama kazandıkları onun için çok daha anlamlıydı.</span></p>

  <p class="calibre6"><span class="font2">Bu hikâyeler bazı değer yargılarının ve ölçütlerin ötekilerden daha iyi olduğunu gösterir. Bazıları kolayca ve düzenli olarak çözülebilecek iyi sorunlara yol açarlar. Bazıları da kolayca ve düzenli olarak çözülemeyecek kötü sorunlara.</span></p>

  <p class="calibre6"><span class="font6">Boktan Değerler</span></p>

  <p class="calibre6"><span class="font2">Bir avuç ortak değer yargısı insanlara berbat sorunlar yaratır; çözümü pek mümkün olmayan sorunlar. Hızlıca bunların bazılarının üzerinden geçelim:</span></p>

  <p class="calibre6"><span class="font2">1. Haz. Haz harikadır, ama hayatınızın önceliği olmak için berbat bir değerdir. Herhangi bir uyuşturucu bağımlısına haz peşinde koşmasının sonuçlarını sorun isterseniz. Eşine ihanet eden birine ailesini ve çocuklarını kaybetmenin aldığı hazza değip değmediğini sorun. Kendini ölene kadar tüketen birine hazzın sorunlarını çözmeye yardımcı olup olmadığını sorun.</span></p>

  <p class="calibre6"><span class="font2">Haz yanlış-iyidir. Araştırmalar enerjilerini yüzeysel hazlara odaklayanların daha kaygılı, duygusal açıdan dengesiz ve dep-resif olduklarını gösteriyor. Haz hayatın tatminlerinin en yüzeysel formudur ve elde etmesi de, kaybetmesi de çok kolaydır.</span></p>

  <p class="calibre6"><span class="font2">Yine de bize 7Z24 pazarlanan şey hazdır. Kafayı taktığımız şeydir. Kendimizi hazla uyuşturur, dikkatimizi hazla dağıtırız.</span></p>

  <p class="calibre6"><span class="font2">Haz (belli dozlarda) gerekliyse de, tek başına yeterli değildir.</span></p>

  <p class="calibre6"><span class="font2">Haz mutluluğun nedeni değil, sonucudur. Diğer şeyler doğruysa (diğer ölçütler ve değerler), yan ürün olarak haz otomatik biçimde elde edilir.</span></p>

  <p class="calibre6"><span class="font2">2.    Maddi başartlar. Birçok kişi öz-değerini ne kadar para kazandığıyla, hangi arabayı kullandığıyla, ön bahçesinin komşusununkinden daha yeşil ve güzel olmasıyla ölçer.</span></p>

  <p class="calibre6"><span class="font2">Araştırmalara göre temel ihtiyaçlarını (besin, barınma vs.) karşılayabilen birinde, mutlulukla dünyevi başarıların ilişkisi hızla sıfıra yaklaşır. Açsanız ve Hindistan’ın ortasında sokakta yaşıyorsanız, yılda ekstra on bin doların mutluluğunuzun üzerindeki etkisi büyüktür. Ama gelişmiş bir ülkede orta sınıfa mensupsanız, fazladan on bin doların pek bir etkisi olmayacaktır, fazla mesai yaparak, hafta sonları çalışarak kendinizi öldürmenize değmeyecektir.</span></p>

  <p class="calibre6"><span class="font2">Maddi başarıya fazla değer vermenin bir başka boyutu da, maddiyatı dürüstlük, barış yanlısı ve şefkatli olma gibi başka değerlerin önüne geçirmektir, insanlar kendilerini davranışlarıyla değil sahip oldukları statü sembolleriyle ölçmeye başladıklarında, bu sadece sığ olmaları değil, sevimsiz insanlar olmalan anlamına da gelir.</span></p>

  <p class="calibre6"><span class="font2">3.    Her "Laman Haklı Olmak. Beyinlerimiz randımansız makinelerdir. Sürekli zayıf varsayımlarda bulunuruz, olasılıktan yanlış değerlendiririz, olguları yanlış hatırlarız, bilişsel ikilemlere teslim oluruz ve duygusal çalkantılarımıza göre kararlar veririz. İnsan olarak sürekli yanıldığımız söylenebilir. Yaşamdaki başannızm ölçütü haklı olmaksa, tüm bu saçmalıklarınızı kendinize haklı göstermek için çok uğraşmanız gerekecek.</span></p>

  <p class="calibre6"><span class="font2">Öz-degerlerini her konuda sürekli haklı olmak üzerine kuranlar yaptıkları hatalardan bir şeyler öğrenme olanaklarını yok ederler. Yeni bakış açıları benimseyip başkalarıyla duygudaşlık kuramazlar. Yeni ve önemli enformasyona kendilerini kapatırlar.</span></p>

  <p class="calibre6"><span class="font2">Cahil olduğunuzu ve pek bir şey bilmediğinizi varsaymak çok daha faydalıdır. Bu sizi yüzeysel, hakkında iyi bilgi sahibi olmadığınız inançlardan korur ve öğrenme, büyüme kapısını açık tutar.</span></p>

  <p class="calibre6"><span class="font2">4. Sürekli pozitif olmak. Yaşamlarını hemen her şey hakkında pozitif olmakla ölçenler vardır. İşinizi mi kaybettiniz? Şahane! Tutkularınızı keşfetmek için bir fırsat işte. Kocanız sizi kardeşinizle mi aldattı? Neyse, en azından çevrenizdeki insanlara ne ifade ettiğinizi öğrenmiş oldunuz. Çocuğunuz boğaz kanserinden ölüyor mu? Artık özel okul parası vermeyeceksiniz!</span></p>

  <p class="calibre6"><span class="font2">“Her şeyi iyi tarafından görmek” gibi bir şey söylenmekteyse de, gerçek şu ki hayat bazen berbattır ve yapabileceğiniz en sağlıklı şey de bunu kabul etmektir.</span></p>

  <p class="calibre6"><span class="font2">Negatif duyguları inkâr etmek daha derin ve daha uzun ömürlü negatif duygulara ve duygusal işlev bozukluğuna neden olur. Sürekli pozitif olmak hayatın sorunları için geçerli bir çözüm değil, bir inkâr biçimidir. Doğru değerleri ve ölçütleri seçerseniz, bu sorunlar size zindelik, kuvvet ve şevk verebilir.</span></p>

  <p class="calibre6"><span class="font2">Gerçekten de basittir: İşler ters gidebilir, insanlar bizi üzer, kazalar olur. Bu gibi şeyler kendimizi bok gibi hissetmemize neden olur. Bunda bir sorun yoktur. Negatif duygular duygusal sağlığın gerekli bir bileşenidir. Bu negativiteyi inkâr etmek sorunları çözmek yerine ebedileştirmektir.</span></p>

  <p class="calibre6"><span class="font2">Negatif duygularla ilgili püf nokta şudur: 1) Onları toplumda kabul görecekleri, sağlıklı bir şekilde ifade edin ve 2) Onları değer yargılarınızla aynı çizgide ifade edin. Basit bir örnek: Benim değerlerimden biri şiddetten kaçınmaktır, vurmamak gibi ölçütleri vardır, bu nedenle biri tepemin tasını attırdığında öfkemi ifade ederim, ama rakibimin yüzüne bir yumruk atmaktan da kaçınırım. Radikal bir fikir, biliyorum. Ama sorun öfke değildir, öfke doğaldır, öfke bir sürü durumda sağlıklı da olabilir (hatırlayın, duygular geri-bildirimlerdir).</span></p>

  <p class="calibre6"><span class="font2">Birinin suratına yumruk atmak sorundur, öfke değil, öfke suratınıza inecek yumruğumun elçisidir. Elçiyi suçlamayın. (Yüzünüze patlayan) yumruğumu suçlayın.</span></p>

  <p class="calibre6"><span class="font2">Kendimizi sürekli pozitif olmaya zorlarsak yaşamdaki sorunlarımızı inkâr ederiz. Böylelikle onları çözme ve daha mutlu olma şansımızı da yitiririz. Sorunlar hayatımıza anlam ve önem katar. Sorunları yok saymak (sözde hoş olsa da) anlamsız bir varoluş demektir.</span></p>

  <p class="calibre6"><span class="font2">Uzun vadede maraton koşmak bizi çikolatalı bisküvi yemekten daha çok tatmin edecektir. Çocuk yetiştirmek video oyununda kazanmaktan iyidir. Ay sonunu getirmeye çabalarken bütçenize yardımcı olması için arkadaşlarla küçük bir iş kurmak yeni bir bilgisayar almaya yeğdir. Bu işler stresli, yorucu ve çoğunlukla da tatsızdır. Sorun üzerine sorun çıkar. Yine de hayatımızın en anlamlı anları ve yaptığımız en neşe dolu şeylerdir. Acı, mücadele, hatta öfke ve umutsuzluk barındırırlar, ama bir kez üstesinden geldik mi, geriye döner ve torunlarımıza nemli gözlerle neler başardığımızı anlatırız.</span></p>

  <p class="calibre6"><span class="font2">Freud’un bir zamanlar söylemiş olduğu gibi, “Bir gün geriye dönüp baktığınızda mücadele günlerinizin en güzel günleriniz olduğunu göreceksiniz.”</span></p>

  <p class="calibre6"><span class="font2">Bu nedenle, bu değer yargıları -haz, maddi başarı, her zaman haklı olmak, sürekli pozitif olmak- insan yaşamı için yetersiz ideallerdir. Bir insanın yaşamının en yüce anlarından bazıları tatsız, başarısız, bilinmedik ve negatiftir.</span></p>

  <p class="calibre6"><span class="font2">Önemli olan iyi değer yargılarına ve ölçütlere sahip olmaktır, haz ve başarı bunların doğal sonuçları olarak ortaya çıkacaktır. Bunlar iyi değer yargılarının yan etkileridir. Tek başlarına boş esriklik halleridir.</span></p>

  <p class="calibre6"><span class="font6">İyi ve Kötü Değer Yargıları Tanımlamak</span></p>

  <p class="calibre6"><span class="font2">İyi değer yargıları 1) gerçeklere temellenirler; 2) sosyal açıdan yapıcıdırlar; 3) anlıktırlar ve kontrol edilebilirler.</span></p>

  <p class="calibre6"><span class="font2">Kötü değer yargıları 1) boş inançlara temellenirler; 2) sosyai açıdan yıkıcıdırlar; 3) anlık ve kontrol edilebilir değillerdir.</span></p>

  <p class="calibre6"><span class="font2">Dürüstlük iyi bir değer yargısıdır çünkü üzerinde tam anlamıyla kontrolünüz vardır, gerçeği yansıtır ve başkalarına (kimi zaman tatsız da olsa) yarar sağlar. Popülarite ise kötü bir değer yargısıdır. Değeriniz buysa ve ölçütünüz de dans partisindeki en popüler kız/erkek olmaksa, olacakların çoğu sizin kontrolünüzün dışındadır: Bu partiye başka kimlerin katılacağını bilemezsiniz, katılanların yarısından çoğunu tanımazsınız. Değeriniz/ölçütünüz gerçeğe temellenmemiştir: Kendinizi popüler ya da değil hissedebilirsiniz, ama aslında başkalarının hakkınızda gerçekten ne düşündükleri hakkında en küçük bir fikriniz bile yoktur. (Not: Bir kural olarak, başkalarının kendisi hakkında düşündüklerinden korkan biri, aslında kendisi hakkında kendi düşündüğü ve başkalarına yansıttığı bir sürü boktan şeyden korkmaktadır.) •</span></p>

  <p class="calibre6"><span class="font2">İyi, sağlıklı değer yargılarına bazı örnekler: Dürüstlük, yenilikçilik, savunmasızlık, kendi ayakları üzerinde durma, başkalarına destek olma, öz-saygı, merak, yardımseverlik, alçakgönüllülük, yaratıcılık.</span></p>

  <p class="calibre6"><span class="font2">Kötü, sağlıksız değer yargılarına bazı örnekler: manipü-lasyon ve şiddet aracılığıyla baskınlık, ayrım yapmadan seks peşinde koşmak, sürekli kendini iyi hissetmek, sürekli odak merkezi olmak, yalnız kalamamak, herkes tarafından sevilmek, sadece zengin olmak için zengin olmak.</span></p>

  <p class="calibre6"><span class="font2">İyi, sağlıklı değer yargılarına içten erişildiğini fark etmişsinizdir. Yaratıcılık, alçakgönüllülük gibi şeyler hemen şu anda deneyimlediğiniz şeylerdir ve bunu yapabilmek için zihninizi belli bir şekilde yönlendirmeniz yeter. Bu değer yargıları anlıktır ve kontrol edilebilir ve arzu ettiğiniz şekilde değil de, gerçekten olduğunuz halinizle dünyaya katılmanızı sağlar.</span></p>

  <p class="calibre6"><span class="font2">Kötü değer yargılarıysa çoğunlukla dış olaylara bağlıdır; özel bir jetle uçmak, sürekli haklı olduğunuzun söylenmesi, Bahamalarda bir ev sahibi olmak, üç güzel kızla birlikte tatlı yemek. Kötü değer yargıları, bazen eğlenceli ve zevkli olsalar da, sizin kontrolünüz dışındadırlar ve istediklerinizi elde edebilmek için sık sık sosyal olarak zararlı ve boş inançlı davranışlarda bulunursunuz.</span></p>

  <p class="calibre6"><span class="font2">Değer yargıları öncelik vermekle ilgilidir. Herkes lezzetli bir tatlı ya da Bahamalarda bir ev sahibi olmayı sever ve ister. Mesele önceliklerinizdir. Her şeyden çok öncelik verdiğiniz değer yargılarınız karar verme mekanizmalarınızı her şeyden çok etkiler.</span></p>

  <p class="calibre6"><span class="font2">Hiroo Onoda’nın en yüce değeri Japon İmparatorluğu’na tam bir sadakat ve hizmetti. Bu değer yargısı, onun hakkında okuduklarınızdan çıkartamadınızsa diye söylüyorum, bozuk sushi’den daha beter kokar. Hiroo için gerçekten boktan sorunlara neden oldu, en önemlisi de, otuz yıldan fazla böcek ve solucan yiyerek bir adada mahsur kaldı. Bir de masum sivilleri katledip durdu tabii. Hiroo kendini başarılı bulsa ve kendi ölçütlerine uygun yaşamış olsa da, sanırım yaşamının berbat olduğu konusunda hemfikiriz, şans verilse, hiçbirimiz onunla yer değiştirmek ve onun yaptıklarını yapmış olmak istemezdik.</span></p>

  <p class="calibre6"><span class="font2">Dave Mustaine büyük üne ve zafere kavuşmasına karşın kendini hep başarısız hissetti. Çünkü kendi başarısını başkalarının başarısına göre derecelendirdiği işe yaramaz bir değer yargısı vardı. Bu değer yargısı adama “Yüz elli milyon plak daha satmam lazım, ancak bundan sonra her şey mükemmel olacak” gibi iğrenç sorunlar yarattı. “Bir sonraki turnem stadyumda olmazsa olmaz!” Mutlu olmak için çözmesi gereken problemler bunlardı, mutsuz olmasına şaşmamalı.</span></p>

  <p class="calibre6"><span class="font2">Tam tersine Pete Best iyi bir dönüş yaptı. Beatles’dan atıldığı için depresyona girdi ve çok çekti, ama olgunlaştıkça neye öncelik vermesi gerektiğini seçti ve hayatım yeni bir ışıkta yeniden değerlendirdi. Best mutlu ve sağlıklı bir yaşlı adam oldu, kolay bir hayata ve harika bir aileye kavuştu, ironik olarak diğer dört Beatles’in ulaşmak ya da ellerinde tutabilmek için on yıllarını harcadıkları şeyler.</span></p>

  <p class="calibre6"><span class="font2">Değer yargılarımız yetersizse, başkaları ve kendimiz için koyduğumuz standartlar da yetersizdir, hiçbir önemi olmayan şeyleri kafaya takarız, bunlar hayatımızı kötüleştiren şeylerdir. Ama değer yargılarımız düzeldikçe, daha iyi şeyleri, önemli şeyleri, yaşamımızı düzelten, bize mutluluk ve yan etkisi olarak da haz ve başarı getiren şeyleri kafaya takarız.</span></p>

  <p class="calibre6"><span class="font2">Kişisel gelişim denilen mesele sadece bununla alakalıdır: Daha iyi değer yargılarına öncelik vermek, kafayı takacak daha iyi şeyler seçmek. Çünkü daha iyi şeylere aldırdıkça daha iyi sorunlarınız olur. Sorunlarınız iyileştikçe de yaşamınız düzelir.</span></p>

  <p class="calibre6"><span class="font2">Bu kitabın geri kalanı kişinin sahip olabileceği en iyi değer yargıları olarak gördüğüm, sezgilere aykırı beş değer yargısına ayrıldı. Hepsi de daha önce sözünü ettiğimiz “tersine yasa”yı izler ve bu açıdan bakıldığında “negatiftirler”. Hepsi kendimizi uyuşturarak inkâr etmek yerine daha derinlerdeki sorunlarımızla yüzleşmeyi gerektirir. Bu beş değer yargısı sıra dışı ve rahatsız edicidirler. Ama, benim açımdan, insanın hayatını değiştirirler.</span></p>

  <p class="calibre6"><span class="font2">İlki, bir sonraki bölümde inceleyeceğimiz gibi sorumluluğun radikal bir şeklidir: Kimin hatası olduğuna bakmaksızın hayatınızda olup biten her şeyin sorumluluğunu almak. İkincisi emin olmamaktır: Kendi cahilliğinizin farkında olarak sürekli kendi inançlarınızdan kuşku duymak. Bir sonraki başarısızlıktır: Kendi eksiklerinizi ve hatalarınızı keşfetmeye istekli olarak onları değiştirebilme şansına sahip olmanız. Dördüncüsü reddetmedir: Hayır diyebilmek ve hayır dendiğini duyabilmek; böylelikle yaşamınızda neyi isteyip neyi istemediğinizin açık bir tanımına sahip olursunuz. Sonuncusu da kendi ölümlülüğünüz hakkında düşünmektir, bu çok önemlidir çünkü insanın ölümlü olduğunu unutmayıp bunu sürekli aklında tutması belki de diğer değer yargılarını doğru perspektife oturtmanın biricik yoludur.</span></p>

  <div class="calibre1"></div>

</body>

</html>