<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">

  <div class="calibre1" style="text-align: center;">

    <img src="../Images/main-2.png" alt="" class="calibre2"/>

  </div>

  <h1 class="calibre9" style="text-align: center;"><a id="bookmark0" class="calibre10"></a><span class="font3">Mutluluk Bir Sorundur</span></h1>

  <p class="calibre6"><span class="font2">Yaklaşık 2500 yıl önce, bugünkü Nepal’de, Himalayala-rın eteklerinde muhteşem bir sarayda yaşayan kralın bir </span><span style="font-family: 'Times New Roman', serif; font-size: 0.77419em; line-height: 1.2;">oğlu olacakmış. Kralın bir fikri varmış: Çocuğu kusursuz yetiştirecekmiş. Çocuk bir an bile ıstırap çekmesin istiyormuş, her ihtiyacı, arzusu hemen yerine getirilecekmiş.</span></p>

  <p class="calibre6"><span class="font2">Kral sarayın çevresine yüksek duvarlar ördürerek prensin dış dünyayı öğrenmesini engellemiş. Onu şımartmış, armağanlara ve yiyeceğe boğmuş, çevresini her dileğini yerine getiren hizmetkârlarla donatmış. Ve planladığı gibi, çocuk insan varlığının genel zalimliğini öğrenmeden büyümüş.</span></p>

  <p class="calibre6"><span class="font2">Tüm çocukluğu böyle geçmiş, ama sonsuz lükse ve zenginliğe rağmen prens yine de mutsuz bir genç adam olmuş. Her deneyim boş ve değersiz geliyormuş. Babası ne verirse versin hiçbir zaman yeterli değilmiş, hiçbir anlam ifade etmiyormuş.</span></p>

  <p class="calibre6"><span class="font2">Bir gece geç vakit, prens duvarların ardında ne olduğunu görmek için saraydan kaçmış. Bir hizmetkârı onu yakındaki köye götürmüş. Prens gördüklerinden dehşete düşmüş.</span></p>

  <p class="calibre6"><span class="font2">Hayatında ilk kez insanın ıstırabıyla karşılaşmış. Hastalar, yaşlılar, evsizler, acı çekenler ve hatta ölenler.</span></p>

  <p class="calibre6"><span class="font2">Prens saraya dönmüş ve kendini bir tür varoluş krizinin içinde bulmuş. Gördüklerini nasıl işleyeceğini bilmediği için her şey hakkında müthiş duygusallaşmış ve sürekli yakınmaya başlamış. Ve çoğu genç adamın yaptığı gibi, onun için yaptığı şey için babasını suçlamış. Onu bu kadar mutsuz edenin, yaşamını böyle anlamsızlaştıranın zenginlik olduğuna ve kaçmaya karar vermiş.</span></p>

  <p class="calibre6"><span class="font2">Ancak prens sandığından daha çok babasına benziyormuş. Onun da büyük fikirleri varmış. Sadece kaçmakla kalmamış, tahtından vazgeçmiş, ailesini terk etmiş, zenginliğini dağıtmış, sokaklarda yaşamaya, bir hayvan gibi toprakta yatmaya başlamış. Hayatının geri kalanını dilenerek geçirmiş.</span></p>

  <p class="calibre6"><span class="font2">Saraydan kaçmış ve bu kez geri dönmemiş. Yıllarca bir serseri gibi yaşamış, toplumunun gözden çıkardığı ve unuttuğu bir artığa dönüşmüş, toplum basamaklarında bir köpek kadar değeri yokmuş. Ve planladığı gibi çok acı çekmiş; hastalık, açlık, ıstırap, yalnızlık ve çürüme. Ölümün eşiğinde yaşıyor, çoğu zaman günde yalnızca bir fındıkla besleniyormuş...</span></p>

  <p class="calibre6"><span class="font2">Birkaç yıl geçmiş, ardından birkaç yıl daha ve sonra... hiçbir şey olmamış. Prens bu sefil ve ıstırap içinde yaşamın olması gereken şeye dönüşmediğini fark etmeye başlamış. Ona arzuladığı içgörüyü sağlamamış. Dünyanın sırlarını ya da nihai amacını gözlerinin önüne sermemiş.</span></p>

  <p class="calibre6"><span class="font2">Aslında prens hepimizin üç aşağı beş yukarı zaten bildiğimiz şeyi öğrenmiş: Istırap çekmek iğrenç bir şeydir. İlla anlamlı olmak zorunda da değildir. İnsan zenginse ve amaçsızca ıstırap çekiyorsa bunun bir değeri de yoktur. Ve sonunda prens kendi büyük fikrinin de, tıpkı babasınınki gibi saçma ve korkunç bir fikir olduğunu, gidip başka bir şey yapmasının daha doğru olacağını kavramış.</span></p>

  <p class="calibre6"><span class="font2">Kafası karmakarışık prens biraz temizlenip bir ırmağın yakınında ulu bir ağaç bulmuş. Aklına başka bir büyük fikir gelene kadar o ağacın altında oturmaya karar vermiş.</span></p>

  <p class="calibre6"><span class="font2">Efsaneye göre, kafası karışık prens o ağacın altında kırk dokuz gün oturmuş. Aynı yerde kırk dokuz gün oturmanın biyolojik olanaklılığına girmeyelim, sadece prensin bu sürenin sonunda derin farkındalıklara kavuştuğunu söyleyelim.</span></p>

  <p class="calibre6"><span class="font2">Bunlardan biri de şuymuş: Yaşamın kendisi bir ıstırap çekme formuymuş. Zenginler zenginlikleri nedeniyle ıstırap çekiyorlarmış. Yoksullar yoksullukları nedeniyle. Ailesi olmayanlar aileleri olmadığı için. Dünya zevklerinin peşine düşenler bu zevkler nedeniyle. Bu zevklerden elini ayağını çekmiş olanlar, tuttukları oruç nedeniyle.</span></p>

  <p class="calibre6"><span class="font2">Bu tüm ıstırapların eşit olduğu anlamına gelmez. Bazı ıstıraplar kesinlikle diğerlerinden daha çok acı verir. Ama hepimiz ıstırap çekeriz.</span></p>

  <p class="calibre6"><span class="font2">Yıllar sonra, prens kendi felsefesini geliştirmiş ve bunu dünyayla paylaşmış. İlk ve ana öğretisi de şuymuş: Istırap ve kayıp kaçınılmazdır ve onlara karşı koymaya çalışmaktan vazgeçmeliyiz. Bu prens Buda’dır. Adını duymadıysanız, epeyce önemli biridir.</span></p>

  <p class="calibre6"><span class="font2">Bir sürü varsayımın ve inancın altında şöyle bir önerme vardır: Mutluluk algoritmiktir, üzerinde çalışılabilir, kazanılır ve hukuk fakültesine kabul edilmek ya da çok karmaşık bir Lego seti kurmak gibi ulaşılabilir. X’i elde edebilirsem mutlu olurum. Y gibi görünürsem mutlu olurum. Z gibi biri olursam mutlu olurum.</span></p>

  <p class="calibre6"><span class="font2">İşte bu önermenin kendisi bir sorundur. Mutluluk çözülebilir bir denklem değildir. Tatminsizlik ve huzursuzluk insan doğasına ait özelliklerdir ve göreceğimiz gibi tutarlı bir mutluluğu oluşturmak için gerekli bileşenlerdir. Buda teolojik ve felsefi bakış açısından bunun üzerinde durmuştur. Bu bölümde ben de bunun üzerinde duracağım, ama bunu biyolojik bakış açısından ve pandalarla yapacağım.</span></p>

  <p class="calibre6"><span class="font6">Hayalleri Yıkan Pandanın Talihsizlikleri</span></p>

  <p class="calibre6"><span class="font2">Bir süper kahraman icat edecek olsam, adı Hayalleri Yıkan Panda olur. Abartılı bir göz makyajı vardır ve büyük panda göbeğini örtmeyen, (üzerinde dev gibi T harfi olan) bir tişört giyer. Süper gücü sayesinde insanlara acı hakikatleri söyler, bunlar insanların duyması gereken, ama kabul etmek istemedikleri hakikatlerdir.</span></p>

  <p class="calibre6"><span class="font2">Kutsal kitap satıcısı gibi kapı kapı dolaşır, zili çalar ve “Çok para kazanırsan kendini iyi hissedeceksin, ama bu çocuklarının seni sevmesini sağlamayacak” ya da “Karma güvenip güvenmediğini kendine sorarsan, muhtemelen güvenmediğin ortaya çıkacak” veya “Senin ‘arkadaşlık’ sandığın şey aslında durmadan başkalarını etkilemeye çalışmandan başka bir şey değil,” gibi şeyler söyler. Sonra ev sahibine iyi günler diler ve bir sonraki eve geçer.</span></p>

  <p class="calibre6"><span class="font2">Bu harika olurdu. Ve hastalıklı. Ve hüzünlü. Ve moral düzeltici. Ve gerekli. Neticede hayat hakkındaki büyük hakikatler kulağa en tatsız gelenlerdir.</span></p>

  <p class="calibre6"><span class="font2">Hayalleri Yıkan Panda hiçbirimizin istemediği, ama hepimizin ihtiyaç duyduğu süper kahraman olurdu. Sözleri sürekli hamburger yiyen beynimizin sözel sebzeleri olurdu. Bize kendimizi kötü hissettirse de hayatlarımızı iyiye doğru düzeltirdi. Bizi yıkarak güçlendirir, karanlığı göstererek geleceği aydınlatırdı. Onu dinlemek kahramanın sonunda öldüğü bir film izlemek gibi olurdu: Kendinizi kötü hissetseniz bile onu seversiniz çünkü size gerçek gelir.</span></p>

  <p class="calibre6"><span class="font2">Hazır buradayken Hayalleri Yıkan Panda maskemi takıp başka bir tatsız hakikati dile getireyim:</span></p>

  <p class="calibre6"><span class="font2">Istırap çekmenin biyolojik olarak yararlı olması gibi basit bir nedenle ıstırap çekeriz. Bize değişim konusunda esin vermek için doğanın tercih ettiği bir araçtır. Belli derecede tatminsizlik ve güvensizlik duyarak yaşayacak şekilde evrildik çünkü bu tatminsizlik ve güvensizlik yaratıcılığımızı körükler ve hayatta kalma konusunda çaba göstermemizi sağlar. Neye sahip olursak olalım tatminsiz olmaya ve ancak sahip olmadıklarımızla tatmin olmaya donatılmışız. Bu sürekli tatminsizlik türümüzün mücadele etmeye ve elde etmeye, inşa etmeye ve fethetmeye devam etmesini sağlar. Yani ıstırabımız ve sefaletimiz insan evriminin bir hatası değil, bir özelliğidir.</span></p>

  <p class="calibre6"><span class="font2">Istırap, tüm formlarıyla, bedenimizin eyleme geçmek için en etkili aracıdır. Ayak parmağınızı çarpmak gibi çok basit bir şeyi ele alın. Benim gibiyseniz parmağınızı çarpınca acı geçene kadar söversiniz. Çektiğiniz acı nedeniyle zavallı, cansız bir nesneyi suçlarsınız. “Aptal masa” dersiniz. Sızlayan parmağınız nedeniyle tüm iç dekorasyon felsefenizi sorgulayacak kadar ileri bile gidebilirsiniz: “Hangi salak oraya masa koyar ki!” diye sızlanırsınız.</span></p>

  <p class="calibre6"><span class="font2">Konudan saptım. Çarpma nedeniyle parmakta oluşan, sizin ve benim o çok nefret ettiği acı önemli bir nedenle vardır. Fiziksel acı sinir sistemimizin ürünüdür, kendi fiziksel sınırlarımız konusunda bizi bilgilendiren geri-bildirim mekanizmasıdır.</span></p>

  <p class="calibre6"><span class="font2">Nereye gidebiliriz ve gidemeyiz, neye dokunabiliriz ve dokunanlayız. Bu sınırları aşınca, sinir sistemimiz bizi cezalandırır, dikkat etmemizi ve aynı hatayı tekrarlamamamızı sağlar.</span></p>

  <p class="calibre6"><span class="font2">Ve bu acı, ondan ne kadar nefret etsek de yararlıdır. Genç ve dikkatsizken bize neye dikkat etmemiz gerektiğini öğreten acıdır. Neyin iyi, neyin kötü olduğunu görmemize yardımcı olur. Kendi sınırlarımızı tanıyıp onlara göre davranmamızı sağlar. Sıcak sobaların yanında dolaşmamamızı ve prizlere sivri, metal nesneler sokmamamızı öğretir. Demek ki acıdan kaçınarak haz aramak her zaman yararımıza değildir çünkü acı bazen iyiliğimiz konusunda hayat memat meselesidir.</span></p>

  <p class="calibre6"><span class="font2">Ancak acı sadece fiziksel değildir. İlk Yıldız Savaşları dizisini izlemiş olan herkes biz insanların akut psikolojik acılar da çekebileceğimizi söyleyebilir. Araştırmalara göre beynimiz fiziksel ve psikolojik acı arasında pek fark görmez. İlk sevgilim beni aldattığında kalbimin tam ortasına yavaşça bir buz sarkıtı sokuluyormuş gibi hissetmiştim çünkü o kadar çok canım yanmıştı ki, pekala kalbimin ortasına yavaşça bir buz sarkıtı sokuluyor da olabilirdi.</span></p>

  <p class="calibre6"><span class="font2">Tıpkı fiziksel acı gibi, psikolojik acı da bir şeyin dengesinin kaçtığını, bir sınırın aşıldığını gösterir. Ve fiziksel acı gibi psikolojik acı da, her zaman kötü ya da istenmeyen bir şey değildir. Bazı durumlarda duygusal ve psikolojik ıstırap sağlıklı ve gereklidir. Parmağımızı çarpmak bize masaya daha seyrek dalmayı öğretirken duygusal acı, reddedilme ya da başarısızlık da gelecekte aynı hataları tekrarlamamıza engel olur.</span></p>

  <p class="calibre6"><span class="font2">İşte giderek daha fazla kendini yaşamın kaçınılmaz olumsuzluklarından korumaya çalışan bir toplum için çok tehlikeli olan da budur: Sağlıklı dozlarda acı çekmenin faydalarından mahrum kalırız, bu kayıp bizi içinde yaşadığımız dünyanın gerçekliğinden kopartır.</span></p>

  <p class="calibre6"><span class="font2">Sorunsuz bir hayat, sonsuz mutluluk ve ebedi şefkat düşünceleri ağzınızın suyunu akıtabilir, ama burada, dünyada sorunlar eksik olmaz. Gerçekten de sorunlar bitmez, Hayalleri Yıkan Panda geliverir. Birlikte margaritalar içeriz ve bana şöyle der: “Sorunlar asla bitmez, sadece gelişirler. Warren Buffett’in para sorunları vardır, marketin önündeki ayyaş evsizin de para sorunları vardır. Buffett’in para sorunları evsi-zinkilerden daha iyidir sadece. Hayat böyledir.</span></p>

  <p class="calibre6"><span class="font2">Panda bana, Hayat aslında sonsuz bir sorunlar dizisidir Mark,” dedi. İçkisinden bir yudum aldı ve küçük pembe şemsiyesini düzeltti. “Bir sorunun çözümü sadece bir sonrakini yaratır.”</span></p>

  <p class="calibre6"><span class="font2">Bir an sonra konuşan bir pandanın nereden çıktığını merak ettim. Tam bunu konuşuyorduk ki, konu margaritaları kimin hazırladığına geldi.</span></p>

  <p class="calibre6"><span class="font2">“Sorunsuz bir hayatı umut etme,” dedi Panda. “Öyle bir şey yok. Bunun yerine iyi sorunlarla dolu bir hayat dile.”</span></p>

  <p class="calibre6"><span class="font2">Bunu söyledikten sonra bardağını bıraktı, şapkasını düzeltti ve avare avare gün batımına doğru gitti.</span></p>

  <p class="calibre6"><span class="font6">Mutluluk Sorun Çözmekten Gelir</span></p>

  <p class="calibre6"><span class="font2">Sorunlar hayatın sabitleridir. Spor salonu üyeliği satın alarak sağlık sorununuzu çözdüğünüz zaman yeni sorunlar yaratırsınız, örneğin erken kalkıp spor salonuna gitmek, eliptik aletinin üzerinde yarım saat hamamdaymış gibi terlemek, ofistekilerin burnunun direğini kırmamak için duş alıp kıyafet değiştirmek gerekir. Partnerinizle yeterince zaman geçirmeme sorununu çarşamba gecesini “buluşma gecesi” olarak tanımlayıp çözdüğünüzde, ikinizin de bu fikirden nefret etmemesi için neler yapacağınızı tasarlamak, güzel akşam yemeklerine gitmek için yeterince para ayırmak, kaybettiğinize inandığımız kıvılcımları ve kimyayı yeniden yaratmak, suyu fazla köpürmüş küçük bir banyo küvetinde sevişmenin lojistiğini yeniden keşfetmek gerekir.</span></p>

  <p class="calibre6"><span class="font2">Sorunlar asla bitmez; farklılaşırlar ve/veya bir üst seviyeye çıkarlar.</span></p>

  <p class="calibre6"><span class="font2">Mutluluk sorunları çözmekten kaynaklanır. Buradaki anahtar sözcük “çözmek”tir. Sorunlardan kaçmaya çalışır ya da sorununuz yokmuş gibi hissederseniz, kendinizi mutsuz edersiniz. Çözemeyeceğiniz sorunlarınız olduğunu hissederseniz, aynı şekilde kendinizi mutsuz edersiniz. Sihirli çeşni sorunları çözmektedir, sorun sahibi olmamakta değildir.</span></p>

  <p class="calibre6"><span class="font2">Mutlu olmak için çözecek bir şeye ihtiyaç duyarız. Demek ki mutluluk bir eylem biçimidir, bir etkinliktir, edilgen bir şekilde size bağışlanmış bir şey değildir, gazetenin ilk on makalesinin içinde sihirli bir biçimde keşfettiğiniz veya özel bir öğretmenin ya da gurunun size öğrettiği bir şey değildir. Yeterince para kazandığınızda ya da evinize ekstra bir oda kattığınızda, sonrasında mutlu olmazsınız. Onu bir mekânda, bir fikirde, bir meslekte ve şunu da söyleyeyim ki bir kitapta bulamazsınız.</span></p>

  <p class="calibre6"><span class="font2">Mutluluk sürekli bir çalışmadır çünkü sorun çözmek sürekli bir çalışmadır, bugünün sorunlarının çözümleri yarının sorunlarının temellerini oluşturur ve bu böyle sürer gider. Hakiki mutluluğa sadece hoşunuza giden sorunları bulduğunuzda ve onları çözerken zevk aldığınızda ulaşabilirsiniz.</span></p>

  <p class="calibre6"><span class="font2">Bazen bu sorunlar basittir: İyi beslenmek, yeni bir yere yolculuk etmek, yeni aldığınız video oyununda kazanmak. Bazen de bu sorunlar soyut ve karmaşıktır: Annenizle olan ilişkinizi düzeltmek, kendinizi iyi hissedeceğiniz bir kariyer bulmak, daha iyi dostluklar kurmak.</span></p>

  <p class="calibre6"><span class="font2">Sorunlarınız ne olursa olsun kavram aynıdır: sorunları çöz, mutlu ol. Ne yazık ki bir sürü insan için yaşam bu denli basit değildir. Çünkü şu iki yoldan en az biriyle her şeyi berbat ederler:</span></p>

  <p class="calibre6"><span class="font5">1.    İnkâr. Bazıları her şeyden önce sorunlarının varlığını inkâr eder. Ve gerçeği inkâr ettikleri için kendilerini gerçek konusunda sürekli kandırır ve ondan kaçarlar. Bu kısa vadede kendilerini iyi hissetmelerini sağlayabilir, ama sonrasında güvensiz, nörotik ve duyguların bastırıldığı bir yaşama neden olur.</span></p>

  <p class="calibre6"><span class="font5">2.    Kurban zihniyeti. Kimileri de sorunlarını çözmek için yapabilecekleri hiçbir şey olmadığını düşünürler, ama aslında vardır. Kurbanlar kendi sorunları için başkalarını ve dış koşulları suçlar. Kısa vadede kendilerini iyi hissetseler de öfkeli, çaresiz ve umutsuz bir yaşama mahkûmdurlar.</span></p>

  <p class="calibre6"><span class="font2">İnsanlar sorunlarını inkâr eder ya da sorunları nedeniyle başkalarını suçlar, nedeni basittir, bunları yapmak kolaydır ve kendilerini iyi hissederler, sorun çözmekse hem zordur, hem de sık sık insana kendini kötü hissettirir. Suçlama ve inkâr etme formları kafa yapar. Sorunlardan geçici olarak kaçmanın yöntemleridir ve bu kaçış bize hızlı bir ferahlama sağlayarak kendimizi iyi hissettirir.</span></p>

  <p class="calibre6"><span class="font2">İnsan çeşitli şekillerde kafa yapar. Alkol gibi bir maddeyle, başkalarını suçlamanın sonucunda kendini haklı hissederek, yeni ve riskli bir maceraya atılarak. Kafa yapmak hayatı yaşamak açısından sığ ve üretken olmayan bir yoldur. Kişisel-gelişim dünyasının büyük bölümü insanları meşru sorunları çözmeye yöneltmektense kafa yapma yöntemleri beyan etmeye yöneliktir. Bir sürü kişisel-gelişim gurusu size yeni inkâr formları öğretir ve kısa vadede kendinizi iyi hissettirecek alıştırmalarla şişirir, ama altta yatan meseleleri yok sayar. Unutmayın, gerçekten mutlu olan hiçkimse aynanın karşısına dikilip de kendine mutlu olduğunu tekrarlamaz.</span></p>

  <p class="calibre6"><span class="font2">Ayrıca kafa yapmak bağımlılık yaratır. Altta yatan sorunlarınız nedeniyle, kendinizi iyi hissetmek için ne kadar çok kafa yapmaya ihtiyaç duyarsanız o kadar çok sorunlarınızı gözardı edersiniz. Aslında bu açıdan bakınca, arkasındaki kullanma nedenine bağlı olarak her şey bağımlılık yaratabilir. Hepimizin sorunlarımızın ıstırabını uyuşturmak için seçtiğimiz yöntemlerimiz vardır ve ılımlı dozlarda bunun bir sakıncası yoktur. Ama sorunlarımızdan ne kadar uzun süre kaçar ve ne kadar uzun süre kendimizi uyuşturursak, sonunda meselelerimizle yüzleşmek zorunda kaldığımızda o kadar fazla acı verirler.</span></p>

  <p class="calibre6"><span class="font6">Duygulara Aşırı Değer Biçilir</span></p>

  <p class="calibre6"><span class="font2">Duygular tek bir amaçla gelişmiştir: Biraz daha iyi yaşamamıza ve ürememize yardım etmek için. Bu kadar. Hakkımız-daki bir şeyin doğru ya da yanlış olduğunu söyleyen geri-bes-leme mekanizmalarıdır, ne bundan fazla, ne de eksik.</span></p>

  <p class="calibre6"><span class="font2">Sıcak sobaya dokunmanın verdiği acının size bir daha sıcak bir şeye dokunmamayı öğretmesi gibi, yalnız olmanın hüznü de bir daha kendinizi o kadar yalnız hissettirecek şeyler yapmamayı öğretir. Duygular sizi faydalı değişimlere yönelten biyolojik sinyallerdir.</span></p>

  <p class="calibre6"><span class="font2">Bakın, orta yaş krizinizi ya da ayyaş babanızın siz sekiz yaşındayken bisikletinizi çalmasını aşamamanızı hafife alıyor değilim, ama sonuçta kendinizi kötü hissediyorsanız, nedeni beyninizin size ilgilenilmemiş, çözülmemiş bir sorun olduğunu söylemesidir. Başka sözlerle, olumsuz duygular eyleme geçme çağrısıdır. Onları hissetmenizin nedeni bir şey yapmanız gerektiğidir. Olumlu duygularsa doğru eylemi yapmanın ödülüdür. Onları hissettiğiniz zaman hayat basit görünür ve oturup tadını çıkartmaktan başka yapacak şey yoktur. Sonra her şey gibi olumlu duygular kaybolur çünkü kaçınılmaz olarak yeni sorunlar çıkar.</span></p>

  <p class="calibre6"><span class="font2">Duygular hayat denklemimizin bir parçasıdır, ama denklemin tamamı değildir. Bir şey konusunda kendimizi iyi hissetmemiz onun iyi olduğu anlamına gelmez. Aynı şekilde bir şeyin bize kendimizi kötü hissettirmesi de onun kötü olması demek değildir. Duygular sadece işaretlerdir, nörobiyolojimi-zin bize önermeleridir, emir değillerdir. Bu nedenle her zaman duygularımıza güvenemeyiz. Bana kalırsa onları sorgulama alışkanlığı geliştirmeliyiz.</span></p>

  <p class="calibre6"><span class="font2">Çoğu insana farklı kişisel, sosyal, kültürel nedenlerle duygularını bastırmaları öğretilmiştir, özellikle de olumsuz olanları. Ne yazık ki olumsuz duyguları inkâr etmek kişinin sorun çözmesinde yardım edecek geri-besleme mekanizmalarının da çoğunu inkâr etmek anlamına gelir. Sonuç olarak da bu bastırılmış bireyler yaşamları boyunca sorunlarla mücadele ederler. Sorunlarını çözemezlerse mutlu olamazlar. Unutma-ym, ıstırabın bir amacı vardır.</span></p>

  <p class="calibre6"><span class="font2">Bir de kendilerini fazlasıyla dvygularıyla özdeşleştiren insanlar var. Onları hissetmiş olmaları her yaptıklarını haklı çıkartır. “Ah, arabanın ön camını kırdım, ama gerçekten çok öfkeliydim. Elimde değildi.” Ya da “Okulu bırakıp Alaska’ya gittim çünkü bunu yapmak bana doğru geldi.” İnsanı hizada tutacak mantık yürütme olmadan sadece duygusal sezgilerle verilen kararlar hemen her zaman berbattır. Kimler tüm yaşamlarını duygularına temellendirir biliyor musunuz? Üç yaşındaki çocuklar. Ve köpekler. Peki üç yaşındaki çocuklar ve köpekler başka ne yaparlar? Halıya pisler.</span></p>

  <p class="calibre6"><span class="font2">Duygulara takıntılı olmak ve fazla yatırım yapmak bizi şu basit nedenle hayal kırıklığına uğratır: Duygular kalıcı değildir. Bugün bizi mutlu eden yarın mutlu etmeyecektir çünkü biyolojimizin her zaman daha fazlasına ihtiyacı vardır. Mutluluğa takmış olmak kaçınılmaz olarak “başka bir şeyi” aramakla sonuçlanacaktır, yeni bir ev, yeni ilişki, bir çocuk daha, bir terfi daha. Ne kadar ter dökmüş olsak da, başladığımız yerdeki gibi hissederek bitiririz: yetersiz.</span></p>

  <p class="calibre6"><span class="font2">Psikologlar bu kavrama bazen “hedonik çark” adını verirler: Yaşamımızı değiştirmek için çok çabalamakta olduğumuz, ama asla daha farklı hissetmeyişimiz.</span></p>

  <p class="calibre6"><span class="font2">Bu nedenle sorunlarımız kaçınılmazdır ve sürekli tekrarlar. Evlendiğiniz kişi kavga ettiğiniz kişidir. Aldığınız ev tamir ettiğiniz evdir. Rüya işiniz sizi fazla strese sokan iştir. Her şey kendine içkin bir zararla gelir, bize kendimizi iyi hissetir-miş olan bir süre sonra kaçınılmaz olarak kötü hissetirecektir. Kazandığımız aynı zamanda kaybettiğimizdir. Olumlu deneyimlerimizi yaratan olumsuz deneyimlerimizi tanımlar.</span></p>

  <p class="calibre6"><span class="font2">Bu yutması zor bir lokmadır. Ulaşabileceğimiz nihai bir mutluluk olduğu fikrini severiz. Tîim ıstıraplarımızı kalıcı olarak dindirebileceğimiz fikrini severiz. Hayatımızın sonuna kadar mutlu ve tatmin içinde yaşayacağımız düşüncesini severiz.</span></p>

  <p class="calibre6"><span class="font2">Ama bunların hiçbirini yapamayız.</span></p>

  <p class="calibre6"><span class="font6">Mücadelenizi Seçin</span></p>

  <p class="calibre6"><span class="font2">Size “Hayattan ne bekliyorsunuz?” diye sorsam ve bana “Mutlu olmayı, harika bir ailem ve sevdiğim bir işim olmasını,” yanıtını verseniz, bu yanıt o kadar beklenen ve sıradan bir yanıttır ki, gerçekten hiçbir şey ifade etmez.</span></p>

  <p class="calibre6"><span class="font2">Herkes iyi hissettiren şeylerin tadını çıkartır. Herkes sorunsuz, mutlu, kolay bir hayatı olsun ister; aşık olmayı, harika sevişmeyi, muhteşem ilişkilerinin olmasını, kusursuz görünmeyi, para kazanmayı, popüler, saygı duyulan, hayranlık uyandıran biri olmayı arzular, kim odaya girdiğinde insanlar Kızıl Deniz gibi ikiye ayrılsınlar istemez ki!</span></p>

  <p class="calibre6"><span class="font5">Herkes bunları ister. Bunları istemek kolaydır.</span></p>

  <p class="calibre6"><span class="font2">Daha ilginç bir soru, çoğunluğun aklına gelmemiş olan soru şu olurdu. “Hayatınızda hangi tstırabt istersiniz? Ne için mücadele etmeye hazırsınız?” Çünkü bu sorunun yanıtı yaşamlarımızın alacağı şekil konusunda çok daha önemli bir belirleyicidir.</span></p>

  <p class="calibre6"><span class="font2">örneğin herkes köşe cfisi ve kürekle para kazanmayı ister, ama çok az insan haftada altmış saat çalışmaya, işe gidip gelmek için uzun saatler harcamaya, can sıkıcı bürokratik işlere ve küçük bir bölmenin kısıtlayıcı cehenneminden kaçmak için keyfî şirket hiyerarşilerine göğüs germeye hazırdır.</span></p>

  <p class="calibre6"><span class="font2">Herkes harika seks, muhteşem bir ilişki ister, ama çok az insan zorlu konuşmalara, tuhaf sessizliklere, acıtıcı duygulara ve istediği ilişkiye ulaşmanın duygusal psikodramasına razıdır. Ve insanlar ellerindekiyle yetinirler. Ellerindekiyle yetinir ve yıllarca “Ya böyle olmasaydı” diye sorarlar, ta ki “Ya böyle olmasaydı” sorusu “Başka ne var?” sorusuna evrilene kadar, ı Avukatlar evlerine dönüp de nafaka çekini postalarında bulduklarında da, “Ne için?” diye sorarlar, yirmi yıl önceki düşük standartlan ve beklentileri için değilse, ne için?</span></p>

  <p class="calibre6"><span class="font2">Mutluluk mücadele gerektirir. Sorunlar sayesinde büyür. Haz papatyalar ve gökkuşakları gibi yerden fışkırmaz. Gerçek, ciddi, hayat boyu süren mutluluk ve anlam mücadelelerimizi seçerek ve onları yöneterek elde edilir. Size ıstırap veren şey kaygı, yalnızlık, obsesif-kompulsif bozukluk ya da her gün uyanık saatlerinizin yarısını ziyan eden bok kafalı bir patron olsa da, çözüm bunları kabul etmek ve olumsuz deneyimle etkin biçimde mücadele etmektir, onu yok saymak, ondan kurtulmak değil.</span></p>

  <p class="calibre6"><span class="font2">Herkes harika bir fizik ister. Ama saatlerce spor salonunda yaşamanın fiziksel stresini ve acısını kabul etmeden, yediğiniz yemeği hesaplamaya ve ayarlamaya, hayatınızı avuç içi kadar porsiyonlar çevresinde planlamaya razı olmadan o fiziğe kavuşamazsınız.</span></p>

  <p class="calibre6"><span class="font2">İnsanlar kendi işlerini kurmak isterler. Ama risk almadan, belirsizliğe, art arda gelen başarısızlıklara, hemen hemen hiçbir şey kazanmayan bir işe inanılmaz saatler harcamaya razı olmadan başarılı bir girişimci olamazsınız.</span></p>

  <p class="calibre6"><span class="font2">Herkes bir eş ya da partner ister. Ama gönül kırıcı retlerden kaynaklanan duygusal türbülansa, hiçbir zaman boşalmayan cinsel gerilime, hiçbir zaman çalmayan telefona boş boş bakmaya razı olmadan muhteşem birini kendinize çekemezsiniz. Bunlar aşk oyununun parçasıdır ve oynamazsanız kazanamazsınız.</span></p>

  <p class="calibre6"><span class="font2">Başarınızı belirleyen “Neyin tadını çıkarmak istiyorsun?” sorusu değildir, doğru soru “Hangi ıstıraba katlanmaya razısın?” sorusudur. Mutluluğa uzanan yol engebelidir ve utançla döşenmiştir.</span></p>

  <p class="calibre6"><span class="font2">Bir şeyi seçmek zorundasınız. Istırapsız bir yaşam süremezsiniz. Sürekli güller ve tek boynuzlu atlar olmaz. Hazla ilgili soru kolay sorudur ve hemen hepimiz benzer yanıtlar veririz.</span></p>

  <p class="calibre6"><span class="font2">Istırapla ilgili soru asıl ilginç olandır. Hangi ıstıraba katlanmaya hazırsın? Zor olan soru, sonunda bir yere varmanızı sağlayacak olan soru budur. Hayatınızı, bakış açınızı bu soru değiştirecektir. Beni ben yapan, sizi de siz yapan soru budur. Bizi tanımlayan, ayıran ve son olarak da bir araya getiren soru budur.</span></p>

  <p class="calibre6"><span class="font2">Delikanlılık dönemimin ve ilk gençliğimin çoğunda müzisyen özellikle de rock yıldızı olma hayalleri kurdum. Gitar eşliğindeki en uyduruk şarkıda bile gözlerimi yumar, kendimi sahnede hayal ederdim, kalabalığa bağıra çağıra şarkı söylerdim ve izleyiciler karşımda kesinlikle kendilerini kaybederlerdi. Bu hayal beni saatlerce oyalardı. Benim açımdan sorun haykıran kalabalıkların karşısında şarkı söyleyip söylemeyeceğim değil, bunu ne zaman yapacağımdı. Her şeyi planlamıştım. Ulaşmak istediğim yere ulaşıp kendi izimi bırakmak için yeterli enerji ve çaba yatırımını yapmadan önce zamanımı gerekli şeylere harcıyordum. Önce okulu bitirmeliydim. Sonra gerekli aletleri almak için para kazanmalıydım. Sonra prova yapmaya yetecek kadar boş zaman bulmalıydım. Sonra ilk projemi planlamalı ve duyurmalıydım. Sonra... sonra hiçbiri olmadı.</span></p>

  <p class="calibre6"><span class="font2">Bu konuda yaşamımın yarısından fazla hayaller kurmuş olmama rağmen gerçek hiçbir zaman meyve vermedi. Neden böyle olduğunu anlamam da uzun süreye ve zorlu çabalara neden oldu: Bunu gerçekten istememiştim.</span></p>

  <p class="calibre6"><span class="font2">Ben sonuca aşıktım, sahnedeki görüntüme, haykıran insanlara, sallanan bedenime, yüreğimdeki her şeyi söylediğim şarkıya dökmeye; ama sürece aşık değildim. Bu nedenle de art arda başarısız oldum. Hatta başarısız olmayı bile yeterince denemedim. Aslında pek bir çaba göstermedim. Her gün çalışmanın zorluğu, bir grup kurup prova yapmanın lojistiği, “gig”ler bulmanın, dinleyip aldıracak insanları toplamanın sıkıntısı, kopan teller, patlak ses yükseltici, yirmi kiloluk ekipmanı arabasız provadan provaya taşımak. Bir hayal dağı ve tepeye varmak için bir buçuk kilometrelik bir tırmanıştı. Tırmanmaktan pek hoşlanmadığımı keşfetmemse çok zamanımı aldı. Ben sadece zirveyi hayal etmekten hoşlanıyordum.</span></p>

  <p class="calibre6"><span class="font2">Alışıldık kültürel anlatılar bana kendimi hayal kırıklığına uğrattığımı, kolay vazgeçen biri ve başarısız olduğumu, o azme sahip olmadığımı, hayalimden vazgeçtiğimi ve toplumun baskısına boyun eğdiğimi söyleyecektir.</span></p>

  <p class="calibre6"><span class="font2">Ama gerçek bu açıklamaların herhangi birinden çok daha az ilginç. Gerçek bir şeyi istediğim, ama aslında onu istemedi-ğimdir. Bu hikâyenin sonu.</span></p>

  <p class="calibre6"><span class="font2">Ben ödülü istedim, mücadeleyi değil. Sonucu istedim, süreci değil. Sadece zafere aşıktım, mücadeleye değil.</span></p>

  <p class="calibre6"><span class="font2">Ve hayat böyle yürümez.</span></p>

  <p class="calibre6"><span class="font2">Sizin kim olduğunuzu ne için mücadele etmeye hazır olduğunuz tanımlar. Bir spor salonundaki mücadeleden hoşlanan insanlar triatlon koşarlar, karın kasları muhteşemdir ve küçük bir evi yerinden kaldırabilirler. Uzun çalışma saatlerinden, şirket yukarı tırmanma basamaklarındaki politikalardan hoşlanan insanlar uçarak tepeye çıkarlar. Açlık çeken sanatçı yaşam tarzının stresinden ve belirsizliklerinden hoşlanan insanlar onu yaşayan ve sonunda başarıya ulaşanlardır.</span></p>

  <p class="calibre6"><span class="font2">Bu irade ya da sebatla ilgili değildir. Bu “acı yoksa, kazanç da yok”un bir başka uyarısı değildir. Bu yaşamın en basit ve temel bileşenidir: mücadelemiz başarımızı belirler. Sorunlarımız mutluluğumuzu ve yanı sıra biraz daha iyi, biraz daha üst seviyede sorunları doğurur.</span></p>

  <p class="calibre6"><span class="font2">Gördünüz mü: Bu yukarı doğru çıkan ve hiç sonlanmayan bir sarmaldır. Tırmanışın bir noktasında durma izniniz var sanıyorsanız, sanırım konuyu hiç anlamadınız. Çünkü bu işin hazzı tırmanmanın kendisidir.</span></p>

  <div class="calibre1"></div>

</body>

</html>