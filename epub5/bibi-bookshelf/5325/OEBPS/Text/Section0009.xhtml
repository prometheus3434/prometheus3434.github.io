<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">

  <div class="calibre1" style="text-align: center;">

    <img src="../Images/main-9.png" alt="" class="calibre2"/>

  </div>

  <h1 class="calibre9" style="text-align: center;"><a id="bookmark0" class="calibre10"></a><span class="font3">.. Ve Ölürsünüz</span></h1>

  <p class="calibre6"><span class="font2">Hakikati kendin için ara, seninle orada buluşuruz.”</span></p>

  <p class="calibre6"><span class="font2">Josh’un bana söylediği son şeydi. Alayla, bir yandan anlamlı şeyler söylemeye çalışanlarla alay ederken, biı yandan da anlamlı bir şey söylemeye çalışarak konuşmuştu. Sarhoştu ve kafası iyiydi. İyi bir dosttu.</span></p>

  <p class="calibre6"><span class="font2">Hayatımın en dönüştürücü anını on dokuz yaşındayken yaşadım. Arkadaşım Josh beni Teksas’ta, Dallas’ın kuzeyinde bir göl kıyısına partiye davet etmişti. Bir tepenin üzerinde apartmanlar, eteğinde havuz ve havuzun altında da göle bakan bir yar vardı. Küçük bir yardı, belki on metre kadar; atlamayı iki kere düşüneceğiniz kadar yüksekti, ama doğru alkol ve akran bileşimiyle insan ikinci kere düşünmekten kolayca vazgeçebilirdi.</span></p>

  <p class="calibre6"><span class="font2">Partiye geldikten kısa bir süre sonra Josh ile havuzda oturmuş bira içiyor, genç , huzursuz erkeklerin yapacağı gibi sohbet ediyorduk. İçkiden, kızlardan, Josh’un o yaz müzik okulundan ayrıldıktan sonra yaptığı tüm “cool” şeylerden söz ettik. Birlikte aynı grupta çalmaktan ve New York’a taşınmaktan söz ettik, o sırada gerçekleşmesi imkânsız bir hayaldi.</span></p>

  <p class="calibre6"><span class="font2">Çocuktuk.</span></p>

  <p class="calibre6"><span class="font2">“Buradan atlanır mı?” diye sordum bir süre sonra, başımla gölün üzerindeki yarı gösterdim.</span></p>

  <p class="calibre6"><span class="font2">“Evet,” dedi Josh, “insanlar burada bunu hep yapar.”</span></p>

  <p class="calibre6"><span class="font2">“Sen de yapacak mısın?”</span></p>

  <p class="calibre6"><span class="font2">Omuzlarını silkti. “Belki, bakalım.”</span></p>

  <p class="calibre6"><span class="font2">Gecenin geri kalanında Josh ile ayrıldık. Güzel bir Asyalı kız vardı ve video oyunlarından hoşlanıyordu, bu benim gibi bir ergen için piyangoyu kazanmak gibi bir şeydi. Benimle ilgilenmemişti, ama arkadaşça davranmıştı ve konuşmamdan memnundu, ben de konuştum. Birkaç bira daha içtikten sonra, eve dönüp benimle birlikte bir şeyler yemesini teklif edecek kadar cesaretimi topladım, o da kabul etti.</span></p>

  <p class="calibre6"><span class="font2">Biz yokuşu çıkarken Josh da aşağı iniyordu. Yemek yemek isteyip istemediğini sordum, istemediğini söyledi. Onu daha sonra nerede bulabileceğimi sordum. Gülümsedi, “Hakikati kendin için ara, seninle orada buluşuruz,” dedi.</span></p>

  <p class="calibre6"><span class="font2">Başımı salladım ve ciddi bir yüz ifadesi takındım. “Tamam, orada görüşürüz,” yanıtını verdim, herkes hakikatin nerede olduğunu ve oraya nasıl gideceğini tam olarak bilirmiş gibi.</span></p>

  <p class="calibre6"><span class="font2">Josh güldü ve yokuştan yara doğru ilerledi. Ben de güldüm ve eve doğru yokuşu çıkmaya devam ettim.</span></p>

  <p class="calibre6"><span class="font2">İçeride ne kadar kaldığımı hatırlamıyorum. Kızla birlikte yeniden dışarı çıktığımızda herkes gitmişti ve siren sesleri duyuluyordu. Havuz boştu. Herkes yokuştan aşağı, yarın altındaki kıyı çizgisine koşuyordu. Suda insanlar vardı. Çevrede yüzen birkaç erkek gördüm. Karanlıktı ve zor görünüyordu. Müzik devam ediyordu, ama dinleyen yoktu.</span></p>

  <p class="calibre6"><span class="font2">Hâlâ ikiyle ikiyi toplayamayarak kıyıya koştum, sandviçimi ısırarak herkesin neye baktığını anlamaya çalışıyordum. Asyalı güzel kız, yolun yarısında, “Sanırım korkunç bir şey olmuş,” dedi.</span></p>

  <p class="calibre6"><span class="font2">Tepenin altında birine Josh’un nerede olduğunu sordum. Kimse bana bakmadı, kimse farkımda değildi, herkes suya bakıyordu. Yine sordum ve bir kız deli gibi ağlamaya başladı.</span></p>

  <p class="calibre6"><span class="font2">İşte o zaman ikiyle ikiyi toplayabildim.</span></p>

  <p class="calibre6"><span class="font2">Dalgıçların Josh’un cesedini gölün dibinde bulmaları üç saat sürdü. Otopside bacaklarının alkolün neden olduğu dehidrasyon ve suya çarpmanın şiddeti yüzünden kramp yaptığı sonucuna varıldı. Yardan atlamış. Suya girdiğinde karanlıkmış, suyun yüzeyi, gece, siyah üzerine siyah. Kimse yardım çığlıklarının nereden geldiğini anlayamamış. Sadece çırpınma sesleri. Sadece sesler. Daha sonra, annesiyle babası bana çok kötü bir yüzücü olduğunu söylediler. Hiçbir fikrim yoktu.</span></p>

  <p class="calibre6"><span class="font2">Ancak on iki saat sonra ağlayabildim. Ertesi gün arabamda, Austin’deki evime dönüyordum. Babamı aradım, hâlâ Dallas civarında olduğumu ve işe gidemeyeceğimi bildirdim (o yaz babamla çalışıyordum). “Neden? Ne oldu? Her şey yolunda mı?” diye sordu. Ancak o zaman her şey dile geldi: Göldeki araştırmalar. Hüngür hüngür boşanma, çığlıklar ve sümükler. Arabayı kenara çektim ve telefonda babasına ağlayan küçük bir oğlan çocuğu gibi ağladım.</span></p>

  <p class="calibre6"><span class="font2">O yaz derin depresyona girdim. Daha önce de depresyona girdiğimi düşünüyordum, ama bu anlamsızlığın yepyeni bir boyutuydu, o kadar derin bir hüzündü ki, fiziksel olarak canımı yakıyordu. İnsanlar beni neşelendirmeye geldiler, oturup en doğru şeyleri söyleyip yapmalarını izledim, teşekkür ettim, gelmekle incelik gösterdiklerini söyledim, sahte sahte gülümsedim, iyileştiğimi söyleyerek yalar söyledim, ama aslında hiçbir şey hissetmiyordum.</span></p>

  <p class="calibre6"><span class="font2">Birkaç ay sonra rüyamda Josh’u gördüm. Hayat ve ölüm hakkında uzun uzun konuştuk, gelişigüzel, önemsiz şeylerden de söz ettik. O zamana kadar tipik orta sınıf bir çocuktum: tembel, sorumsuz. Sosyal kaygı sahibi ve son derece güvensiz. Josh birçok yönden beğendiğim biriydi. Benden daha büyüktü, daha güvenli, daha deneyimliydi, çevresindeki dünyaya daha açık, daha kabulleniciydi. Josh hakkındaki son rüyalarımdan birinde, onunla bir jakuzide oturuyorduk (biliyorum, tuhaf), “Öldüğüne gerçekten çok üzüldüm,” gibi bir şey söyledim. Güldü. Tam olarak ne söyledi hatırlamıyorum, ama “Sen yaşamaktan hâlâ bu kadar çok korkarken benim ölmüş olmama niye aldırıyorsun?” gibi bir laf etti. Ağlayarak uyandım.</span></p>

  <p class="calibre6"><span class="font2">O yazı annemin koltuğunda oturup sözde uçuruma bakarak, Josh’un dostluğunun olduğu yerde sonsuz ve anlaşılmaz bir hiçlik görerek geçirdim, sonra fark ettim ki bir şey yapmak için gerçekten hiçbir neden yoksa, bir şey yapmamak için de gerçekten hiçbir neden yok. Ölümün kaçınılmazlığı karşısında, insanın kendisini korkusuna, utancına, çekingenliğine teslim etmesinin de nedeni yok, çünkü bunlar da hiçbir şey; kısa ömrümün büyük bölümünü bana ıstırap ve rahatsızlık veren her şeyden kaçınmaya çalışarak geçirdiğime göre, aslında canlı olmaktan kaçınmaya çalışıyorum.</span></p>

  <p class="calibre6"><span class="font2">O yaz ot ve sigara içmeyi, video oyunu oynamayı bıraktım. Aptal rock yıldızı fantezilerimden vazgeçtim, konservatuarı bırakarak üniversiteye yazıldım. Spor salonuna gitmeye başladım ve epey kilo verdim. Yeni arkadaşlar edindim. İlk kez bir sevgilim oldu. Hayatımda ilk kez gerçekten ders çalıştım ve çalışırsam iyi notlar alabildiğimi gördüm. Ertesi yaz, elli günde elli kurgu dışı kitap okumaya karar verdim ve başardım. Bir sonraki yıl ülkenin diğer ucundaki çok iyi bir üniversiteye transfer oldum ve hayatımda ilk kez akademik ve sosyal olarak başarılıydım.</span></p>

  <p class="calibre6"><span class="font2">Josh’un ölümü hayatımda en açıkça belirleyebildiğim önce-si/sonrası dönüm noktası oldu. Trajediden önce engelliydim, hiçbir amacım yoktu, dünyanın benim hakkımda düşündüğünü hayal ettiğim şeylere takıntılıydım ve onlara sıkışıp kalmıştım. Trajediden sonra yeni bir insana dönüşmüştüm: Meraklı, sorumlu, çalışkan. Hâlâ güvensizliklerim ve bagajlarım vardı -hepimizin var- ama artık güvensizliklerimden ve bagajlarımdan daha önemli bir şeyi kafaya takıyordum. Farkı yaratan da buydu. Tuhaftır, ama bana sonunda yaşama izni veren birinin ölümüydü ve belki de hayatımın en kötü ânı aynı zamanda en dönüştürücü olandı.</span></p>

  <p class="calibre6"><span class="font2">ölüm bizi korkutur. Bizi korkuttuğu için de onu düşünmekten, hakkında konuşmaktan ve hatta bir yakınımız ölse bile, varlığını kabul etmekten kaçınırız.</span></p>

  <p class="calibre6"><span class="font2">Yine de, tuhaf, tersine bir yoldan, hayatın tüm anlamının gölgesinin ölçüldüğü ışık ölümdür. Ölüm olmasa, her şey sonuçsuz, tüm deneyim keyfî, tüm ölçütler ve değerler aniden sıfır olur.</span></p>

  <p class="calibre6"><span class="font6">Benliğimizin Ötesinde Bir Şey</span></p>

  <p class="calibre6"><span class="font2">Ernest Becker akademinin dışına itilmiştir. 1960 yılında, antropoloji dalında doktorasını almıştır. Doktora araştırmas» Zen Budizm’inin alışılmadık, kuşkulu uygulamalarını psiko-analizle kıyaslıyordu. O zamanlar Zen hippilere ve uyuşturucu bağımlılarına göre bir şey ve Freudian psikoanaliz de Taş Devri’nden kalma psikolojinin düzmece bir formu olarak görülüyordu.</span></p>

  <p class="calibre6"><span class="font2">Yardımcı öğretmen olarak ilk görevinde, Becker kendini hemen psikiyatri uygulamalarını faşizmin bir formu olarak reddeden bir grubun içinde buldu. Uygulamayı zayıflara ve çaresizlere karşı bilim dışı bir baskı aracı olarak görüyorlardı.</span></p>

  <p class="calibre6"><span class="font2">Sorun Becker’in patronunun psikiyatr olmasıydı. Bir anlamda ilk işine gitmek ve patronunu gururla Hitler’le kıyaslamak gibi bir şeydi.</span></p>

  <p class="calibre6"><span class="font2">Tahmin edebileceğiniz gibi kovuldu.</span></p>

  <p class="calibre6"><span class="font2">Becker de radikal fikirlerini kabul görebilecekleri bir yere götürdü: California, Berkeîey. Ama bu da fazla uzun sürmedi.</span></p>

  <p class="calibre6"><span class="font2">Becker’in başına dert açan sadece kurumlara karşıt eğilimleri değildi; tuhaf eğitim yöntemleriydi de. Psikoloji öğretmek için Shakespeare’i kullanıyordu, antropoloji öğretmek için psikoloji kitaplarını, sosyoloji öğretmek için de antropolojik verileri kullanıyordu. Müfredatla pek ilgisi olmayan bir şekilde Kral Lear kılığına giriyor, sınıfta kılıçlı dövüşler taklit ediyor, uzun politik söylevlere girişiyordu. Öğrencileri ona tapıyorlar, fakültenin diğer üyeleri de nefret ediyorlardı. Bir yıldan kısa bir şifte sonra tekrar kovuldu.</span></p>

  <p class="calibre6"><span class="font2">Becker San Francisco Devlet Üniversitesi’ne girdi ve orada bir yıldan uzun süre tutundu. Öğrenciler Vietnam Savaşı’nı protesto etmek için ayaklandıklarında üniversite polis çağırdı ve şiddet uygulandı. Becker öğrencilerden taraf olup açıkça dekanın tutumumu lanetleyince (yine patron Hitler gibiydi vs), bir kez daha anında kovuldu.</span></p>

  <p class="calibre6"><span class="font2">Becker altı yılda dört kez iş değiştirdi. Beşinciden kovulmadan önce kolon kanseri oldu. Teşhis kötüydü. Sonraki birkaç yılı yatakta geçirdi ve yaşamak için fazla umudu yoktu. Bunun üzerine bir kitap yazmaya karar verdi. Bu kitap ölüm hakkında olacaktı.</span></p>

  <p class="calibre6"><span class="font2">Becker 1974 yılında öldü. Kitabı ölümün İnkârı (The Denial of Death) Pulitzer ödülü kazandı ve yirminci yüzyılın en önemli entelektüel çalışmalarından biri sayılmaktadır, psikoloji ve antropoloji alanlarını sarstı, bugün bile önemini sürdüren derin felsefi iddiaları vardır.</span></p>

  <p class="calibre6"><span class="font2">ölümün İnkârı iki nokta üzerinde durur:</span></p>

  <p class="calibre6"><span class="font2">1.    İnsanlar soyut bir biçimde kendilerini kavramsallaştıran ve düşünen yegâne hayvanlardır. Köpekler oturup da kariyerleri konusunda endişelenmezler. Kediler geçmiş hatalarını düşünüp bir şeyi farklı yapsalardı ne olacağını merak etmezler. Maymunlar gelecek olasılıklar hakkında tartışmazlar, tıp- . kı balıkların daha uzun solungaçları olsaydı başka balıklar onları daha çok severler miydi, diye düşünmedikleri gibi.</span></p>

  <p class="calibre6"><span class="font2">İnsanlar olarak, kendimizi varsayımsal durumlarda hayal edebilme yetisiyle kutsanmışız, geçmişi ve geleceği düşünebiliyoruz, işlerin farklı gidebileceği başka gerçeklikler ve durumlar hayal edebiliyoruz. Bu tekil zihinsel beceri nedeniyle, diyor Becker, hepimiz bir noktada kendi ölümümüzün kaçılmaz olduğunu fark ediyoruz. Gerçekliğin farklı çeşitlemelerini kavramsal-laştırabilen bir hayvan olduğumuz için de, içinde kendimizin olmadığı bir gerçekliği hayal edebilen tek hayvanız.</span></p>

  <p class="calibre6"><span class="font2">Bu farkındalık Becker’in “ölüm dehşeti” adını verdiği, yaptığımız veya düşündüğümüz her şeyin altında yatan derin varoluşsal kaygıya neden olur.</span></p>

  <p class="calibre6"><span class="font2">2.    Becker’in ikinci noktası bizlerin iki “benliği” olduğu iddiasıyla başlar. İlki fiziksel benliğimizdir, yiyen, uyuyan, horlayan, kaka yapan. İkinci benliğimiz kavramsal benliği-mizdir; kimliğimiz, kendimizi nasıl gördüğümüz.</span></p>

  <p class="calibre6"><span class="font2">Becker’in savı şudur: Hepimiz fiziksel varlığımızın öleceğini az çok biliriz, bu kaçınılmazdır ve bilinçdışında bizi fena halde korkutur. Fiziksel benliğimizin kaçınılmaz olarak yok olmasından duyduğumuz korkuyu telafi etmek için ebediy-yen yaşayacak kavramsal bir benlik inşa etmeye uğraşırız. Bu nedenle insanlar adlarını binalara, heykellere, kitap sırtlarına koyabilmek için çok uğraşırlar. Bu nedenle bir sürü şeyimizi başkalarına, Özellikle de çocuklara veririz, etkimizin -kavramsal benliğimizin- fiziksel benliğimizin çok ötesine uzanmasını arzu ederiz. Fiziksel benliğimiz ortadan yok olduktan sonra da hatırlanmak, saygı görmek ve idolleştirilmek isteriz.</span></p>

  <p class="calibre6"><span class="font2">Becker bu çabalara “ölümsüzlük projeleri” adını vermişti, bunlar kavramsal benliğimizin fiziksel ölümümüzden çok sonra bile yaşamasına olanak veriyorlardı. Ona kalırsa, insan uygarlığının tamamı temelde ölümsüzlük projelerinin sonucuydu: Bugün gördüğümüz tüm kentler, hükümetler, yapılar, otoriteler bizden önceki kadın ve erkeklerin Ölümsüzlük projeleriydi. ölmeyen kavramsal benliklerden kalanlardı. Hz. İsa, Hz. Muhammed, Napoleon, Shakespeare günümüzde bile yaşadıkları dönemki kadar, hatta çok daha güçlüdürler. Tüm meselede budur. Bir sanat formunda ustalık kazanarak, yeni bir toprak fethederek, çok zengin olarak ya da sadece nesillerce yaşayacak geniş ve sevgi dolu bir aile kurarak; ne yaparsak yapalım, hayatlarımızdaki anlamtn tümü içimizdeki bu asla gerçekten ölmeme arzusuyla şekillenir.</span></p>

  <p class="calibre6"><span class="font2">Din, politika, spor, sanat, teknolojik yenilikler insanların ölümsüzlük projelerinin neticesidir. Becker’a kalırsa savaşlar, devrimler, kitle katliamları bir grubun ölümsüzlük projeleri ötekininkilerle çatıştığında olur. Yüzyıllar süren baskılar, milyonların katledilmesi hep bir grubun ölümsüzlük projesinin bir diğerininki karşısındaki savunması olarak haklı gösterilir.</span></p>

  <p class="calibre6"><span class="font2">ölümsüzlük projemiz başarısız olursa, anlam kaybolursa, kavramsal benliğimizin fiziksel benliğimizden sonraya kalma ihtimali ortadan kalkar ya da bu ihtimal azalırsa, ölüm dehşeti, o korkunç, depresif kaygı zihnimizi ele geçirir. Travmalar, utanç, toplum önünde gülünç düşmek gibi şeyler buna neden olabilir. Becker’in işaret ettiği gibi, zihinsel hastalık.</span></p>

  <p class="calibre6"><span class="font2">Hâlâ anlayamadıysanız, ölümsüzlük projelerimiz bizim değerlerimizdir. Hayatlarımızdaki anlamın ve zenginliğin barometreleridir. Değerlerimiz göçerse, psikolojik anlamda biz de göçeriz. Becker’in özünde söylediği şudur: Hepimiz korkunun güdümündeyiz ve bir şeyi gereğinden çok fazla kafaya takarız çünkü bir şeyi kafaya takmak aklımızı gerçeklikten ve kendi ölümümüzün kaçınılmazlığından uzaklaştırabilen tek şeydir. Ve gerçekten hiçbir şeye aldırmamak kendi varlığımızın süreksizliğini bir anlamda spiritüel olarak kucaklamak anlamına gelir. Bu durumda, kişinin, kendinde hak görmenin ve küstahlığın farklı formlarına tutsak olma ihtimali çok daha azdır.</span></p>

  <p class="calibre6"><span class="font2">Becker kendi ölüm yatağında çarpıcı bir şeyin daha farkına vardı: İnsanların ölümsüzlük projeleri aslında çözüm değil, sorunun ta kendisiydi. İnsanlar ölümcül güçler kullanarak kendi kavramsal benliklerini tüm dünyaya dayatmaktansa, kavramsal benliklerini sorgulayıp kendilerini ölümleri konusunda biraz daha rahat hissetmeliydiler. Becker buna “acı panzehir” adını vermişti ve kendi ölümüyle uzlaşmaya çabalarken bir yandan da kendi çöküşünü izliyordu. Ölüm yatağında kaçınılmazdı bu. Bu nedenle bu farkmdalığı yok sayamayız, onunla yapabildiğimizce uzlaşabiliriz. Kendi ölümlülüğümüzle uzlaştıktan sonra -dehşetin kökü, hayatın tüm gelip geçici hırslarının nedeni olan, o altta yatan kaygı-, değerlerimizi daha özgürce seçebiliriz, mantıksız ölümsüzlük arayışları bizi engellemez ve tehlikeli dogmatik görüşlerin tuzağına düşmeyiz.</span></p>

  <p class="calibre6"><span class="font6">Ölümün Aydınlık Tarafı</span></p>

  <p class="calibre6"><span class="font2">Kayadan kayaya atlıyorum, sürekli tırmanıyorum, bacak kaslarım esniyor ve acıyor. Yavaş, tekrarlanan fiziksel çabanın neden olduğu trans benzeri bir durumda tepeye yaklaşıyorum. Gökyüzü engin ve derin. Şimdi yalnızım. Arkadaşlarım çok aşağıda kaldılar, okyanusun fotoğrafını çekiyorlar.</span></p>

  <p class="calibre6"><span class="font2">Sonunda küçük bir tümseği aşıyorum ve manzara önüme seriliyor. Buradan sonsuz ufku görebiliyorum. Sanki dünyanın sonuna bakıyorum gibi hissediyorum, su gökle buluşuyor; mavi üzerine mavi. Rüzgâr tenimde çığlıklar atıyor. Yukarı bakıyorum. Parlak. Güzel,</span></p>

  <p class="calibre6"><span class="font2">Güney Afrika’nın Ümit Burnu’ndayım, bir zamanlar Afrika’nın en güney ucu ve dünyanın en güneyi olduğu sanılırdı. Curcunalı bir yer, fırtınaların, tehlikeli suların buluşma noktası. Yüzyıllardır ticarete ve alışverişe ve insan çabasına tanık olmuş bir yer. Alay eder gibi, umutların yitirildiği bir yer.</span></p>

  <p class="calibre6"><span class="font2">Portekizce’de bir deyiş vardır: Ele dobra o Cabo da Boa Esperança. Anlamı, “Ümit Burnu’nu dönüyor”. İronik, ama bir insanın ömrünün son aşaması anlamına gelir, artık yapacak bir şeyi kalmadığını ifade eder.</span></p>

  <p class="calibre6"><span class="font2">Kayaların üzerinde maviye doğru duruyorum, enginliğinin tüm görüş alanımı doldurmasını bekliyorum. Soğuk soğuk terliyorum. Heyecanlı ve gerginim. Hepsi bu mu?</span></p>

  <p class="calibre6"><span class="font2">Rüzgâr kulaklarımda uğulduyor. Hiçbir şey duymuyorum, ama uçurumun kıyısını görebiliyorum: Kayaların hiçlikle buluştuğu yeri. Durup birkaç metre uzaktan bakıyorum. Her iki yanda da kilometrelerce uzanan yarları döven okyanusu görebiliyorum. Dalgalar geçit vermeyen duvarlara öfkeyle saldırıyorlar. Tam önümdeki yar suyun içine en az kırk metre dimdik iniyor.</span></p>

  <p class="calibre6"><span class="font2">Sağımda, altımdaki manzarada fotoğraf çeken turistler karıncalar gibi görünüyorlar. Solum Asya, önümde gökyüzü var ve arkamda o ana kadar umut ettiğim ve yanımda getirdiğim her şey duruyor.</span></p>

  <p class="calibre6"><span class="font2">Ya hepsi bu kadarsa. Ya bundan başka bir şey yoksa?</span></p>

  <p class="calibre6"><span class="font5">Çevreme bakıyorum. Yalnızım. Yarın kıyısına doğru ilk adımımı atıyorum.</span></p>

  <p class="calibre6"><span class="font2">İnsan bedeni ölüm tehlikesi yaratan durumlara karşı doğal bir radarla donatılmış gibi, örneğin korkuluğu olmayan bir uçurum kıyısına üç metre yaklaşırsanız bedeniniz geriliyor. Sırtınız kasılıyor. Ürperiyorsunuz. Gözleriniz çevrenizdeki her ayrıntıya hiper odaklanıyor. Ayaklarınız kaya gibi ağırlaşıyor, sanki devasa, görünmez bir mıknatıs bedeninizi yavaşça güvenliğe itiyor.</span></p>

  <p class="calibre6"><span class="font2">Mıknatısla mücadele ediyorum. Bir kaya gibi ağır ayağımı kenara doğru yaklaştırıyorum.</span></p>

  <p class="calibre6"><span class="font2">Aşağıya düşmeye bir buçuk metre kala zihniniz de partiye katılıyor. Artık sadece yarın kıyısını değil, aşağı kadar inen cephesini de görebiliyorsunuz, aklınıza ayağınızın kayabileceğine, düşebileceğinize, ıslak bir ölüme yuvarlanabileceğini-ze ilişkin bir sürü istenmedik imge doluşuyor. Bu gerçekten fazla, diye hatırlatıyor zihniniz. Gerçekten fazla. Aklını mı</span></p>

  <p class="calibre6"><span class="font5">kaçırdın? Hareket etme. Dur!</span></p>

  <p class="calibre6"><span class="font2">Zihnime susmasını söyleyerek santim santim kıyıya yaklaşıyorum.</span></p>

  <p class="calibre6"><span class="font2">Bir metre kala bedeniniz tam anlamıyla kırmızı alarma geçiyor. Şimdi hayatınızın sonuna ayakkabı bağcığına takılıp düşmek kadar uzaksınız. Okkalı bir rüzgâr kaçağı o mavi sonsuzluğa doğru size yelken açtırabilir. Bacaklarınız titrer. Elleriniz de. Kendinize ölümünüze atlamayacağınızı hatırlatmanız gerekirse, sesiniz de titrer.</span></p>

  <p class="calibre6"><span class="font2">Bir metre mesafe çoğu kişinin mutlak sınırıdır, öne doğru eğilip dibe bir göz atacak kadar yakındır, ama hâlâ gerçek bir kendini öldürme riskinden uzaktır. Bir uçurumun kıyısına o kadar yakın durmak, yer Ümit Burnu kadar güzel ve baştan çıkartıcı olsa da, insanın başını döndürür ve yakın zamanda yemek yemişseniz, sizi kusturmakla tehdit eder.</span></p>

  <p class="calibre6"><span class="font5">Bu kadar mı? Hepsi bu mu? Bilebileceğim şeylerin hepsini öğrendim mi?</span></p>

  <p class="calibre6"><span class="font2">Minicik bir adım daha atıyorum. Sonra bir tane daha. Bir metreden de az. öndeki bacağım bedenimin tüm ağırlığını ona vermişim gibi titriyor. Güçlükle ilerliyorum. Yine mıknatıs. Zihnime karşı. Bir kez daha yaşama içgüdülerim.</span></p>

  <p class="calibre6"><span class="font2">Otuz santim. Şimdi dosdoğru yarın cephesine bakıyorum. İçimden ağlamak geliyor. Bedenim içgüdüsel olarak kendini hayali ve açıklanamaz bir şeye karşı korumak için çömeliyor. Rüzgâr fırtınalarla esiyor. Düşünceler kancalar sanki.</span></p>

  <p class="calibre6"><span class="font2">Otuz santimde kendinizi havada yüzüyor gibi hissediyorsunuz. Sadece aşağı bakmak kendinizi göğün bir parçası gibi hissetmenize yetiyor. Ashnda bu noktada düşmeyi bekliyorsunuz.</span></p>

  <p class="calibre6"><span class="font2">Orada bir an çömeliyorum, nefesimi düzenliyor, düşüncelerimi topluyorum. Kendimi altımdaki kayalara çarpan suya bakmaya zorluyorum. Sonra tekrar sağıma altımdaki tabelaları izleyen, fotoğraflar çeken, tur otobüslerinin peşinde koşan karıncalara bakıyorum, birinin herhangi bir şekilde beni görme şansı yok. Bu dikkat çekme isteği tümüyle mantıksız. Ama tüm bunlar zaten mantıksız. Beni burada görmelerine olanak yok. Olsaydı bile, uzaktaki o insanların söyleyebilecekleri ya da yapabilecekleri hiçbir şey yok.</span></p>

  <p class="calibre6"><span class="font2">Tek duyabildiğim rüzgâr.</span></p>

  <p class="calibre6"><span class="font5">Hepsi bu mu?</span></p>

  <p class="calibre6"><span class="font2">Bedenim titriyor, korku keyif verici ve kör edici hale geliyor. Zihnimi odaklıyorum ve bir tür meditasyon gibi düşüncelerimi açıyorum. Hiçbir şey sizi ölümünüzün birkaç santim ötesinde olmak kadar içinde bulunduğunuz anda ve açık zihinli yapamaz. Sırtımı dikleştiriyorum, tekrar karşıya bakıyorum ve gülümsediğimi hissediyorum. Kendime ölmekte kötü bir şey olmadığım söylüyorum.</span></p>

  <p class="calibre6"><span class="font2">İnsanın kendi ölümlülüğüyle karşılaşmaya böyle istekli, hatta coşkulu olmasının kökleri çok eskilere dayanır. Antik Yunan’ın ve Roma’nın stoacıları, hayatı daha fazla takdir etmek ve zorlukları karşısında alçakgönüllü davranmak için insanları ölümü sürekli akıllarında tutmaya davet ederlerdi. Budizmin farklı formlarında, meditasyon pratiği sık sık kişiyi hayattayken kendi ölümüne hazırlama aracı olarak kullanılır. İnsanın egosunu genişleyen bir hiçlikte eritmesi -nirvana aydınlanmasına ulaşmak- insanın öbür tarafa geçişi için bir deneme sürüşü olarak görülür. Mark Twain, bu dünyaya gelip sonra da Halley kuyruklu yıldızına binerek terk eden o kıllı kaçık bile, “ölüm korkusu yaşama korkusundan kaynaklanır. Hayatını dolu dolu yaşayan biri her an ölmeye hazırdır,” demiştir.</span></p>

  <p class="calibre6"><span class="font2">Uçuruma geri dönecek olursak, hafifçe geriye kaykılarak oturuyorum. Ellerimi arkama doğru yere koyup kendimi yavaşça popomun üzerine bırakıyorum. Sonra yavaşça bir bacağımı yardan aşağı sarkıtıyorum. Denize bakan yamaçta dışarı fırlamış küçük bir kaya var. Ayağımı onun üzerine koyuyorum, öbür bacağımı da aşağı sarkıtarak ayağımı aynı küçük kayanın üzerine koyuyorum. Orada, ağırlığımı avuçlarıma vererek rüzgâr saçlarımı karıştırırken oturuyorum. Dikkatimi ufka verince kaygı dayanılır hale geliyor.</span></p>

  <p class="calibre6"><span class="font2">Sonra dimdik oturuyorum ve yeniden yardan denize bakıyorum. Korku omurgamdan aşağı iniyor, organlarım elektrik akımına tutuluyor sanki, zihnim bedenimin her bir santimet-rekaresinin tam olarak koordinatlarına odaklanmış durumda. Korku bazen boğucu oluyor. Ama ne zaman beni boğacak gibi olsa zihnimi boşaltıyorum, dikkatimi altımdaki uçurumun dibine odaklıyorum, kendimi potansiyel kara yazgıma bakmaya zorluyorum, sonra basitçe onun varlığını kabulleniyorum.</span></p>

  <p class="calibre6"><span class="font2">Şimdi dünyanın ucunda oturuyorum, umudun en güneyinde, doğuya geçiş kapısında. Heyecan verici bir duygu. Bedenime pompalanan adrenalini duyuyorum. O kadar hareketsizim, bilincim o kadar açık ki, kendimi hiç bu kadar coşkulu hissetmemiştim. Rüzgârı dinliyorum, okyanusu izliyorum ve dünyanın sonuna bakıyorum -ve ışıkla birlikte gülüyorum, dokunduğu her şey iyi.</span></p>

  <p class="calibre6"><span class="font2">Kendi ölümlülüğümüzle yüzleşmek önemlidir çünkü hayattaki tüm o işe yaramaz, kırılgan, yüzeysel değerlerimizi yok eder. Çoğu insan günlerini biraz daha para ya da ün ve dikkat kazanmak, sevildiklerinden ve haklı olduklarından biraz daha emin olmak uğruna heba ederken, ölüm bizi çok daha ıstıraplı ve önemli bir soruyla karşı karşıya bırakır: Mirasımız nedir?</span></p>

  <p class="calibre6"><span class="font2">Siz gittiğiniz zaman dünya nasıl farklı ve daha iyi bir yer olacak? Nasıl bir iz bıraktınız? Etkiniz ne oldu? Afrika’da kanat çırpan bir kelebek Florida’da kasırgaya neden olur denir; giderken siz ardınızda hangi kasırgaları bırakacaksınız?</span></p>

  <p class="calibre6"><span class="font2">Becker’in gösterdiği gibi, bu hayattaki tek gerçek önemli sorudur. Yine de hakkında düşünmekten kaçınırız. Birj çünkü zordur; iki, çünkü korkutucudur. Üç, çünkü ne yaptığımız hakkında hiçbir fikrimiz yoktur.</span></p>

  <p class="calibre6"><span class="font2">Bu sorudan kaçındığımız zaman, önemsiz, nefret dolu değerlerin beynimizi ele geçirip arzu ve hırslarımızı yönetmesine izin veririz. Kesinlikle bildiğimiz tek şey ölümdür. Bu nedenle de, diğer değerlerimizi ve kararlarımızı ayarladığımız pusula olmalıdır. Sormamız gereken, ama hiçbir zaman sormadığımız tüm soruların doğru yanıtıdır, ölümden rahatsız olmamanın tek yolu kendinizi olduğunuzdan daha büyük bir şey gibi görmeniz ve anlamanızdır; kendinize hizmet etmenin ötesine uzanan değerler seçmeniz gerekir; çevrenizdeki kaotik dünyaya toleranslı, basit, her an geçerli ve kontrol edilebilir değerler. Tüm mutlulukların temel kökü budur. Aristotales’i, Harvard’dan bir psikologu, Hz. İsa’yı ya da kahrolası Beatles’ı da dinleseniz, hepsi mutluluğun aynı şeyden kaynaklandığını söyleyecektir: Kendinizden daha büyük bir şeyi sevmek, daha yüce bir bütüne katkı sağlayan bileşenlerden biri olduğunuza inanmak, hayatınızın idrak etmesi mümkün olmayan büyük bir sürecin küçük bir parçası olduğunu kavramak. Bu duygu nedeniyle insanlar kiliseye giderler; savaşlarda mücadele ederler; aile yetiştirir, emeklilik için para biriktirir, köprüler inşa eder ve cep telefonunu icat ederler: Sadece kendilerinden daha yüce ve daha kavranamaz şeyin parçası olduklarını hissedebilmek için.</span></p>

  <p class="calibre6"><span class="font2">Kendinde hak görmek ise bunu bizden kopartıp alır. Hak görmenin yerçekimi tüm dikkatimizi içimize yöneltir. Sadece kendimize bakarız, dünyadaki tüm sorunların merkezi krizmişiz gibi hissederiz, sanki bütün haksızlıklar sadece bize ıstırap verir, yüceliği herkesten çok biz hak ederiz.</span></p>

  <p class="calibre6"><span class="font2">Hak görmek baştan çıkartıcı olduğu kadar yalıtır da. Dünya için duymamız gereken merak ve heyecan kendimize döner ve yanlılıklarımızı, niyetlerimizi karşılaştığımız her insana, deneyimlediğimiz her olaya yansıtırız. Bu bir süre seksi, heyecan verici gelebilir, kendini iyi hissettirir, bir sürü bilet sattırır, ama aslında spiritüel zehirdir.</span></p>

  <p class="calibre6"><span class="font2">Hepimizi hasta eden salgının dinamiği de budur. Maddi olarak gayet iyi durumdayız, ama psikolojik olarak bir alay düşük seviyeli, sığ yoldan işkence çekiyoruz. İnsanlar tüm sorumluluklardan kaçarak toplumun onların duygularına ve duyarlılıklarına hizmet etmesini istemekteler. Gelişigüzel şeylerden emin olup bunları genellikle şiddet yoluyla, sözde sarhoş oluyorlar, değerli bir şeyi deneyip başaramamak korkusuyla hareketsizlik, tembellik tuzağına düşüyorlar.</span></p>

  <p class="calibre6"><span class="font2">Modern zihnin pohpohlanması bir şeyi kazanmadan hak ettiğini düşünen, fedakârlık yapmadan sahip olmaya hakkı var sanan bir toplum yarattı. Hiçbir gerçek yaşam deneyimi olmayan insanlar kendilerini uzman, girişimci, kâşif, yenilikçi, öncü ve koç ilan edebiliyorlar. Yapıyorlar çünkü herkesten daha büyük olduklarına inanıyorlar;, sadece olağanüstü olanın yayınlandığı bir dünyada kabul görmek için büyük olmaya ihtiyaç duyuyorlar.</span></p>

  <p class="calibre6"><span class="font2">Kültürümüz büyük ilgi çekmeyle büyük başarıyı karıştırarak aynı şey olarak kabul ediyor. Ama aynı şey değiller.</span></p>

  <p class="calibre6"><span class="font2">Zaten büyüksünüz. Halihazırda. Farkında olsanız da olmasanız da. Herhangi biri farkında olsa da, olmasa da. Nedeni yeni bir iPhone uygulaması indirmiş olmanız, okulu bir yıl erken bitirmeniz ya da kendinize bir tekne almanız değil. Bunlar büyüklüğü tanımlamazlar.</span></p>

  <p class="calibre6"><span class="font2">Zaten büyüksünüz çünkü sonsuz bir karmaşanın ve kesin bir ölümün karşısında neyi kafaya takıp neyi takmayacağınızı seçmeye devam ediyorsunuz. Sadece bu gerçek, hayatta kendi değerlerinizi seçiyor olmanız sizi zaten güzel, başarılı ve sevilen biri yapıyor. Farkında olmasanız da. Bir lağımda uyuyup açlıktan ölseniz de.</span></p>

  <p class="calibre6"><span class="font2">Siz de öleceksiniz, bu nedenle siz de yaşamakta olduğunuz için şanslısınız. Bunu hissedemeyebilirsiniz, ama bir ara gidip bir uçurumun kenarında durun, belki o zaman hissedeceksiniz.</span></p>

  <p class="calibre6"><span class="font2">Bukowski bir ara şunu yazmış: “Hepimiz öleceğiz, hepimiz. Amma sirk! Sadece bu bile birbirimizi sevmemizi sağlamalı, ama sağlamıyor. Hayatın önemsiz meseleleri bizi eziyor, korkutuyor; bir hiç bizi yiyip bitiriyor.”</span></p>

  <p class="calibre6"><span class="font2">O göl kıyısındaki geceyi düşününce, arkadaşım Josh’un cesedinin sağlık teknisyenleri tarafından gölden çıkarılışını izlediğimi, siyah Teksas gecesine baktığımı ve egomun yavaşça gecenin içinde eriyip yok oluşunu izlediğimi hatırlıyorum. Josh’uh ölümü bana başta fark ettiğimden çok daha fazlasını öğretmişti. Evet, günü kaçırmamayı, seçimlerimin sorumluluğunu almayı, hayallerimi daha az utanç ve engelle izlemeyi öğretti.</span></p>

  <p class="calibre6"><span class="font2">Bunların hepsi daha derin ve öncelikli bir dersin yan etkileridir. O öncelikli ders şudur: Korkacak hiçbir şey yok.</span></p>

  <p class="calibre6"><span class="font2">Asla. Yıllar boyunca, meditasyonla, felsefe okuyarak, Güney Afrika’da bir uçurumun kenarında çılgın şeyler yaparak kendime sürekli kendi ölümümü hatırlatmak bu farkmdalığı zihnimin merkezinde ve önünde tutmama yardımcı oluyor. Kendi ölümümü, kendi kırılganlığımı kabul etmek her şeyi kolaylaştırıyor, bağımlılıklarımı çözüyor, küstahlığımı, kendime hak gördüğüm şeyleri tanımlayıp onlarla yüzleşebiliyorum, kendi sorunlarımın sorumluluğunu alıyorum -korkularım, emin olamadığım şeyler yüzünden acı çektiğimi bilip başarısızlıklarımı kabul ediyorum ve redleri kucaklıyorum- hepsi kendi ölümümü düşündüğüm zaman hafifliyor. Ne kadar karanlığa bakarsam hayat o kadar aydınlanıyor, dünya daha huzurlu bir yer oluyor, herhangi bir konuda daha az bilinçdışı direnç gösterdiğimi hissediyorum.</span></p>

  <p class="calibre6"><span class="font2">Orada, burunda biraz daha oturuyorum ve her şeyi içime alıyorum. Sonunda ayağa kalkmaya karar verdiğimde;ellerimi arkama koyup kendimi geri çekiyorum. Sonra yavaşça doğruluyorum. Çevremdeki toprağa bakarak beni sabote edecek başıboş bir kaya olmadığından emin oluyorum. Güvende olduğumu anlayınca gerçekliğe doğru yürüyorum, iki metre, üç metre, bedenim her adımımla kendini toparlıyor, adımlarım hafifliyor. Hayat mıknatısının beni içine çekmesine izin veriyorum.</span></p>

  <p class="calibre6"><span class="font2">Kayaların üzerinden ana yola geri dönerken bakışlarım bana dikmiş bir adam görüyorum. Durup göz teması kuruyorum.</span></p>

  <p class="calibre6"><span class="font2">“Orada, yarın kenarında oturduğunu gördüm,” diyor. AvustralyalI vurgusuyla konuşuyor. “Orada” sözcüğü ağzından tuhaf bir şekilde yuvarlanarak çıkıyor. Antarktika’yı işaret ediyor.</span></p>

  <p class="calibre6"><span class="font2">“Evet. Manzara muhteşem, değil mi?” Ben gülümsüyorum. O gülümsemiyor, yüzünde ciddi bir ifade var.</span></p>

  <p class="calibre6"><span class="font2">Ellerimi şortuma sürterek temizliyorum, bedenim hâlâ teslimiyetim nedeniyle titriyor. Aramızda tuhaf bir sessizlik var.</span></p>

  <p class="calibre6"><span class="font2">AvustralyalI duruyor, aklı karışmış gibi, hâlâ bana bakıyor, ne söyleyeceğini düşündüğü belli. Bir saniye sonra sözlerini dikkatle bir araya getiriyor.</span></p>

  <p class="calibre6"><span class="font2">“Her şey yolunda mı? Kendini nasıl hissediyorsun?”</span></p>

  <p class="calibre6"><span class="font2">Bir saniye duraklıyorum. Hâlâ gülümsüyorum, “Canlı. Çok canlı.”</span></p>

  <p class="calibre6"><span class="font2">Kuşkusu dağılıyor ve yerini bir gülümseme alıyor. Hafifçe başını eğerek patikadan aşağı inmeye başlıyor. Yukarıda durup manzaraya bakıyorum, arkadaşlarımın tepeye varmasını bekliyorum.</span></p>

</body>

</html>