<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">

  <div class="calibre1" style="text-align: center;">

    <img src="../Images/main-5.png" alt="" class="calibre2"/>

  </div>

  <h1 class="calibre11" style="text-align: center;"><a id="bookmark0" class="calibre10"></a><span class="font7">Seçim Sizindir</span></h1>

  <p class="calibre6"><span class="font2">Birisi kafanıza silah dayayarak 42 kilometreyi beş saatten az bir zamanda koşmanızı, yoksa sizi ve tüm ailenizi öldüreceğini söylese.</span></p>

  <p class="calibre6"><span class="font2">Feci bir durum.</span></p>

  <p class="calibre6"><span class="font2">Şimdi güzel ayakkabılar ve koşu takımları aldığınızı, ibadet eder gibi aylarca idman yaptığınızı ve bitiş çizgisinde tüm arkadaşlarınız ve aileniz size tezahürat yaparken ilk maratonunuzu koştuğunuzu düşünün.</span></p>

  <p class="calibre6"><span class="font2">Hayatınızın en gururlu anlarından biri olur.</span></p>

  <p class="calibre6"><span class="font2">Aynı 42 kilometre. Koşan aynı kişi. Aynı bacaklar, aynı acı. Ama yapmayı özgürce seçer ve hazırlanırsanız, hayatınızda önemli bir mihenk taşı ve mutlu bir andır. Siz istemeden biri sizi zorlarsa, hayatınızın en korku veren ve ıstıraplı deneyimlerinden biri olur.</span></p>

  <p class="calibre6"><span class="font2">Bir problemin ıstırap verici ya da güçlü olması arasındaki tek fark sıklıkla onu seçmemizdir, ondan sorumlu olmamızdır. İçinde bulunduğunuz durumda mutsuzsanız, muhtemelen probleminizin bir kısmını kontrolünüz dışında hissetmektesiniz, yani ortada çözemeyeceğiniz bir sorun var, sizin seçiminiz olmadan omuzlarınıza binmiş bir sorun.</span></p>

  <p class="calibre6"><span class="font2">Sorunlarımızı seçtiğimizi hissettiğimizde güçleniriz. Sorunlar biz istemeden üzerimize çöreklenince kendimizi kurban durumunda ve mutsuz hissederiz.</span></p>

  <p class="calibre10"><span class="font6">Seçim</span></p>

  <p class="calibre6"><span class="font2">William James’in sorunları vardı, gerçekten kötü sorunlar.</span></p>

  <p class="calibre6"><span class="font2">Varlıklı ve toplumda önde gelen bir ailede doğmuştu, ama daha doğuştan hayatını tehdit eden sağlık sorunları vardı: Bir göz hastalığı çocukken geçici körlük yaşamasına neden olmuştu; ciddi bir mide sorunu nedeniyle aşırı kusuyordu, bu nedenle çok sert ve çok duyarlı bir diyet uygulaması gerekiyordu; iyi duyamıyordu; sırt ağrıları o kadar ciddiydi ki çoğu günler oturamıyor, ayakta duramıyordu.</span></p>

  <p class="calibre6"><span class="font2">William sağlık sorunları nedeniyle yaşamının çoğunu evde geçiriyordu. Pek arkadaşı yoktu, iyi bir öğrenci değildi. Günlerini resim yaparak geçiriyordu. Bu sevdiği ve yaparken kendini iyi hissettiği tek şeydi.</span></p>

  <p class="calibre6"><span class="font2">Ne yazık ki kendisinden başka iyi resim yaptığını düşünen yoktu. Yetişkin biri olduğunda kimse resimlerini satın almadı. Ve yıllar geçtikçe, zengin bir iş adamı olan babası tembelliği ve yeteneksizliği nedeniyle onunla alay etmeye başladı.</span></p>

  <p class="calibre6"><span class="font2">Bu arada erkek kardeşi Henry James dünya çapında ünlü bir yazar olmuştu, kız kardeşi Alice James de yazar olarak iyi para kazanıyordu. William ailenin beceriksizi, kara koyu-nuydu.</span></p>

  <p class="calibre6"><span class="font2">Genç adamın geleceğini kurtarma girişimiyle, babası iş ilişkilerini kullanarak onu HarvardTıp Fakültesi’ne kayıt ettirdi. Bunun son şansı olduğunu da söyledi. Bunu da mahvederse, onun için umudu kalmayacaktı.</span></p>

  <p class="calibre6"><span class="font2">William Harvard’da kendini asla huzurlu ve evinde hissetmedi. Tıp ilgisini çekmiyordu. Zamanının çoğunu kendini bir sahtekâr gibi hissederek geçiriyordu. Kendi sorunlarının üstesinden gelemiyorsa, başkalarına nasıl yardım edebilirdi ki? Psikiyatri bölümünde geçirdiği bir günün ardından günlüğüne hastalarla doktorlardan çok daha fazla ortak noktası olduğunu yazdı.</span></p>

  <p class="calibre6"><span class="font2">Aradan birkaç yıl daha geçti ve William babasının onayı olmadan tıp fakültesini bıraktı. Babasının öfkesiyle boğuşacağına evinden uzaklaşmayı tercih etti. Amazon Yağmur Ormanlarına yapılacak bir keşif gezisine yazıldı.</span></p>

  <p class="calibre6"><span class="font2">1860 yılıydı ve kıtalararası yolculuklar zor ve tehlikeliydi. Çocukken Oregott Trail adlı bilgisayar oyununu oynadıysa-nız, işte öyle bir şeydi; dizanteri, boğulan öküzlçr falan.</span></p>

  <p class="calibre6"><span class="font2">William Amazon’a kadar gidebildi ve gerçek hikâye orada başladı. Kırılgan sağlığı şaşırtıcı biçimde buraya dayandı. Ama daha keşif gezisinin ilk günü suçiçeğine yakalandı ve neredeyse ormanda ölüyordu.</span></p>

  <p class="calibre6"><span class="font2">Ardından sırt ağrıları geri döndü ve William yürüyemez oldu. Suçiçeğinden güçsüz düşmüş ve bir deri bir kemik kalmış, sırtı nedeniyle hareket edemeyen William Güney Amerika’nın ortasında yalnız kaldı (diğer kaşifler yola onsuz çıktılar), eve nasıl döneceğini bilmiyordu ve bu aylar sürecek yolculuk onu nasıl olsa öldürecekti. Ama bir şekilde New England’a ulaşabildi ve orada hayal kırıklığı zirveye ulaşmış olan babası tarafından karşılandı. Genç adam artık o kadar da genç değildi, otuzuna yaklaşmıştı, hâlâ işsizdi, neye el atsa başarısız olmuştu, ona sürekli ihanet eden bedeninde düzelme emaresi yoktu. Ona verilen tüm fırsatlara ve sahip olduğu tüm avantajlara karşın hayatındaki her şey dağılmıştı, sabit kalan tek şey ıstırap ve hayal kırıklığıydı sanki. William derin bir depresyona girdi ve intihar etme planları yapmaya başladı.</span></p>

  <p class="calibre6"><span class="font2">Bir gece, filozof Charles Peirce’in kitabını okurken küçük bir deney yapmaya karar verdi. Günlüğüne bir yıl boyunca yaşamında her ne olursa olsun yüzde yüz kendisi sorumluymuş gibi davranacağını yazdı. Bu sürede, başarısızlık ne kadar kesin gözükse de koşullarını değiştirmek için elinden geleni yapacaktı. Bu bir yıl içinde hiçbir şey düzelmezse, içinde bulunduğu koşullara karşı kesinlikle güçsüz olduğu kanıtlanmış olacaktı ve o zaman hayatına son verecekti.</span></p>

  <p class="calibre6"><span class="font2">Hikâyenin ana fikri mi? William James dediğini yaptı ve Amerikan psikolojisinin babası oldu. Kitapları onlarca dile çevrildi ve neslinin en önemli entelektüellerinden/felsefecile-rinden/psikologlarından biri olarak saygı gördü. Harvard’da ders verdi ve dersler vererek ABD ve Avrupa’nın büyük bölümünü dolaştı. Evlendi, beş çocuğu oldu (içlerinden biri, Henry, dünya çapında bir biyografi yazarı olarak Pulitzer Ödülü kazandı). William James bu küçük deneyine daha sonra yeniden doğuş adını takacak ve hayatında gerçekleştirdiği her şeyin primini ona verecekti.</span></p>

  <p class="calibre6"><span class="font2">Tüm kişisel gelişim ve büyüme aynı basit farkındalıktan ortaya çıkar ve gelişir: Bizler birer birey olarak dışsal etkenler ne olursa olsun yaşamımızdaki her şeyden sorumluyuz.</span></p>

  <p class="calibre6"><span class="font2">Başımıza gelenleri kontrol edemeyiz. Ama başımıza gelenleri nasıl yorumladığımızı ve nasıl tepki gösterdiğimizi her zaman kontrol edebiliriz.</span></p>

  <p class="calibre6"><span class="font2">Bilinçli olarak bunu kabul etsek de, etmesek de, her zaman deneyimlerimizden sorumluyuz. Olmamamız mümkün değil. Bilinçli olarak hayatımızdaki olayları yorumlatnamayt seçmek de hayatımızdaki olayları yorumlamak anlamına gelir. Hayatımızdaki olaylara tepki göstermemek de tepki göstermenin bir şeklidir.</span></p>

  <p class="calibre6"><span class="font2">Bir palyaço arabası size çarpıp devirse ve bir otobüs dolusu okul çocuğu sizinle dalga geçse de, bunun anlamını yorumlamak ve ne tepki vereceğinizi seçmek sizin sorumluluğunuzdur.</span></p>

  <p class="calibre6"><span class="font2">İster beğenelim, ister beğenmeyelim, başımıza gelenlerde ve içimizde olup bitenlerde her zaman etkin bir rolümüz vardır. Her zaman her anın, her olayın anlamını yorumlarız. Yaşayacağımız değer yargılarını ve başımıza gelen her şeyi ölçtüğümüz ölçütleri her zaman seçeriz. Sıklıkla seçtiğimiz ölçüte göre aynı olayın iyi de, kötü de olabileceğini görürüz.</span></p>

  <p class="calibre6"><span class="font2">Mesele şudur: Kabul etsek de etmesek de her zaman seçeriz. Her zaman.</span></p>

  <p class="calibre6"><span class="font2">Gerçekte hiç kafaya takmamak diye bir şey yoktur. Bu imkânsızdır. Hepimiz bir şeyleri kafaya takarız. Hiçbir şeyi kafaya takmamak da bir şeyi kafaya takmaktır.</span></p>

  <p class="calibre6"><span class="font2">Gerçek soru şudur: Neyi kafaya takmayı seçiyoruz? Eylemlerimizi hangi değerlere temellendiriyoruz? Hayatımızı ölçmek için hangi ölçütleri seçiyoruz? Bunlar iyi seçimler mi, iyi değerler, iyi ölçütler mi?</span></p>

  <p class="calibre10"><span class="font6">Sorumluluk / Suçluluk Yanıltmacası</span></p>

  <p class="calibre6"><span class="font2">Yıllar önce, çok daha genç ve aptalken bir blog yazısının sonunda şöyle bir şey dedim: “Büyük bir filozofun söylemiş olduğu gibi, büyük güç büyük sorumluluklar getirir.” Doğru ve yetkin gelmişti kulağıma. Kimin söylediğini bilmiyordum, Google’da aradım ama bulamadım, yine de yazdım. Yazıma çok iyi oturmuştu.</span></p>

  <p class="calibre6"><span class="font2">On dakika sonra ilk yorum geldi: “Bence büyük filozof diye sözünü ettiğiniz kişi Örümcek Adam’&amp;aki Ben Amca.”</span></p>

  <p class="calibre6"><span class="font2">“Büyük güç büyük sorumluluklar getirir.” Peter Parker’ın gitmesine izin verdiği bir hırsızın hiçbir açıklanacak neden olmadan kalabalık bir kaldırımda öldürdüğü Ben Amca. İşte bu büyük filozof!</span></p>

  <p class="calibre6"><span class="font2">Yine de hepimiz bu sözü duymuşuzdur. Çok tekrarlanır, ironik olarak da, özellikle yaklaşık yedi biradan sonra. Kulağa gerçekten akıllıca gelen, ama üzerinde hiç düşünmemiş olsanız da aslında temelde bildiğiniz bir şeyi söyleyen kusursuz cümlelerden biridir.</span></p>

  <p class="calibre6"><span class="font2">“Büyük güç büyük sorumluluklar getirir.”</span></p>

  <p class="calibre6"><span class="font2">Doğru. Ama bu sözün daha iyi bir çeşitlemesi var, gerçekten derin bir çeşitleme. Tek yapmanız gereken sözlerin yerini değiştirmek: “Büyük sorumluluklar büyük güç getirir.”</span></p>

  <p class="calibre6"><span class="font2">Hayatımızda sorumluluk almayı kabul ettikçe daha fazla güç sahibi oluruz. Problemlerimizin sorumluluğunu kabul etmek onları çözmeye doğru atılan ilk adımdır.</span></p>

  <p class="calibre6"><span class="font2">Bir adam tanırdım. Hiçbir kadının kendisiyle çıkmak istememesini çok kısa boylu olmasına bağlardı. Eğitimli, ilginç ve yakışıklıydı, iyi bir adaydı aslında, ama kadınların boyunu çok kısa bulacaklarına olan inancı sarsılmazdı.</span></p>

  <p class="calibre6"><span class="font2">Kendini çok kısa boylu hissettiği için arada bir kadınlarla karşılaşacağı yerlere gitmez, pek dışarı çıkmazdı. Çok seyrek olarak çıktığında da, karşısındaki kadının ona çekici olmadığını ima ettiğini düşündüğü en küçük bir sözüyle hemen evine döner, aslında kadın ondan hoşlanmış olsa bile, hoşlanmadığına kanaat getirirdi. Hayal edebileceğiniz gibi flört hayatı berbattı.</span></p>

  <p class="calibre6"><span class="font2">Kendisini inciten değer yargısını kendi seçmiş olduğunu göremiyordu: Boy. Kadınların sadece boyu çekici bulduklarını düşünüyordu. Ne yaparsa yapsın hiç şansı olmadığına inanıyordu.</span></p>

  <p class="calibre6"><span class="font2">Bu değer yargısı seçimi insanı güçsüzleştirir. Bu adama gerçekten boktan bir sorun yaratmıştı. (Onun bakış açısına göre) uzun boylu insanlarla dolu bir dünyada kısa boylu olmak. Flört hayatı için çok daha iyi değer yargıları benimseyebilirdi oysa. “Benimle ben olduğum için ilgilenen kadınlarla çıkmak istiyorum” başlamak için iyi bir nokta olabilirdi; dürüstlük ve kabul üzerine temellenin bir değer yargısı. Ama o bunları seçmemişti. Muhtemelen değer yargılarını kendi seçtiğinin (ya da bunu yapabileceğinin) farkında değildi. Yine farkında olmadığı bir şey de şuydu: Sorununun kaynağı kendisiydi.</span></p>

  <p class="calibre6"><span class="font2">Bu sorumluluğa rağmen yakınmaya devam ediyordu. Barmene, “Başka bir seçeneğim yok ki! ” diye sızlanıyordu. “Yapabileceğim hiçbir şey yok! Kadınlar boş ve yüzeysel yaratıklar ve asla benden hoşlanmazlar!” Evet, kendine acıyan, boktan değer yargıları olan sığ bir adamdan hoşlanmamak gerçekten de her kadının suçudur<sup class="calibre12">1</sup>. Öyle değil mi?</span></p>

  <p class="calibre6"><span class="font2">• Birçok kişi sorunları konusunda sorumluluk almaya tereddüt eder çünkü sorunları hakkında sorumluluk almanın bu sorunlar nedeniyle suçlu olmaları anlamına da geldiğini düşünür.</span></p>

  <p class="calibre6"><span class="font2">Kültürümüzde sorumluluk ve suçluluk genellikle kol koladır. Ama aynı şey değildirler. Size arabamla çarparsam suç-luyumdur ve olayı bir şekilde telafi etmek yasal sorumlulu-ğumdur. Size arabamla çarpmam bir kazaysa bile, yine de sorumluyumdur. İşte suç toplumumuzda böyle işler: Bir şeyi berbat ederseniz, onu düzeltmek için oltanın uçundasınız demektir. Ve böyle de olmalıdır.</span></p>

  <p class="calibre6"><span class="font2">Ancak hiç suçumuz olmayan, ama yine de sorumlu olduğumuz problemler de vardır.</span></p>

  <p class="calibre6"><span class="font2">örneğin bir gün kalkar ve kapınızın önünde yeni doğmuş bir bebek bulursanız, bebeğin oraya bırakılmış olması sizin suçunuz değildir, ama bebek artık sizin sorumluluğunuzdur. Ne yapacağınızı seçmeniz gerekir. Neyi seçerseniz (bebeğe bakmak, ondan kurtulmak, onu görmemiş gibi yapmak, bir yere bırakmak) bu seçiminizle birlikte gelecek yeni sorunlar olacaktır ve onlardan da sorumlu olacaksınız.</span></p>

  <p class="calibre6"><span class="font2">Yargıçlar bakacakları davaları seçmezler. Bir olay mahkemeye intikal ettiği zaman, ona atanan yargıç o suçu işlememiştir, o suça tanıklık etmemiştir, o suçtan etkilenmemiştir, ama yine de o suçtan sorumludur. Yargıç sonuçlan seçmelidir; suçun derecesinin belirleneceği ölçütleri tanımlamalı ve bu ölçütlerin doğru kullanıldığından emin olmalıdır.</span></p>

  <p class="calibre6"><span class="font2">Bizim suçumuz olmayan deneyimlerden de sürekli sorumlu oluruz. Bu yaşamın bir parçasıdır.</span></p>

  <p class="calibre6"><span class="font2">Bu iki kavram arasındaki fark hakkında düşünmenin bir yolu şudur: Suç geçmiş zamandır. Sorumluluk şimdiki zaman. Suç çoktan yapılmış seçimlerin neticesidir. Sorumluluk her saniye, her gün yapmakta olduğunuz seçimlerin neticesidir. Bu kitabı okumayı seçtiniz. Bu kavramlar hakkında düşünmeyi seçtiniz. Bu kavramları kabul etmeyi ya da reddetmeyi seçeceksiniz. Fikirlerimin zayıf olduklarını düşünmeniz benim suçum olabilir, ama kendi çıkarımlarınız sizin sorumluluğunuzdur. Bu cümleyi yazmayı seçmem sizin suçunuz değildir, ama onu okumayı (ya da okumamayı) seçmekten siz sorumlusunuz.</span></p>

  <p class="calibre6"><span class="font2">Durumunuz nedeniyle birini suçlamakla o kişinin gerçekten durumunuz nedeniyle suçlu olması arasında fark vardır. Sizden başka kimse sizin durumunuz nedeniyle suçlu olamaz. Mutsuzluğunuzun nedeni birçok kişi olabilir, ama sizden baş-' ka kimse mutsuzluğunuzdan sorumlu değildir. Çünkü şeyleri nasıl gördüğünüzü, nasıl tepki verdiğinizi, nasıl değerlendirdiğinizi siz seçersiniz. Deneyimlerinizi ölçecek ölçütü siz belirlersiniz.</span></p>

  <p class="calibre6"><span class="font2">İlk kız arkadaşım beni çok kötü bir şekilde terk etti. Beni öğretmeniyle aldattı. İnanılmazdı! İnanılmaz derken 253 kere mideme yumruk yemek gibi bir histi. Daha da kötüsü, bu konuda konuşmak için karşısına dikildiğimde beni anında bırakarak ona koştu. Birlikte geçirdiğimiz üç yıl da çöpe gitti.</span></p>

  <p class="calibre6"><span class="font2">Aylarca ıstırap çektim. Bu beklenir bir şeydi. Ama ıstırabımdan onu sorumlu tuttum. Bu pek işime yaramadı, beni bir yere götürmedi, sadece daha da mutsuz etti.</span></p>

  <p class="calibre6"><span class="font2">Onu kontrol edemedim. Onu ne kadar arasam da, bağırsam da, beni geri alması için yalvarsam da, evine beklenmedik ziyaretler yapsam da, ürkütücü, mantıksız eski-sevgili davranışlarını tekrarlasam da, onun duygularını ve eylemlerini asla kontrol edemedim, öyle hissetmemin suçlusu o olsa da, nasıl hissettiğimin sorumlusu o değildi. Bendim.</span></p>

  <p class="calibre6"><span class="font2">Bir noktada, yeterince gözyaşı ve içkiden sonra, düşüncelerim farklılaşmaya başladı ve anladım ki bana korkunç bir şey yapmış olmasına ve bunun için suçlanabileceğine rağmen yeniden mutlu olmak benim sorumluluğumdu. Birden ortaya çıkıp işleri benim için düzeltmeyecekti. Benim düzeltmem gerekiyordu.</span></p>

  <p class="calibre6"><span class="font2">Bu yaklaşımı benimseyince birkaç şey oldu, öncelikle düzelmeye başladım. Spora ve ihmal ettiğim arkadaşlarıma daha fazla zaman harcamaya başladım. Kendimi zorlayarak yeni insanlar tanımaya gayret ettim. Uzun bir yurtdışı yolculuğuna çıktım ve gönüllü olarak çalıştım. Ve yavaş yavaş kendimi daha iyi hissetmeye başladım.</span></p>

  <p class="calibre6"><span class="font2">Eski sevgilimin yaptığına hâlâ içerliyordum. Ama en azından duygularımın sorumluluğunu almaya başlamıştım. Bunu yapınca daha iyi değerler seçtim, kendime özen göstermek, kendimi daha iyi hissetmeyi öğrenmek, bu bozduğunu tamir etmesi için kafamı ona takmaktan daha iyiydi.</span></p>

  <p class="calibre6"><span class="font2">(Bu arada, tüm bu “duygularımdan onu sorumlu tutmak” meselesi beni terk etmesinin nedenlerinden biriydi. Birkaç bölüm sonra buna döneceğim.)</span></p>

  <p class="calibre6"><span class="font2">Aradan bir yıl kadar geçtikten sonra komik bir şey olmaya başladı. Geri dönüp ilişkimize bakınca daha önce fark etmemiş olduğum sorunlar gördüm, benim suçlanmam gereken, benim çözmek için bir şeyler yapmış olmam gereken sorunlar. Çok da parlak bir sevgili olmadığımı fark ettim, insanlar biriyle birlikteyken, onları mutsuz eden nedenler yoksa, durup dururken sevgililerini aldatmazlar.</span></p>

  <p class="calibre6"><span class="font2">Bunun eski sevgilimin yaptığını bağışlattığını söylemiyorum, kesinlikle öyle değil. Ama kendi hatalarımı fark etmek sandığım gibi masum bir kurban olmadığımı da anlamama yardım etti. Boktan bir ilişkinin sürdüğü sürece sürmesini sağlayan bir rolü oynamam gerekmişti. Neticede birlikte olan insanlar benzer değer yargılarına sahiptirler. Boktan değerleri olan biriyle bu kadar uzun süre birlikte olmak benim kendi değer yargılarım hakkında ne söylüyordu peki? İlişkide bulunduğunuz kişi bencilse ve incitici şeyler yapıyorsa, farkında olmadan sizin de aynı biçimde davranmanız kuvvetle muhtemeldir.</span></p>

  <p class="calibre6"><span class="font2">Geriye bakınca, eski sevgilimin karakteriyle ilgili uyarı işaretleri görmüş olduğumu anladım; onunla birlikteyken yok saymayı tercih ettiğim işaretler. Bu benim hatamdı. Ben de Yılın Sevgilisi değildim. Sık sık ona karşı soğuk ve küstah davranıyordum; bazen de varlığını çantada keklik olarak görüyor, onu incitiyordum. Bunlar da benim hatamdı.</span></p>

  <p class="calibre6"><span class="font2">Benim hatalarım onun hatalarını haklı çıkartır mı? Hayır, ama bu hataları bir daha tekrarlamama, aynı işaretleri gördüğümde yok saymama sorumluluğunu almam aynı şekilde ıstırap çekmemeyi güvence altına almama da yardım etti. Gelecekte kadınlarla ilişkilerimin daha iyi olması için çabalama sorumluluğunu da üstlendim. Sevinerek bildiriyorum ki öyle de oldu. Beni aldatan başka bir sevgilim olmadı, mideme 253 yumruk daha yemedim. Sorunlarımın sorumluluğunu aldım ve onları olabildiğince düzelttim. O sağlıksız ilişkide oynadığım rolün sorumluluğunu da aldım ve gelecekteki ilişkilerim için onun üzerinde de çalıştım.</span></p>

  <p class="calibre6"><span class="font2">Bilin bakalım ne oldu? Sevgilimin beni o şekilde terk etmesi hayatımın en acı veren deneyimlerinden biriyken, en önemli ve etkili deneyimlerinden birine dönüştü. Kişisel gelişimime epeyce katkıda bulunduğu için onu önemsiyorum. Bu sorundan onlarca başarımdan öğrendiğimden daha fazla şey öğrendim.</span></p>

  <p class="calibre6"><span class="font2">Hepimiz başarı ve mutluluk için sorumluluk almaya bayılırız. Hatta başarının ve mutluluğunun sorumluluğunun kimin olacağını belirlemek için kavga ederiz. Ama sorunlarımızın sorumluluğunu almak çok daha önemlidir çünkü bu sorumluluktan gerçekten bir sürü şey öğreniriz ve böylece gerçek anlamda gelişiriz. Sadece başkalarını suçlamak kendinizi incitmekten başka işe yaramaz.</span></p>

  <p class="calibre10"><span class="font6">Trajediye Tepki Göstermek</span></p>

  <p class="calibre6"><span class="font2">Gerçekten kötü olaylar olursa? İnsanların çoğu işleriyle ilgili sorunlarla ya da çocuklarıyla oynamak veya üretken olmak yerine fazla TV izlemekle ilgili sorumlulukları bile alamazken, gerçekten korkunç bir trajedi olduğunda, sorumluluk trenindeki acil yardım kolunu indirirler ve tren durur durmaz dışarı atlarlar. Bazı şeyler başa çıkamayacakları kadar çok acı verir.</span></p>

  <p class="calibre6"><span class="font2">Ama şunu düşünün: Olayın şiddeti altında yatan hakikati değiştirmez. Soyulursanız, bu sizin suçunuz değildir, kimse başına böyle bir şey gelsin istemez. Ama tıpkı kapınıza bırakılmış bebek gibi hemen bir ölüm-kalım meselesinin sorumluluğunu alırsınız. Mücadele edecek misiniz? Paniğe kapıldınız mı? Donup kaldınız mı? Polisi arayacak mısınız? Unutup öyle bir şey yaşanmamış gibi yapmaya mı çalışacaksınız? Tüm bunlar yapmaktan ya da reddetmekten sorumlu olduğunuz tepkiler ya da seçimlerdir. Soyulmayı siz seçmediniz yine de duygusal, psikolojik ve yasal etkileriyle başa çıkmak sizin sorumluluğunuzdur.</span></p>

  <p class="calibre6"><span class="font2">2008    yılında, Taliban kuzeydoğu Pakistan’ın ücra bir köşesi olan Swat Vadisi’ni ele geçirdi. Hemen aşırı radikal İslam ajandalarını yürürlüğe soktular. TV yok. Film yok. Yanında bir erkek olmadan kadınlara sokağa çıkmak yok. Kız çocukları okula gidemez.</span></p>

  <p class="calibre6"><span class="font2">2009    yılında, on bir yaşındaki PakistanlI kız çocuğu Malala Yousafzai okul yasağı aleyhine konuşmaya başladı. Hem kendi yaşamını hem de babasınmkini riske atarak yerel okula gitmeye devam ediyordu, yakın kentlerdeki konferanslara katılıyordu, İnternet’te “Taliban benim eğitim hakkımı nasıl elimden alabilir?” diye soruyordu.</span></p>

  <p class="calibre6"><span class="font2">2012 yılında, on dört yaşında otobüsle okuldan eve dönerken yüzünden vuruldu. Maskeli bir Taliban askeri elinde silahla otobüse bindi ve “Malala kim? Söylemezseniz hepinizi vururum!” dedi. Malala kendini tanıttı (inanılmaz bir seçim) ve adam kızı diğer yolcuların gözü önünde yüzünden vurdu.</span></p>

  <p class="calibre6"><span class="font2">Malala komaya girdi, neredeyse ölüyordu. Taliban bu saldırıyı atlatırsa, hem kızı hem de babasını öldüreceğini açıkça bildirdi.</span></p>

  <p class="calibre6"><span class="font2">Bugün Malala hâlâ hayatta. Müslüman ülkelerdeki şiddet ve baskı hakkında konuşuyor. Şimdi kitapları çok satan bir yazar. 2014 yılında çabaları için Nobel Barış ödülü’nü aldı. Yüzünden vurulmak sanki ona öncekinden de büyük bir cesaret verdi ve elbette izleyenlerinin sayısını artırdı. Malala için yatıp “Bir şey yapamam,” ya da “Seçeneğim yok,” demek çok kolay olurdu. İronik biçimde bu da yine onun seçimi olacaktı. Ama o tam tersini seçti.</span></p>

  <p class="calibre6"><span class="font2">Birkaç yıl önce, bu bölümdeki bazı fikirlerimi bloğumda yazmıştım, bir yorum aldım. Benim sığ ve yüzeysel olduğumu, hayatın problemlerini, insanların sorumluluklarını gerçekten anlamadığımı söyleyen bir babaydı. Bu adam kısa bir süre önce trafik kazasında oğlunu kaybetmişti. Beni hakiki acının ne olduğunu bilmemekle suçluyordu ve oğlunun ölümü nedeniyle çektiği ıstırabın sorumlusu olduğunu demeye getirdiğim için de aşağılık olduğumu eklemişti.</span></p>

  <p class="calibre6"><span class="font2">Bu adam gerçekten de bir sürü insanın hayatlarında karşılaştıklarından çok daha oüyük bir acıyla karşılaşmıştı. Elbette ki oğlunun ölmesini seçmemişti ve bu ölüm onun suçu değildi. İstenecek bir şey değildi kuşkusuz, ama bu kayıpla başa çıkmanın sorumluluğu ona verilmişti. Her şeye rağmen kendi duygularından, inançlarından ve eylemlerinden sorumluydu. Oğlunun ölümüne verdiği tepki onun seçimiydi. Şu ya da bu şekilde acı çekmek insanlar için kaçınılmazdır, bunun bizim için ne anlam ifade ettiğini seçmek zorundayız. O baba hiçbir seçim şansı olmadığını, sadece oğlunu geri istediğini söylediğinde bile bir seçim yapıyordu; o ıstırabı kullanabileceği bir sürü yoldan birini seçiyordu.</span></p>

  <p class="calibre6"><span class="font2">.Bunların hiçbirini ona söylemedim elbette. Dehşete düşmekle -ve evet, iyice ipin ucunu kaçırdım belki de, neden söz ettiğim hakkında hiçbir fikrim yok diye düşünmekle- fazlasıyla meşguldüm. Bu benim mesleki deformasyonum. Benim seçtiğim bir sorun. Ve başa çıkmakla sorumlu olduğum bir sorun.</span></p>

  <p class="calibre6"><span class="font2">İlk önce kendimi kötü hissettim, ama bir süre sonra kızmaya başladım. Babanın itirazlarının benim söylediğimle çok az ilgisi var diye düşündüm. Hem ne yapabilirim, ölen bir çocuğum olmaması benim de korkunç acılar çekmediğim anlamına gelmez.</span></p>

  <p class="calibre6"><span class="font2">Sonra kendi tavsiyeme uydum. Sorunumu seçtim. Bu adama öfkelenerek onunla tartışabilir, kendi ıstırabımla onunkine “baskın çıkmayı” deneyebilirdim ve bu ikimizin de salak ve duyarsız görünmemize neden olurdu. Ya da daha iyi bir problem seçer, sabır üzerinde çalışır, okurlarımı daha iyi anlamaya gayret eder ve bundan sonra ne zaman acı ve travma hakkında yazsam bu babayı hatırlardım. Ben de bunu yapmayı denedim.</span></p>

  <p class="calibre6"><span class="font2">Sadece kaybı için üzgün olduğumu yazdım ve orada bıraktım. Siz başka bir şey söyleyebilir miydiniz?</span></p>

  <p class="calibre10"><span class="font6">Genetik ve Bize Dağıtılan El</span></p>

  <p class="calibre6"><span class="font2">2O13’te, BBC, obsesif-kompulsif kişilik bozukluğu (OKKB) olan altı ergeni istenmeyen düşüncelerinden ve tekrarlayan, zorlantılı davranışlarından kurtulmak için gördükleri yoğun terapiler süresince takip etti.</span></p>

  <p class="calibre6"><span class="font2">On yedi yaşındaki Imogen üzerinden geçtiği her yüzeye ayağıyla vurmak gibi zorlantılı bir ihtiyaç içindeydi. Bunu yapmazsa ailesinin öldüğüne ilişkin korkunç düşüncelerin esiri oluyordu. Josh her şeyi bedeninin her iki tarafıyla da yapmak zorundaydı, hem sağ hem de sol eliyle el sıkışıyordu, iki eliyle yemek yiyor, bir eşiği iki ayağıyla birden aşıyordu vs. Bedeninin iki tarafını “eşitlemezse” ciddi panik atak krizleri yaşıyordu. Jack klasik bir mikrop takıntısına sahipti, eldiven giymeden evden çıkmıyor, suyunu kaynatıyor, kendi temizleyip pişirmediği hiçbir şeyi yemiyordu.</span></p>

  <p class="calibre6"><span class="font2">OKKB tedavisi olmayan korkunç bir nörolojik ve genetik bozukluktur, en iyi durumda yönetilebilir, bozukluğu yönetmek kişinin kendi değerlerini yönetmesi anlamına gelir.</span></p>

  <p class="calibre6"><span class="font2">Psikiyatrların bu çocuklara söyledikleri ilk şey zorlantılı arzularının kusursuz olmadığım kabul etmeleriydi. Örneğin Irr.jgen ailesinin öldüğüne ilişkin korkunç düşüncelere kapıldığında, ailesinin gerçekten ölebileceğim ve bu konuda yapacak hiçbir şeyi olmadığını kabullenmeliydi. Basitçe, başına gelenin onun suçu olmadığı söylenmişti. Josh tüm davranışlarını simetrik yaparak “eşitlemenin” uzun vadede yaşamını arada bir kapılacağı panik atak krizlerinden daha fazla berbat ettiğini kabul etmeliydi. Ve Jack de, ne yaparsa yapsın mikroplardan kurtuluş olmadığını ve mutlaka ona da bulaşacaklarını kabullenmeliydi.</span></p>

  <p class="calibre6"><span class="font2">Projenin amacı çocuklara değerlerinin mantıklı olmadığını- hatta kendi değerleri bile olmadığını, kişilik bozukluğunun değerleri olduğunu kabul ettirmekti, bu mantıksız değer yargılarıyla hareket ettikçe yaşamdaki işlerliklerine zarar veriyorlardı.</span></p>

  <p class="calibre6"><span class="font2">İkinci adım, çocuklara, OKKB değerlerinden daha önemli bir değer seçip ona odaklanmak konusunda cesaret vermekti. Josh için sorununu sürekli ailesinden ve arkadaşlarından saklamak zorunda kalmadığı normal, işleyen bir sosyal hayat ihtimaliydi bu. Imogen kendi düşüncelerini kontrol ederek yeniden var olduğunu, mutlu olduğunu hissetmek istiyordu. Jack de travmatik epizodlar yaşamadan uzun süreliğine evinden ayrılabilmeyi diliyordu.</span></p>

  <p class="calibre6"><span class="font2">Bu yeni değerleri zihinlerinde önde ve merkezde tutan ergenler, yeni değer yargılarıyla yaşamaya zorlandıkları ağır duy-gusuzlaştırma alıştırmalarına tabi tutuldular. Panik ataklar yaşandı, gözyaşları döküldü, Jack bir sürü nesneyi yumruklayıp hemen ardından ellerini yıkadı. Ama belgeselin sonunda büyük ilerleme kaydetmişlerdi. Imogen artık her yüzeye ayağıyla vurmak istemiyordu. “Zihnimin gerisinde hâlâ canavarlar var, muhtemelen her zamanda orada olacaklar, ama şimdi daha sessizler,” dedi. Josh yirmi beş-otuz dakika hareketlerini bedeninin iki tarafıyla “eşitlemeden” durabiliyordu. Belki de en fazla ilerleme kaydeden Jack olmuştu, lokantalara gidebiliyor ve önce yıkamadan şişelerden ve bardaklardan sıvı içebiliyordu. Jack öğrendiklerini çok iyi özetledi: “Bu hayatı ben seçmedim; bu korkunç, feci hastalığı da ben seçmedim. Ama şimdi onunla birlikte nasıl yaşayacağımı seçiyorum; onunla birlikte nasıl yaşayacağımı seçmek zorundayım.”</span></p>

  <p class="calibre6"><span class="font2">Bir sürü insan OKKB gibi bir sorunla, daha küçük bir şeyle ya da çok değerli bir şey onlardan esirgenmişçesine çok farklı bir dezavantajla doğarlar. Bunun hakkında hiçbir şey yapamayacaklarını hissederek durumlarının sorumluluğundan kaçınırlar. “Bu berbat genetiği ben seçmedim, işlerin yolunda gitmemesi benim suçum değil,” derler.</span></p>

  <p class="calibre6"><span class="font2">Evet doğru, onların suçu değildir.</span></p>

  <p class="calibre6"><span class="font2">Yine de onların sorumluluğudur.</span></p>

  <p class="calibre6"><span class="font2">Üniversitede profesyonel poker oyuncusu olmak gibi yanıltıcı bir fantezim vardı. Biraz para da kazandım, eğlenceliydi, ama bir yıl ciddi olarak oynadıktan sonra vazgeçtim. Bütün gece uyanık kalarak bilgisayar ekranına bakmak, bir günde binlerce dolar kazanmak, çoğunu ertesi gün kaybetmek bana göre değildi, ekmek parası kazanmanın en sağlıklı ya da duygusal olarak dengeli yolu da değildi. Ama poker oynadığım o dönem yaşama bakışımı derinden etkilemiştir.</span></p>

  <p class="calibre6"><span class="font2">Pokerin güzelliği, şans her zaman bir bileşen olsa da, uzun vadede oyunun sonucunu belirlemez. Elinde korkunç kartlar olan biri çok güzel eli olan birini yenebilir. Elbette eli güzel olanın kazanma ihtimali daha büyüktür, ama sonunda kazanan -evet bildiniz- her oyuncunun oyun süresinde yaptığı seçimlerle belirlenir.</span></p>

  <p class="calibre6"><span class="font2">Hayatı da aynı şekilde görüyorum. Hepimize dağıtılmış bir el var. Bazılarının eli daha iyi. Sadece kartlara bakarak berbat durumda olduğumuzu söylemek kolaysa da, gerçek oyun o kartlarla yapacağımız seçimlere, almaya karar verdiğimiz risklere ve birlikte yaşamayı seçtiğimiz sonuçlara bağlıdır. İçinde bulundukları duruma göre sürekli en iyi seçimleri yapanlar tıpkı pokerde olduğu gibi hayatta da öne çıkarlar ve illa da en iyi kartları çekmiş olmaları gerekmez</span></p>

  <p class="calibre6"><span class="font2">Nörolojik ve/veya genetik sorunları nedeniyle psikolojik ve duygusal ıstırap çeken insanlar için de bu durum değişmez. Elbette onlara dağıtılan el kötüdür ve bu onların suçu değildir. Bir kadınla ilişkisi olmasını isteyen kısa boylu adamın boyu nedeniyle suçlanabileceğinden daha fazla suçlu değildirler. Ya da soyulan birinin soyulduğu için suçlanabileceğinden. Ama yine de sorumludurlar. Psikolojik tedavi görmek, terapiye katılmak ya da hiçbir şey yapmamak neticede onların yapacağı seçimlerdir. Çocuklukları nedeniyle ıstırap çekenler vardır. Tacize uğrayanlar, kötüye kullanılanlar, fiziksel, duygusal ve maddi olarak büyük zararlara uğrayanlar vardır. Yaşamlarındaki engeller ve sorunlar nedeniyle bu insanlar suçlanamaz, ama yine de ve her zaman sorunlarına rağmen ileri gitmekle, koşullarına göre en iyi seçimleri yapmakla sorumludurlar.</span></p>

  <p class="calibre6"><span class="font2">Dürüst olalım. Psikiyatrik sorunları olan, depresyonla ve intihara meyilli düşüncelerle boğuşan, ihmal edilmiş ya da tacize uğramış, türlü trajedilerle, sevdikleri birinin kaybıyla başa çıkmak zorunda kalmış, ciddi sağlık sorunları olan, kaza geçirmiş, travmatik deneyimler yaşamış tüm insanları bir araya toplama ve bir odaya doldurma imkânı olsaydı, sanırım herkesin bu odada olması gerekirdi çünkü bu dünyadaki yolculuğunda yara almamış hiç kimse yoktur.</span></p>

  <p class="calibre6"><span class="font2">Elbette kimilerinin sorunları diğerlerine göre çok daha berbattır. Bazı insanlar korkunç yollarla kurban durumuna düşürülmüşlerdir. Bu bizi ne kadar çok üzse ve rahatsız etse de, bireyin durumunun sorumluluk denkleminde hiçbir şey değiştirmez.</span></p>

  <p class="calibre6"><span class="font6">Şık Kurbanlar</span></p>

  <p class="calibre6"><span class="font2">Sorumluluk/suç yanılsaması (aldatıcı kavramı), kişilere sorunlarını çözme sorumluluğunu başkalarına aktarma olanağı sağlar. Başkalarını suçlayarak sorumluluktan kaçmaksa geçici olarak kafa yapar ve kişiye kendini haklı hissettirir.</span></p>

  <p class="calibre6"><span class="font2">Ne yazık ki, İnternet ve sosyal medyanın zararlı yan etkilerinden biri de -en küçük bir meselede bile- sorumluluğu hemen bir başkasına ya da bir başka gruba aktarma imkânı vermesidir. Aslında bu kamuya açık suç/utanç oyunu çok popüler oldu, hatta bazı çevrelerde “cool” bulunuyor. “Haksızlıklar” böyle kamuda paylaşılınca sosyal medyadaki diğer olaylardan çok daha fazla dikkat ve duygusal tepki topluyor, kendilerini sürekli kurban sanan kişiler de bu giderek artan dikkat ve sempatinin etkisiyle ödüllendirilmiş oluyorlar.</span></p>

  <p class="calibre6"><span class="font2">“Şık kurbanlar” bugün hem sağda hem solda, hem zenginler hem yoksullar arasında pek tutuluyor. Belki de insanlık tarihinde ilk kez, demografik grupların tümü, kendilerini eşzamanlı olarak haksızca kurban konumuna düşürülmüş hissediyor. Herkes de bu duyguyla birlikte gelen faziletli gücenikliğin kafasıyla ortalarda dolanıyor.</span></p>

  <p class="calibre6"><span class="font2">Şu sıralarda, ister üniversitede ırkçılık hakkında bir kitap okuma ödevi olarak verildiği için olsun, ister yerel alışveriş merkezinde Noel ağacı satışı yasaklandığı için olsun, ister yatırım fonlarının vergileri yüzde yarım yükseltildiği için olsun; herkes her konuda hemen alınıyor, kendini bir şekilde bastırılmış hissediyor ve öfkeyle patlayarak üzerine dikkat çekmeyi hak etmiş oluyor.</span></p>

  <p class="calibre6"><span class="font2">Medya çevreleri de bu tür davranışları cesaretlendiriyor ve sürekliliğini sağlıyor çünkü neticede kârlı bir iş. Yazar ve medya yorumcusu Ryan Holiday bu bu durumu “porno taarruzu” olarak adlandırmaktadır: Medya gerçek bir mesele hakkındaki gerçek bir hikâyeyi duyuracağına, orta seviyede rencide edici bir şey bulmayı, bunu geniş kitlelere duyurmayı, öfke yaratmayı, bu öfkeyi gerisin geri yine kamuya duyurarak halkın başka bir kesimini de öfkelendirmeyi çok daha kolay (ve kârlı) buluyor. Bu durum iki hayali taraf arasında karşılıklı bok atma yankısı yaratarak hepimizi toplumu ilgilendiren gerçek sorunlardan uzak tutuyor. Politik açıdan her zamankinden daha çok kutuplaşmış olmamıza şaşmamalı.</span></p>

  <p class="calibre6"><span class="font2">Şık kurbanların neden olduğu en büyük sorun dikkati gerçek kurbanlardan başka tarafa kaydırmalarıdır. Tıpkı kurt diye bağıran çocuk gibi. Küçücük şeyler nedeniyle kendilerini kurban ilan edenlerin sayısı arttıkça, gerçekten kimlerin kurban olduğunu görmek de giderek zorlaşmaktadır.</span></p>

  <p class="calibre6"><span class="font2">İnsanlar sürekli alınmaya bağımlı hale geldiler çünkü gerçekten kafa yapar: Kendine hak görmek, ahlaki olarak kendini üstün görmek iyi hissettirir. New York Times’da çizen karikatürcü Tim Kreider’in belirttiği gibi: “Alınganlık ve öfke de, başka bir sürü şey gibi insana kendini iyi hissettirir, ama zamanla bizi içimizden kemirir. Bir sürü kötü alışkanlıktan çok daha sinsidir çünkü bilinçli olarak bunun da bir haz olduğunun farkına bile varamayız.”</span></p>

  <p class="calibre6"><span class="font2">Demokratik bir ülkede ve özgür bir toplumda yaşamanın bir parçası da hoşlanmadığımız kişilerin fikirlerini de kabul etmemizdir. Bu ödenmesi gereken bir bedel, aslında tüm sistemin temel taşıdır, ama giderek daha fazla insan bu gerçeği unutmaktadır.</span></p>

  <p class="calibre6"><span class="font2">Mücadelelerimizi daha dikkatli seçmeliyiz, sözde düşmanla biraz daha fazla duygudaşlık kurmayı denemeliyiz. Haberlere ve medyaya sağlıklı dozda kuşkuyla yaklaşmalı ve bizimle aynı fikirde olmayanların üstünü çizmekten vazgeçmeliyiz. Dürüst olmaya, şeffaflığı desteklemeye gayret etmeli; haklı olma, kendini iyi hissetme, intikam alma gibi değerlerden kuşku duymaya çalışmalıyız. Sürekli hatta olan bir dünyanın bitimsiz gürültüsünde bu “demokratik” değerleri korumak kolay değildir. Ama sorumluluğumuzu kabul etmeli ve onları beslemeliyiz. Politik sistemimizin gelecekteki sağlamlığı buna bağlıdır.</span></p>

  <p class="calibre6"><span class="font6">“Nasıl” Diye Bir Şey Yoktur</span></p>

  <p class="calibre6"><span class="font2">Bir sürü kişi tüm bu söylenenleri duyar ve şöyle bir şey diyebilir, “Tamam, ama nasıl? Değer yargılarım berbat, tüm sorunlarımın sorumluluğundan kaçıyorum, karşıma çıkan her olumsuzlukta dünyanın kendi çevresinde dönmesi gerektiğini düşünen, kıymeti kendinden menkul, işe yaramaz biri olduğumun da farkındayım, ama nasıl değişeceğim?”</span></p>

  <p class="calibre6"><span class="font2">Buna, en iyi Yoda taklidimle şu yanıtı vereceğim: “Yap, ya da yapma; “nasıl” yoktur.”</span></p>

  <p class="calibre6"><span class="font2">Hayatınızın her bir anında zaten neyi kafaya takacağınızı seçiyorsunuz, demek ki değişmek sadece kafaya takacak başka bir şeyi seçmek kadar basit bir iştir.</span></p>

  <p class="calibre6"><span class="font2">Bu kadar basittir. Ama kolay değildir.</span></p>

  <p class="calibre6"><span class="font2">Kolay değildir çünkü başta kendinizi ezik, üçkâğıtçı, salak gibi hissedeceksiniz. Sinirleneceksiniz. Korkacaksınız. Bu süreçte karınıza, arkadaşlarınıza ya da babanıza öfkelenebilirsiniz. Bunlar değer yargılarını değiştirmenin yan etkileridir; kafayı taktığınız şeyleri değiştirmenin. Kaçınılmazdırlar.</span></p>

  <p class="calibre6"><span class="font2">Basittir, ama gerçekten, gerçekten zordur.</span></p>

  <p class="calibre6"><span class="font2">Bu yan etkilerden bazılarına bakalım. Kendinizden emin olamayacaksınız; size bunu garanti ederim. “Bundan gerçekten vazgeçmeli miyim? Yapılması gereken doğru şey bu mu?” Yıllardır bağımlısı olduğunuz bir değerinizden vazgeçmek kendinizi yönünüzü şaşırmış hissetmenize neden olacaktır, doğruyu ve yanlışı ayırt edemiyormuş gibi hissedeceksiniz. Bu zordur, ama normaldir.</span></p>

  <p class="calibre6"><span class="font2">Ardından kendinizi başarısız hissedeceksiniz. Hayatınızın yarısını kendinizi o eski değer yargısına göre ölçerek geçirmişsiniz, önceliklerinizi, ölçütünüzü değiştirince ve aynı şekilde davranmaktan vazgeçince, o eski, güvendiğiniz ölçütün gerektirdiklerini yapmayınca kendinizi hemen üçkâğıtçının biri, hiç kimse gibi hissedeceksiniz. Bu da normal ve rahatsızlık vericidir.</span></p>

  <p class="calibre6"><span class="font2">Ve elbette reddedileceksiniz. İlişkilerinizin çoğu sahip olduğunuz değer yargılarınız çevresinde inşa edilmiştir, onları değiştirdiğiniz anda; ders çalışmanın partilere gitmekten, evlenmenin ve aile kurmanın gelişigüzel seks yaşamaktan, inandığınız bir işte çalışmanın paradan daha önemli olduğuna karar verdiğiniz anda, yaptığınız dönüş ilişkilerinize de yansıyacak ve yüzünüzde patlayacaktır. Bu da normaldir ve bu da rahatsız edicidir.</span></p>

  <p class="calibre6"><span class="font2">Tüm bunlar kafanızı neye takacağınızı değiştirmenin, aslında çok daha önemli ve enerjinize değecek bir şeyleri yönelmenin gerekli, ama acı veren yan etkileridir. Değer yargılarınızı yeniden değerlendirirken, bu süreçte hem içten hem de dıştan dirençle karşılaşacaksınız. Hepsinden önemlisi, siz kendinizden emin olamayacaksınız; yaptığınızın yanlış olup olmadığını merak edeceksiniz.</span></p>

  <p class="calibre6"><span class="font2">Göreceğimiz gibi, bu iyi bir şeydir.</span></p>

  <div class="calibre1"></div>

</body>

</html>