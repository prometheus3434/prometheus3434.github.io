<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">

  <div class="calibre1" style="text-align: center; ">

    <img src="../Images/main-3.png" alt="" class="calibre2"/>

  </div>

  <h1 class="calibre11" style="text-align: center;"><a id="bookmark1" class="calibre10"></a><span class="font7">Özel Değilsiniz</span></h1>

  <p class="calibre6"><span class="font2">Bir zamanlar bir adam tanırdım, adına Jimmy diyelim.</span></p>

  <p class="calibre6"><span class="font2">Jimmy’nin bitmek tükenmek bilmez iş girişimleri vardı.</span></p>

  <p class="calibre6"><span class="font2">Herhangi bir günde ona ne yaptığını sorsanız danıştığı bir şirketin adını, melek yatırımcılardan fon aradığı, büyük geleceği olan tıbbı bir uygulamayı söyler ya da ana konuşmacısı olduğu bir hayırseverlik organizasyonundan söz eder veya kendisine milyonlar kazandıracak daha randımanlı bir benzin pompası hakkındaki fikirlerini açıklardı. Adam her zaman yuvarlanırdı, her zaman hareket halindeydi ve bir santimlik bir konuşma imkânı sunsanız dünyayı yerinden sarsacak olan işinden, son fikirlerinin ne denli parlak olduğundan söz eder, o kadar çok ünlünün adını sıralardı ki, kendinizi bir tabloid gazetenin habercilerinden biriyle konuşuyorsunuz zannederdiniz.</span></p>

  <p class="calibre6"><span class="font2">Jimmy her zaman olumluydu. Her zaman kendini zorlardı, her zaman bir açısı vardı, gerçekten de tuttuğunu kopartan biri gibi görünürdü; bu ne demekse.</span></p>

  <p class="calibre6"><span class="font2">Sorun şu ki Jimmy tam bir laf ebesiydi, sadece konuşurdu, bir iş yapmazdı. Çoğunlukla kafası iyiydi, “iş fikirlerine” harcadığından daha fazlasını barlarda ve lüks lokantalarda harcardı, Jimmy tam bir profesyonel sülüktü, ailesinin zor kazandığı parayla yaşardı, sahte fikirler ve geleceğin teknolojik zaferleriyle şehirdeki herkes gibi onların da başını döndürürdü. Elbette arada bir gerçek bir çaba harcadığı da olurdu, telefonu alır, kodamanın birini arar ve dağarcığındaki adlar bitene kadar ünlülerin isimlerini sayardı, ama gerçekten bir şey olduğu yoktu. Bu “girişimlerinden” hiçbirinin gerçekleştiği görülmedi.</span></p>

  <p class="calibre6"><span class="font2">Adam yıllarca böyle devam etti, yirmilerinin sonuna gelene kadar kız arkadaşlarının ve yakın ve uzak, giderek de daha uzak akrabalarının sırtından geçindi. En berbat tarafı da, Jimmy bu konuda kendini iyi hissederdi. Kendine güveninin seviyesi yanıltıcıydı. Ona gülenler ya da telefonu yüzüne kapatanlar, Jimmy’ye kalırsa “hayatlarının fırsatını tepiyorlardı”. Saçma iş fikirleri nedeniyle onunla alay edenler dehasını anlamak için “çok cahil ve deneyimsizdiler”. Berbat yaşam biçimine laf edenler “kıskançtı”, başarısına haset duyan ve “nefretten başka duygu bilmeyen” insanlardı.</span></p>

  <p class="calibre6"><span class="font2">Jimmy biraz para da kazandı, genellikle üçkâğıtçı yöntemlerle, başka birinin fikrini kendi fikri gibi satarak, birinden borç para alarak, bir başkasını yeni başladığı işinden hisse almaya ikna ederek. Arada bir konuşma yapması için insanları ona para vermeye ikna da etti (ne hakkında olduğunu hayal bile edemiyorum).</span></p>

  <p class="calibre6"><span class="font2">En kötüsü de Jimmy kendi saçmalıklarına inantrdı. Kendi hakkındaki yanılgısı o kadar kurşun geçirmezdi ki, ona kızmak gerçekten zordu, aslında bir biçimde büyüleyiciydi.</span></p>

  <p class="calibre6"><span class="font2">1960’larda bir ara, “yüksek bir özgüven duygusu geliştir-</span></p>

  <p class="calibre6"><span class="font2">mele” -kişinin kendi hakkında olumlu düşüncelere ve duygulara sahip olması- psikolojiyi kasıp kavurmaya başladı. Araştırmalara göre kendileri hakkında olumlu düşünen insanlar genellikle daha iyi performans gösteriyorlar ve daha az sorun yaratıyorlardı. O zamanlar birçok araştırmacı ve yasa yapıcı toplumun özgüvenini yükseltmenin elle tutulur sosyal yararları olacağına inanıyordu: daha az suç, daha iyi akademik kayıtlar, daha iyi işler, daha az bütçe açığı. Bunun sonucu olarak bir sonraki on yılda, 1970’lerde, ebeveynlere özgüven alıştırmaları öğretildi, terapistler, politikacılar ve öğretmenler buna büyük önem verdiler, okulların müfredatına girdi, örneğin not ortalamaları yükseltildi ki ortalamanın altında kalan öğrenciler başarısızlıkları konusunda kendilerini daha iyi hissetsinler. Her türlü gündelik, sıradan etkinlik için katılım ödülleri, sahte ödüller düzenlendi, öğrencilere mantıksız ev ödevleri verilmeye başlandı, örneğin neden özel olduklarını düşündüklerini yazmaları istendi ya da kendilerinde en çok beğendikleri beş şey. Rahipler ve din görevlileri cemaatlerine her birinin Tanrı’nın gözünde biricik olduğunu söylediler, hepsi mükemmel olmaya yazgılıydı, ortalama değil. İş ve motivasyon seminerleri sürekli aynı paradoksal mantrayı yineliyorlardı: Her birimiz birer istisnaydık ve korkunç derece başarılı olabilirdik.</span></p>

  <p class="calibre6"><span class="font2">Bir nesil sonra veriler gelmeye başladı: Hepimiz birer istisna değildik. İnsanın kendini iyi hissetmesi için ortada gerçek bir neden yokken iyi hissetmesinin bir şey ifade etmediği anlaşıldı. Aklı sağlam, başarılı yetişkinler olabilmemiz için tersliklerin ve başarısızlığın gerekli olduğu anlaşıldı. İnsanları özel olduklarına ve ne olursa olsun kendilerini iyi hissetmeye inandırmanın toplumu Bili Gatesler ve Martin Luther Ringlerle değil de, Jimmylerle doldurduğu belli oldu.</span></p>

  <p class="calibre6"><span class="font2">Jimmy, hayal ürünü girişimci. Her gün esrar çeken, kendisi hakkında konuşmak ve söylediklerine inanmaktan öte pazarlamaya yeteneği olmayan Jimmy. İş ortağını bağıra çağıra olgun olmamakla suçlayan sonra şirketin kredi kartıyla Le Bernardin’de bir Rus mankeni etkilemeye çalışan Jimmy. Ona daha fazla borç para verecek amcalarını ve teyzelerini hızla tüketen Jimmy.</span></p>

  <p class="calibre6"><span class="font2">Evet, o kendine güvenli, kıymeti kendinden menkul Jimmy. Ne kadar iyi olduğu hakkında konuşmaktan gerçekten dişe dokunur bir şey yapmayı unutan Jimmy.</span></p>

  <p class="calibre6"><span class="font2">Özgüven hareketinin sorunu özgüveni insanların kendileri hakkında ne kadar olumlu düşündüğünü ölçmesidir. Ama insanın özdeğerinin gerçek ve doğru ölçüsü kendisinin olumsuz yönleri hakkında nasıl hissettiğidir. Jimmy gibi bir insan zamanın %99.9’unda kendini harika hissediyorsa ve bu arada yaşamı dağılıp gidiyorsa, bu nasıl başarılı ve mutlu bir hayat için ölçüt olabilir.</span></p>

  <p class="calibre6"><span class="font2">Jimmy’ye kalırsa her şeye hakkı vardır. Yani kazanmadan iyi şeylere sahip olmaya hakkı olduğuna inanır. Gerçekten çalışmadan zengin olabileceğine inanır. Gerçekten kimseye yardım etmeden sevileceğine ve iyi ilişkiler kurabileceğine inanır. Hiçbir fedakârlıkta bulunmadan harika bir hayat tarzı olabileceğine inanır.</span></p>

  <p class="calibre6"><span class="font2">Jimmy gibileri kafayı kendilerini iyi hissetmeye öylesine takmışlardır ki, hiçbir şey yapmadıkları halde büyük şeyler başardıkları yanılsamasına kapılırlar. Kendilerini küçük düşürmekten başka bir şey yapmazken sahnede harika sunumlar yaptıklarını sanarlar. Hiçbir işte başarı kazanamadıkları halde kendilerini büyük girişimciler sanarlar. Sadece yirmi beş yaşında oldukları ve hayatta dişe dokunur tek bir başarıları olmadığı halde kendilerine yaşam koçu derler ve başkalarına yardım etmek için para isterler.</span></p>

  <p class="calibre6"><span class="font2">Bu kıymeti kendinden menkul insanlar yanıltıcı derecede özgüven saçarlar, gözeneklerinden özgüven fışkırır. Bu güven başkalarını kandırabilir; en azından bir süre. Bazen de bu kıymeti kendinden menkul kişinin yanıltıcı özgüven seviyesi bulaşıcı olur ve çevrelerindekilerin de kendilerini daha güvenli hissetmesine yardım eder. Jimmy’nin tüm maskaralıklarına rağmen kabul etmeliyim ki arada bir onunla takılmak eğlenceliydi. İnsan onun yanında kendini yenilmez hissediyordu.</span></p>

  <p class="calibre6"><span class="font2">Kıymeti kendinden menkul olmanın sorunuysa, bu insanlar başkalarına ağır bedeller ödetmek pahasına kendilerini sürekli iyi hissetmeye ihtiyaç duyarlar. Ve sürekli kendilerini iyi hissetmeye ihtiyaç duydukları için de zamanlarının çoğunu kendilerini düşünerek geçirirler. İnsan bir kenefte yaşarken insanları kendini bokunun kokmadığına ikna etmesi çok fazla enerjiye ve çabaya maîolur. .</span></p>

  <p class="calibre6"><span class="font2">İnsanlar çevrelerinde ne olursa olsun sürekli kendilerini yüceltecekleri düşünce yapısını geliştirdikleri zaman bunu kırmak aşırı derece zordur. Onları mantığa davet eden her çaba, ne denli akıllı/yetenekli/iyi görünümlü/başarılı olduklarını “kabul edemeyen” biri tarafından üstünlüklerine yapılmış bir başka “tehdit” olarak ele alınır.</span></p>

  <p class="calibre6"><span class="font2">Bu her şeyi hakkı görme durumu narsisist bir köpük gibi kendi üzerine kapanır ve her şeyi kendini güçlendirecek şekilde çarpıtır. Her şeyi kendine hak gören insanlar için yaşamlarındaki her olay ya yüceliklerini onaylar ya da ona karşı yapılmış bir tehdittir. Başlarına iyi bir şey gelirse, bu inanılmaz işler başardıkları içindir. Başlarına kötü bir şey gelirse, onları alaşağı etmek için fırsat kollayan bir kıskanç yapmıştır. Her şeyi hak görmek sızdırmazdır, ona tesir edilemez. Bu kişiler üstünlük duygularını besleyen her şeyle kendilerini yanıltırlar. Davranışları çevrelerindekilere karşı fiziksel ya da duygusal olarak tacizkâr olsa da, ne pahasına olursa olsun o zihinsel cepheyi korurlar.</span></p>

  <p class="calibre6"><span class="font2">Ancak her şeyi kendine hak görmek başarısız bir stratejidir. Başka bir kafa bulma şeklidir. Mutluluk değildir.</span></p>

  <p class="calibre6"><span class="font2">özdeğerin gerçek ölçütü kişinin kendini pozitif deneyimleri hakkında nasıl hissettiği değil, negatif deneyimleri hakkında nasıl hissettiğidir. Jimmy gibi bir adam her dönemeçte hayali başarılar uydurarak sorunlarından kaçar. Sorunlarıyla yüzleşe-mediği için de, kendini ne kadar iyi hissederse hissetsin zayıftır.</span></p>

  <p class="calibre6"><span class="font2">Gerçekten özdeğeri olan biri karakterinin negatif yönlerine bakabilir ve açıkça, “Evet arada bir para konusunda sorumsuz davranıyorum,” diyebilir. “Evet, sık sık başarılarımı abartıyorum”; “Evet, fazlasıyla başkalarının desteğine muhtacım, kendi ayaklarımın üzerinde durabilmem gerekir”. Sonra da bu yönlerini geliştirmek için çalışır. Ama her şeyi kendine hak görenler, kendi sorunlarını dürüstçe ve açıkça kabul edemedikleri için yaşamlarında uzun soluklu ve anlamlı bir iyileşme sağlayamazlar. Durmadan kafa yaparlar ve sürekli daha fazla inkâr ederler.</span></p>

  <p class="calibre6"><span class="font2">Ama eninde sonunda gerçek darbesini vurur ve altta yatan sorunlar bir kez daha yüzeye çıkarlar. Mesele bunun ne zaman olacağı ve ne kadar ıstırap vereceğidir.</span></p>

  <p class="calibre6"><span class="font6">Her Şey Dağılıyor</span></p>

  <p class="calibre6"><span class="font2">Sabahın dokuzunda biyoloji dersinde oturmuş, başımı masaya dayamış, gözlerimi saatin yelkovanının hareketine dikmiştim. Her tık öğretmenin kromozomlar ve mitoz bölünme hakkındaki vızıltısıyla ritm yapıyordu. Floresan aydınlatmalı boğucu bir sınıfa tıkılmış her on üç yaşındaki çocuk gibi sıkılıyordum.</span></p>

  <p class="calibre6"><span class="font2">Kapı çalındı. Müdür Yardımcısı Bay Price’m başı göründü. “Dersi böldüğüm için özür dilerim. Mark, benimle gelir misin? Eşyalarını da yanma al,” dedi.</span></p>

  <p class="calibre6"><span class="font2">Tuhaf olduğunu düşünmüştüm, öğrenciler müdür yardımcısına gönderilirlerdi, müdür yardımcısı ayaklarına gitmezdi. Eşyalarımı topladım ve sınıftan çıktım.</span></p>

  <p class="calibre6"><span class="font2">Koridor boştu. Ufukta yüzlerce bej dolap içbükey bir görüntü oluşturuyorlardı. “Mark, lütfen beni dolabına götürür müsün?”</span></p>

  <p class="calibre6"><span class="font2">“Elbette,” dedim ve koridorda yürümeye başladım, bol kot, karmakarışık saç, üzerime büyük gelen Pantera tişörtü falan...</span></p>

  <p class="calibre6"><span class="font2">Dolabıma vardığımızda, “Aç, lütfen,” dedi, ben de açtım, önünde durdu ve paltomu, spor çantamı, sırt çantamı, dolabımın içindeki her şeyi aldı, sadece birkaç defter ve kurşunkalem kalmıştı. Yürümeye başladı ve dönüp arkasına bakmadan, “Benimle gel lütfen,” dedi. Kendimi huzursuz hissetmeye başlamıştım.</span></p>

  <p class="calibre6"><span class="font2">Odasına girdik, benden oturmamı istedi. Kapıyı kapattı ve kilitledi. Pencereye gitti ve panjurları içerisi görünmeyecek şekilde ayarladı. Avuçlarım terlemişti. Bu normal bir müdür yardımcısı ziyareti değildi.</span></p>

  <p class="calibre6"><span class="font2">Bay Price oturdu ve sessizce eşyalarımı karıştırmaya başları, ceplerini kontrol etti, fermuarları açtı, eşofmanlarımı silkeledi ve hepsini yere bıraktı.</span></p>

  <p class="calibre6"><span class="font2">Bay Price yüzüme bakmadan, “Ne aradığımı biliyor musun Mark?” diye sordu.</span></p>

  <p class="calibre6"><span class="font2">“Hayır,” dedim.</span></p>

  <p class="calibre6"><span class="font2">“Uyuşturucu.”</span></p>

  <p class="calibre6"><span class="font2">Sözcüğün şoku gerilmeme ve dikkat kesilmeme yetti.</span></p>

  <p class="calibre6"><span class="font2">“U-uyuşturucu mu?” diye kekeledim. “Ne tür?”</span></p>

  <p class="calibre6"><span class="font2">Dik dik bana baktı. “Bilmiyorum. Sende hangi türü var?” Dosyalarımdan birini açtı ve kalemlere ayrılmış küçük cepleri yokladı.</span></p>

  <p class="calibre6"><span class="font2">Mantar hastalığı gibi her yanımı ter bastı. Ter avuçlarımdan kollarıma, oradan boynuma yayılıyordu. Kan beynime ve yüzüme akarken şakaklarım atıyordu. Biraz önce narkotik madde bulundurup onları okula getirmekle suçlanmış her on üç yaşındaki çocuk gibi kaçıp saklanmak istedim.</span></p>

  <p class="calibre6"><span class="font2">“Neden söz ettiğinizi anlamıyorum,” diye karşı çıktım, sözlerim istediğimden çok daha zayıf geldi kulağıma. Sesimin kendine güvenli çıkması gerektiğini düşünüyordum, ama belki de öyle değildi. Belki korkmuş olmalıydım. Yalancıların sesi korkak mı çıkar, güvenli mi? Nasıl çıkarsa, ben sesimin tam tersi çıkmasını istiyordum. Ama öyle olmadı, güvensizliğim katlandı, sesimin kendine güvensiz çıkması nedeniyle duyduğum güvensizlik kendime güvenimi azalttı. Kahrolası Cehennemden Geri Bildirim Döngüsü!</span></p>

  <p class="calibre6"><span class="font2">Müdür yardımcısı “Bunu göreceğiz,” dedi, dikkatini yüzlerce cebi varmış gibi görünen sırt çantama verdi. Her cep kendi ergen öteberisiyle doluydu; renkli kalemler, sınıfta el değiştirmiş eski notlar, doksanların başına ait kapları kırık CD’ler, kurumuş ispirtolu kalemler, sayfalarının yarısı eksik eski bir çizim defteri, toz, kumaş tiftiği. İnsanı deli edecek kadar dolambaçlı ortaokul varoluşu sırasında birikmiş bir alay nesne.</span></p>

  <p class="calibre6"><span class="font2">Terim ışık hızıyla pompalanıyor olmalıydı çünkü zaman genişlemiş, bollaşmış, saat dokuzdaki biyoloji dersinin ikinci bölümündeki saniyeler Paleolitik sonsuzluklara dönüşmüşlerdi, her dakika doğup ölüyordum sanki. Sadece ben, Bay Price ve dipsiz sırt çantam.</span></p>

  <p class="calibre6"><span class="font2">Mezolitik Çağ’m oralarda bir yerde Bay Price sırt çantamı aramayı bitirdi. Hiçbir şey bulamadığı için sinirlenmiş gibiydi. Çantamı tepetaklak çevirdi ve işe yaramaz içeriği ofisinin tabanına saçıldı. Şimdi o da benim kadar çok terliyordu, ama ben dehşet içindeydim, o öfkeliydi.</span></p>

  <p class="calibre6"><span class="font2">“Bugün uyuşturucu yok, öyle mi?” dedi. Sesi olağan çıksın diye uğraşıyordu.</span></p>

  <p class="calibre6"><span class="font2">“Hayır.” Ben de aynısını yapıyordum.</span></p>

  <p class="calibre6"><span class="font2">Öteberimi yaydı, her şeyi ayırmaya ve spor malzemelerimin yanında küçük tepecikler halinde yığmaya başladı. Paltom ve sırt çantam cansız bir şekilde kucağında duruyorlardı. İçini çekti ve duvara baktı. Kızgın bir adamın öteberisini yere saçtığı her on üç yaşındaki çocuğun isteyeceği gibi, ben de ağlamak istiyordum.</span></p>

  <p class="calibre6"><span class="font2">Bay Price yerdeki malzemeyi taradı. Uygunsuz ya da yasa dışı, hatta okul politikasına aykırı hiçbir şey ve uyuşturucu bulamadı. İçini çekti ve paltomla sırt çantamı da yere attı. Eğildi, dirseklerini dizlerine koydu, yüzünü benimkiyle aynı seviyeye getirdi.</span></p>

  <p class="calibre6"><span class="font2">“Mark, sana bana karşı dürüst olman için son bir şans vereceğim. Dürüst olursan sonucu senin için çok daha iyi olur. Yalan söylediğin ortaya çıkarsa her şey çok kötü olacak.”</span></p>

  <p class="calibre6"><span class="font2">Yutkundum.</span></p>

  <p class="calibre6"><span class="font2">“Şimdi bana doğruyu söyle,” diye emretti Bay Price, “Bugün okula uyuşturucu getirdin mi?”</span></p>

  <p class="calibre6"><span class="font2">Gözyaşlarımı tutmaya çalışıyordum, çığlıklarım boğazıma tıkanmıştı, işkencecimin yüzüne baktım, yakaran bir sesle, o ergen korkulardan kurtulmaya can atarak, “Hayır, uyuşturucu yok. Neden söz ettiğiniz hakkında hiçbir fikrim yok,” dedim.</span></p>

  <p class="calibre6"><span class="font2">“Tamam,” dedi teslim olma sinyalleri vererek, “sanırım eşyalarını toplayıp gidebilirsin.”</span></p>

  <p class="calibre6"><span class="font2">Ofisinin tabanında tutulmamış bir söz gibi duran sönük sırt çantama son bir kez özlemle baktı. Bir ayağını çantanın üzerine koydu, son bir çabayla hafifçe basmaya başladı. Kaygıyla kalkıp gitmesini bekliyordum ki bu karabasanı unutup yaşamıma devam edebileyim.</span></p>

  <p class="calibre6"><span class="font2">“Ayağı bir şeye takıldı.. “Bu ne?” diye sordu ayağıyla vurarak.</span></p>

  <p class="calibre6"><span class="font2">“Ne, ne?” diye sordum.</span></p>

  <p class="calibre6"><span class="font2">“Burada hâlâ bir şey var.” Çantayı aldı ve dibini yoklamaya başladı. Benim için oda bulanıklaştı, her şey sallanmaya başladı.</span></p>

  <p class="calibre6"><span class="font2">Gençken akıllıydım. Arkadaş ca alışıydım. Aynı zamanda da serseriydim. Bunu olabilecek en sevilesi şekilde söylüyorum. İsyankârdım, yalancıydım, öfkeli ve içerleme doluydum. On iki yaşındayken buzdolabı mıknatıslarıyla evin güvenlik sistemini hacklemiştim ki kimse duymadan gece yarısı evden çıkabileyim. Arkadaşımla birlikte annesinin arabasının vitesini boşa alır, sokağın ortasına iter, kadını uyandırmadan giderdik. Kürtaj hakkında makaleler yazardım çünkü İngilizce öğretmenimin son derece tutucu bir Hıristiyan olduğunu biliyordum. Bir başka arkadaşımla annesinin sigaralarını çalıp okulun arkasında çocuklara sattık.</span></p>

  <p class="calibre6"><span class="font2">Ayrıca marijuanamı saklamak için sırt çantamın dibine gizli bir bölme yapmıştım.</span></p>

  <p class="calibre6"><span class="font2">Bay Price’ın ayağı sakladığım uyuşturuya takıldıktan sonra işte bu bölmeyi bulmuştu. Yalan söylemiştim. Bay Price da söz verdiği gibi bana hiç iyi davranmadı. Birkaç saat sonra, bir polis arabasının arka koltuğunda elleri kelepçeli oturan her on üç yaşındaki çocuk gibi yaşamımın sona erdiğini düşünüyordum.</span></p>

  <p class="calibre6"><span class="font2">Aslında bir anlamda haklıydım da. Ebeveynlerim beni evde karantinaya aldı. Yakın gelecekte hiç arkadaşım kalmayacaktı. Okuldan atılmıştım, yılın geri kalanında evde eğitim görecektim. Annem saçımı kestirdi, Marilyn Manşon ve Metal-lica tişörtlerimin hepsini çöpe attı (1998 yılında yaşayan biç ergen açısından ölüm cezası gibi bir şeydi). Babam sabahlar beni ofisine sürüklüyor ve bütün gün kâğıtları dosyalatıyor du. Evde eğitim faslı sona erince, Özel ve küçük bir Hıristiyan okuluna kaydımı yaptırdılar ve (bu sizi pek şaşırtmayacak ama) oraya hiç uyum sağlayamadım.</span></p>

  <p class="calibre6"><span class="font2">Ve tam suçumun bedelini ödemiş, ödevlerimi tam zamanında teslim etmiş, dini sorumlulukların değerini öğrenmiştim ki, annemle babam boşanmaya karar verdiler!</span></p>

  <p class="calibre6"><span class="font2">Bunları size ergenliğimin ne kadar berbat olduğunu anlatabilmek için yazıyorum. Tüm arkadaşlarımı, mahallemi, yasal haklarımı ve ailemi dokuz ay içinde kaybetmiştim. Yirmilerimdeki terapistim bu durumu “gerçekten travmatik bir bokluk” diye adlandıracaktı. Bir sonraki on yılı ve biraz daha fazlasını bunun üzerinde çalışmaya, bunu çözümlemeye ve daha az ben merkezci, kıymeti kendinden menkul küçük bir serseri olmamayı öğrenmeye harcayacaktım.</span></p>

  <p class="calibre6"><span class="font2">O zamanki ev yaşantımın sorunu yapılan ya da söylenen korkunç şeyler değildi; tam tersine yapılması ya da söylenmesi gereken, ama yapılıp söylenmeyen korkunç şeylerdi. Ailem</span></p>

  <p class="calibre6"><span class="font2">Warren Buffett’ın para kazandığı ya da Jenna Jameson’un düzüştüğü beceriyle her şeyin üzerini örterdi: Bunu yapmanın şampiyonlarıydık. İçinde yaşadığımız ev yanıp kül olsa, “Ah, her şey yolunda. Odanın içi biraz sıcak oldu belki, ama her şey gerçekten yolunda!” nidalarıyla karşılanırdı.</span></p>

  <p class="calibre6"><span class="font2">Annemle babam boşandıklarında ortalıkta kırık tabaklar, çarpılan kapılar, kimin kimin canına okuduğu hakkında bağıra çağıra kavgalar yoktu. Kardeşimle bana bunun bizim suçumuz olmadığı konusunda güvence verdikten sonra yeni yaşam düzenimiz konusunda bir soru-cevap seansı (evet yanlış okumadınız) düzenledik. Bir damla gözyaşı dökülmedi. Asla ses yükselmedi. Annemle babamın hakkında hiçbir şey bilmediğimiz duygusal yaşamlarına kardeşimle şöyle bir göz atmak sayabileceğimiz tek şey “kimse kimseyi aldatmadı” cümlesi oldu. Şahane! Odanın içi biraz sıcak oldu belki, ama gerçekten her şey yolunda!</span></p>

  <p class="calibre6"><span class="font2">Annemle babam iyi insanlardır, bunların hiçbiri için onları suçlamıyorum (en azından artık suçlamıyorum). Ve onları çok seviyorum. Tüm ebeveynler gibi kendi hikâyeleri, kendi yolculukları ve kendi sorunları var. Tıpkı kendi ebeveynleri, ebeveynlerinin ebeveynleri... gibi. Ve tüm ebeveynler gibi, benim annemle babam da sorunlarının bir kısmını bize aktardılar, muhtemelen ben de aynısını çocuklarıma yapacağım.</span></p>

  <p class="calibre6"><span class="font2">Bunun gibi “gerçekten travmatik bokluk” hayatlarımızı kapladığında bilinçdışımızda asla çözemeyeceğimiz sorunlarımız varmış gibi hissederiz. Sorunlarımızı çözmeye yeterli olmadığımızı varsaymamız da kendimizi zavallı, çaresiz hissetmemize neden olur.</span></p>

  <p class="calibre6"><span class="font2">Bir şeye daha neden olur. Çözümsüz sorunlarımız varsa, bilinçdışımız bir şekilde ya son derece özel ya da son derece defolu olduğumuza ve kimselere benzemediğimize karar verir, demek ki kurallar bizim için farklı olmalıdır.</span></p>

  <p class="calibre6"><span class="font2">Daha basit bir ifadeyle: Kendimizi hak kazanmış görürüz.</span></p>

  <p class="calibre6"><span class="font2">Ergenlik dönemimin sancıları nedeniyle erken yetişkinliğimin büyük bölümünde kendime bir çok şeyi hak gördüm. Jimmy’nin kendine hak gördüğü şeyler son derece başarılıymış gibi davrandığı iş dünyasıyla ilgiliyken benim hak gördüğüm şeyler de kendilerini ilişkilerimde ortaya koydular; özellikle de kadınlarla olan ilişkilerimde. Travmam yakınlık ve kabul görme çevresinde döndüğü için devamlı bunları telâfi etme, sürekli kendime sevildiğimi ve kabul gördüğümü ispatlama çabası içindeydim. Bunun sonucu olarak da kokain bağımlısının kokainden yapılma bir kardan adamın peşine düşeceği gibi kadınların peşine düştüm: Bundan doymaz bir cinsel ihtiyaç yarattım, sonra içinde boğuldum.</span></p>

  <p class="calibre6"><span class="font2">Bir oyuncuya dönüştüm, olgunlaşmamış, bencil, ama zaman zaman baştan çıkaran bir oyuncu. On yıl kadar bir sürü yüzeysel, sağlıksız ilişki yaşadım.</span></p>

  <p class="calibre6"><span class="font2">Seks eğlenceli olsa da, açlığını çektiğim seks değildi. Onaylanmaktı. İstendiğimin, sevildiğimin, hatırlayabildiğim kadarıyla ilk kez değerli olduğumun onaylanması. Onaylanmaya olan bu açlığım kısa sürede kendimi dev aynasında görme ve kendime karşı aşırı toleranslı olma alışkanlıklarına dönüştü. Canım ne isterse onu yapmaya ya da söylemeye hakkım var sanıyordum, insanların güvenini kırmaya, duygularını yok saymaya, sonra da yarım ağızla söylenmiş boktan özürlerle bunları geçiştirmeye hakkım var sanıyordum.</span></p>

  <p class="calibre6"><span class="font2">Bu dönemin de kimi eğlenceleri ve heyecanları oldu elbette, bazı harika kadınlara rastladım, ama çoğunlukla bir harabe gibiydim. Sık sık işsiz kalıyordum, arkadaşlarımın kane-</span></p>

  <p class="calibre6"><span class="font2">pelerinde ya da annemde yaşıyordum, çok fazla içiyordum, arkadaşlarımı kendime yabancılaştırıyordum ve gerçekten sevdiğim bir kadınla karşılaşınca da, ben merkezciliğimle kısa sürede her şeyi berbat ediyordum.</span></p>

  <p class="calibre6"><span class="font2">Istırabımız ne kadar derin olursa, sorunlarımız karşısında kendimizi o kadar fazla çaresiz hissederiz ve bu sorunları telâfi etmek için o kadar fazla bazı şeyleri hakkımız görürüz. Bu kendine hak görme iki şekilde ortaya çıkar:</span></p>

  <p class="calibre6"><span class="font2">1.    Ben muhteşemim, siz diğerleri hepiniz berbatsınız, demek ki ben özel davranılmayı hak ediyorum.</span></p>

  <p class="calibre6"><span class="font2">2.    Ben berbatım ve siz diğerleri muhteşemsiniz, demek ki ben özel davranılmayı hak ediyorum.</span></p>

  <p class="calibre6"><span class="font2">Dıştan bakınca zıt zihin durumları, ama içte aynı bencil, yapışkan çekirdek. Aslında bu kişilerin genellikle bu ikisinin arasında salındıklarını görürsünüz. Haftanın hangi gününde olduklarına ya da o sıradaki bağımlılıklarının türüne bağlı olarak ya onlar dünyanın tepesindedirler ya da dünya onların tepesindedir.</span></p>

  <p class="calibre6"><span class="font2">İnsanları büyük kısmı Jimmy gibi birini hiddetli, narsisist bir boşta gezenin boşta kalfası olarak doğru biçimde tanımlar çünkü kendini üstün gören yanlış bakışı nedeniyle epey böbürlenir ve sinir bozar. İnsanların kendine hak görmek anlamında çoğunlukla doğru tanımlayamadıklarıysa kendilerini sürekli aşağıda ve bu dünyada değersiz hissedenlerdir.</span></p>

  <p class="calibre6"><span class="font2">Kişinin yaşamındaki her şeyi sürekli kendini kurban durumunda tutacak şekilde düşünüp kurması da tam tersinin gerektirdiği kadar bencillik gerektirir. Aşılamaz sorunları olmasını düşünmesi hiçbir sorunu olmadığına inanması</span></p>

  <p class="calibre6"><span class="font2">kadar enerjiye malolur ve kendini kandırarak kendi gözünde yüceltmesi gerekir.</span></p>

  <p class="calibre6"><span class="font2">Hakikat şu ki kişisel sorun diye bir şey yoktur. Sizin bir sorununuz varsa, yüzde milyon birileri de geçmişte aynı soruna sahip olmuştur, şu anda aynı sorundan mustariptir ya da gelecekte aynı sorundan çekecektir. Hem de muhtemelen sizin de tanıdığınız kişiler. Bu sorunu azaltmaz ya da acıtmayacağı anlamına gelmez. Bazı durumlarda kurban olmanızın meşru olmadığı anlamına da gelmez.</span></p>

  <p class="calibre6"><span class="font2">Sadece sizin özel olmadığınız anlamına gelir.</span></p>

  <p class="calibre6"><span class="font2">Genellikle, hem kendinizin hem de sorunlarınızın ciddiyet ve ıstırap açısından özel olmadığını fark etmek onları çözmek için atılan ilk ve en önemli adımdır.</span></p>

  <p class="calibre6"><span class="font2">Ne yazık ki bir nedenle giderek daha fazla sayıda kişi, özellikle de gençler bunu unutuyorlar. Öğretmenler ve eğitimciler bugünün gençliğinde duygusal dayanıklılık eksikliği ve bencil talep fazlalığı gözlemlemekteler. Artık sadece birilerine kendini kötü hissettirdiği için ders müfredatlarından bazı kitapların çıkartılması az rastlanan bir durum olmaktan çıktı. Konuşmacılar ve öğretmenler sırf bir Halloween kostümünün o kadar da aşağılayıcı olmadığını söylemek gibi son derece önemsiz nedenlerle susturuluyor ya da kampüslere girmeleri yasaklanıyor. Danışmanlar oda. arkadaşıyla tartışmak ya da bir dersten kötü not almak gibi gündelik okul deneyiminin bir parçası olması gereken durumların öğrencilerde giderek daha fazla ciddi, duygusal sorunlara neden olduğunu bildiriyorlar.</span></p>

  <p class="calibre6"><span class="font2">Her zamankinden daha fazla birbirimizle bağlantı içinde olduğumuz bir çağda böyle her şeyi kendine hak görmenin zirve yapması çok tuhaf bir durumdur. Son teknolojik gelişmelerdeki bir şey güvensizliklerimizin hiç olmadığı gibi Amok koşusuna çıkmasına neden oldu. Kendimizi ifade etmek için ne kadar çok özgürlük verilirse, bizimle aynı fikirde olmayan ya da canımızı sıkan birilerinin olmamasını da o kadar fazla istiyoruz. Aykırı bakış açılarıyla ne kadar fazla karşılaşırsak, varlıkları o kadar fazla canımızı sıkıyor. Yaşamlarımız kolaylaştıkça ve sorunlardan arındıkça, daha da iyi olmalarının en doğal hakkımız olduğunu düşünüyoruz.</span></p>

  <p class="calibre6"><span class="font2">İnternet ve sosyal medyanın yararları tartışılmaz biçimde olağanüstüdür. Birçok yönden yaşamak için tarihin en iyi dönemindeyiz. Ama bu teknolojilerin belki de istenmeyen yan etkileri var. Belki bunca özgürleştiren ve eğiten teknolojiler aynı zamanda insanların her şeye hakları olduğu duygusunu hiç olmadığı kadar azdırdılar.</span></p>

  <p class="calibre6"><span class="font6">İstisna Olmanın Zorbalığı</span></p>

  <p class="calibre6"><span class="font2">Çoğumuz yaptığımız şeylerin çoğunda son derece ortalamayız. Bir şeyde özel olsanız bile bir sürü diğer şeyde ortalama ya da ortalamanın altındasınız. Yaşamın doğası budur. Bir şeyde gerçekten büyük olmak için ona tonla zaman ve enerji sarfetmeniz gerekir. Ve hepimizin sınırlı zamanı ve enerjisi olduğu için- çok azımız birden fazla şeyde gerçekten istisna olabilir; bir tanesinde olabilmişse elbette.</span></p>

  <p class="calibre6"><span class="font2">Rahatlıkla bir insanın hayatın tüm alanlarında, hatta birçok alanında olağanüstü performans göstermesinin istatistiksel olarak pek mümkün olmadığını söyleyebiliriz. Parlak iş insanları genellikle özel hayatlarını berbat ederler. Muhteşem atletler lobotomi yapılmış kayalar gibi sığ ve sıkıcı olabilirler. Ünlülerin çoğunun onları salak salak izleyen ve her hareketle-</span></p>

  <p class="calibre6"><span class="font2">rini takip edenler kadar bile hayattan haberi yoktur.</span></p>

  <p class="calibre6"><span class="font2">Hepimiz, çoğu konuda, epeyce ortalama insanlarız. Ama tüm ilgiyi uçlar çeker. Bunu zaten biliyoruz, ama nadiren bunun hakkında düşünüyoruz ve/veya konuşuyoruz ve bunun neden sorun olabileceğini kesinlikle tartışmıyoruz.</span></p>

  <p class="calibre6"><span class="font2">İnternet’e, Google’a, Facebook’a, YouTube’e sahip olmak ve beş yüzden fazla TV kanalına erişebilmek harika. Ama bizim dikkatimizin sınırları var. Sürekli üzerimize boşanan bu enformasyon dalgasını işlememiz mümkün değil. Bu nedenle, dikkatimize ulaşan sıfırlar ve birler gerçekten de özel enformasyon parçaları olur, 99.999. yüzdebirliğin içinde olabilenler.</span></p>

  <p class="calibre6"><span class="font2">Gerçekten istisna olan gün boyunca üzerimize boca edilir, iyinin en iyisi. Kötünün en kötüsü. En büyük fiziksel başarılar. En komik şakalar. En üzücü haberler. En korkunç tehditler. Durmaksızın.</span></p>

  <p class="calibre6"><span class="font2">Bugünkü yaşamlarımız insanlık deneyiminin çan eğrisinin uç noktalarındaki enformasyonla doludur çünkü medya endüstrisinde gözleri yuvalarından uğratan ve para kazandıranlar bunlardır. Hesap budur. Ama hayatın büyük çoğunluğu yaşamın yeknesaklığı içinde geçer. Yaşamın büyük bölümü olağan, sıradan ve ortalamadır.</span></p>

  <p class="calibre6"><span class="font2">Bu abartılı enformasyon seli bizi istisnanın yeni normal olduğuna koşulladı. Çoğunlukla son derece ortalama olduğumuz için bu abartılı enformasyon tufanı bizi epeyce güvensiz ve umutsuz yaptı çünkü apaçık yeterince iyi olmadığımızı gösteriyor. Giderek daha fazla her şeyi kendimize hak görmeye ve bunu bağımlılıkla telâfi etmeye çalışmaya başladık. Bildiğimiz tek yolla mücadele ediyoruz: Kendimizi abartarak ya da ötekini abartarak.</span></p>

  <p class="calibre6"><span class="font2">Bazıları bunu çabucak zengin olma yolları geliştirerek yapar. Kimileri dünyanın öteki ucuna giderek Afrika’da açlıktan ölen bebekleri kurtarır. Bazıları okulda büyük başarı sağlar ve her ödülü kazanır. Kimileri gidip bir okulun öğrencilerine ateş açar. Bazıları da konuşup soluk alan her şeyle seks yapmaya kalkar.</span></p>

  <p class="calibre6"><span class="font2">Bu daha önce sözünü ettiğim kendinde hak görme kültürüyle yetişmekle de ilgilidir. Milenyum nesli sık sık bu kültürel kayma nedeniyle suçlanıyor, ama bunun nedeni muhtemelen sürekli İnternette ve daima göz önündeki nesil olmaları. Aslında bu her şeyi kendine hak görme durumu tüm toplumda belirgindir. Ve bana kalırsa da kitle-medyasmın-güdümün-deki-istisna-olma- durumuyla ilişkilidir.</span></p>

  <p class="calibre6"><span class="font2">Sorun teknolojinin ve kitle pazarlamasının yaygınlığının çoğu insanın kendi hakkındaki beklentilerini alt üst etmesindedir. İstisnanın sel gibi her yana yayılması insanların kendilerini kötü hissetmelerine neden olur, daha uçlarda, daha radikal, daha kendinden emin, daha önemli, daha fark edilir olmaya ihtiyaçları olduğunu hissettirir.</span></p>

  <p class="calibre6"><span class="font2">Ben delikanlıyken biriyle yakınlaşmak konusundaki tüm güvensizliklerim pop kültürde dolaşan erkeklik hikâyeleriyle iyice kötüleşmişti. Aynı hikâyeler hâlâ dolaşımdadır: Cool bir erkek ol, partilere bir rock yıldızı gibi katıl, saygı görmen için kadınların sana bayılması gerek, seks bir erkeğin elde edebileceği en değerli şeydir, her şeyi (kendi vakarını bile) feda etmene değer.</span></p>

  <p class="calibre6"><span class="font2">Bu gerçekçi olmayan medya akışı zaten var olan güvensiz duygularımızın üzerine çöreklenir ve bizi yaşamasını beceremediğimiz gerçek dışı standartlara fazlasıyla maruz bırakır. Kendimizi çözümsüz sorunların sahibi olarak görmenin yanı sıra başarısız ve ezik de hissederiz çünkü basit bir Google araştırması aynı sorunlara sahip olmayan binlerce insanı gözlerimizin önüne serer.</span></p>

  <p class="calibre6"><span class="font2">Teknoloji eski ekonomik sorunları çözerken bize yeni psikolojik sorunlar yarattı. İnternet sadece açık bir enformasyon kaynağı değildir, aynı zamanda açık bir güvensizlik, kendinden kuşku duyma ve utanç kaynağıdır.</span></p>

  <p class="calibre6"><span class="font6">A-a-a-ma, Özel ya da Olağanüstü Olmayacaksam, Anlamı Ne?</span></p>

  <p class="calibre6"><span class="font2">Günümüzde, hepimizin bir gün gerçekten özel olmaya yazgılı olduğu kültürümüzde kabul görmektedir. Ünlüler bunu söyler. İş dünyasının kralları bunu söyler. Oprah bile bunu söyler (demek ki doğru olmak zorundadır). Her birimiz ve hepimiz olağanüstü olabiliriz. Hepimiz yüceliği hak ediyoruz.</span></p>

  <p class="calibre6"><span class="font2">Aslında bu olgunun ta kendisinin çelişkili olduğunu çoğu kişi gözden kaçırır. Herkes olağanüstüyse, demek ki sözcüğün tanımı gereği hiç kimse olağanüstü değildir. Gerçekten neyi hak edip etmediğimizi sorgulamak yerine, bu mesajı yutar ve fazlasını isteriz.</span></p>

  <p class="calibre6"><span class="font2">“Ortalama” olmak başarısızlığın yeni standardı oldu. Olabileceğiniz en kötü şey sürünün, çan eğrisinin ortasında yer almak. Bir kültürün başarı standardı “olağanüstü olmak” olunca da, çan eğrisinin en alt ucunda olmak bile ortasında olmaktan iyidir çünkü en azından hâlâ özelsiniz ve ilgiyi hak ediyorsunuz. Birçok kişi bu stratejiyi seçer: Herkese en sefil, en baskı altında, en büyük kurban olduklarını ispatlamak.</span></p>

  <p class="calibre6"><span class="font2">Birçok kişi vasathğı kabul etmekten korkuyor çünkü kabul ederlerse hiçbir yere ulaşamayacaklarım, hiç ilerleme kaydedeme-yeceklerini, daha iyi bir hayata kavuşamayacaklarını sanıyorlar.</span></p>

  <p class="calibre6"><span class="font2">Bu şekilde düşünmek tehlikelidir. Hayatın sadece gerçekten dikkat çekince ve büyük olunca değerli olduğunu düşünürseniz, (siz de dahil) insan nüfusunun çoğunluğunun değersiz olduğunu temelde kabul etmiş olursunuz. Bu düşünüş de kısa sürede hem kendiniz, hem de başkaları için tehlike arz etmeye başlar.</span></p>

  <p class="calibre6"><span class="font2">Bir konuda gerçekten istisna olan özel insanlar bunu istisna olduklarına inandıkları için yapmazlar. Tam tersine, kendilerini geliştirmeye kafalarını takmış oldukları için mükemmeldirler. Ve gelişmeye olan bu takıntıları da yeterince iyi olmadıkları düşüncesinden kaynaklanır. Bu tam da kendine hak görmenin tersidir. Bu büyük insanlar doğuştan büyük olmadıklarını, sıradan, ortalama olduklarını, ama çok daha iyisini yapabileceklerini anlamışlardır.</span></p>

  <p class="calibre6"><span class="font2">Tüm o “herkes olağanüstüdür ve büyüklüğe ulaşabilir” saçmalığı egonuzu şişirmekten başka işe yaramaz. Mideye indirirken tadı çok güzel olan bir mesajdır, ama sizi duygusal olarak şişirmekten ve şişmanlatmaktan başka bir işe yaramayan boş kalorilerden ibarettir, kalbinizin ve beyninizin sözel hamburgeridir.</span></p>

  <p class="calibre6"><span class="font2">Fiziksel sağlığın bileti gibi duygusal sağlığın bileti de sebzeleri yemenize bağlıdır; yani hayatın sıradan, dünyevi gerçeklerini kabul edeceksiniz, şöyle gerçekler: “Büyük resimde sizin eylemlerinizin pek de bir önemi yoktur”; “Hayatınızın büyük bir kısmı sıkılarak geçecek ve kayda değer bir şey olmayacak, ama bunda bir sorun yoktur”. Başta bu sebze diyetinin tadı kötüdür, hatta çok kötüdür, ama kabul ettikçe düzelir.</span></p>

  <p class="calibre6"><span class="font2">Bir kez hazmettikten sonra da, bedeniniz canlanır ve güçlenir. En azından şahane olma, bir sonraki muhteşem şey olma baskısı sırtınızdan kalkar. Sürekli kendinizi yetersiz hissetme, sürekli kendinizi kanıtlama kaygısı dağılır gider. Vasat varlığınızı kabul ettiğiniz zaman, yargılamalar ve gerçek dışı beklentiler olmadan gerçekten yapmak istediğinizi yapacak özgürlüğe kavuşursunuz.</span></p>

  <p class="calibre6"><span class="font2">Yaşamın temel deneyimlerinin tadını daha fazla çıkarmaya başlarsınız: Basit bir dostluğun hazları, bir şey yaratmak, ihtiyacı olan birine yardım etmek, güzel bir kitap okumak, sevdiğiniz biriyle birlikte gülmek.</span></p>

  <p class="calibre6"><span class="font2">Kulağa sıkıcı geliyor, öyle değil mi? Çünkü bunlar olağan şeyler. Belki de olağan olmalarının bir nedeni vardır: Asıl önemli olan bunlardır.</span></p>

  <div class="calibre1"></div>

</body>

</html>