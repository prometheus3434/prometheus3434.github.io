<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <meta name="charset" content="UTF-8"/>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">

  <div class="calibre1" style="text-align: center;">

    <img src="../Images/main-7.png" alt="" class="calibre2"/>

  </div>

  <h1 class="calibre11" style="text-align: center;"><a id="bookmark0" class="calibre10"></a><span class="font7">Başarısızlık İlerlemektir</span></h1>

  <p class="calibre6"><span class="font2">Bunu gerçekten söylüyorum: Ben şanslıydım.</span></p>

  <p class="calibre6"><span class="font2">2007 yılında üniversiteden mezun oldum. Tam büyük buhran ve finansal çöküş zamanında ve son seksen yılın en kötü işsizlik döneminde iş aramaya başladım.</span></p>

  <p class="calibre6"><span class="font2">Aynı zamanda, kaldığım dairedeki odalardan birini kiraladığım kiracının üç aydır kira ödemediğini gördüm, bunu söyleyince ağladı ve kira borcunu diğer kiracıyla bana yıkarak ortadan yok oldu. Güle güle birikimlerim. Sonraki altı ayı bir arkadaşımın kanepesinde yatarak, “gerçek bir iş” ararken bulabildiğim ufak tefek işleri yaparak ve mümkün olduğu kadar az borç alarak geçirmeye çalıştım.</span></p>

  <p class="calibre6"><span class="font2">Yetişkin dünyasına geçerken çoktan başarısız biri olduğum için şanslıyım diyorum. En dibinden başladım. Bu hayattaki herkesin en büyük korkusudur, yeni işe girerken, kariyer değiştirirken, tatsız bir işten ayrılırken yaşanır, ben daha kapının eşiğinde yaşamıştım, bundan kötü ne olabilirdi ki? Artık işler sadece düzelebilirdi, öyle değil mi?</span></p>

  <p class="calibre6"><span class="font2">Yani evet şanslı. Pis kokulu bir kanepede uyuyup o hafta McDonald’s yiyebilir misiniz diye kuruşlarınızı sayıp, hiçbir yanıt alamadığınız yirmi tane CV göndermişseniz, bir blog ve İnternet işine başlamak o kadar da korkutucu bir fikir gibi görünmez. Başladığım her projede başarısız olsam, yazdığım hiçbir yazı okunmasa ne olurdu ki, başladığım yere dönerdim. O zaman denemekte ne sakınca vardı?</span></p>

  <p class="calibre6"><span class="font2">Başarısızlık göreli bir kavramdır, ölçütüm anarşist-komü-nist bir devrimci olmak olsaydı, 2007-2008 arasında para kazanmaktaki kesin başarısızlığım büyük bir başarı olurdu. Ama birçok kişi gibi benim ölçütüm de okuldan mezun olur olmaz faturalarımı ödeyeceğim ciddi bir iş bulmak olduğundan düpedüz başarısızdım.</span></p>

  <p class="calibre6"><span class="font2">Varlıklı bir ailede büyüdüm. Para hiçbir zaman sorun değildi. Tam tersine paranın çoğunlukla sorunları çözmektense onlardan kaçınmak için kullanıldığı varlıklı bir ailede büyüdüm. Yine şanslıydım çünkü erken yaşta sadece para kazanmanın benim için iyi bir ölçüt olmadığını öğrendim. Çok para kazanıp mutsuz, beş parasız ama mutlu olabilirsiniz. O zaman neden öz-değerimi ölçmek için parayı kullanayım?</span></p>

  <p class="calibre6"><span class="font2">Benim değerim başka bir şeydi: özgürlük, özerklik. Girişimcilik her zaman ilgimi çekmişti çünkü bana ne yapacağımın söylenmesinden nefret ediyor, işleri kendi bildiğim gibi yapmak istiyordum. İnternet’te iş yapmak ilgimi çekiyordu çünkü her yerden yapabilir, canım ne zaman istiyorsa o zaman çalışabilirdim.</span></p>

  <p class="calibre6"><span class="font2">Kendime basit bir soru sordum: “Nefret ettiğim bir işte çalışarak makul miktarda para kazanmak mı, yoksa bir süre İnternet girişimcisi rolünü oynayarak beş parasız olmak mı?” Yanıtı hemen verdim, gayet açıktı: İkincisi. Sonra şunu sordum: “Bunu dener ve birkaç yıl içinde başarısız olursam, yine iş aramak zorunda kalırsam, gerçekten bir şey kaybetmiş olur muyum?” Yanıt hayırdı. Yirmi iki yaşında beş parasız, işsiz ve deneyimsiz olacağıma, yirmi beş yaşında beş parasız, işsiz ve deneyimsiz olacaktım. Kimin umurunda?</span></p>

  <p class="calibre6"><span class="font2">Değerimi böyle belirleyince, parasızlık, arkadaşlarımın ve aile üyelerinin kanepelerinde yatmak (iki yılın çoğunda bunu yaptım) ve CV’min boş kalması değil; kendi projemi gerçekleştirmeyi denememek başarısızlık haline geldi.</span></p>

  <p class="calibre6"><span class="font12">Başarısızlık / Başarı İkilemi</span></p>

  <p class="calibre6"><span class="font2">Pablo Picasso yaşlı bir adamken, Ispanya’da bir kafede oturmuş kullanılmış bir peçeteye bir şeyler çiziktiriyormuş. Kayıtsızlıkla o anda onu ne eğlendiriyorsa onu çiziyormuş, ergen oğlanların tuvalet duvarlarına penisler çizmeleri gibi bir şey, ama o Picasso olduğu için tuvalet duvarına çizdiği penisler soluk kahve lekelerinin üzerinde kübist/empresyonist harikalarmış.</span></p>

  <p class="calibre6"><span class="font2">Neyse, yakında oturan bir kadın ona hayranlıkla bakıyormuş. Birkaç dakika sonra Picasso kahvesini bitirmiş, peçeteyi atmak için buruşturmuş ve gitmek için ayağa kalkmış.</span></p>

  <p class="calibre6"><span class="font2">Kadın onu durdurarak: “Bekle,” demiş. “Çizdiğin peçeteyi alabilir miyim? Para da öderim sana.”</span></p>

  <p class="calibre6"><span class="font2">“Elbette,” demiş Picasso, “yirmi bin dolar.”</span></p>

  <p class="calibre6"><span class="font2">Kadının başı bir tuğla çarpmış gibi geriye doğru savrulmuş, “Ne? İki dakikada çizdin!” demiş,</span></p>

  <p class="calibre6"><span class="font2">“Hayır hanımefendi,” yanıtını vermiş Picasso. “Onu çizmek tam altmış yılımı aldı.” Peçeteyi cebine tıkıp kahveden çıkmış.</span></p>

  <p class="calibre6"><span class="font2">Bir konuda ilerlemek binlerce küçük başarısızlık üzerine inşa edilir ve başarınızın cüssesi o şeyde ne kadar başarısız olduğunuza bağlıdır. Biri bir konuda sizden daha başarılıysa, muhtemelen sizden daha fazla başarısız olmuştur. Biri sizden daha kötüyse, muhtemelen sizin geçtiğiniz ıstıraplı öğrenim sürecinden geçmemiştir.</span></p>

  <p class="calibre6"><span class="font2">Yürümeyi öğrenen küçük bir çocuğu düşünürseniz, yüzlerce kere düşüp canını acıtacaktır. Ama çocuk durup da, “Bu yürümek bana göre değil sanırım, pek beceremiyorum,” demez.</span></p>

  <p class="calibre6"><span class="font2">Başarısızlıktan kaçınmayı hayatımızın daha ileri bir aşamasında öğreniriz. Bunun epeycesi bir şeyi beceremediğimizde bizi cezalandıran ve katı bir tutumla bizi performansımızla değerlendiren eğitim sistemimizin ürünüdür. Bir bölümü de baskıcı, eleştirel ebeveynlerin marifetidir, çocuklarının kendi kendine bir şeyleri deneyip başarısız olmasına yeterince izin vermezler, onları yeni ve önceden saptanmamış bir şeyi denediklerinde cezalandırırlar. Ve kitle iletişim araçları var elbette, bizi sürekli çarpıcı başarı hikâyeleriyle bombardıman eder, o başarıya ulaşmak için çabalayarak, çalışarak, can sıkıntısı içinde geçen saatlerin sözünü bile etmezler.</span></p>

  <p class="calibre6"><span class="font2">Bir noktada, çoğumuz başarısızlıktan korkmaya başlar ve içgüdüsel olarak kaçınır, önümüze ne konmuşsa, zaten neyi iyi yapıyorsak onu yapmaya devam ederiz.</span></p>

  <p class="calibre6"><span class="font2">Bu sizi kısıtlar, boğar, ezer. Ancak gerçekten başarısız olmayı göze alabildiğimiz konularda gerçekten başarılı oluruz. Başarısız olmayı göze alamıyorsak başarılı da olamayız.</span></p>

  <p class="calibre6"><span class="font2">Başarısızlıktan bu kadar çok korkmamızın nedeni çoğunlukla boktan değer yargılarımızdan kaynaklanır. Örneğin, kendimi “karşılaştığın herkese kendini sevdir” standardıyla ölçersem son derece kaygılı olurum çünkü benim kendi eylemlerimle değil de, başkalarının eylemleriyle tanımlanan bu standart yüzde yüz başarısız olacaktır. Burada kontrol bende olmadığı için başkalarının merhametine ve yargısına kalırım.</span></p>

  <p class="calibre6"><span class="font2">Ancak “sosyal yaşamını iyileştir” ölçütünü benimsersem, aldığım tepkilerden bağımsız olarak kendi “başkalarıyla iyi ilişkiler kurma” değerime göre yaşarım. Öz-değerim kendi davranışlarıma ve mutluluğuma temellenir.</span></p>

  <p class="calibre6"><span class="font2">Dördüncü bölümde de gördüğümüz gibi boktan değerler kontrolümüzde olmayan dışsal amaçlan hedeflemeyi kapsar. Bu amaçların peşinde koşmak büyük kaygı yaratır. Bu amaçlara ulaşmayı becerebilsek bile kendimizi boş, cansız hissederiz çünkü bir kere ulaştık mı, çözülecek sorun kalmaz.</span></p>

  <p class="calibre6"><span class="font2">Daha iyi değerler, gördüğümüz gibi, süreç yönelimlidir. “Kendimi başkalarına dürüstçe ifade edeceğim,” gibi bir şey. “Dürüstlük” değeri bir ölçütse, hiçbir zaman tam olarak tamamlanmış sayılmaz; hep yeni baştan uğraştığımız bir sorundur. Her yeni konuşma, her yeni ilişki yeni mücadeleler ve fırsatlar yaratır. Değer tamamlanmaya karşı çıkan, süren, hayat boyu devam eden bir süreçtir.</span></p>

  <p class="calibre6"><span class="font2">Ölçütünüz “dünyevi standartlarla başarılı olmak” ise, “bir ev ve güzel bir araba al” ise, yirmi yıl deli gibi çalışırsınız, amacınıza ulaşınca da ölçütünüzün size verecek bir şeyi kalmaz. Orta yaş krizinize merhaba dersiniz çünkü tüm yetişkin yıllarınızı kaplayan sorun ortadan kalkmıştır. Gelişme, iyileşme fırsatınız kalmamıştır, ama mutluluğu gelişmek ve büyümek yaratır, geçici başarıların uzun bir listesi değil.</span></p>

  <p class="calibre6"><span class="font2">Böyle bakınca, geleneksel olarak tanımlanmış amaçların -okuldan mezun ol, göl kıyısında ev al, on beş kilo ver- yaratacakları mutluluk sınırlıdır. Hızlı, kısa süreli yararları vardır, ama yaşam rotamızın rehberleri olarak pek işe yaramazlar.</span></p>

  <p class="calibre6"><span class="font2">Picasso tüm hayatı boyunca üretti. Doksanlarının ortasına kadar yaşadı ve son yıllarına kadar sanat ürünleri verdi. Ölçütü “ünlü ol”; “sanat dünyasında zengin ol”; “bin tane resim yap” olsaydı, bir aşamada tutulur kalırdı. Kendinden kuşkuya düşer, kaygının pençesinde kıvranırdı. Onlarca yıl sürekli yaptığı gibi ne kendini geliştirebilirdi, ne de sanatında ilerlerdi.</span></p>

  <p class="calibre6"><span class="font2">Picasso’nun başarısının nedeni, yaşlı bir adamken tek başına bir kafede oturup peçeteye bir şeyler çiziktirerek mutlu olmasıyla aynıdır. Altta yatan değeri basit ve alçakgönüllüdür. Ve sonsuzdur: “Kendini dürüstlükle ifade et,” O peçeteyi o kadar değerli yapan da budur.</span></p>

  <p class="calibre6"><span class="font6">Istırap Sürecin Parçasıdır</span></p>

  <p class="calibre6"><span class="font2">1950’lerde, Polonyalı psikolog Kazimierz Dabrowski, II. Dünya Savaşı’nda hayatta kalanlarla çalışarak savaşın travmatik deneyimleriyle nasıl başa çıktıklarını araştırdı. Polonya’dan söz ediyoruz, işlerin en berbat olduğu yerlerden birinden. Bu insanlar aç kalmış, bombaların kentlerini tarumar edişine, Soykırıma, savaş esirlerine işkence edilmesine, aile üyelerinin önce Nazilerin, birkaç yıl sonra da Sovyetlerin tecavüzlerine uğramalarına, katledilmelerine tanıklık etmişlerdi.</span></p>

  <p class="calibre6"><span class="font2">Dabrowski hayatta kalanlarla çalışırken hem şaşırtıcı, hem de muhteşem bir şey gördü. Bu insanların epeycesi savaş zamanı deneyimlerinin acı dolu ve travmatik olmasının yanı sıra, onların daha iyi, sorumlu ve evet... mutlu insanlar olmalarını sağladığını söylemişlerdi. Çoğu savaştan önceki kendilerinden farklı insanlarmış gibi söz etmişlerdi: Sevdiklerine karşı nankör, takdir etmesini bilmeyen, tembel, küçük sorunları büyüten, kendilerine verilen her şeyi hak gören insanlar. Savaştan sonra daha güvenli, kendilerinden emin, şükretmesini bilen, hayatın keyfîliklerine ve ufak tefek meselelerine prim vermeyen insanlar olmuşlardı.</span></p>

  <p class="calibre6"><span class="font2">Deneyimleri dehşet vericiydi ve elbette ki o deneyimleri yaşamış olmaktan mutluluk duymuyorlardı. Çoğu korkunç savaşın yaralarıyla mücadele ediyordu. Ama kimileri o yaraların kendilerini olumlu ve güçlü yollardan dönüştürmeye yardım etmesini sağlayabilmişti.</span></p>

  <p class="calibre6"><span class="font2">Kötü deneyimleri tersine dönüştürenler sadece onlar değildir. Çoğumuzun en gurur duyduğu başarıları en büyük tersliklerle, zorluklarla, mücadelelerle gelir. Istırabımız bizi daha güçlü, daha dayanıklı yapar, ayaklarımız yere daha sağlam basar. Kanser hastaları hayatta kalma savaşını kazandıktan sonra daha güçlü ve şükran dolu olduklarını bildirirler. Askerler savaş bölgesinin tehlikelerine meydan okuduktan sonra zihinsel olarak daha dayanıklı olduklarını söylerler.</span></p>

  <p class="calibre6"><span class="font2">Dabrovvski korku, kaygı ve mutsuzluğun kesinlikle istenmeyen ve işe yaramayan zihin durumları olmadığını söyler. Aslında psikolojik büyüme için gerekli olan ıstırabın temsilcileridir. Bu ıstırabı inkâr etmek potansiyelimizi inkâr etmek anlamına gelir. Nasıl ki insan fiziksel acı çekerek daha kuvvetli kemiklere ve kaslara sahip olursa, duygusal acı çekerek de duygusal dayanıklılığa, daha güçlü bir kendilik duygusuna, daha fazla şefkate ve genel anlamda daha mutlu bir hayata sahip olur.</span></p>

  <p class="calibre6"><span class="font2">En radikal değişimlerimizi en kötü dönemlerimizin sonunda yaşarız. Ancak yoğun acı çekince değer yargılarımızı gözden geçirir ve neden bizi mutlu edemediklerini sorgularız.</span></p>

  <p class="calibre6"><span class="font2">Hayatımızda nasıl anlam bulacağımızı tarafsız olarak değerlendirebilmemiz ve rota değiştirebilmemiz için bir tür varoluşsal krize ihtiyacımız vardır.</span></p>

  <p class="calibre6"><span class="font2">Buna dibe vurmak ya da varoluşsal kriz diyebilirsiniz. Ben fırtınadan sağ çıkmak diyorum; istediğinizi seçin.</span></p>

  <p class="calibre6"><span class="font2">Belki şu anda böyle bir dönemdesiniz. Belki hayatınızın en anlamlı zorluğunu aşıyorsunuz ve şaşkınsınız çünkü önceden size doğru ve normal gelen her şey artık tam tersi.</span></p>

  <p class="calibre6"><span class="font2">Bu iyidir, bu başlangıçtır. Ne kadar vurgulasam da az gelir, ama tsttrap sürecin parçasıdır. Hissetmek önemlidir. Istırabı yok etmek için devamlı kafa yapan şeylerin peşinde koşuyorsanız, yanıltıcı pozitif düşünmek ve her şeyi kendinde hak görmekle kendinizi kayırıyorsanız, kimi maddeleri ve aktivi-teleri gereğinden fazla tüketiyorsanız, gerçekten değişmek için gerekli motivasyona asla sahip olamazsınız.</span></p>

  <p class="calibre6"><span class="font2">Küçükken, ailem ne zaman yeni bir VCR ya da teyp alsa her düğmesine basar, her kabloyu söker, takar, her şeyin ne işe yaradığını anlamaya çalışırdım. Zamanla tüm sistemin nasıl çalıştığını kavrardım. Nasıl çalıştığını anlamış olduğum için de, genelde evde aleti kullanabilen tek kişi ben olurdum.</span></p>

  <p class="calibre6"><span class="font2">Milenyum kuşağı çocuklarına baktığımız gibi, ailem beni bir tür dahi sanardı. Onlara kalırsa el kitabına bakmadan VCR’ı programlayabildiğim için Tesla’nın ikinci kez dünyaya gelmiş haliydim.</span></p>

  <p class="calibre6"><span class="font2">Ebeveynlerimin nesline bakıp teknofobilerine gülmek kolaydır. Ama büyüdükçe hepimizin hayatlarımızda ailemin yeni VCR ile deneyimlediklerine benzer deneyimlerin olduğunu fark ettim; Oturup bakıyoruz ve başımızı sallayarak “Nasıl?” diye soruyoruz. Oysa yapmak öylesine basit ki!</span></p>

  <p class="calibre6"><span class="font2">Herkesten sürekli böyle e-postalar alıyorum ve yıllarca onlara nasıl yanıt vereceğimi asla bilemedim.</span></p>

  <p class="calibre6"><span class="font2">Ebeveynleri göçmen olan bir kız vardı, hayatları boyunca onu tıp fakültesine göndermek için para biriktirmişlerdi. Kız tıptan nefret ediyordu, hayatını doktor olarak geçirmek istemiyordu ve okulu bırakmayı her şeyden çok istiyordu. Yine de kendini sıkışmış hissediyordu, o kadar sıkışmıştı ki, İnternet’te bir yabancıya (bana) e-posta göndererek “Tıp fakültesi nasıl bırakılır?” gibi yanıtı besbelli ve aptal bir soru sorabiliyordu.</span></p>

  <p class="calibre6"><span class="font2">Ya da öğretmenine aşık olan üniversite öğrencisi. Her işaret, her gülüş, her gülümseme, her önemsiz konuşma ıstıraba dönüşüyordu, bana sonunda “Ona nasıl çıkma teklif edebilirim?” diye sorduğu yirmi sekiz sayfalık bir yazı göndermişti. Ya da birer yetişkin olmuş çocukları vakitlerini onun divanında, onun yiyeceğini yiyerek, onun parasını harcayarak, alanına ve yalnız kalma arzusuna saygı göstermeyerek geçiren yalnız anne. Onların kendi hayatlarını kurmalarını istiyordu. Kendisi kendi hayatını istiyordu, ama çocuklarını uzaklaştırmaktan o kadar korkuyordu ki, bana “Onlardan nasıl taşınmalarını isteyebilirim?” diye öğüt istiyordu.</span></p>

  <p class="calibre6"><span class="font2">Bunlar VCR sorularıdır. Dışarıdan bakınca yanıt kolaydır: Çeneni kapat ve yap.</span></p>

  <p class="calibre6"><span class="font2">Ancak içeriden, bu insanların her birinin kendi bakış açılarından bu sorular son derece karmaşık ve bulanıktır.</span></p>

  <p class="calibre6"><span class="font2">VCR soruları komiktir çünkü yanıtları soruların sahipleri için çok zor, diğerleri içinse gayet basittir.</span></p>

  <p class="calibre6"><span class="font2">Buradaki sorun ıstıraptır. Tıp fakültesinden ayrılmak için gerekli formu doldurmak basit ve kolay bir eylemdir, ama insanın ebeveynlerinin kalbini kırması öyle değildir. İnsanın öğretmenini bir yere davet edeceği sözcükleri söylemesi çok kolaydır, ama ağır bir reddedilmeyi ve utancı göze almak zordur. Birine evden taşınmasını söylemek de kolaydır, ama kendi çocuklarını yüzüstü bırakıyor gibi hissetmek değildir.</span></p>

  <p class="calibre6"><span class="font2">Ergenliğimin ve yetişkinliğimin büyük çoğunluğunda sosyal kaygıyla uğraştım. Gündüzleri kendimi video oyunlarıyla oyalar, gecelerimin çoğunda huzursuzluğumu unutmak için içki ve sigara içerdim. Yıllarca bir yabancıyla konuşmak, hele de bu yabancı özellikle çekici/ilginç/popüler/akıllıysa, bana imkânsız gelirdi. Yıllarca sersem gibi dolaşıp kendime salak VCR soruları sordum:</span></p>

  <p class="calibre6"><span class="font2">“Nasıl? Nasıl gidip de durup dururken biriyle konuşabilirsin? İnsan bunu nasıl yapabilir?”</span></p>

  <p class="calibre6"><span class="font2">Bu konuda saçma sapan inançlarım vardı: “Pratik bir neden yoksa gidip de biriyle konuşmamam gerekir”; “Merhaba bile desem kadınlar beni korkunç bir tecavüzcü sanabilirler”.</span></p>

  <p class="calibre6"><span class="font2">Sorunum duygularımın gerçekliğimi tanımlamasıydı. İnsanların benimle konuşmak istemediklerini sandığım için, insanların benimle konuşmak istemediklerine inandım. VCR sorum da şu oldu: “Nasıl gidip de durup dururken biriyle konuşabilirsin?”</span></p>

  <p class="calibre6"><span class="font2">Kendi duygumu gerçekte olandan ayıramadığım için kendimin dışına çıkıp dünyayı olduğu gibi göremedim: İki kişi herhangi bir anda birbirlerine doğru ilerleyip konuşabilirler.</span></p>

  <p class="calibre6"><span class="font2">Birçok kişi, bir nedenle acı, öfke ya da üzüntü hissettiklerinde her şeyi bırakarak kendilerini o duyguya karşı uyuşturmak isterler. Amaçları olabildiğince çabuk kendilerini “tekrar iyi hissetmektir”; bu madde kullanmak, kendilerini kandırmak ve kendi boktan değer yargılarına dönmek anlamına gelse de.</span></p>

  <p class="calibre6"><span class="font2">Seçtiğiniz ıstıraba dayanmasını öğrenin. Yeni bir değer benimseyince, hayatınıza yeni bir ıstırap formu katmış olursunuz. Ondan haz alın. Açık kollarla karşılayın, sonra da ona rağmen harekete geçin.</span></p>

  <p class="calibre6"><span class="font2">Yalan söylemeyeceğim: Bu başta imkânsız derecede zor gelecektir. Ama başlayın. Ne yapacağınızı bilmiyormuş gibi hissedeceksiniz. Ama bunu tartıştık: Hiçbir şey bilmiyorsunuz. Bildiğinizi düşündüğünüzde bile, ne halt ettiğinizi bilmiyorsunuz. Öyleyse gerçekten... kaybedecek ne var?</span></p>

  <p class="calibre6"><span class="font2">Zaten hayat bilmemek, ama yine de bir şey yapmak değil midir? Hayatın tümü böyledir. Hiç değişmez. Mutluyken bile, mutluluktan havalara uçarken bile. Piyangoyu kazanıp küçük bir jet ski filosu alsanız bile, hâlâ ne yaptığınızı bilmiyor olacaksınız. Bunu hiç unutmayın ve bundan hiç korkmayın.</span></p>

  <p class="calibre6"><span class="font6">“Bir Şeyler Yap” Prensibi</span></p>

  <p class="calibre6"><span class="font2">2008 yılında, altı hafta gündelik bir işte çalıştıktan sonra, bu iş arama meselesinden tümüyle vazgeçerek İnternet’te kendi işimi kurmaya karar verdim. O sırada ne yaptığım hakkında en küçük bir fikrim bile yoktu, ama parasız ve sefil olacaksam, en azından kendi istediğim gibi çalışarak da olabilirdim. O sıralarda gerçekten önem verdiğim tek şey kız peşinde koşmak gibi duruyordu. Ben de çılgın flört hayatım hakkında bir blog başlatmaya karar verdim.</span></p>

  <p class="calibre6"><span class="font2">Kendi işimin sahibi olarak uyandığım ilk sabah korku beni yedi bitirdi. Dizüstü bilgisayarımın başında otururken, hayatımda ilk kez tüm kararlarımdan ve bu kararların sonuçlarından kendimin sorumlu olduğunu fark ettim. Kendime web tasarımı, İnternet pazarlaması, arama motoru optimizasyo-nu ve diğer ezoterik şeyleri öğretmekten sorumluydum. Artık hepsi benim omuzlarımdaydı. Ben de yeni işinden istifa etmiş ve ne yapacağı hakkında fikri olmayan her yirmi dört yaşındaki gencin yapacağımı yaptım. Bilgisayar oyunları indirdim ve Ebola virüsünden kaçar gibi işten kaçtım.</span></p>

  <p class="calibre6"><span class="font2">Haftalar geçip de banka hesabım iyice eridikçe, günde on üç, on dört saat mesai vermem ve bunu yapmamı sağlayacak bir strateji geliştirmem gerektiğini anladım ve bu plan beklenmedik bir yerden geldi.</span></p>

  <p class="calibre6"><span class="font2">Okuldayken matematik öğretmenim Bay Packwood, “Bir probleme takılıp kalırsanız, oturup da düşünmeyin, üzerinde çalışmaya başlayın. Ne yaptığınızı bilmeseniz bile, sadece üzerinde çalıştığınız için zamanla doğru fikirler aklınıza gelecektir,” derdi.</span></p>

  <p class="calibre6"><span class="font2">Kendi işime başladığım o ilk zamanlarda, her gün ne yaptığım hakkında hiçbir fikrim olmadan ve sonuçtan (ya da bir sonuç alamamaktan) korkarak mücadele ederken Bay Pacwood’un sözleri zihnimin gerilerinden yankılanmaya başladı. Bir mantra gibi onu duyuyordum:</span></p>

  <p class="calibre6"><span class="font2">Yerine çakılıp kalma. Bir şeyler yap. Yanıtlar gelecektir.</span></p>

  <p class="calibre6"><span class="font2">Bay Packwood’un öğüdünü tutarken motivasyon hakkında önemli bir ders öğrendim. Bu dersin oturması sekiz yıl sürdü, ama pazara sunulan yeni ürünler, gülünesi tavsiye köşeleri, arkadaşların kanepelerinde rahatsız geceler, ekside banka hesapları, yazılan (çoğu okunmayan) binlerce sözcük ile geçen o karanlık, uzun, mücadele dolu aylarda keşfettiğim şey belki de hayatımda öğrendiğim en önemli şeydi:</span></p>

  <p class="calibre6"><span class="font2">Eylem motivasyonun sadece sonucu değildir, aynı zamanda nedenidir de.</span></p>

  <p class="calibre6"><span class="font2">Çoğumuz belli derecede motiveysek eyleme geçeriz. Ve sadece yeterince duygusal esinimiz varsa motivasyon hissederiz. Bu aşamaların bir tür zincir tepkime içinde oluştuğunu varsayarız:</span></p>

  <p class="calibre6"><span class="font2">Duygusal Esin -&gt; Motivasyon -» Arzulanan Sonuç</span></p>

  <p class="calibre6"><span class="font2">Bir şeyi başarmak istiyorsanız, ama kendinizi motive hissetmiyorsanız ya da esininiz yoksa mahvolduğunuzu düşünürsünüz. Yapabileceğiniz hiçbir şey yoktur. Hayatınızda önemli bir duygusal olay meydana gelmeden koltuktan kalkıp bir şey yapacak motivasyonu sağlayamazsınız.</span></p>

  <p class="calibre6"><span class="font2">Motivasyon üç paççalı bir zincir değil, sonsuz bir döngüdür:</span></p>

  <p class="calibre6"><span class="font2">Duygusal Esin -&gt; Motivasyon -&gt; Eylem -» Duygusal Esin -» Motivasyon -» Eylem -»vs.</span></p>

  <p class="calibre6"><span class="font2">Eylemleriniz daha fazla duygusal tepki ve esin yaratır ve sizi daha sonraki eylemleriniz için motive eder. Bu bilgiden yararlanarak zihnimizi şu şekilde yeniden yönlendirebiliriz:</span></p>

  <p class="calibre6"><span class="font2">Eylem -» Esin -» Motivasyon</span></p>

  <p class="calibre6"><span class="font2">Yaşamınızda önemli bir değişiklik meydana getirecek motivasyonunuz yoksa, bir şey yapın -herhangi bir şey, gerçekten-bu eyleme verdiğiniz tepkiyi de kendinizi motive etmeye başlayacak bir yol olarak kullanın.</span></p>

  <p class="calibre6"><span class="font2">Buna “bir şey yap” prensibi adını verdim. Kendim işimi kurmak için kullandıktan sonra, bana kendi VCR sorularıyla şaşkın bir halde başvuran okurlarıma öğretmeye başladım. “Nasıl bir iş başvurusu yapabilirim?” ya da “O delikanlıya sevgilisi olmak istediğimi nasıl söyleyebilirim?” bunun gibi şeyler.</span></p>

  <p class="calibre6"><span class="font2">Kendi işimi yaptığım ilk birkaç yılda, yapmam gereken şeyler hakkında kaygılı ve stresli olduğum için koca haftalar pek bir şey ortaya çıkmadan geçip giderdi. Her şeyi bir kenara bırakır, kolayına kaçardım. Sonra çabucak öğrendim ki, en sıradan ve el emeği gerektiren şeyler bile olsa, kendimi bir şey yapmaya zorlamak daha zor işlerin nispeten kolay görünmesini sağlıyordu. Koca bir web sitesini yeniden tasarlamam gerekse, oturup kendimi zorluyordum, “Tamam, şimdi başlığı tasarlayacağım.” Başlığı bitirince, kendimi sitenin diğer yerleriyle uğraşırken buluyordum ve farkına bile varmadan enerjimi toplamış, kendimi projeye kaptırmış oluyordum.</span></p>

  <p class="calibre6"><span class="font2">Yazar Tim Ferriss, yetmişten fazla roman yazmış bir edebiyatçı hakkında duyduğu bir öyküyü anlatmıştı. Birisi edebiyatçıya bu kadar düzenli yazıp da nasıl esinini ve motivasyonunu kaybetmediğini sormuş. Yazar, “Her gün iki yüz berbat sözcük, hepsi bundan ibaret,” yanıtını vermiş. İki yüz berbat sözcüğü yazınca, yazma eyleminin kendisi ona esin verdiği için farkına bile varmadan binlerce sözcüğü sayfaya aktarırmış.</span></p>

  <p class="calibre6"><span class="font2">“Bir şey yap” prensibini izlersek başarısızlık önemsiz görünür. Başarı standardı sadece eyleme geçmek olunca, -her sonuç ilerleme gibiyse ve önemliyse, esin önkoşuldan çok bir ödül gibi görünüyorsa- kendimizi ileri iteriz. Başarısız olma özgürlüğümüz olur ve başarısızlık bizi ileri götürür.</span></p>

  <p class="calibre6"><span class="font2">“Bir şey yap” prensibi sadece ertelemenin üstesinden gelmemize yardım etmekle kalmaz, yeni değerler edinmemizi de sağlar. Varoluşsal bir fırtınanın gözündeyseniz ve her şey anlamsız geliyorsa, kendinizi değerlendirdiğiniz yollar yetersiz kalıyorsa ve bir sonraki adım hakkında hiçbir fikriniz yoksa, işe yaramaz hayallerin peşinde kendinize zarar verdiğinizin farkındaysanız, kendinizi değerlendirmek için daha iyi ölçütler olması gerektiğinizi biliyor, ama bunu nasıl yapacağınızı bulamıyorsanız, yanıt aynıdır:</span></p>

  <p class="calibre6"><span class="font2">Bir şey yapın.</span></p>

  <p class="calibre6"><span class="font2">Ö “bir şey” başka bir şeye doğru giden en kısa yol olabilir. Herhangi bir şey olabilir.</span></p>

  <p class="calibre6"><span class="font2">Tüm ilişkilerinizde her şeyi kendine hak gören tatsız bir insan olduğunuzu fark ettiniz ve başkalarına daha fazla şefkat gösterebilmeyi mi arzuluyorsunuz? Bir şey yapın. Basitten başlayın. Birinin bir derdini dinlemeyi ve ona yardım etmek için zaman ayırmayı amaç edinin. Bunu bir kez yapın. Ya da bir daha üzüldüğünüzde, sorunlarınızın kökeninin kendiniz olduğunuzu kabul edeceğinize söz verin. Deneyin ve ne hissettiğinizi görün.</span></p>

  <p class="calibre6"><span class="font2">Genellikle kartopunun yuvarlanması için bu kadarı yeterli-dir, ilerlemek için gerekli motivasyona esin veren eylem. Kendi ilham periniz olabilirsiniz. Kendi motivasyon kaynağınız olabilirsiniz. Eylem her zaman ulaşabileceğiniz bir mesafededir. Başarı ölçütünüz sadece bir şey yapmak olduğunda, başarısızlık bile sizi ileri iter.</span></p>

  <div class="calibre1"></div>

</body>

</html>