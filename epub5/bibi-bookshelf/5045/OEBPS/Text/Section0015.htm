<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>Şafağın Robotları</title><!--[if gte mso 9]><xml>
 <o:DocumentProperties>
  <o:Author>Isaac Asimov</o:Author>
  <o:Template>Normal</o:Template>
  <o:LastAuthor>KRANK</o:LastAuthor>
  <o:Revision>2</o:Revision>
  <o:TotalTime>15</o:TotalTime>
  <o:Created>2013-07-14T09:44:00Z</o:Created>
  <o:LastSaved>2013-07-14T09:44:00Z</o:LastSaved>
  <o:Pages>172</o:Pages>
  <o:Words>93837</o:Words>
  <o:Characters>534871</o:Characters>
  <o:Lines>4457</o:Lines>
  <o:Paragraphs>1254</o:Paragraphs>
  <o:CharactersWithSpaces>627454</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:TrackMoves>false</w:TrackMoves>
  
  <w:DefaultTableStyle Number="0">Normal</w:DefaultTableStyle>
  <w:DrawingGridHorizontalSpacing>0 nk</w:DrawingGridHorizontalSpacing>
  <w:DrawingGridVerticalSpacing>0 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 nk</w:DrawingGridHorizontalOrigin>
  <w:DrawingGridVerticalOrigin>0 nk</w:DrawingGridVerticalOrigin>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal1"><br /></p>

    <p class="MsoNormal1"></p>

    <p class="MsoNormal1"></p>

    <p class="MsoNormal1"></p>

    <h1 class="MsoNormal1"><b class="calibre1">ON BEŞ</b></h1>

    <p class="MsoNormal1"><b class="calibre1"><br /></b></p>

    <p class="MsoNormal1"></p>

    <p class="MsoNormal1">Baley, Daneel'in kollarını sıkıca tuttuğunu fark etti. Arzlı durarak bir bebeğe yakışacak sesler çıkarmamak için kendisini zorladı. Titrediğinin farkındaydı. Daneel müthiş, adeta sonsuz bir saygıyla, "Bu bir fırtına, Ortak Elijah," diye açıkladı. "Tahmin edilen... beklenen, çok normal bir şey."</p>

    <p class="MsoNormal1">Baley fısıldadı. "Bunu biliyorum."</p>

    <p class="MsoNormal1">Gerçekten de biliyordu. Okuduğu kitaplarda fırtınalardan sık sık söz ediliyordu.</p>

    <p class="MsoNormal1">Ayrıca böyle sahneleri hiper dalga oyunlarında da seyretmişti. Ama bilmek başka, gerçeğe dayanabilmek yine başkaydı. Arzlı bütün gördüklerine ve okuduklarına karşın şimşeklerin bu kadar parlak, gümbürtünün bu kadar titreşimli ve şiddetli, her ikisinin de bu kadar ani olabileceğini tahmin edememişti. Yağmurun da durmadan akan bir çağlayana benzediğini.</p>

    <p class="MsoNormal1">Dedektif çaresizce, "Bu yağmurda dışarı çıkamam," diye mırıldandı.</p>

    <p class="MsoNormal1">Daneel onu teselliye çalıştı. "Bu şart değil. Giskard Hava kanadını getirecek. Binebilmen için taşıtı kapıya yanaştıracak. Üzerine bir yağmur damlası bile değmeyecek."</p>

    <p class="MsoNormal1">"Neden yağmur dininceye kadar beklemiyoruz?"</p>

    <p class="MsoNormal1">"Sanırım bu doğru olmaz. Ortak Elijah. Yağmur gece yarısından sonraya kadar sürecek. Dr. Amadiro'nun söz ettiği gibi Başkan yarın sabah Dr. Fastolfe'un evine gelebilir. Onun için bu akşam Doktorla konuşup bazı kararlar vermeniz doğru olur."</p>

    <p class="MsoNormal1">Baley kendisini zorlayarak kaçtığı tarafa döndü ve Daneel'in gözlerinin içine baktı.</p>

    <p class="MsoNormal1">Bu gözlerde büyük bir endişe varmış gibi geldi ona. Sonra da sıkıntıyla, ben böyle yorumluyorum, diye düşündü.</p>

    <p class="MsoNormal1">Robotun duyguları yok. Sadece bu duyguları taklit eden pozitronik dalgalanmalar var onda. Belki de insanların da duyguları yok.</p>

    <p class="MsoNormal1">Onlarınki de nöronik dalgalanmalar... Amadiro'nun ortadan kaybolmuş olduğunun farkındaydı. Daneel'e,</p>

    <p class="MsoNormal1">"Amadiro beni özellikle geciktirdi," dedi. "Beni Özele sokarak, saçma sapan konuşarak, senin ve Giskard'ın söze karışıp fırtına çıktığını haber vermenizi, beni uyarmanızı önleyerek. Hatta bana zorla Enstitüyü dolaştıracak ya da beni kendisiyle yemek yemeye zorlayacaktı. Ancak gök gürültüsünü duyduğu zaman ısrardan vaz geçti. Çünkü bunu bekliyordu."</p>

    <p class="MsoNormal1">Öyle gözüküyor. Şimdi fırtına yüzünden burada kalırsan Amadiro'nun da istediği olur."</p>

    <p class="MsoNormal1">Baley derin bir nefes aldı. "Haklısın. Buradan gitmeye... çalışmalıyım."</p>

    <p class="MsoNormal1">İstemeye istemeye hâlâ açık olan kapıya doğru bir adım attı. Dışarıda yağmurun şakır şakır yağdığı görülüyordu. Baley bir adım daha attı. Bir adım daha.</p>

    <p class="MsoNormal1">Daneel'le iyice yaslanıyordu.</p>

    <p class="MsoNormal1">Giskard kapıda sessizce bekliyordu.</p>

    <p class="MsoNormal1">Baley duraklayarak bir an gözlerini yumdu Sonra alçak sesle Daneel'den çok kendisine, "Bunu başarmalıyım, dedi ve tekrar ilerledi.</p>

    <p class="MsoNormal1">Giskard, "İyi misiniz, beyim?" diye sordu.</p>

    <p class="MsoNormal1">Baley bunun saçma bir soru olduğunu düşündü. "Evet..."</p>

    <p class="MsoNormal1">Sesini yükseltmeye çalışmış ama bu kelimeyi ancak fısıltı halinde söyleyebilmişti. Aslında bu budalaca soruyu cevaplaması yararsızdı. Giskard bir rcbot olmasına karşın onun kötü durumda olduğunu ve yalan söylediğini anlayacaktı. Ama Giskard, "O halde gidip Hava kanadını alayım." dedi. "Taşıtı kapıya getireceğim."</p>

    <p class="MsoNormal1">"Taşıt... bu havada... çalışabilecek mi, Giskard?"</p>

    <p class="MsoNormal1">"Evet, beyim. Bu görülmemiş bir yağmur değil." Robot yağmurda hızla ilerledi.</p>

    <p class="MsoNormal1">Şimşek âdeta devamlı çakıyordu, boğuk bir homurtu halini alan gök gürültüsü de birkaç dakikada bir şiddetleniyordu.</p>

    <p class="MsoNormal1">Baley hayatında ilk kez bir robotu kıskandı. Bu yağmurda rahatça yürüyebilmek aklın alacağı bir şey değildi. Kendisi de hemen hemen iki gün Dışarıda dolaşmış ve pek rahatsız olmamıştı. Ama Dışarıya karşı duyduğu korkuyu yenememişti.</p>

    <p class="MsoNormal1">Bunu anlıyordu artık. Baley'nin gerçekle ilişkisi kesilmiş gibiydi. Daneel'in sesi artık çok uzaklardan geliyordu sanki.</p>

    <p class="MsoNormal1">"Ortak Elijah, beni duyuyor musun?"</p>

    <p class="MsoNormal1">Giskard'ın sesi de yine uzaktan, "Onu taşımamız gerekiyor," dedi.</p>

    <p class="MsoNormal1">Baley, "Hayır," diye mırıldandı. "Bırakın da yürüyeyim."</p>

    <p class="MsoNormal1">Belki onu duymadılar. Belki de Arzlı aslında konuştuğunu sanmış ama sesi çıkmamıştı. Kendisini kucaklayıp kaldırdıklarını hissetti. Bir an yüzüne su damlacıkları çarptı.</p>

    <p class="MsoNormal1">Sonra Arzlı kendisini Hava kanadında buldu. Yine Daneel'le Giskard'ın arasındaydı. Baley en çok Giskard'ın sırsıklam olduğunun farkındaydı.</p>

    <p class="MsoNormal1">Sonra sıcak bir hava akımının etrafında dolaştığını hissetti.</p>

    <p class="MsoNormal1">Damlacıklar ön cama vuruyorlardı, cam buzlu bir hal alınca bu da gözükmez oldu. Şimdi içerisi iyice loşlaşmıştı. Jetlerin yumuşak sesi duyuldu ve Hava kanadı biraz yükseldi.</p>

    <p class="MsoNormal1">Giskard, "Islak yüzeyimin sizi rahatsız ettiğinin farkındayım, beyim," dedi. "Ama çabuk kuruyacağım. Siz kendinizi toplayıncaya kadar kısa bir süre burada bekleyeceğiz."</p>

    <p class="MsoNormal1">Baley daha rahat nefes alıyordu artık. Kapalı bir yerdeydi ve rahattı. Bana Kentimi geri verin, diye düşündü. Kainatı silin. Uzaycılar Galaksiye yayılsınlar.</p>

    <p class="MsoNormal1">Bize gereken sadece Arz. Baley daha bunu düşünürken bu sözlere aslında inanmadığını anladı. O geçici çılgınlık yüzünden böyle düşünüyordu.</p>

    <p class="MsoNormal1">Arzlı oyalanması gerektiğini sezerek bitkince, "Daneel?" dedi.</p>

    <p class="MsoNormal1">"Evet, Ortak Elijah?"</p>

    <p class="MsoNormal1">"O başkan. . . Amadiro, Başkanın araştırmaya son vereceğini söyledi. Sence bu gerçek mi? Yoksa Amadiro'ya bu sözleri umutları mı söyletiyordu?"</p>

    <p class="MsoNormal1">"Başkan, bu durumu Dr. Fastolfe ve Amadiro'ylcı konuşacak sanırım, Ortak Elijah. Bu tür bir tartışmayı sona erdirmek için çoğunlukla bu yola başvurulur. " Baley yine cansızca, "Ama neden?" diye sordu. "Madem Amadiro Başkanı bu kadar kolaylıkla ikna edebiliyor... O halde neden adam araştırmanın sona erdirilmesini emretmiyor?"</p>

    <p class="MsoNormal1">Daneel, "Başkan, siyasi bakımdan zor bir durumda, diye açıkladı. "O, Dr. Fastolfe'un ısrarları yüzünden senin Aıırora'ya çağrılmana izin verdi. Böyle çabucak fikir değiştirdiği takdirde zayıf ve kararsız bir insan olduğunu düşünebilirler. Tabii bu kararı Dr Fastolfe'u da öfkelendirebilir. Oysa Dr. Fastolfe hâlâ Farlamentonun en güçlü üyelerinden biri."</p>

    <p class="MsoNormal1">"O halde Başkan neden Amadiro'nun isteğini kısaca reddetmedi?"</p>

    <p class="MsoNormal1">"Dr. Amadiro da nüfuzlu bir insan, Ortak Elijah. Bu gücünün artması olasılığı da var. Başkan bu yüzden iki tarafı da dinlemek zorunda. Böylece herkes onun karar vermeden önce konuyu düşündüğünü de anlayacak."</p>

    <p class="MsoNormal1">"Neye dayanarak karar verecek?"</p>

    <p class="MsoNormal1">"İddiaların özelliklerine göre sanırım."</p>

    <p class="MsoNormal1">"Yani yarın sabaha kadar Başkan'ın Fastolfe'un aleyhine dönmesini değil de, onun tarafını tutmasını sağlayacak bir şeyler bulmam gerekiyor. Bunu yapabilirsem zafer kazanabilir miyiz?"</p>

    <p class="MsoNormal1">Daneel, "Başkanın gücü mutlak değil," diye cevap verdi.</p>

    <p class="MsoNormal1">"Ama tabii büyük nüfuzu var. Dr. Fastolfe'un tarafını kesinlikle tuttuğu takdirde şimdiki siyasi durum yüzünden bütün Parlamento da onu destekler."</p>

    <p class="MsoNormal1">Baley kafasının tekrar düzgün çalışmaya başladığını fark etti. "Belki de Amadiro bizi bu yüzden geciktirmeye çalıştı. Henüz Başkana açıklayacak bir şey bilmediğimi, beni geciktirdiği takdirde bu sürede bir başarı gösteremeyeceğimi düşünüyordu, sanırım."</p>

    <p class="MsoNormal1">"Öyle gözüküyor, Ortak Eiljah."</p>

    <p class="MsoNormal1">"Fırtınanın beni engelleyeceğini anladığı zaman yakamı bıraktı."</p>

    <p class="MsoNormal1">"Belki, Ortak Elijah."</p>

    <p class="MsoNormal1">Giskard sakin sakin sordu. "Nereye gitmek istiyorsunuz, beyim?"</p>

    <p class="MsoNormal1">"Dr. Fastolfe'un evine dönelim."</p>

    <p class="MsoNormal1">Daneel. "Burada bir dakika daha bekleyebilir miyiz, Ortak Elijah?" dedi. "Dr. Fastolfe'a araştırmaya devam edemeyeceğini mi söyleyeceksin?"</p>

    <p class="MsoNormal1">Baley sert sert, "Neden böyle söylüyorsun?" diye bağırdı.</p>

    <p class="MsoNormal1">Sesinin yüksek ve öfkeli çıkmasından kendisini iyice toplamış olduğu anlaşılıyordu.</p>

    <p class="MsoNormal1">Daneel mırıldandı. "Dr. Amadiro, Arzın geleceği için bunu yapmanda ısrar etti. Bunu unuttuğunu sandım."</p>

    <p class="MsoNormal1">Baley'nin yüzünde sert bir ifade belirdi. "Bunu unutmadım. Bu sözlerin beni etkileyeceğini sanmana da şaştım, Daneel. Fastolfe'un temize çıkarılması ve Arzlıların da Galaksiye yayılmaları şart. Bu, Dünyacıların birtakım komplolar kurmalarına neden olacaksa. bu tehlikeyi göze almak da gerekli."</p>

    <p class="MsoNormal1">"O halde neden Dr. Fastolfe'un evine dönüyoruz, Ortak Elijah? Ona verilecek önemli bir haberimiz yok. Dr. Fastolfe'a durumu açıklamadan önce araştırmalarımızı başka yönde geliştiremez miyiz?"</p>

    <p class="MsoNormal1">Baley yerinde doğrularak elini artık iyice kurumuş olan Giskard'ın omzuna koydu.</p>

    <p class="MsoNormal1">"Gösterdiğimiz ilerlemeden memnunum, Darıeel." Sesi normaldi. "Haydi, Giskard. Dr. Fastolfe'un evine gidelim."</p>

    <p class="MsoNormal1">Sonra yumruklarını sıkıp, kaslarını büzerek ekledi. "Ayrıca şu camları saydamlaştır, Giskard. Fırtınanın gözünün içine bakmak istiyorum." Nefesini tutarak bekledi Camlar saydamlaşırken şimşek çaktı. Arzlı ondan sonra duyacağı gök gürültüsüne hazırlanmaya çalışırken dayanamayarak irkildi.</p>

    <p class="MsoNormal1">Daneel onu yatıştırmak ister gibi, "Fırtına daha fazla şiddetlenmez," dedi.</p>

    <p class="MsoNormal1">"Yakında hafifleyecek."</p>

    <p class="MsoNormal1">Baley titreyen dudaklarının arasından, "İster hafiflesin, ister hafiflemesin," diye mırıldandı. "Haydi, gidelim artık."</p>

    <p class="MsoNormal1">Hava kanadı biraz daha yükseldi ve birdenbire yan yattı.</p>

    <p class="MsoNormal1">Arzlı Giskard'a yaslanıp kaldı. İnler gibi, "Taşıtı düzelt, Giskard," diye haykırdı.</p>

    <p class="MsoNormal1">Daneel, kolunu Baley'nin omzuna atarak onu usulca geri çekti. Diğer eliyle yandaki çubuğu tutuyordu. "Bu mümkün değil, Oriak Elijah. Rüzgâr çok şiddetli."</p>

    <p class="MsoNormal1">Baley'nin tüyleri diken diken oldu. "Yani... fırtınayla sürüklenecek miyiz?"</p>

    <p class="MsoNormal1">Daneel, "Hayır, ne münasebet," dedi. "Taşıt yer çekimine karşı koyabilseydi, kitle ve süredurumu da ortadan kaldırıisaydı o zaman rüzgârda bir tüy gibi savrulurdu. Ama jetlerle yükseldiğimiz zaman bile kitlemiz kaybolmuyor. Ve süredurum da rüzgâra karşı koyuyor. Fırtına yüzünden biraz yalpalıyoruz ama taşıt yine de Giskard'ın kontrolünde."</p>

    <p class="MsoNormal1">"Pek de öyleye benzemiyor." Baley hafif, ıslığa benzeyen bir ses duyuyordu.</p>

    <p class="MsoNormal1">Hava kanadının etrafında dönen rüzgârın sesi olmalıydı bu. "Ya bir ağaca çarparsak?"</p>

    <p class="MsoNormal1">"İmkânsız, Ortak Elijah. Giskard böyle bir kaza yapmayacak kadar usta bir sürücüdür. Ayrıca yerden biraz yukarıdan uçuyoruz. Bu yüzden de jetlerimiz son derecede güçlü."</p>

    <p class="MsoNormal1">"O halde bir kayaya çarpıp yamyassı olacağız."</p>

    <p class="MsoNormal1">"Kayaya çarpmayacağız, Ortak Elijah."</p>

    <p class="MsoNormal1">"Neden? Giskard nereye gittiğimizi nasıl görüyor?" Baley karanlıklara doğru baktı.</p>

    <p class="MsoNormal1">Daneel, "Güneş yeni batıyor," diye açıkladı. "Bulutların arasından biraz ışık süzülüyor. Bunun ve farların yardımıyla ileriyi görebiliyoruz. Hava daha kararırken, Giskard farları parlaklaştıracak."</p>

    <p class="MsoNormal1">Baley aksileşti. "Hangi farları?"</p>

    <p class="MsoNormal1">"Onları iyi göremiyorsun. Çünkü güçlü kızılötesi ayrıntıları var. Giskard'ın gözleri buna karşı duyarlı, seninkiler ise değil. Bundan başka kızılötesi, kısa dalga ışıktan daha ilerilere kadar uzanabiliyor. Bu nedenle de yağmur ve siste daha yararlı oluyor."</p>

    <p class="MsoNormal1">Baley endişesine karşın meraklanmıştı. "Ya senin gözlerin, Daneel?"</p>

    <p class="MsoNormal1">"Benim gözlerim. Ortak Elijah, mümkün olduğu kadar insanlarınkine benzetilmeye çalışıdı. Belki bu, şu anda üzülecek bir durum."</p>

    <p class="MsoNormal1">Hava kanadı titredi ve Baley yine nefesini tuttu.</p>

    <p class="MsoNormal1">"Uzaycıların gözleri hâlâ Arzın güneşine uygun durumda."</p>

    <p class="MsoNormal1">Sesi bir fısıltı halini almıştı. "Bu onlara atalarının Arzlı olduğunu hatırlıyorsa, bu duruma sevinirim." Sesi daha da hafifledi. Etraf daha da kararıyordu. Detektif hiçbir şey göremiyordu artık. Sık sık çakan şimşekler de etrafı aydınlatmıyor, sadece gözlerini alıyordu. Baley gözlerini kapattıysa da bunun yararı olmadı. Bu kez gök gürültüsünü, bu tehdit ve öfke dolu sesi daha iyi duymaya başladı.</p>

    <p class="MsoNormal1">Durmamız gerekmez mi, diye düşündü. Fırtınanın şiddeti geçinceye kadar beklememiz daha doğru olmaz mı?</p>

    <p class="MsoNormal1">Giskard birdenbire, "Taşıt bozulmuşa benziyor," dedi.</p>

    <p class="MsoNormal1">Baley Hava kanadının iyice yalpalamaya başladığını hissetti.</p>

    <p class="MsoNormal1">Daneel sordu. "Taşıta fırtına mı zarar verdi, dostum Giskard?"</p>

    <p class="MsoNormal1">"Pek benzemiyor, dostum Daneel. Ayrıca bu taşıtın bunun gibi bir fırtınadan zarar göreceğini de hiç sanmıyorum."</p>

    <p class="MsoNormal1">Baley bu konuşmayı zorlukla arılayabildi. "Zarar mı? Nasıl zarar?"</p>

    <p class="MsoNormal1">Giskard, "Yanılmıyorsam kompresör sızıntı yapıyor, beyim," dedi. "Ama ağır ağır. Bu sıradan bir delinmenin sonucu değil."</p>

    <p class="MsoNormal1">Baiey sordu. "O halde bu nasıl oldu?"</p>

    <p class="MsoNormal1">"Hava taşıtı yönetim binasının önündeyken biri bunu özellikle bozdu. Bir süreden beri peşimizden geldiklerinin ama bize yetişmemeye de dikkat ettiklerinin farkındayım."</p>

    <p class="MsoNormal1">"Neden, Giskard?"</p>

    <p class="MsoNormal1">"Belki de taşıtın iyice bozulmasını bekliyorlar, beyim."</p>

    <p class="MsoNormal1">Hava taşıtı iyice sarsılıyordu artık.</p>

    <p class="MsoNormal1">"Dr. Fastolfe'un evine kadar gidebilecek miyiz?"</p>

    <p class="MsoNormal1">"Hiç sanmıyorum, beyim."</p>

    <p class="MsoNormal1">Baley, başının dönmesini engellemeye, doğru dürüst düşünmeye çabaladı.</p>

    <p class="MsoNormal1">"Öyleyse Amadiro'nun bizi geciktirmesinin nedenini tümüyle yanlış anladım. O bizi bir veya birkaç robotunun hava taşıdım iyice bozması için alakoydu. Böylece yağmur yağıp şimşekler çıkarken yere inmek zorunda kalacaktık."</p>

    <p class="MsoNormal1">Daneel çok sarsılmış gibiydi. "Ama bunu neden yapsın? Seni yakalamak için mi? Bir bakıma zaten onun pençesine düştün."</p>

    <p class="MsoNormal1">"Amadiro beni istemiyor, Beni kimsenin istediği yok."</p>

    <p class="MsoNormal1">Baley'nin sesinde cılız bir öfke vardı. "Tehlikede olan sensin, Daneel."</p>

    <p class="MsoNormal1">"Ben mi, Ortak Elijah?"</p>

    <p class="MsoNormal1">"Evet, sen, Daneel! Giskard inmek için güvenli bir yer seç. Sen bunu yapar yapmaz Daneel hemen hava kanadından inmeli ve güvende olacağı bir yere koşmalı."</p>

    <p class="MsoNormal1">Daneel, "Bu imkânsız, Ortak Elijah," diye itiraz etti Hastalandın. Seni bu durumda nasıl bırakabilirim? Üstelik peşimizde birileri var ve onlar sana zarar verebilirler."</p>

    <p class="MsoNormal1">Baley, <a id="__DdeLink__49_204557535">"</a>Daneel," dedi. "Onlar senin peşindeler. Hemen gitmelisin. Ben Hava kanadında kalacağım. Tehlikede değilim."</p>

    <p class="MsoNormal1">"Buna nasıl inanabilirim?"</p>

    <p class="MsoNormal1">"Lütfen! Lütfen! Bütün dünya fırıl fırıl dönerken her şeyi sana nasıl anlatırım? Daneel!..." Baley'nin sesi çaresizlikten iyice sakinleşti. "...buradaki en önemli kimse sensin. Giskard ve ben bir arada değerlendirilsek yine senin kadar önemli olamayız. Sebep seni sevmem ve başına bir şey gelmesini istememem değil. Bütün insanlık sana bağlı. Benim için endişelenme. Ben bir tek insanım. Sen milyarlarca insan için endişelenmelisiniz; Daneel... lütfen..."</p>

    <p class="MsoNormal1"><br /></p>

    <p class="MsoNormal1"></p>

    <p class="MsoNormal">* * *</p>

    <p class="MsoNormal"><br /></p>

    <p class="MsoNormal1"></p>

    <p class="MsoNormal1">Baley, öne arkaya sallandığını fark etti. Yoksa sallanan Hava kanadı mıydı? Giskard, peşimizdekilerden kurtulmaya çalışıyor belki de. Ya da kontrolü kaybetmeye başladı. Ama aldırdığım yok. Aldırmıyorum. İsterse taşıt parçalansın.</p>

    <p class="MsoNormal1">Kendimden geçeyim. Bu korkunç dehşetten kurtulmak için buna da razıyım.</p>

    <p class="MsoNormal1">Kainatla uyum sağlamam imkânsız.. Ama, Daneel'in kaçmasını sağlamam şart. O güvende olmalı. Bunu nasıl başaracağım?</p>

    <p class="MsoNormal1">Hiçbir şeyin gerçekle ilgisi yoktu sanki. Baley de bu iki robota durumu anlatamayacağından emindi. Kendisi her seyi çok iyi anlıyordu artık. Ama kendi Üç Kurallarından başka hiçbir şeyi anlayamayan bu robotlara durumu nasıl açıklayabilirdi? Yalnızca burunlarının dibindeki bir tek kişiyle ilgilendikleri için Arzın ve ileride de bütün insanlığın mahvına neden olacak bu makine adamlara?</p>

    <p class="MsoNormal1">Robotlar neden yapılmıştı sanki?</p>

    <p class="MsoNormal1">Sonra garip bir şey oldu. Ve robotlardan daha gelişmişi olan Giskard Baley'nin imdadına yetişti ifadesiz sesiyle, "Dostum Daneel," dedi. "Bu hava taşıtının daha fazla ilerlemesi imkânsız. Belki Baley'nin söylediklerini yapmak daha iyi olacak. O sancı çok güçlü bir emir verdi."</p>

    <p class="MsoNormal1">Daneel şaşırdı. "Ortak Elijah hastayken onu nasıl bırakırım, dostum Giskard?"</p>

    <p class="MsoNormal1">"Onu yanına alarak fırtınaya çıkamazsın, dostum Daneel. Bundan başka senin gitmeni çok istiyor. Burada kaldığın takdirde ona. zarar verebilirsin."</p>

    <p class="MsoNormal1">Balay canlandığını hissetti. Kendisini zorlayarak boğuk bir sesle. "Evet... evet..." dedi. "Giskard'ın söylediği gibi... Giskard sen de Daneel'le git. Onu güvenli bir yere sakla. Yanıma dönmesine engel ol. Sonra gelip beni al."</p>

    <p class="MsoNormal1">Daneel neredeyse bağıracaktı. "Bu olamaz, Ortak Elijah. Seni yapayalnız, savunmasız bir durumda bırakamayız."</p>

    <p class="MsoNormal1">"Tehlike yok .. Ben tehlikede, değilim. Dediğimi yap!.."</p>

    <p class="MsoNormal1">Giskard, "Peşimizdekiler robot sanırım," diye açıkladı.</p>

    <p class="MsoNormal1">"İnsanlar böyle havada dışarı çıkmayı pek göze alamazlar. Artık Hava kanadını durduracağım, dostum Daneel. Bay Baley'nin emirlerini yerine getirmek için hazır olmalısın. Ben de öyle."</p>

    <p class="MsoNormal1">Baley, "İyi..." diye fısıldadı. "İyi..." Robotun beyni daha basit olduğu ve kolaylıkla etkilendiği için minnet duyuyordu.</p>

    <p class="MsoNormal1">Daneel'in onun hasta olmasıyla verdiği önemli emir arasında bocaladığını düşündü. Daneel'in beyni bu çelişki yüzünden zarar görebilirdi. Baley, için için, hayır, Daneel, dedi. Dediğimi yap. Emrimi incelemeye kalkışma. Artık bu emri yüksek sesle söyleyecek halde değildi.</p>

    <p class="MsoNormal1">Hava taşıdı sarsılarak yere indi. Kulak tırmalayıcı, kısa bir haşırtı duyuldu. İki yandaki kapılar hızla açıldı. Sonra iç çekişine benzer yumuşak bir sesle tekrar kapandı. Robotlar birden gözden kayboldular.</p>

    <p class="MsoNormal1">Karar verdikleri için hiç duraklamadılar. İnsanların beceremeyeceği bir hızla uzaklaştılar.</p>

    <p class="MsoNormal1">Baley derin bir nefes alarak titredi. Hava kanadı şimdi bir kaya gibi hiç sarsılmadan duruyordu. Sanki toprağın bir parçası olmuştu. Baley birdenbire acı çekmesine daha çok taşıtın sarsılıp yalpalamasının neden olduğunu anladı. Sanki o sırada Kainatla ilgisi kesilmiş, onunla ilgilenmeyen cansız güçlerin elinde kalmıştı. Artık taşıt yalpalamıyor, hareketsiz duruyordu. Baley gözlerini açtı. Arzlı gözlerini yummuş olduğunu fark etmemişti. Ufukta hâlâ şimşek çakıyordu.</p>

    <p class="MsoNormal1">Gök gürültüsü alçak bir homurtu halini almış. rüzgârın çığlığıysa artık kımıldamayan bir cisimle karşılaştığı için iyice tizleşmişti. Etraf karanlıktı. Baley'ninkiler insan gözüydü. Bu yüzden de Arzlı zaman zaman çakan şimşekten başka ışık göremiyordu. Güneş çoktan batmış olmalıydı. Bulutlar da kalın bir tabaka oluşturuyorlardı.</p>

    <p class="MsoNormal1">Baley, Arzdan ayrıldığından beri ilk kez yapayalnızdı.</p>

    <p class="MsoNormal1">Yapayalnız!</p>

    <p class="MsoNormal1">Baley, doğru dürüst laf anlatamayacak kadar kendisinden geçmiş, hastalanmıştı.</p>

    <p class="MsoNormal1">Şimdi bile neyi yapması gerektiğini kavramaya çalışıyordu. Karmakarışık kafasında Daneel'in kaçmasından başka düşünceye yer olsaydı ne yapacaktı? Ne yapması gerekirdi?</p>

    <p class="MsoNormal1">Örneğin, Gişkard'a nerede olduklarını sormamıştı. En yakın yerin neresi olduğunu, iki robotun nereye gitmeyi planladıklarını da. Yere inmiş olein Hava kanadının nasıl çalıştığını da bilmiyordu. Tabii taşıtı kullanamazdı ama üşürse içerisinin ısınmasını sağlayabilirdi. Camların nasıl buziu bir hale getirildiğinden, kapıların nasıl açıldığından da haberi yoktu. Şimdi yalnızca Giskard'ın geri dönüp kendisini almasını bekleyebilirdi. Herhalde robot da onun böyle yapacağını düşünecekti Gişkard'a sadece, "Sonra geiip beni al," diye emretmişti. Robota başka bir yere gidebileceğinden söz etmemişti. Bir bakıma bir süre karar vermeden beklemek Baley'i rahatlatacaktı. Belki uykuya bile dalabilirdi.</p>

    <p class="MsoNormal1">Arzlının vücudu birdenbire kaskatı kesildi. Bunu yapmaya cesaret edebilir miydi?</p>

    <p class="MsoNormal1">Peşlerinde birileri vardı, onları göz hapsine almışlardı. Hava kanadını Enstitünün bahçesinde bozmuşlardı. Bunu yapanlar neredeyse ona yetişeceklerdi. Baley de sadece Giskard'ı değil, onları da bekliyordu.</p>

    <p class="MsoNormal1">Arzlı, bu kadar ağrı sızı arasında kafam doğru dürüst çalışabildi mi, diye kendi kendisine sordu. Hava kanadını herhangi biri bozmuş olabilir. Ama bu benim Enstitüde olduğumu bilen birinin işi. Yani Amaairo'nun. Beni fırtına çıkıncaya kadar oyalamaya çalıştı. Fırtınada yola çıkacağımı ve kriz geçireceğimi biliyordu. Çaresiz durumda olacaktım. Hatta belki de kendimden geçecektim. O zaman yanımdaki iki robot Enstitüye geri dönmemize karşı çıkmayacaklar, hatta bunun benim için iyi olacağını düşüneceklerdi. Sonra... Amadiro bana ne yapacaktı? Bir süre için çaresiz ve sessiz bir durumda kalmamı sağlayacaktı. Çünkü peşinde olduğu ben değildim.</p>

    <p class="MsoNormal1">İşte önemli nokta da bu. Amadiro yalnız beni değil, çaresiz durumda kalan iki robotumu da ele geçirmiş olacaktı.</p>

    <p class="MsoNormal1">Daneel ve Giskard'ı. Ve Amadiro, Daneel'in peşindeydi. Tabii Fastolfe bizi arayacak ve sonunda da bulacaktı. Ama o sırada iş işten geçmiş olacaktı. Öyle değil mi? Amadiro'nun Daneel'den istediği neydi? Başı zonklayan Baley bu sorunun cevabını bildiğinden emindi. Ama bunu nasıl kanıtlayacaktı?</p>

    <p class="MsoNormal1">Artık düşünecek durumda değildi. Gözlerini sıkıca yumdu. Ama uyumaya cesaret edemedi.</p>

    <p class="MsoNormal1">Birdenbire sağındaki kapı açıldı. Baley kapının çıkardığı iç çekişine benzeyen sesi duydu. İçeriye dolan serin ve ıslak rüzgâr burnuna yeşilliklerin kokusunu getirdi ve Baley'e nedense Kent'i hatırlatan taşıtın içindeki yakıt ve deri kokusu kayboldu. Arz'lı gözlerini açınca acayip bir duyguya kapıldı. Bir robot ona bakıyordu ama sanki yana doğru kayıyordu. Ancak kımıldadığı da yoktu, Baley'nin başı dönmeye başladı.</p>

    <p class="MsoNormal1">Karanlıkların ortasında daha koyu bir gölge gibi duran robot oldukça iri bir şeydi.</p>

    <p class="MsoNormal1">"Özür dilerim, beyim. Yanınızda iki robot yok muydu?"</p>

    <p class="MsoNormal1">Baley mümkün olduğu kadar hasta rolü oynamaya çalıştı, aslında rol yapmasına da gerek yoktu ya. "Gittiler.. " Bir şimşek yarı aralık gözlerini kamaştırdı.</p>

    <p class="MsoNormal1">"Gittiler mi? Nereye gittiler, beyim?" Robot Arzlının cevap vermesini bekledi, sonra da, "Hasta mısınız?" diye sordu.</p>

    <p class="MsoNormal1">Baley, kafası hâlâ çalıştığı için zayıf, belirsiz bir memnunluk duydu. Robota özel emirler verilmemiş olsaydı, diye düşündü. Bana soru sormadan önce hasta olduğum için benimle ilgilenirdi. Önce robotları sormasından ona çok kesin ve sert emirler verilmiş olduğu anlaşılıyor. Evet, bu teorilerime uyuyor...</p>

    <p class="MsoNormal1">Baley, berbat halde olmasına karşın norma! ve güçlü bir tavır takınmaya çalıştı.</p>

    <p class="MsoNormal1">"Ben iyiyim. Benimle ilgilenme."</p>

    <p class="MsoNormal1">Bu cevap sıradan bir robotu ikna etmezdi. Ama bu makine adama Daneel'le ilgili çok kesin emirler verilmiş olduğu için Baley'nin açıklamasını kabul etti. "Robotlar nereye gittiler, beyim?"</p>

    <p class="MsoNormal1">"Robotik Enstitüsüne döndüler."</p>

    <p class="MsoNormal1">"Enstitüye mi? Neden beyim?"</p>

    <p class="MsoNormal1">"Onları Usta Robotik Uzmanı Amadiro aradı ve ikisine de geri dönmelerini emretti. Ben şimdi onları bekliyorum."</p>

    <p class="MsoNormal1">"Onlarla neden gitmediniz, beyim?"</p>

    <p class="MsoNormal1">"Usta Robotik Uzmanı Amadiro fırtınada dışarı çıkmamı istemedi." Baley, bu önemli adı unvanıyla birlikte söylemesinin ve 'emir' kelimesini de tekrarlamasının robotu etkileyeceğini ve onu Hava kanadında bırakarak gitmesini sağlayacağını umuyordu. Baley kendi kendine, diğer taraftan, dedi. Robota Daneel'i geri getirmesi sıkı sıkı tembih edilmiş. Daneel'in Enstitüye geri döndüğüne inandığı takdirde bu emrin neden olduğu baskı ortadan kalkacak. O zaman tekrar beni düşünmek için zaman bulacak. Ve bana...</p>

    <p class="MsoNormal1">Robot, "Ama sizin hasta olduğunuz anlaşılıyor, efendim," dedi.</p>

    <p class="MsoNormal1">Bu sözler de Baley'i memnun etti. "Ben iyiyim." Robotun arkasında başka birkaç maden adamın durduğunu hayal meyal görüyordu. Onları sayması imkânsızdı.</p>

    <p class="MsoNormal1">Zaman zaman çakan şimşeklerin ışığında robotların yüzleri parlıyordu. Baley'nin gözleri karanlığa yeniden alışırken Arzlı diğer bir ışıltıyı da fark etti. Robotların gözleri de donuk donuk pırıldıyordu. Dedektif başını çevirdi. Sol kapının önünde de robotlar bekliyorlardı. Ama o kapı kapalıydı. Baley kendi kendine, Amadiro kaç robot yollamış, diye düşündü. Gerektiği takdirde bizi zorla mı geri götüreceklerdi?</p>

    <p class="MsoNormal1">Azli, "Usta Robotik Uzmanı Amadiro robotlarımın Enstitüye dönmelerini emretti," dedi. "Benim de beklememi. Gördüğün gibi onlar Enstitüye gittiler. Ben de bekliyorum. Yardım için gönderildiysen, bir aracın da varsa Enstitüye doğru giden robotları bul. Onları geri götür. Bu Hava kanadı artık çalışmıyor." Bu sözleri sağlıklı bir adam gibi duraklamadan, kesin bir tavırla söylemeye çalışmış, ama pek de başarılı olamamıştı.</p>

    <p class="MsoNormal1">"Onlar yürüyerek mi döndüler, beyim?"</p>

    <p class="MsoNormal1">Baley, "Onları bul," dedi. "Emirler belirli."</p>

    <p class="MsoNormal1">Robot belirli bir biçimde durakladı.</p>

    <p class="MsoNormal1">Baley kaşlarını çattı ve yorgun yorgun, "Git," diye fısıldayarak elini salladı. Belki bu hareket emrinin gereken ağırlığı kazanmasını sağladı. Belki de geçen sürede robotun pozitronik yolları bir karara vardı.</p>

    <p class="MsoNormal1">Robot kararını verdi. Ondan sonra da ne o, ne de yanındakiler durakladılar.</p>

    <p class="MsoNormal1">Dönerek hızla uzaklaştılar. Taşıtları neredeyse ona doğru gidiyorlardı. Robotun açtığı kapı kendi kendine kapanmaya başlayınca Baley hemen ayağını araya soktu. Bir taraftan da, ayak kemiklerim mi ezilecek, diye düşünüyordu. Yoksa ayağım kopacak mı? Artık yalnızdı. Robotların, bir uzmanın verdiği sert emirlerden yararlanarak, hasta bir insanı bırakıp gitmelerini sağlamıştı. Baley yine belirsiz bir memnunlukla mırıldandı. Bunu çok iyi başardım... Kapının, ayağı yüzünden iyice kapanmamış olduğunu fark etti. Ayağına da bir şey olmamıştı.</p>

    <p class="MsoNormal1">Baley serin havanın ayağı etrafında dolaştığını, üzerine soğuk su damlacıklarının çarptığını hissetti. Bu korkulacak, anormal bir şeydi. Ama Arzlı kapının kapanmasını da istemiyordu. Çünkü bunu tekrar nasıl açacağını bilmiyordu.</p>

    <p class="MsoNormal1">Ceplerini araştırmaya başladı. Bu cepleri bulmak hiç de kolay değildi. Bir kere uygun yerlerde değillerdi, üstelik ağızları da kapalıydı. Baley cebin orasına burasına dokundu, sonunda uygun hareketi yapmış olacak ki, ağzı açıldı. Arzlı mendilini alarak bir top haline getirdi. Bunu kapıyla çerçeve arasına soktuktan sonra ayağını çekti.</p>

    <p class="MsoNormal1">Artık düşünecekti... Tabii, bunu başarabildiği takdirde.</p>

    <p class="MsoNormal1">Kapıyı açık tutmam saçma. Tabii Dışarı çıkacaksam o başka ...Ama taşıttan inmemin ne yararı olur?</p>

    <p class="MsoNormal1">Burada beklersem sonunda Giskard gelip beni alır ve güvenli bir yere de götürür.</p>

    <p class="MsoNormal1">Burada bekleyebilir miyim? Giskard'ın Daneel'i güvenli bir yere götürerek geri dönmesi ne kadar alır? Bunu bilmiyorum. Peşimizdeki robotların Daneel'Ie Giskard'ı Enstitüye giden yollarda bulamayacaklarına karar vermeleri ne kadar sürer? Bunu da bilmiyorum. Herhalde... Daneel'Ie Giskard sığınmak için Enstitüye dönemezler Onlara bunu yapmamalarını emretmedim ama... en uygun yol buysa?</p>

    <p class="MsoNormal1">Hayır! Olamaz! Baley sessiz bir karşı koyuşla başını sallayınca şakakları zonklamaya başladı. Arzlı ellerini şakaklarına bastırarak dişlerini sıktı. Peşimizdeki robotlar onları kandırdığıma ya da yanıldığıma karar verinceye kqdar araştırmalarını sürdürecekler Ne kadar zaman alır bu? Geri dönüp beni yakalayacak mı? Büyük bir nezaketle ve bana zarar vermemeye çalışarak?</p>

    <p class="MsoNormal1">Fırtınaya çıkarsam ölebileceğimi söyleyerek onlara engel olabilir miyim?</p>

    <p class="MsoNormal1">Buna inanırlar mı? Durumu haber vermek için Enstitüyü ararlar mı? Herhalde böyie ycparlar. O zaman buraya insanlar mı gelir? Ya onlar benim hasta olup olmama aldırırlar mı?</p>

    <p class="MsoNormal1">Taşıttan inip, etraftaki ağaçların arasına saklansam. O zaman peşimizdeki robotlar beni kolay kolay bulamazlar.</p>

    <p class="MsoNormal1">Ama Giskard da bulamaz. Ancak Gişkard'a beni koruması için çok kesin emir verildi. Diğer robotlara beni bulmaları için verilen emir o kadar sert olmasa gerek. Giskard'ın ilk görevi beni buimak. Diğer robotlarınkiyse Daneel'i yakalamak. Sonra Giskard'ı Fastolfe programladı.</p>

    <p class="MsoNormal1">Amadiro ne kadar usta olursa olsun Fastolfe gibi bir dahi değil.. Diğer robotlar dönemeden Giskard beni bulur. Baley kendisiyle alay etmeye çalıştı. Çok bitkinim ve doğru dürüst düşünemiyorum. Beni avutacak olasılıklara sıkıca sarılıyorum...</p>

    <p class="MsoNormal1">Ama kumar oynamaktan başka ne yapabilirim?</p>

    <p class="MsoNormal1">Baley kapıya yaslandı ve Dışarı çıktı. Mendil ıslak otların üzerine düştü. Baley düşünmeden eğilerek bunu aldı.</p>

    <p class="MsoNormal1">Sendeleyerek taşıttan uzaklaşırken mendil elindeydi. Yüzünü ve ellerini ıslatan şiddetli yağmur onu sarsıyordu. Kısa süre sonra iyice ıslanan elbisesi vücuduna yapışmıştı ve Arzlı soğuktan titremeye başladı. Birdenbire şimşek çaktı, gökyüzü yarıldı sanki. Bu çok ani olduğu için Baley gözlerini kapayacak zaman bulamadı. Sonra o müthiş gümbürtü Arzlının dehşetle kaskatı kesilmesine neden oldu. Dedektif telaşla kulaklarını tıkadı.</p>

    <p class="MsoNormal1">Fırtına tekrar mı başladı? Yoksa Dışarı çıktığım için mi gökgürültüsü daha şiddetli duyuluyor. Yürümem gerekli...</p>

    <p class="MsoNormal1">Peşimdekilerin beni kolay kolay bulamamaları için taşıttan uzaklaşmalıyım... Hava kanadının yakınında kalmamalıyım.</p>

    <p class="MsoNormal1">Bu bir işe yaramaz. O zaman taşıtın içinde kalmam, ıslanmamam daha iyi olur. Mendille yüzünü silmeye çalıştı ama o da suratı kadar ıslaktı. Baley bu işten vaz geçti.</p>

    <p class="MsoNormal1">Ellerini öne doğru uzatarak ilerledi. Aurora'nın etrafında dönen bir ay var mı?</p>

    <p class="MsoNormal1">Böyle bir şeyden söz edildiğini hatırlar gibiyim... Şu anda ay ışığı işime çok yarardı. Ama bu da önemli mi? Ay yükselmiş de olsa, bulutlardan onu göremem ki...</p>

    <p class="MsoNormal1">Baley'nin eli bir şeye dokundu. Önünü göremiyordu ama dokunduğunun bir ağacın sert kabuğu olduğunu anlamıştı.</p>

    <p class="MsoNormal1">Evet, karşısında bir ağaç vardı.</p>

    <p class="MsoNormal1">Kesinlikle... Bir Kentli bile bu kadarını bilebilirdi. Sonra Baley ağaca yıldırım düşebileceğini ve insanı öldürebileceğini hatırladı. Buna nasıl engel olunacağına dair bir yazı okuduğunu hatırlamıyordu. Arzda hiç kimseye yıldırım çarpmazdı. El yordamıyla ağacın yanından geçti. Endişe ve korkuyla kıvranıyordu. Ağacın etrafından dönüp tekrar geldiği yöne gitmekten korkuyordu.</p>

    <p class="MsoNormal1">İleri.</p>

    <p class="MsoNormal1">Artık yerdeki otlar ve çalılar sıklaşmıştı. Bunları geçmek zor oluyordu. Çalılar Baley'i yakalamaya çalışan kemikli parmaklardan farksızdılar. Arzlı elbisesini öfkeyle çekiştirdi ve kumaşın yırtılırken çıkarttığı sesi duydu.</p>

    <p class="MsoNormal1">İleri.</p>

    <p class="MsoNormal1">Arzlı, titriyor, dişleri birbirine çarpıyordu.</p>

    <p class="MsoNormal1">Tekrar şimşek çaktı. Ama neyseki gözlerini almadı bu.</p>

    <p class="MsoNormal1">Baley bir an etrafını görebildi.</p>

    <p class="MsoNormal1">Ağaçlar! Sürüyle ağaç. Baley bir korudaydı. Yıldırım bakımından çok sayıda ağaç bir teki kadar tehlikeli miydi?</p>

    <p class="MsoNormal1">Bunu bilmiyordu. Bu bakımdan ağaca dokunmamasının bir yararı olur muydu? Bunu da bilmiyordu Arzlı. Kentlörde yıldırımdan ölme diye bir şey yoktu. Tarihler ve tarihi romanlarda da bundan söz edilse bile ayrıntılara girilmiyordu.</p>

    <p class="MsoNormal1">Baley başını kaldırarak karanlık gökyüzüne baktı. Suların şakır şakır aktığını hissetti. Islak eliyle, ıslak gözlerini silmeye çalıştı. Ayaklarını iyice kaldırmaya çabalayarak sendeleye sendeleye yürüdü. Bir ara suları sıçratarak ince bir dereden geçti. Ayakları bunun dibindeki çakıllar yüzünden sık sık kaydı.</p>

    <p class="MsoNormal1">Çok garip. Bu dere beni olduğumdan daha fazla ıslatamadı Baley yürümeye devam etti. Robotlar beni bulamayacaklar.</p>

    <p class="MsoNormal1">Ya Giskard?</p>

    <p class="MsoNormal1">Nerede olduğunu bilmiyordu. Nereye gittiğini de. Taşıta dönmek istediği takdirde bunu da başaramayacaktı.</p>

    <p class="MsoNormal1">Fırtına sonsuza kadar devam edecek, Baley de sonunda eriyecek ve küçük bir dere halinde akacaktı. İnce bir Baley deresi halinde. Ve kimse bir daha onu bulamayacaktı.</p>

    <p class="MsoNormal1">Erimiş molekülleri okyanusa akacaktı.</p>

    <p class="MsoNormal1">Aurora'da okyanus var mı?</p>

    <p class="MsoNormal1">Tabii var. Bu Arzınkinden daha büyük. Ama Aurora'nın kutuplarında buz daha fazla.</p>

    <p class="MsoNormal1">Ah, suyun üstünde yüzerek buza doğru gideceğim. Orada donacağım ve turuncu, soğuk güneşte ışıldayacağım.</p>

    <p class="MsoNormal1">Elleri yine bir ağaca dokundu. Islak ağaçlar... Islak eller...</p>

    <p class="MsoNormal1">Gök gürültüsü... Ne garip, şimşek çaktığını görmemişti. Oysa şimşek gök gürültüsünden daha önceydi.</p>

    <p class="MsoNormal1">Bana yıldırım mı çarptı yoksa?</p>

    <p class="MsoNormal1">Baley, yerden başka hiçbir şeyi hissetmiyordu.</p>

    <p class="MsoNormal1">Toprak altındaydı. Çünkü parmaklarını soğuk çamura batırmıştı. Baley nefes alabilmek için başını yana çevirdi. Yer oldukça rahattı. Artık yürümesine gerek yoktu. Orada, böyle yatarak bekleyebilirdi. Giskard nasıl olsa beni bulur...</p>

    <p class="MsoNormal1">Baley, birdenbire bundan kesinlikle emin oldu. Giskard'ın beni bulması gerekiyor çünkü...</p>

    <p class="MsoNormal1">Ah, nedeni unutmuştu. Bu unuttuğum ikinci şey. Uykuya dalmadan önce... Yoksa iki seferde de aynr şeyi mi unuttum? Aynı şeyi mi?... Bu önemli değil. Her şey düzelecek... düze...</p>

    <p class="MsoNormal1">Baley, yağmurda ağacın dibinde yalnız ve baygın yatıyor, fırtına coştukça coşuyordu.</p>

    <p class="MsoNormal1"></p>
  </div>
</body>
</html>
