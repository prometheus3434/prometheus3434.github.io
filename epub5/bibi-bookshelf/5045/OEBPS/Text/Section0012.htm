<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>Şafağın Robotları</title><!--[if gte mso 9]><xml>
 <o:DocumentProperties>
  <o:Author>Isaac Asimov</o:Author>
  <o:Template>Normal</o:Template>
  <o:LastAuthor>KRANK</o:LastAuthor>
  <o:Revision>2</o:Revision>
  <o:TotalTime>15</o:TotalTime>
  <o:Created>2013-07-14T09:44:00Z</o:Created>
  <o:LastSaved>2013-07-14T09:44:00Z</o:LastSaved>
  <o:Pages>172</o:Pages>
  <o:Words>93837</o:Words>
  <o:Characters>534871</o:Characters>
  <o:Lines>4457</o:Lines>
  <o:Paragraphs>1254</o:Paragraphs>
  <o:CharactersWithSpaces>627454</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:TrackMoves>false</w:TrackMoves>
  
  <w:DefaultTableStyle Number="0">Normal</w:DefaultTableStyle>
  <w:DrawingGridHorizontalSpacing>0 nk</w:DrawingGridHorizontalSpacing>
  <w:DrawingGridVerticalSpacing>0 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 nk</w:DrawingGridHorizontalOrigin>
  <w:DrawingGridVerticalOrigin>0 nk</w:DrawingGridVerticalOrigin>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal1"><span>&nbsp;</span></p>

    <h1 class="MsoNormal1"><b class="calibre1">ON İKİ</b></h1>

    <p class="MsoNormal1"><span>&nbsp;</span></p>

    <p class="MsoNormal1">Baley birkaç dakika sonra kendisini Gremionis'in evinde buldu. Aurora'ya geleli bir buçuk gün olmuştu. Bu gördüğü dördüncü evdi. Fastolfe, Gladia, Vasilia ve şimdi de Gremionis'inki. Gremionis in evi diğerlerininkinden daha küçük ve sıkıntılıydı. Baley bu konuda pek tecrübeli olmamakla beraber bina ona yeni yapılmış gibi geldi. Aurora evlerine özgü o robot bölmeleri burada da vardı. İçeri girdikleri zaman Daneel'le Giskard boş olan iki bölmeye girerek döndüler. Gözleri odaya dikili hiç kımıldamadan sessizce beklediler. Brundij de hemen hemen aynı çabuklukla üçüncü bir bölmeye yerleşti.</p>

    <p class="MsoNormal1">Baley, Gremionis'in de bölmeleri incelediğini fark etti.</p>

    <p class="MsoNormal1">Aurora'lı işaret parmağıyla bıyığını düzeltti. Biraz da kararsızca, "Robotunuz," diye mırıldandı. "Şu insana benzeyen. Nedense bölmede durması doğru değilmiş gibi geliyor insana. O Daneei Olivaw değil mi? Dr. Fastolfe'un robotu?"</p>

    <p class="MsoNormal1">Baley, "Evet," dedi. "O da hiper uzay oyununda vardı. Daha doğrusu onun yerine bir aktör oynuyordu. Role daha uyan biri."</p>

    <p class="MsoNormal1">"Evet, hatırlıyorum."</p>

    <p class="MsoNormal1">Baley, Gremionis'in de Vasilia ve hatta Gladia ve Fastolfe gibi kendisine fazla sokulmamaya çalıştığının farkındaydı.</p>

    <p class="MsoNormal1">Sanki etrafında bu Uzaycıların kendisine fazla sokulmamalarını engelleyen bir itici bir alan vardı. Arzlı, acaba Gremionis bu durumun farkında mı, diye düşündü.</p>

    <p class="MsoNormal1">"Bu insanlar ben evlerindeyken oturduğum iskemleleri ne yapıyorlar? Ya yemek yediğim tabakları, kullandığım havluları? Sıradan bir yıkama onları temizlemeye yetmiyor mu? Yoksa özel sterlizasyon yöntemleri mi uyguluyorlar? Baley birdenbire saçmalamaya başladığını fark etti. Büyük Uzay! Aurora'lıların dertlerini nasıl çözümledikleri sadece onları ilgilendirir. Artık bunları düşünecek değilim. Yakub adına! Benim derdim başımdan aşkın. Gremionis sorununu yemekten sonra halletmeye çalışacağım."</p>

    <p class="MsoNormal1">Öğle yemeği oldukça basitti. Daha çok sebze yediler.</p>

    <p class="MsoNormal1">Baley acı acı, daha fazla Aurora yemeği yediğim takdirde, dedi kendi kendine. Arzdaki birbirine karışmış tatlara kızmaya başlayacağım.</p>

    <p class="MsoNormal1">Yemek sona erdiği zaman iki robot ellerini silmeleri için ıslak ve sıcak peçeteler getirdiler. Ama normal çetelere benzemiyorlardı bunlar. Baley, kendi peçetesini tabağına bıraktığı zaman bu hafifçe kımıldandı, inceldi ve sonunda adeta örümcek ağına benzer bir görünüş aldı. Sonra birdenbire havalandı ve tavandaki bir deliğe doğru uçtu.</p>

    <p class="MsoNormal1">Baley hafifçe irkildi. Gözden kaybolan peçetenin arkasından ağzı hayretten bir karış açık, baktı.</p>

    <p class="MsoNormal1">Gremionis, "Bu yeni bir buluş," diye açıkladı. "Peçeteler ortadan kalkıyor. Ama bu yöntemi beğenip beğenmediğime henüz karar veremedim. Bazıları peçetelerin bir süre sonra çöp kanalını tıkayacağını iddia ediyorlar. Bazılarıysa hastalanmaktan korkuyorlar. 'Bazı parçacıklar insanın ciğerlerine kaçacak,' diyorlar. Üretici öyle olmadığını söylüyor ama..."</p>

    <p class="MsoNormal1">Baley birdenbire yemek boyunca bir tek kelime bile söylememiş olduğunu fark etti. Sofraya oturmadan önce Daneel'le ilgili o sözlerden sonra ikisi de bir daha konuşmamışlardı.</p>

    <p class="MsoNormal1">Arzlı oldukça sert bir tavırla, "Siz berber misiniz, Bay Gremionis?" diye sordu.</p>

    <p class="MsoNormal1">Gremionis kızardı. Uçuk renk cildi saç diplerine kadar kıpkırmızı kesildi.</p>

    <p class="MsoNormal1">Boğulurcasına, "Bunu size kim söyledi?" dedi.</p>

    <p class="MsoNormal1">Baley, "Bu mesleğinizden terbiyesizce söz etmek anlamına geliyorsa özür dilerim," diye karşılık verdi. "Arzda böyle söylenilir ve bu bir hakaret sayılmaz."</p>

    <p class="MsoNormal1">Gremionis, "Ben saç ve elbise stilistiyim," dedi. "Bu sanatın kabul edilen bir koludur. Haıta benden 'Personel Sanatçısı' diye söz edilir."</p>

    <p class="MsoNormal1">Baiey ciddi ciddi, "Bıyığınızı fark ettim," diye açıkladı.</p>

    <p class="MsoNormal1">"Aurora da bıyık bırakan çok mu?"</p>

    <p class="MsoNormal1">"Hayır, bırakmıyor. Ama bu modanın yaygınlaşacağını umarım. Örneğin sizin tam erkekçe olan yüzünüzü alalım... birçok yüz bıyık ve sakala ustalıkla verilen biçim sayesinde daha güçlü ve hoş bir görünüş alabilir. Her şey stile bağlıdır. İşte benim mesleğim bu. Pallas gezegeninde sakal ve bıyık çok yaygın. Ama orada da sakalları renk renk boyamak moda. Her teli bir karışım sağlamak için tek tek büyüyorlar. Bence gülünç bir şey bu. Bir kere boyalar sabit kalmıyor ve zamanla değişiyorlar. Sonuç korkunç oluyor. Bu yine de çırçıplak bir yüzden daha iyi bir bakıma. Hiçbir şey çöle benzeyen bir yüz kadar çirkin olamaz. Bu benim kendi sözüm. Müşteri adaylarımla konuşurken böyle söylüyorum. Bu sözler çok etkili oluyor. Tabii kadınlar çıplak yüzle dolaşabiliyorlar. Çünkü bunu başka biçimlerde dengeliyorlar. Smitheus gezegenindeyse..."</p>

    <p class="MsoNormal1">Alçak sesle çabucak söylediği sözleri, Baley'nin yüzüne dikili irileşmiş gözleri Arzlıyı neredeyse ipnotize edecekti.</p>

    <p class="MsoNormal1">Baley kendisini toplamak için âdeta çabaladı.</p>

    <p class="MsoNormal1">"Siz bir robotik uzmanı mısınız?"</p>

    <p class="MsoNormal1">Konuşmanın böyle birdenbire kesilmesi Gremionis'i şaşırttı ve aklını karıştırdı.</p>

    <p class="MsoNormal1">"Robotik uzmanı mı?"</p>

    <p class="MsoNormal1">"Evet. Robotik uzmanı."</p>

    <p class="MsoNormal1">"Hayır, ne münasebet. Ben de herkes gibi robotlardan yararlanıyorum. Ama içlerinde neler olduğundan haberim yok. Aslında o konu beni ilgilendirmiyor."</p>

    <p class="MsoNormal1">"Ama eviniz Robotik Enstitüsünün bahçesinde. Bu nasıl oluyor?"</p>

    <p class="MsoNormal1">"Neden olmasın?" Gremionis'in sesinde açıkça düşmanlık vardı şimdi.</p>

    <p class="MsoNormal1">"Robotik uzmanı olmadığınıza göre!.."</p>

    <p class="MsoNormal1">Gremionis yüzünü buruşturdu. "Budalaca bir soru! Enstitü birkaç yıl önce yapıldığı zaman burasının kendi kendisine yeten bir toplum olması istendi. Burada kendi taşıt tamir atölyelerimiz, robot bakım ünitelerimiz, kendi doktorlarımız var. Personel bu mahallede oturuyor. Tabii bir 'Personel Sanatçısı' da gerekiyor. İşte o da Santorix Gremionis. Ve ben de burada yaşıyorum. Mesleğim burada oturmamı engelleyecek kadar kötü bir şey mi?"</p>

    <p class="MsoNormal1">"Ben öyle bir şey söylemedim."</p>

    <p class="MsoNormal1">Baley'nin telaşlı sözleri Gremionis'in somurtkanlığını tamamiyle geçirmemişti.</p>

    <p class="MsoNormal1">Aurora'lı bir düğmeye bastı. Dik dörtgen biçimi renk renk bir levhayı inceledikten sonra parmaklarını masaya vurdu.</p>

    <p class="MsoNormal1">Tavandan bir küre alçalarak başlarından bir metre kadar yukarıda durdu. Bu tıpkı bir portakalmış gibi dilim dilim ayrıldı. Hafif bir ses duyulurken kürenin içinde bir renk oyunu başladı. Pencerelerdeki camlar buzlu gibi bir görünüm alırken ışık daha parlaklaştı.</p>

    <p class="MsoNormal1">Gremionis sordu. "Işık çok mu parlak?"</p>

    <p class="MsoNormal1">Baley hafif bir duraklamadan sonra, "Hayır," dedi.</p>

    <p class="MsoNormal1">"Bu bir fon oluşturuyor. Yatıştırıcı bir karışım seçtim. Böylece uygar bir biçimde daha kolaylıkla konuşabiliriz."</p>

    <p class="MsoNormal1">Sonra ciddi bir tavırla ekledi. "Konuya dönelim mi?"</p>

    <p class="MsoNormal1">Baley gözlerini ışıklardan zorlukia ayırabildi. "Evet, lütfen. Ben de bunu istiyorum."</p>

    <p class="MsoNormal1">"Robot Jander'in arızalanmasıyla ilgim olduğunu mu söylediniz? Beni mi suçladınız?"</p>

    <p class="MsoNormal1">"Ben sadece robotun nasıl öldüğünü araştırıyordum."</p>

    <p class="MsoNormal1">"Ama bu konuyla ilgili olarak benden de söz etmişsiniz. Biraz önce de bana robotik uzmanı olup olmadığımı sordunuz. O sırada ne düşündüğünüzü biliyorum. Robotik konusunda bir şeyler bildiğimi itiraf ettirmeye çalışıyordunuz. Böylece beni o robotu... robotu arızalamakla suçlayacaktınız."</p>

    <p class="MsoNormal1">"Öldürmekle diyebilirsiniz."</p>

    <p class="MsoNormal1">"Öldürmekle mi? İnsan bir robotu öldüremez ki Her neyse... O robotu öldürmedim, arızalamadım da Size robotik uzmanı olmadığımı da söyledim. Robotik konusunda hiçbir bilgim yok. Bu durumda nasıl oluyor da.."</p>

    <p class="MsoNormal1">"Bütün ilişkileri incelemem gerekiyor. Bay Gremionis. Jander Gladia'nındı. Solaria'lı kadının. Siz de onunla dosttunuz. İşte ilişki burada.."</p>

    <p class="MsoNormal1">"Gladia'nın bir sürü ahbabı olabilir. Bu, olayla ilişkim olduğunu göstermez ki."</p>

    <p class="MsoNormal1">"Gladia'nın evine sık sık gitmişsiniz, Jander'i hiçbir zaman görmediğinizi söyleyebilir misiniz?"</p>

    <p class="MsoNormal1">"Hiç görmedim! Bir kere bile!"</p>

    <p class="MsoNormal1">"Gladia'nın insana benzeyen bir robotu olduğundan haberiniz yok muydu?"</p>

    <p class="MsoNormal1">"Yoktu!"</p>

    <p class="MsoNormal1">"O size robottan hiç söz etmedi mi?"</p>

    <p class="MsoNormal1">"Gladia'nın evinde bir sürü robot vardı. Sıradan robotlar. Başka türden bir makine adamı olduğunu bana hiç söylemedi."</p>

    <p class="MsoNormal1">Baley omzunu silkti. "Bu sözlerinizin doğru olmadığını düşünmem için henüz bir neden yok."</p>

    <p class="MsoNormal1">"O halde bunu Gladia'ya da söyleyin. İşte sizi bu yüzden görmek istedim. Bunu yapmanızı istemek için. Hatta bu konuda ısrar etmek için."</p>

    <p class="MsoNormal1">"Gladia'nın sizden şüphelenmesi için bir neden var mı ki?"</p>

    <p class="MsoNormal1">"Tabii var. Onun kafasını zehirlemişsiniz. O olayla ilgili olarak Gladia'ya benim hakkımda sorular sormuşsunuz. Bu yüzden o da kuşkulanmış... Gladia bu sabah beni aradı ve olayla bir ilgim olup olmadığını sordu. Bunu size söyledim."</p>

    <p class="MsoNormal1">"Ve siz hiçbir ilginiz olmadığını söylediniz."</p>

    <p class="MsoNormal1">"Tabii öyle söyledim. Hem de kesinlikle. Çünkü o olayla gerçekten bir ilişkim yok. Ama benim suçlamayı reddetmem inandırıcı olmadı. Bunu sizin yapmanızı istiyorum. Gladia'ya o olayla hiçbir iiişkim olmadığına inandığınızı söyleyin. Biraz önce doğruyu söylediğime inandığınızı açıkladınız. Elinizde kanıt olmadan şerefimi iki paralık edemezsiniz. Sizi şikayet ederim."</p>

    <p class="MsoNormal1">"Kime?"</p>

    <p class="MsoNormal1">"Kişisel Savunma Komitesine! Parlamentoya! Bu Enstitünün Müdürü, Başkanın yakın arkadaşı. Ona bu konuyla ilgili etraflı bir rapor yolladım zaten. Bekleyecek değildim. Hemen harekete geçtim." Gremionis şiddetle başını salladı ama bu hareketi yüzündeki uysal ifadeye hiç uymuyordu.</p>

    <p class="MsoNormal1">"Buraya bakın, burası Arz değil. Burada bizi korurlar. Fazla kalabalık gezegeninizde insanlar arı kovanlarında, karınca yuvalarında yaşıyorlar. Birbirinizi itip kakıyor, boğuyor ve buna aldırmıyorsunuz. Milyonlarca insandan biri! Hiç de önemli değil!"</p>

    <p class="MsoNormal1">Baley sesinden Aurora'lıyı ne kadar aşağı gördüğünün anlaşılmaması için elinden geleni yaptı. "Siz tarihi romanlar okumuşsunuz."</p>

    <p class="MsoNormal1">"Tabii okudum. O kitaplar Arzı olduğu gibi anlatıyorlar. Bir dünyada milyarlarca insan yaşarsa tabii sonunda böyle olur. Aurorada'ysa her birimizin hayatı değerlidir. Robotlarımız hepimizi korurlar. Onun için Aurora'da değil cinayet, saldırı olayı bile görülmez."</p>

    <p class="MsoNormal1">"Jander dışında."</p>

    <p class="MsoNormal1">"O olay bir cinayet değil ki. Jander sadece bir robottu. Ve bizi açık bir saldırıdan daha ince düşmanlıklara karşı da korurlar. Kişisel Korunma Komitesi bir vatandaşın şerefine ya da toplumdaki mevkiine haksızca zarar verilmesini hoş karşılamaz. Hiç hoş karşılamaz. Sizin gibi davranan biri Aurora'lı biie olsa başı derde girer. Hele bir Arzlı..."</p>

    <p class="MsoNormal1">Baley, "Ben Parlamentonun davetiyle buraya bir olayı araştırmaya geldim," diye hatırlattı. "Parlamento izin vermeseydi herhalde Dr. Fastolfe beni buraya çağıramazdı."</p>

    <p class="MsoNormal1">"Belki. Ama bu haksızlık etmeniz için yeterli değil."</p>

    <p class="MsoNormal1">"Bu olayı Parlamentoya mı yansıtacaksınız?"</p>

    <p class="MsoNormal1">"Enstitü Müdürünün..."</p>

    <p class="MsoNormal1">"Sahi, onun adı nedir."</p>

    <p class="MsoNormal1">"Kelden Amadiro. Ondan bu olayı Parlamentoya götürmesini isteyeceğim. Zaten o da Parlamento üyesi. Kendisi Dünyacılar partisinin liderlerinden de biri. Onun için Gladia'ya tamamiyle suçsuz olduğumu açıklamalısınız."</p>

    <p class="MsoNormal1">"Bunu yapmayı ben de isterim, Bay Gremionis. Çünkü sizin gerçeklen suçsuz olduğunuzu sanıyorum. Ama size bazı sorular sormama izin vermezseniz, bundan kesinlikle nasıl emin olabilirim?"</p>

    <p class="MsoNormal1">Gremionis kararsızca durakladı. Sonra da meydan okurcasına arkasına yaslandı.</p>

    <p class="MsoNormal1">Ama hiç de rahat bir insan görünümü yoktu. "İstediğinizi sorun. Benim saklayacak şeyim yok. Bu konuşmadan hemen sonra arkanızdaki üç boyutlu aygıtla Gladia'yı arayacaksınız ve ona gereken şeyleri söyleyeceksiniz. Yoksa başınız düşünemeyeceğiniz kadar büyük bir derde girecek."</p>

    <p class="MsoNormal1">"Anlıyorum. Ama önce... Dr. Vasilia Fastolfe'u ne kadar süredir tanıyorsunuz, Bay Gremionis? Ya da Vasilia Aliena'yı? Belki onu bu adla tanıyorsunuzdur."</p>

    <p class="MsoNormal1">Gremionis durakladı. "Bunu neden soruyorsunuz?" Sesi sinirliydi. "Bunun olayla ne ilişkisi var?"</p>

    <p class="MsoNormal1">Baley içini çekti. "Bay Gremionis size saklayacak bir şeyiniz olmadığını, beni suçsuz olduğunuza inandırmaya çalıştığınızı hatırlatacağım. Böylece ben de Gladia'yı ikna edeceğim. Lütfen bana Dr. Vasilia'yı ne zamandan beri tanıdığınızı söyleyin. Ama haksızlık etmek istemiyorum. Siz cevap vermeden önce Dr. Vasilia'nın sizi çok iyi tanıdığını söylediğini açıklamalıyım. Onu teklifte bulunacak kadar iyi tanıyormuşsunuz."</p>

    <p class="MsoNormal1">Gremionis şaşaladı. "Bu işi neden bu kadar büyüttüklerini anlayamıyorum." Sesi titriyordu. "Bir teklif toplum açısından son derece normal bir davranıştır. Ve başkalarını da ilgilendirmez. Tabii siz Arzlı olduğunuz için olayı büyütüyorsunuz."</p>

    <p class="MsoNormal1">"Anladığıma göre Dr. Vasilia sizi reddetmiş."</p>

    <p class="MsoNormal1">Gremionis, yumruklarını sıkarak dizlerine dayadı. "Kabul ya da reddetmek sadece ona kalmış bir şeydi. Bazı kimseler de bana teklifte bulundular ve ben onları reddettim. Bu önemli bir şey değil ki."</p>

    <p class="MsoNormal1">"Pekâlâ, Dr. Vasilia'yı ne zamandan beri tanıyorsunuz?"</p>

    <p class="MsoNormal1">"Yıllardan beri. On beş yıl oldu sanırım."</p>

    <p class="MsoNormal1">"Dr. Vasilia, Dr. Fastolfe'un yanında oturduğu sırada onu tanıyor muydunuz?"</p>

    <p class="MsoNormal1">"Ben o sırada çocuktum." Gremionis kızardı.</p>

    <p class="MsoNormal1">"Onunla nasıl tanıştınız?"</p>

    <p class="MsoNormal1">"Personel sanatçısı eğitimimi tamamladığım sırada beni çağırarak Vasilia için elbiseler hazırlamamı istediler. Vasilia modellerimi çok beğendi. Sonra her zaman bu konuda benden yararlandı."</p>

    <p class="MsoNormal1">"Şimdiki işinize onun sayesinde mi girdiniz? Robotik Enstitüsünün üyelerinin 'Personel Sanatçısı' olmanızı o mu sağladı?"</p>

    <p class="MsoNormal1">"Vasilia ne kadar yetenekli olduğumu biliyordu.</p>

    <p class="MsoNormal1">Başkalarıyla birlikte ben de sınava girdim. Ve bu mevki sanat gücümle kazandım."</p>

    <p class="MsoNormal1">"Vasilia da sizi tavsiye etti."</p>

    <p class="MsoNormal1">Gremionis öfkeyle, kısaca, "Evet," dedi.</p>

    <p class="MsoNormal1">"Buna ancak ona teklifte bulunarak teşekkür edebileceğinizi düşündünüz, öyle mi?"</p>

    <p class="MsoNormal1">Gremionis yüzünü buruşturarak dudaklarını yaladı. Yüzü sanki ağzında kötü tad veren bir şey varmış gibi değişti.</p>

    <p class="MsoNormal1">"Bu... iğrenç bir soru! Ancak bir Arzlı böyle düşünür. Ben ona istediğim için teklifte bulundum."</p>

    <p class="MsoNormal1">"Bunun nedeni Vasilia'nın çekici ve sıcak bir kadın olmasıydı, öyle mi?"</p>

    <p class="MsoNormal1">Gremionis durakladı. Sonra, "Onun sıcak bir insan olduğunu söyleyemem," diye mırıldandı. "Ama gerçekten çekici."</p>

    <p class="MsoNormal1">"Dr. Vasilia'ya teklifte bulunmadan önce başkalarıyla da ilişki kurmaya çalıştınız mı?"</p>

    <p class="MsoNormal1">Gremionis bakışlarını Dedektiften kaçırdı. "Bir iki kez. Ciddi şeyler değillerdi bunlar."</p>

    <p class="MsoNormal1">"Dr. Vasilia konusunda ciddi miydiniz?"</p>

    <p class="MsoNormal1">"Şey..."</p>

    <p class="MsoNormal1">"Anladığıma göre Dr. Vasilia'ya sık sık teklifte bulunmuşsunuz. Bu Aurora geleneklerine aykırı bir davranışmış."</p>

    <p class="MsoNormal1">Gremionis öfkeyle, "Aurora gelenekleri..." diye başladı.</p>

    <p class="MsoNormal1">Sonra kaşlarını çattı.</p>

    <p class="MsoNormal1">"Buraya bakın. Bay Baley. Sizinle gizli olarak konuşabilir miyim?"</p>

    <p class="MsoNormal1">"Tabii. Ben size bu soruları Jander'in ölümüne yol açmadığınıza kesinlikle inanabilmek için soruyorum. Buna inanırsam söylediklerinizi kimseye açıklamayacağım. Bundan emin olabilirsiniz."</p>

    <p class="MsoNormal1">"Pekâlâ. Bu kötü, utandığım bir şey değil. Ama özel hayatımın herkesçe bilinmesinden hoşlanmam. Bu da benim hakkım. Öyle değil mi?"</p>

    <p class="MsoNormal1">Baley Aurora'lıyı yatıştırmak istercesine, "Tabii, tabii," dedi.</p>

    <p class="MsoNormal1">"Anlayacağınız ben toplum seksinin eşler arasında derin bir aşk ve sevgi olduğu zaman en güzel olacağına inanıyorum."</p>

    <p class="MsoNormal1">"Bu doğru sanırım."</p>

    <p class="MsoNormal1">"O zaman başkalarına da ihtiyaç kalmaz. Öyle değil mi?"</p>

    <p class="MsoNormal1">"Evet, bu akla yakın gibi."</p>

    <p class="MsoNormal1">"Ben her zaman kusursuz bir eş bulmayı düşledim. Ondan sonra başka kimseyi istemeyeceğimi düşünüyordum. Bunu 'monogami' diye tanımlıyorlar. Aurora'da yok, ama bazı dünyalarda var. Arzda da 'monogami' var sanırım. Öyle değil mi, Bay Baley?"</p>

    <p class="MsoNormal1">"Teoride öyle, Bay Gremionis."</p>

    <p class="MsoNormal1">"İşte ben bunu istiyorum. Bu eşi yıllarca aradım. Bazen seks deneyleri yapıyor ve bir şeyin eksik olduğunu anlıyordum. Sonra Dr. Vasilia'yla karşılaştım. O bana... insanlar Personel Sanatçılarına açılmaktan hoşlanırlar. İşte şimdi gizli kısma geldik..."</p>

    <p class="MsoNormal1">"Devam edin."</p>

    <p class="MsoNormal1">Gremionis dudaklarını yaladı. "Bu söylediklerim duyulursa mahvolurum. Vasilia bana iş verilmemesi için elinden gelen her şeyi yapar. Bunun olayla ilişkisi olduğundan emin misiniz?"</p>

    <p class="MsoNormal1">"Bay Gremionis, bu gerçekten çok önemli olabilir."</p>

    <p class="MsoNormal1">"Pekâlâ!.." Gremionis hâlâ kuşkuluydu. "Dr. Vasilic'nın bana söylediklerinden... bazı sözlerinden onun..." Sesi alçalarak bir fısıltı halini aldı. "Hiçbir erkekle ilişki kurmamış olduğunu anladım. Bu beni heyecanlandırdı. Vasilia yalnız benim olabilirdi. Ben de onun ilişki kurduğu tek erkek olurdum. Bunun benim için ne kadar önemli olduğunu size anlatamam. O zaman Vasilia bana olağanüstü güzel gözüktü. Onu öyle istiyordum ki..."</p>

    <p class="MsoNormal1">"Ve böylece ona teklifte bulundunuz."</p>

    <p class="MsoNormal1">"Evet."</p>

    <p class="MsoNormal1">"Tekrar tekrar. Vasilia'nın red cevapları cesaretinizi kırmadı mı?"</p>

    <p class="MsoNormal1">"Bu onun bakireliğini daha da güçlendirdi sanki. Bu da isteğimi büsbütün arttırdı. İşin kolay olmaması daha heyecan vericiydi. Ah, anlatamıyorum. Beni anlayabileceğinizi de sanmıyorum."</p>

    <p class="MsoNormal1">"Aslında sizi anlıyorum, Bay Gremionis. • Ama gün geldi ve artık Dr. Vasilia'ya teklifte bulunmaktan vazgeçtiniz.</p>

    <p class="MsoNormal1">Öyle mi?"</p>

    <p class="MsoNormal1">"Şey... evet."</p>

    <p class="MsoNormal1">"Ve Gladia'ya teklifte bulunmaya başladınız."</p>

    <p class="MsoNormal1">"Şey, evet."</p>

    <p class="MsoNormal1">"Tekrar tekrar?"</p>

    <p class="MsoNormal1">"Şey, evet."</p>

    <p class="MsoNormal1">"Neden? Niçin böyle değiştiniz?"</p>

    <p class="MsoNormal1">Gremionis, "Dr. Vasilia sonunda hiçbir şansım olmadığını bana açıkladı," dedi.</p>

    <p class="MsoNormal1">"Sonra Gladia buraya geldi. Dr. Vasilia'ya cok benziyordu ve... ve... işte böyle."</p>

    <p class="MsoNormal1">Baley, "Ama Gladia bakire değil ki, "diye hatırlattı.</p>

    <p class="MsoNormal1">"Solaria'dayken evliydi. Bana onun Aurora'da da bazı deneylere giriştiğini söylediler."</p>

    <p class="MsoNormal1">"Bunu biliyordum. Ama Gladia sonunda bu davranışlarından vazgeçti. O Solaria'da doğmuştu, Aurora'lı değildi. Aurora âdetlerini pek anlayamıyordu. Sonra 'rast gele seks ilişkisi kurmak' diye tanımladığı şeyden hoşlanmadığı için bu deneylerden vazgeçti."</p>

    <p class="MsoNormal1">"Bunu size o mu söyledi?"</p>

    <p class="MsoNormal1">"Evet. Solaria'da 'monogami' ödetmiş. EvNiiği mutlu değilmiş, ama yine de alışık olduğu şey bu. Bu nedenle Aurora yöntemlerini denediği zaman mutlu olamadı. Benim istediğim de monogami. Anlıyor musunuz?"</p>

    <p class="MsoNormal1">"Anlıyorum. Gladia'yla nasıl tanıştınız?"</p>

    <p class="MsoNormal1">"Tanıştık işte. Aurora'ya geldiği zaman hiper dalga programında onu gördüm. Solaria'dan gelen romantik bir göçmen..."</p>

    <p class="MsoNormal1">"Evet, evet ama başka bir şey daha vardı değil mi?"</p>

    <p class="MsoNormal1">"Ne demek istediğinizi anlamıyorum."</p>

    <p class="MsoNormal1">"Dr. Vasilia bir gün size artık sizi kesinlikle reddettiğini söylemedi mi? Size yerini kimin alabileceğini açıklamadı mı?"</p>

    <p class="MsoNormal1">Gremionis ani bir öfkeyle haykırdı. "Bunu size Dr. Vasilia mı söyledi?"</p>

    <p class="MsoNormal1">"Açık açık söylemedi, ben yine de neler olduğunu biliyorum. Dr. Vasilia size Solaria'dan bu dünyaya yeni gelen genç bir kadını görmenizin iyi bir şey olacağını söylemedi mi? Gladia Dr. Fastolfe'un himayesindeydi. Ve siz Fastolfe'un Vasilia'nın babası olduğunu biliyordunuz. Dr. Vasilia herkesin Gladia'yı ona benzettiğinden ama Solaria'lının kendisinden daha genç ve sıcakkanlı olduğundan söz etmedi mi? Yani kısacası Dr. Vasilia size kendisiyle değil, Gladia'yla ilgilenmenizi önermedi mi?"</p>

    <p class="MsoNormal1">Gremionis'in azap çektiği belliydi. Baley'e göz atıyor, sonra bakışlarını ondan kaçırıyordu. Arzlı bir Uzaycının gözlerinde ilk defa korku görüyordu.</p>

    <p class="MsoNormal1">Baley, "E?" dedi. "Yanılıyor muyum?"</p>

    <p class="MsoNormal1">Gremionis alçak sesle cevap verdi. "Hiper dalga oyunu abartılmamış anlaşılan. Siz insanların kafalarından geçenleri mi okuyorsunuz?"</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Arzlı sakin sakin, "Ben sadece sorular soruyorum," dedi.</p>

    <p class="MsoNormal1">"Ve siz soruma doğrudan doğruya cevap vermediniz. Yanılıyor muyum? Yoksa haklı mıyım?" Gremionis, "Olay pek böyle olmadı," diye mırıldandı. "Evet, Dr. Vasilia Gladia'dan söz etti ama..." Alt dudağını ısırdı. "Aslında olay sizin özetlediğiniz gibi oldu sayılır." "Hayal kırıklığına uğramadınız sanırım. Gladia'nın Dr. Vasilia'ya gerçekten benzediğini gördünüz."</p>

    <p class="MsoNormal1">"Bir bakıma benziyordu." Gremionis'in gözleri parladı.</p>

    <p class="MsoNormal1">"Ama onları yanyana getirirseniz birbirlerinden farklı olduklarını da görürsünüz. Gladia daha zarif ve ince. Çok da... eğlenceli."</p>

    <p class="MsoNormal1">"Gladia'yla tanıştıktan sonra Vasilia'ya teklifte bulundunuz mu?"</p>

    <p class="MsoNormal1">"Siz çıldırdınız mı? Tabii bulunmadım."</p>

    <p class="MsoNormal1">"Ama Gladia'ya bulundunuz. Öyle mi?"</p>

    <p class="MsoNormal1">"Evet."</p>

    <p class="MsoNormal1">"Ve o sizi reddetti."</p>

    <p class="MsoNormal1">"Şey, evet. Ama durumu anlamalısınız. Gladia emin olmak istiyordu. Ben de öyle. Düşünün, Dr. Vasilia beni kabul etseydi bu benim için ne korkunç bir hata olurdu. Gladia aynı hatayı yapmak istemiyor. Ona hak veriyorum."</p>

    <p class="MsoNormal1">"Oysa Gladia'nın sizi kabul etmesinin hatalı bir davranış olmayacağına inanıyorsunuz. Ona tekrar, tekrar teklifte bulunmuşsunuz."</p>

    <p class="MsoNormal1">Gremionis bir on boş gözlerle Baley'e baktı, sonra da titredi. Asi bir çocuk tavrıyla alt dudağını sarkıttı. "Bunu hakaret eder gibi söylediniz..."</p>

    <p class="MsoNormal1">"Özür dilerim. Hakaret etmek istediğim yok. Lütfen soruma cevap verin."</p>

    <p class="MsoNormal1">"Evet, öyle."</p>

    <p class="MsoNormal1">"Ona kaç kez teklifte bulundunuz?"</p>

    <p class="MsoNormal1">"Saymadım. Dört, beş, ya da daha fazla..."</p>

    <p class="MsoNormal1">"Ve o sizi her zaman reddetti, öyle mi?"</p>

    <p class="MsoNormal1">"Evet. Yoksa ona tekrar teklifte bulunmama gerek kalmazdı. Öyle değil mi?"</p>

    <p class="MsoNormal1">"Sizi öfkeyle mi reddetti?"</p>

    <p class="MsoNormal1">"Ah, hayır. Gladia öyle bir insan değildir. Her zaman şefkatle davrandı."</p>

    <p class="MsoNormal1">"Bu red cevapları yüzünden başkasına teklifte bulundunuz mu?"</p>

    <p class="MsoNormal1">"Hayır! Ben başka kimseyi istemiyorum."</p>

    <p class="MsoNormal1">"Bu neden böyle dersiniz?"</p>

    <p class="MsoNormal1">Gremionis heyecanla, "Neden böyle olduğunu ne bileyim?" diye bağırdı.</p>

    <p class="MsoNormal1">"Gladia'yı istiyorum. Bu bir tür delilik. Bence deliliklerin en güzeli. Böyle deli olmasaydım asıl o zaman çılgın sayılırdım... Beni anlayacağınızı sanmıyorum."</p>

    <p class="MsoNormal1">"Bunu Gladia'ya anlatmaya çalıştınız mı? O sizi anlayabilir."</p>

    <p class="MsoNormal1">"Hiçbir zaman bundan ona söz etmedim. Üzülür, utanırdı, İnsan böyle şeylerden söz edemez ki. Bir 'kafacı'ya görünmeliyim."</p>

    <p class="MsoNormal1">"Göründünüz mü?"</p>

    <p class="MsoNormal1">"Hayır."</p>

    <p class="MsoNormal1">"Neden?"</p>

    <p class="MsoNormal1">Gremionis birdenbire güldü. "Söyledim ya. Tedavi hastalıktan daha da büyük bir delilik olurdu. Gladia'yla beraber olmayı ve reddedilmeyi, başka birisiyle olmaya ve onun tarafından istenmeye tercih ediyorum."</p>

    <p class="MsoNormal1">Baley bir süre düşündü. "Dr. Vasilia 'kafacı' olabilir mi?"</p>

    <p class="MsoNormal1">"O bir robotik uzmanı. Bunun 'kafacı'lığa en yakın meslek olduğunu söylüyorlar. Bir robotun nasıl çalıştığını anlarsan, insan beyninin nasıl çalıştığını da sezermişsin. Daha doğrusu iddia bu."</p>

    <p class="MsoNormal1">"Vasilia, Gladia'yla ilgili bu acayip duygularınızı biliyor mu?"</p>

    <p class="MsoNormal1">Gremionis dikleşti. "Bunları ona hiçbir zaman anlatmadım. Yani açık açık..."</p>

    <p class="MsoNormal1">"Belki de Vasilia duygularınızı siz onları açıklamadan anlıyor. O Gladia'ya tekrar tekrar teklifte bulunduğunuzun farkında mı?"</p>

    <p class="MsoNormal1">"Şey... Bazen durumun nasıl olduğunu soruyor. Birbirimizi çok uzun bir süreden beri tanıdığımız için tabii. Ben de bazı cevaplar veriyorum. Ama sırlarımı açıklamıyorum."</p>

    <p class="MsoNormal1">"Bundan emin misiniz? Vasilia, Gladia'ya teklifinizi tekrarlamanız için size teşvik etmedi mi?"</p>

    <p class="MsoNormal1">"Siz şimdi böyle söyleyince her şeye başka açıdan bakmaya başladım. Bilmiyorum bunu kafama sokmayı nasıl başardınız? Bunun nedeni bana sorduğunuz sorular sanırım. Şimdi Vasilia, Gladia'yla olan dostluğum bakımından beni devamlı desteklemiş gibi geliyor bana. Evet, bu konuda beni teşvik edip duruyordu." Aurora'lının yüzünde endişeli bir ifade belirdi. "Bu şimdiye kadar hiç aklıma gelmedi. Bu konuyu pek düşünmedim "</p>

    <p class="MsoNormal1">"Vasilia neden sizi Gladia'ya tekrar tekrar tek,lifte bulunmanız için teşvik etti dersiniz?"</p>

    <p class="MsoNormal1">Gremionis üzüntüyle kaşlarını oynattı ve parmağıyla bıyığına dokundu. "Bazıları Vasilia'nın beni başından atmaya çalıştığını düşünebilirler." Hafifçe güldü. "Bu gurur okşayıcı bir şey sayılmaz değil mi?"</p>

    <p class="MsoNormal1">"Dr. Vasilia sizinle ahbaplık etmekten vazgeçti mi?"</p>

    <p class="MsoNormal1">"Ne münasebet. Aksine benimle daha da samimi oldu."</p>

    <p class="MsoNormal1">"Size Gladia konusunda nasıl daha başarılı olabileceğinizi söyledi mi? Örneğin, Gladia'nın eserleriyle daha fazla ilgilenmenizi önerdi mi?"</p>

    <p class="MsoNormal1">"Bunu yapmasına gerek yoktu. Gladia'yla benim sanatım birbirlerine çok benziyorlar. Ben insanlarla çalışıyorum, o da robotlarla. Bu bizi birbirimize yaklaştırıyor. Hatta bazen birbirimize yardım da ediyoruz. Teklifte bulunup reddedilmediğim zamanlarda Gladia'yla iyi arkadaşız. Düşünecek olursanız bu da çok önemli bir şey."</p>

    <p class="MsoNormal1">"Dr. Vasilia size Dr. Fastolfe'un işleriyle daha yakından ilgilenmenizi önerdi mi?"</p>

    <p class="MsoNormal1">"Neden önersin? Ben Dr. Fastolfe'un işinden anlamam ki."</p>

    <p class="MsoNormal1">"Belki Gladia koruyucusunun işiyle ilgileniyordu. Siz de onun gözüne girmek için bu yolu deneyebilirdiniz."</p>

    <p class="MsoNormal1">Gremionis'in gözleri kısıldı. Aurora'lı yerinden fırlayarak odanın dibine kadar gitti.</p>

    <p class="MsoNormal1">Geri dönerek Baley'nin karşısına dikildi. "Buraya bakın! Gezegenin en akıllı insanı ben değilim. İkinci en akıllısı da. Ama ahmak da sayılmam. Amacınızın ne olduğunu biliyorum."</p>

    <p class="MsoNormal1">"Ya?"</p>

    <p class="MsoNormal1">"Bütün sorularınız sonunda beni Dr. Vasilia'nın aşık olmamı sağladığını açıklamaya zorladı. Tamam!" Gremionis ani bir hayretle durakladı. "Ben aşığım! O tarihi romanlarda olduğu gibi." Gözleri ışıl ışıl bir süre bunu düşündü. Sonra tekrar öfkelendi.</p>

    <p class="MsoNormal1">"Vasilia aşık olmamı ve bu duygudan bir daha kurtulmamamı sağladı. Böylece Dr. Fastolfe'dan robot Jander'i nasıl durdurabileceğimi öğrenecektim."</p>

    <p class="MsoNormal1">"Böyle olamaz mıydı?"</p>

    <p class="MsoNormal1">Gremionis haykırdı. "Olamazdı! Ben robotik konusunda hiçbir şey bilmiyorum! Hiçbir şey! Bana bazı şeyleri dikkatle de anlatsalar bunları yine de anlayamam. Gladia da öyle sanırım. Ayrıca şimdiye kadar kimseye robotik konusunda soru sormadım. Kimse de bana bu konuyla ilgilenmemi söylemedi. Dr. Vasilia da benden bunu istemedi. İğrenç teoriniz ayakta duracak gibi değil." Yerine oturarak kollarını kavuşturdu.</p>

    <p class="MsoNormal1">Baley, "Ne demek istediğinizi anlıyorum," dedi. "Yine de Gladia'yı sık sık görüyorsunuz sanırım."</p>

    <p class="MsoNormal1">"Evet, görüyorum."</p>

    <p class="MsoNormal1">"Birlikte geçirdiğiniz sürede ne yapıyorsunuz? Seks olmadığı malum, Robotikten de söz etmiyorsunuz. O halde ne yapıyorsunuz?"</p>

    <p class="MsoNormal1">"Sizce dostluk sadece iki şeyden mi ibaret? Seks ve robotikten? Gladia'yla birlikte çok şey yapıyoruz. Konuşuyoruz. Gladia Aurora'yı merak ediyor. Ben ona saatlerce gezegeni anlatıyorum. O da bana Solaria'dan, orasının nasıl bir cehennem olduğundan söz ediyor. Açıkçası Solaria yerine Arzda yaşamayı tercih ederim. Bunu size hakaret etmek için söylemedim. Sonra... Gladia'nın ölmüş olan kocası. Ne kötü bir adammış o. Gladia çok çekmiş, zavallı kadın. Konserlere gidiyoruz. Birlikte çalışıyoruz. Çoğu zaman da yürüyüşe çıkıyoruz."</p>

    <p class="MsoNormal1">"Yürüyüşe mi? Nereye gidiyorsunuz?"</p>

    <p class="MsoNormal1">"Belirli bir yere gittiğimiz yok. Sadece dolaşıyoruz. Gladia buna alışık. Solaria'da öyle yetiştirilmiş. Ben tenha ve güzel yollar seçiyorum. Bu yürüyüşler Gladia'nın hoşuna gidiyor."</p>

    <p class="MsoNormal1">"Sizin de gidiyor mu?"</p>

    <p class="MsoNormal1">"Sadece Gladia'yla olduğum için. Aurora'lıların çoğu yürüyüş yaparlar, ben onlardan değilim. Başlangıçta kaslarım bayağı karşı koydu. Vasilia da bu halime güldü."</p>

    <p class="MsoNormal1">"Demek o yürüyüşler yaptığınızı biliyordu?"</p>

    <p class="MsoNormal1">"Bir gün topallayarak içeri girdim. Bacak kemiklerim çatırdayıp duruyorlardı. Bu yüzden durumu Vasilia'ya açıklamak zorunda kaldım. O zaman güldü ve bunun iyi bir fikir olduğunu söyledi. 'Yürüyüşe meraklı birine teklifini kabul ettirmenin en iyi yolu onunla birlikte dolaşmaya çıkmaktır,' dedi. 'Buna devam et. Sen daha yeni bir teklifte bulunamadan Gladia red cevabını geri alacaktır. Hatta belki kendisi sana teklifte bulunacaktır.' Tabii Gladia böyle bir şey yapmadı. Ben de zamanla bu yürüyüşlerden hoşlanmaya başladım."</p>

    <p class="MsoNormal1">Gremionis öfkesini unutmuştu, şimdi çok rahattı. Hafifçe gülümsüyordu. Belki de o yürüyüşleri düşünüyordu. Bu haliyle savunmasız ama hoş bir görünüşü vardı.</p>

    <p class="MsoNormal1">Baley, "Demek Vasilia yürüyüşlere devam ettiğinizi biliyordu," diye mırıldandı.</p>

    <p class="MsoNormal1">"Herhalde. Gladia'nın programına ayak uydurabilmek için çarşamba ve cumartesileri izin almaya başladım. Vasilia'ya bazı modelleri götürdüğüm zaman o 'ÇÇ yürüyüşlerim'den söz ederek bana takılırdı."</p>

    <p class="MsoNormal1">Baley iskemlesinde kımıldanarak gözlerini parmaklarına dikti. "Sanırım, yürüyüş sırasında robotlarınızdan biri de sizinle geliyordu."</p>

    <p class="MsoNormal1">"Tabii. Hem benim robotum, hem de Gladia'nınkilerden biri. Ama bize pek sokulmuyorlar, Gladia'nın, 'Aurora tarzı' diye tanımladığı biçimde burnumuzun dibine girmiyorlardı."</p>

    <p class="MsoNormal1">"Gladia yanına hangi robotunu alıyordu?"</p>

    <p class="MsoNormal1">"Her zaman aynı robotu getirmiyordu."</p>

    <p class="MsoNormal1">"Ya Jander?"</p>

    <p class="MsoNormal1">Gremionis'i keyfi biraz kaçar gibi oldu. "Ne olmuş ona?"</p>

    <p class="MsoNormal1">"O da bu yürüyüşlere hiç katıldı mı? Katılsaydı bunu herhalde fark ederdiniz."</p>

    <p class="MsoNormal1">"İnsan biçiminde bir robotu mu? Tabii fark ederdim. O bizimle birlikte gelmedi. Hiçbir zaman."</p>

    <p class="MsoNormal1">"Jander'i Gladia'nın evindeyken de görmediniz."</p>

    <p class="MsoNormal1">"Hiçbir zaman."</p>

    <p class="MsoNormal1">"Gladia size hiç onunla ilgili bir şey söyledi mi?"</p>

    <p class="MsoNormal1">"Böyle bir şeyi hatırlamıyorum."</p>

    <p class="MsoNormal1">"Bunu acayip bulmadınız mı?"</p>

    <p class="MsoNormal1">Gremionis başını salladı. "Hayır. Niçin robotlardan söz edilsin?" Baley ciddi bakışlı gözlerini Aurora'lının yüzüne dikti. "Gladia'yla Jander arasındaki ilişkiden haberiniz var mıydı?"</p>

    <p class="MsoNormal1">Gremionis, "Bana aralarında seks ilişkisi olduğunu mu söyleyeceksiniz?" dedi.</p>

    <p class="MsoNormal1">Baley hemen sordu. "Böyle bir şey sizi şaşırtır mi?"</p>

    <p class="MsoNormal1">"Gladia'nın böyle bir şey yaptığını sanmıyorum. İddianız doğru da olsa ne çıkar? Bir robot sadece bir robottur."</p>

    <p class="MsoNormal1">"Bu ilişkiden gerçekten haberiniz yok muydu, Gremionis?"</p>

    <p class="MsoNormal1">Gremionis'in kaşları çatıldı. "Yine beni sıkıştırmaya başladınız."</p>

    <p class="MsoNormal1">"Sizi sıkıştırmıyorum. Yalnızca şunu düşünüyorum: belki de Gladia'yla Jander'in ilişkisini biliyordunuz. Robot arada oldukça kadının sizi hiçbir zaman kabul etmeyeceğinin farkındaydınız. Gladia'yı öylesine istiyordunuz ki her ne pahasına olursa olsun Jander'i ortadan kaldırmaya karar verdiniz. Kısacası öyle bir kıskançlığa kapılmıştınız ki..."</p>

    <p class="MsoNormal1">Aynı anda Gremionis birdenbire Baley'e saldırdı. Tiz bir sesle bir şeyler haykırıyordu. Gafil avlanan Arzlı iskemlesinde geriledi. Ve sandalye arkaya devrildi.</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Güçlü kollar hemen Baley'i yakaladı. Arzlı kendisini kaldırdıklarını, iskemleyi düzelttiklerini fark etti. Bunu yapan bir robottu. Ancak yardımına koşan ne Giskard'dı, ne de Daneel. Bunu yapan Gremionis'in robotu Brundiji'di. Brundij biraz acayip bir sesle, "Beyim," dedi. "Yaralanmadığınızı umarım." Daneel'le Giskard neredelerdi? Baley bu sorusunun cevabını çabucak aldı.</p>

    <p class="MsoNormal1">Robotlar görevi hızla ve ustaca paylaşmışlardı. Daneel'le Giskard çılgına dönen Gremionis'in Baley için devrilen sandalyeden daha büyük bir tehlike oluşturduğunu anlamışlar ve ona doğru atılmışlardı. Bu bakımdan kendisine ihtiyaçları olmadığını anlayan Brundij de konukla ilgilenmişti.</p>

    <p class="MsoNormal1">Baley'nin robotları hâlâ kesik soluyan Gremionis'i tutuyorlardı.</p>

    <p class="MsoNormal1">Aurora'lı fısıldar gibi, "Beni bırakın," diye emretti.</p>

    <p class="MsoNormal1">"Kendimi topladım."</p>

    <p class="MsoNormal1">Giskard, "Peki, efendim," dedi.</p>

    <p class="MsoNormal1">Daneel adeta zarafetle, "Tabii, Bay Gremionis," diye mırıldandı. İki robot da ellerini Gremionis'ten çektiler ama bir süre yanından ayrılmadılar. Aurora'lı sağa sola baktı.</p>

    <p class="MsoNormal1">Elbisesini düzelttikten sonra ağır ağır yerine oturdu. Hâlâ hızlı hızlı soluyordu, saçları da biraz karışmıştı.</p>

    <p class="MsoNormal1">Baley ayakta duruyor, bir eliyle az önce oturduğu iskemlenin arkalığını tutuyordu.</p>

    <p class="MsoNormal1">Gremionis, "Kendimi kaybettiğim için özür dilerim, Bay Baley," dedi. "Olgunluk çağına eriştiğimden beri böyle bir şey yapmadım. Beni kıskançlıkla suçladınız. Bu saygıdeğer bir Aurora'lının bir başkası hakkında asla kullanmayacağı bir kelimedir. Sizin Arzlı olduğunuzu hatırlamalıydım. Bu söz sadece tarihi romanlarda geçiyor. O zaman bile bu sadece 'k...' diye yazılıyor. Sizin dünyanızda durum böyle değil tabii. Bunu anlıyorum."</p>

    <p class="MsoNormal1">Baley de ciddi ciddi, "Ben de çok üzgünüm. Bay Gremionis," diye cevap verdi.</p>

    <p class="MsoNormal1">"Aurora geleneklerini unutarak hata yaptım. Bir daha böyle bir şey yapmayacağımdan emin olabilirsiniz."</p>

    <p class="MsoNormal1">Gremionis onu dinlemiyor gibiydi. "Çocukken diğer küçüklerle birbirimizi itip kakardık. Ama robotlar bizi ancak bir süre sonra ayırırlardı..."</p>

    <p class="MsoNormal1">Daneel, "İzin verirsen açıklayayım, Ortak Elijah," dedi.</p>

    <p class="MsoNormal1">"Çocuklarda saldırganca duyguların tümüyle baskı altında tutulmasının istenmeyen sonuçlar verdiği kesin olarak kanıtlandı. Bu nedenle çocukların fiziki yarışmayla ilgili oyunlar oynamalarına izin veriliyor. Küçüklere bakan robotlar da dikkatle programlandıkları için çocukların görebilecekleri zarar derecesini hemen anlıyorlar."</p>

    <p class="MsoNormal1">Baley başını salladı. "Herhalde saldırganca davranışlar buluğ çağına erişildiği zaman sona eriyor."</p>

    <p class="MsoNormal1">Daneel, "Yavaş yavaş," diye açıkladı. "Zarar derecesi yükselirken kendini kontrol etmenin önemi de daha iyi anlaşılıyor."</p>

    <p class="MsoNormal1">Gremionis, "Yüksek eğitim çağına girdiğim sırada," dedi.</p>

    <p class="MsoNormal1">"Ben de bütün Aurora'lılar gibi artık kafa gücü ve yetenek bakımından yarışılacağım biliyordum."</p>

    <p class="MsoNormal1">"Ve buluğ çağından beri..."</p>

    <p class="MsoNormal1">"Kimseye saldırmadım. Tabii saldırmadım! Bazen içimden böyle yapmak gelmedi değil. Böyle şeyler hissetmemek için anormal olmam gerekirdi. Ama, bu ana kadar bu isteğimi kontrol altında tutabildim. Tabii bu ana kadar hiç kimse bana... öyle söylemedi."</p>

    <p class="MsoNormal1">Baley, "Robotlar siz engelleyecek olduktan sonra saldırmanın ne yararı var?" dedi.</p>

    <p class="MsoNormal1">"Doğru. İşte bu yüzden kendimi kaybettiğim için daha da utanıyorum. Bu olayı raporunuza yazmayacağınızı umarım."</p>

    <p class="MsoNormal1">"Bu olaydan hiç kimseye söz etmeyeceğim. Bundan emin olabilirsiniz. Bunun robotun ölümüyle bir ilgisi yok."</p>

    <p class="MsoNormal1">"Teşekkür ederim. Konuşmamız artık sona mı erdi?".</p>

    <p class="MsoNormal1">"Evet, öyle sanırım."</p>

    <p class="MsoNormal1">"O halde sizden istediğimi yapar mısınız?"</p>

    <p class="MsoNormal1">"Nedir o?"</p>

    <p class="MsoNormal1">"Gladia'ya Jander'in arızalanmasıyla hiçbir ilişkim olmadığını söyleyin."</p>

    <p class="MsoNormal1">Baley durakladı. "Ona böyle düşündüğümü söyleyeceğim." "Lütfen biraz daha kesin bir tavırla konuşun. Gladia'nın olayla hiçbir ilişkim olmadığına iyice inanmasını istiyorum. Onun benim 'k...' olduğumu düşünmesine dayanamam. Solaria'lı olduğu için aklına böyle bir şey gelebilir."</p>

    <p class="MsoNormal1">Baley'nin yüzünde düşünceli bir ifade belirdi. "Evet, gelebilir."</p>

    <p class="MsoNormal1">"Beni dinleyin." Gremionis heyecanla, çabuk çabuk konuşmaya başladı. "Ben robotlar konusunda hiçbir şey bilmiyorum. Bu konuda kimse de bana bilgi vermedi. Ne Dr. Vasilia ne de bir başkası. Yani Jander'i ortadan kaldırmam imkânsızdı."</p>

    <p class="MsoNormal1">Baley bir an derin derin düşündü. Sonra da çok isteksizce "Size inanmaktan başka çarem yok," diye mırıldandı.</p>

    <p class="MsoNormal1">"Aslında hiçbir şey bilmiyorum. Siz ya da Dr. Vasilia veya ikiniz birden bana yalan söylüyor da olabilirsiniz. Ama Aurora toplumunun özel ayrıntıları konusunda bilgim şaşılacak kadar az. Bu yüzden kolaylıkla kandırılabilirim, yine de size inanmamak elimde değil. Ancak Gladia'ya sadece suçsuz olduğunuza inandığımı söyleyebilirim. Ama bunu açıklarken 'bence' demek zorundayım. Gladia bu açıklamamı yeteri kadar kesin bulur sanırım."</p>

    <p class="MsoNormal1">Gremionis sıkıntıyla içini çekti. "Bununla yetinmem gerekecek. Ama bir Aurora vatandaşı olarak size yemin ediyorum, ben suçsuzum."</p>

    <p class="MsoNormal1">Baley hafifçe gülümsedi. "Sözünüzden şüphelenmek aklımın köşesinden bile geçmez. Ama eğitim tarzım yüzünden ancak kanıtlara inanmak zorundayım."</p>

    <p class="MsoNormal1">Ayağa kalkarak bir an ciddi ciddi Gremionis'e baktı.</p>

    <p class="MsoNormal1">"Şimdi size söyleyeceklerimi yanlış anlamamalısınız. Gladia'ya bu sözleri söylememi onun dostluğunu kaybetmemek için istiyorsunuz sanırım. Ve elinize uygun bir fırsat geçtiği takdirde ona tekrar teklifte bulunacaksınız."</p>

    <p class="MsoNormal1">Gremionis kızararak yutkundu. "Evet, öyle."</p>

    <p class="MsoNormal1">"Size bir öneride bulunabilir miyim? Bunu yapmayın."</p>

    <p class="MsoNormal1">"Öneriniz buysa onu kendinize saklayın. Ben Gladia'dan vazgeçmek niyetinde değilim."</p>

    <p class="MsoNormal1">Ben her zaman geçerli olabilecek bir formülü uygulamanızı öneriyordum..." Baley nedense birdenbire utanarak gözlerini Aurora'lıdan kaçırdı. "... Gladia'ya sarılıp onu öpmeniz etkili olabilir."</p>

    <p class="MsoNormal1">Gremionis heyecanla bağırdı. "Olamaz! Lütfen... Aurora'lı bir kadın buna gelemez. Aurora'lı bir erkek de."</p>

    <p class="MsoNormal1">"Bay Gremionis, Gladia'nın Aurora'lı olmadığını unutuyorsunuz galiba. O Solaria'lı ve başka geleneklere, âdetlere alışmış. Ben sizin yerinizde olsaydım, bir de bu yolu denerdim." Baley'nin sakin bakışları müthiş bir öfkeyi gizliyordu. Arzlı, Gremionis'in benim için ne önemi var, diye düşünüyordu. Neden ona nasihat edip duruyorum? Niçin yapmayı çok istediğim bir şeyi başkasına öneriyorum?</p>

    <p class="MsoNormal1"><span>&nbsp;</span></p>

    <p class="MsoNormal1"><span>&nbsp;</span></p>
  </div>
</body>
</html>
