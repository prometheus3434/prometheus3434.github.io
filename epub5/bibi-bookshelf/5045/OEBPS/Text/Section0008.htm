<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>Şafağın Robotları</title><!--[if gte mso 9]><xml>
 <o:DocumentProperties>
  <o:Author>Isaac Asimov</o:Author>
  <o:Template>Normal</o:Template>
  <o:LastAuthor>KRANK</o:LastAuthor>
  <o:Revision>2</o:Revision>
  <o:TotalTime>15</o:TotalTime>
  <o:Created>2013-07-14T09:44:00Z</o:Created>
  <o:LastSaved>2013-07-14T09:44:00Z</o:LastSaved>
  <o:Pages>172</o:Pages>
  <o:Words>93837</o:Words>
  <o:Characters>534871</o:Characters>
  <o:Lines>4457</o:Lines>
  <o:Paragraphs>1254</o:Paragraphs>
  <o:CharactersWithSpaces>627454</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:TrackMoves>false</w:TrackMoves>
  
  <w:DefaultTableStyle Number="0">Normal</w:DefaultTableStyle>
  <w:DrawingGridHorizontalSpacing>0 nk</w:DrawingGridHorizontalSpacing>
  <w:DrawingGridVerticalSpacing>0 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 nk</w:DrawingGridHorizontalOrigin>
  <w:DrawingGridVerticalOrigin>0 nk</w:DrawingGridVerticalOrigin>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal1"><span>&nbsp;</span></p>

    <h1 class="MsoNormal1"><b class="calibre1">SEKİZ</b></h1>

    <p class="MsoNormal1"><span>&nbsp;</span></p>

    <p class="MsoNormal1">Baley irkilerek uyandığında müthiş bir şüpheyle nefes aldı.</p>

    <p class="MsoNormal1">Havada hafif, tanıyamadığı bir koku vardı. Ama ikinci kez nefes alırken bu kayboldu. Daneel ciddi bir tavırla karyolanın yanında duruyordu. "İyi uyuduğunu umarım, Ortak Elijah."</p>

    <p class="MsoNormal1">Baley etrafına bakındı. Perdeler hâlâ kapalıydı ama Dışarıda gündüz olduğu anlaşılıyordu. Giskard, kanepeye iç çamaşırından ayakkabı ve pantolona kadar yeni elbise koyuyordu. Arzlının birgün önce giydiklerinden çok farklıydılar bunlar.</p>

    <p class="MsoNormal1">Baley, "Çok iyi uyudum, Daneel," dedi. "Beni ne uyandırdı?"</p>

    <p class="MsoNormal1">"Odanın havasına uyku kaçırıcı bir ilaç sıkıldı. Ortak Elijah. Bu, insanın uyanma sistemini harekete geçiriyor. Normal dozdan daha azını kullandık. Çünkü ne tepki göstereceğini bilmiyorduk."</p>

    <p class="MsoNormal1">Baley, "Bana kaba etime bir tekme atılmış gibi geldi," dedi. "Saat kaç?"</p>

    <p class="MsoNormal1">Daneel, "0705," diye cevap verdi. "Aurora saati bu. Kahvaltı yarım saat sonra hazır olacak."</p>

    <p class="MsoNormal1">Giskard, "Dostum Daneel'le ben Özele giremeyiz," dedi.</p>

    <p class="MsoNormal1">Sesi Daneel'inkinden daha ifadesiz ve cansızdı. "Özele gider misiniz? Ne istiyorsanız bize söyleyin, getirelim."</p>

    <p class="MsoNormal1">"Peki, olur." Baley yataktan kalktı.</p>

    <p class="MsoNormal1">Giskard hemen çarşafları toplamaya başiadı. "Pijamanızı alabilir miyim, beyim?"</p>

    <p class="MsoNormal1">Baley sadece bir an durakladı. Bunu kendisinden isteyen sadece bir robottu, işte o kadar. Soyunarak pijamayı Giskard'a verdi. Sonra da vücuduna nefretle baktı.</p>

    <p class="MsoNormal1">Birdenbire bu gövdenin orta yaşlı bir insana ait olduğunu hatırlamıştı. Yaşı kendisininkinin üç katı olan Fastolfe ondan daha iyi durumdaydı kuşkusuz.</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Baley, Özelden çıktığı zaman traş olmuş, dişlerini ovmuş, güzelce yıkanıp kurulanmıştı. "Ter ilacı nerede, Giskard?"</p>

    <p class="MsoNormal1">Giskard, "anlayamadım, beyim," dedi. Daneel hemen söze karıştı. "Vücudunu sabunlarken ter kontrol mekanizmasını da çalıştırdın, Ortak Elijah. Dostum Giskard sorunu anlayamadığı için onun adına özür dilerim. Onun benim gibi Arz konusunda tecrübesi yok."</p>

    <p class="MsoNormal1">Baley kuşkuyla kaşlarını kaldırdı ve Giskard'ın yardımıyla giyinmeye başladı.</p>

    <p class="MsoNormal1">"Giskard ve sen hâlâ yanımdasınız, Daneel. Beni ortadan kaldırmak için bir girişimde bulunuldu mu?"</p>

    <p class="MsoNormal1">Daneel, "Şu ana kadar öyle bir şey olmadı. Ortak Elijah," dedi. "Yine de dostum Giskard'la sürekli yanında bulunmamız akıllıca olur."</p>

    <p class="MsoNormal1">"Neden, Daneel?"</p>

    <p class="MsoNormal1">"İki neden var, Ortak Elijah. Bir, Aurora kültür ve geleneklerini bilmiyorsun, biz sana bu konuda yardım edebiliriz. İki özellikle dostum Giskard yapacağın her konuşmayı kelimesi kelimesine kaydedip sonra tekrarlayabilir. Bu belki senin işine yarar. Dr. Fastolfe ve Bayan Gladia'yla konuştuğun sırada biz başka odadaydık. Bunu hatırlıyorsun sanırım..."</p>

    <p class="MsoNormal1">"Yani Giskard konuşmaları kaydedemedi, öyle mi?"</p>

    <p class="MsoNormal1">"Aslında kaydetti. Ortak Elijah. Ama bunların bazı kısımları istediğimiz kadar anlaşılır olmayabilir. Onun için mümkün olduğu kadar yakınında bulunmamız daha iyi."</p>

    <p class="MsoNormal1">Baley, "Daneel, sizi koruyucu olarak değil de rehber ve kayıt aygıtları olarak düşündüğüm takdirde daha rahat edeceğime mi karar verdin?" diye sordu.</p>

    <p class="MsoNormal1">"Neden muhafız olarak ikinize de ihtiyaç olmadığını kabul etmiyorsunuz? Şu ana kadar kimse beni ortadan kaldırmaya kalkışmadı. Gelecekte de kalkışmayacakları sonucuna neden varmıyoruz?"</p>

    <p class="MsoNormal1">"Bu tedbirsizlik olur. Ortak Elijah. Dr. Fastolfe düşmanlarının seni endişeyle izlediklerini düşünüyor. Onlar, Başkanı Dr. Fastolfe'un seni çağırmasına izin vermemesi için iknaya çalıştılar. Herhalde senin çabucak Arza geri gönderilmeni emretmesi için de çabalayıp duracaklar."</p>

    <p class="MsoNormal1">"Saldırgan olmayan düşmanlara karşı muhafıza gerek yok ki."</p>

    <p class="MsoNormal1">"Orası öyle. Ama düşmanlar Dr. Fastolfe'u temize çıkarabileceğinden korkarak şiddete başvurmak gerektiğine karar verebilirler. Sen Aurora'lı değilsin. Bu yüzden dünyamızda şiddeti engelleyen nedenler senin için geçerli olmaz."</p>

    <p class="MsoNormal1">Baley alay etti. "Buraya geleli tam bir gün oldu. Bu süre de hiçbir şey yapamadım. Düşmanların rahatlamaları ve şiddet olasılığının da azalması gerekir."</p>

    <p class="MsoNormal1">Daneel Baley'nin alayını fark etmemişti. "Görünüşte gerçekten öyle."</p>

    <p class="MsoNormal1">Baley ekledi. "Diğer taraftan ilerleme gösterdiğim takdirde karşı karşıya olduğum tehlike de hemen artacak."</p>

    <p class="MsoNormal1">Daneel bir an durarak düşündü. "Bu mantıklı bir sonuç."</p>

    <p class="MsoNormal1">"Bu yüzden sen ve Giskard nereye gidersem gideyim benimle geleceksiniz. Çünkü görevimi başarıyla yerine getirmem olasılığım var."</p>

    <p class="MsoNormal1">Daneel yine durakladı. "Bu fikri açıklama tarzın beni şaşırtıyor, Ortak Elijah. Ama sözlerin doğru sanırım."</p>

    <p class="MsoNormal1">Baley, "O halde," dedi. "Artık kahvaltıya hazırım. Ama ya başarısızlığı ya da öldürülmeyi seçmem gerekiyor. Bu da iştahımı biraz kaçırıyor tabii."</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Fastolfe, kahvaltı sofrasında Baley'e gülümsedi. "İyi uyudunuz mu?" Arzlı âdeta büyülenmiş gibi jambon dilimine ve tavada pişirilmiş yumurtalara bakıyordu. "Evet. Çok iyi uyudum. O ilacı kullanmasalardı hâlâ uyuyor olacaktım sanırım." "Ah, evet. Bir konuğun hakkı olan misafirseverlik sayılmaz bu. Ama çalışmaya erken başlamak isteyeceğinizi düşündüm."</p>

    <p class="MsoNormal1">"Çok haklısınız. Ben de tam anlamıyla konuk sayılmam."</p>

    <p class="MsoNormal1">Baley, önündeki sıcak sıvı dolu fincandan bir yudum aldı. Ve farkına varmadan yüzünü buruşturdu.</p>

    <p class="MsoNormal1">Fastolfe hemen, "Beğenmediniz mi?" diye sordu. "Kahve bu. Kafeini alınmış."</p>

    <p class="MsoNormal1">Arzlı kaşlarını çattı. "Tadı kahveye benzemiyor. Özür dilerim, Dr. Fastolfe, bir paranoyak gibi konuşmak istemiyorum. Ama az önce Daneel'le yarı şaka yarı ciddi düşmanlarınızın beni ortadan kaldırmaya çalışmaları olasılığından söz ettik..."</p>

    <p class="MsoNormal1">Fastolfe kaşlarını kaldırdı, bir kaşıkla kahveden alarak bunu tattı. "Kahve bu. İçine de bir şey karıştırılmamış. Her dünyada ayrı türde kahve yetiştiriliyor. Size Arz kahvesi veremeyeceğim için çok üzgünüm, Bay Baley. Meyva suyu içer miydiniz? Bütün dünyalar Aurora'nın üzüm suyunun çok üstün olduğunu kabul ederler."</p>

    <p class="MsoNormal1">"Üzüm suyunu deneyeceğim." Baley kahveye kuşkuyla baktı. "Buna da alışmaya çalışmam gerekiyor, sanırım."</p>

    <p class="MsoNormal1">Fastolfe, "Hiç de değil," diye cevap verdi "Gerekmiyorsa hoşlanmadığınız bir şeyi neden yapasınız?" Bir an durdu. "Gece ve uyku aklınıza yeni bir şey gelmesini sağladı mı?"</p>

    <p class="MsoNormal1">"Hayır. Çok üzgünüm..." Baley belirsiz bir şeyi hatırlayarak kaşlarını çattı.</p>

    <p class="MsoNormal1">"Ama..."</p>

    <p class="MsoNormal1">"Evet?"</p>

    <p class="MsoNormal1">"Uykuya dalmadan önce aklıma bir şey geldi sanırım, bunu hatırlayamıyorum.</p>

    <p class="MsoNormal1">Gece uyandığım zaman da hatırlamayı başaramadım."</p>

    <p class="MsoNormal1">"Ama o düşünce ne kadar uçucu olursa olsun yine de bir iz bırakmıştır."</p>

    <p class="MsoNormal1">"Herhalde öyle, Dr. Fastolfe. O takdirde o fikri tekrar yakalayacağım demektir. Zaten bundan eminim."</p>

    <p class="MsoNormal1">"Beklememiz mi gerekecek?"</p>

    <p class="MsoNormal1">"Başka ne yapabiliriz?"</p>

    <p class="MsoNormal1">"Psişik Sonda diye bir şey var..."</p>

    <p class="MsoNormal1">Baley iskemlesinde arkasına yaslanarak bir an Fastolfe'u süzdü. "Bundan söz edildiğini duydum. Ama Arzda polis psişik sonda kullanmaz."</p>

    <p class="MsoNormal1">Aurora'ı usulca cevap verdi. "Ama şimdi Arzda değiliz."</p>

    <p class="MsoNormal1">"Sonda beyine zarar verebiliyor. Öyle değil mi?"</p>

    <p class="MsoNormal1">"Bunu bir uzman kullandığı takdirde hiçbir şey olmaz."</p>

    <p class="MsoNormal1">Baley, "Bir uzman da kullansa beyin yine de zarar görebilir," dedi. "Ben Sondanın Aurora'da ancak çok özel durumlarda kullanıldığını sanıyordum. Sonda uygulanacak kimsenin büyük bir suç işlemiş olması ya da..."</p>

    <p class="MsoNormal1">"Evet, Bay Baley, ama bu Aurora'lılarla ilgili bir kural. Siz Aurora'lı değilsiniz."</p>

    <p class="MsoNormal1">"Yanı Arzlı olduğum için insan yerine konulmayacak mıyım?"</p>

    <p class="MsoNormal1">Fastolfe gülümseyerek ellerini açtı. "Yapmayın, Bay Baley, benimki sadece bir düşünceydi. Dün gece çaresiz durumdaydınız. Hatta bu yüzden Gladia'yı korkunç ve acınılacak bir duruma düşürmeyi bile düşündünüz. Ben de şimdi kendinizi tehlikeye atacak kadar çaresiz durumda olup olmadığınızı anlamak istedim!"</p>

    <p class="MsoNormal1">Baley gözlerini uğuşturarak birkaç dakika sustu. Sonra değişik bir tonda, "Dün gece hatalı davrandım," diye mırıldandı. "Bunu itiraf ettim. Şimdiki duruma gelince... Yararlı olup olmayacağı bilinmeyen bir fikir kırıntısı için beynimi tehlikeye atmaya değer mi?"</p>

    <p class="MsoNormal1">Fastolfe başını salladı. "Zaten ben ciddi değildim."</p>

    <p class="MsoNormal1">"Teşekkür ederim, Dr. Fastolfe."</p>

    <p class="MsoNormal1">"Şimdi ne yapacağız?"</p>

    <p class="MsoNormal1">"Bir kere tekrar Gladia'yla konuşmak istiyorum. Aydınlanması gereken birkaç nokta daha var. Sonra başka birini de görmek niyetindeyim."</p>

    <p class="MsoNormal1">"Kimi?"</p>

    <p class="MsoNormal1">"Kızınız Vasilia'yı."</p>

    <p class="MsoNormal1">"Vasilia'yı mı? Neden? Bunun ne yararı olur?"</p>

    <p class="MsoNormal1">"O da bir robotik uzmanı. Sizden başka bir robotikçiyle konuşmak istiyorum."</p>

    <p class="MsoNormal1">"Ben bunu istemiyorum, Bay Baley."</p>

    <p class="MsoNormal1">Kahvaltı sona ermişti. Arzlı ayağa kalktı. "Dr. Fastolfe size tekrar, buraya beni çağırttığınız için geldiğimi hatırlatacağım. Detektiflik yapabilmek için uygun yetkim yok. Aurora makamlarıyla bir ilgim de olmadığı gibi. Bu kötü, karmaşık işin iç yüzünü ancak herkes benimle isteyerek işbirliği yaptığı ve sorularımı cevapladığı takdirde öğrenebilirim. Bunu yapmamı engellediğiniz takdirde, bu noktadan daha fazla ileriye gidemeyeceğim de anlaşılır. Bu sizin... ve dolayısıyla Arz için de çok kötü olur. Sizden beni engellememenizi isteyeceğim."</p>

    <p class="MsoNormal1">Fastolfe pek de gizleyemediği bir öfkeyle, "Bütün bunları anlıyorum," dedi. "Ama neden Vasilia? Aurora'da başka robotik uzmanları da var."</p>

    <p class="MsoNormal1">"Vasilia kızınız. Sizi tanıyor. Herhalde sizin bir robotu ortadan kaldırıp kaldırmayacağınızı da biliyordur. Robotik Enstitüsünün üyesi ve siyasi düşmanlarınızın yanlısı olduğuna göre, sizi bu konuda desteklemesi çok lehinize olur."</p>

    <p class="MsoNormal1">"Ya aleyhimde konuşursa?"</p>

    <p class="MsoNormal1">"Onu sırası geldiği zaman düşünürüz. Kızınızla bağlantı kurar ve ondan benimle konuşmasını ister misiniz?"</p>

    <p class="MsoNormal1">Fastolfe bıkkın bir tavırla, "Onu sizinle konuşması için kolayca ikna edebileceğimi sanıyorsanız, yanılıyorsunuz," diye cevap verdi. "Çok işi olabilir. Ya da olduğunu sanabilir. Hatta, benden ne kadar hoşlanmadığını belirtmek için sizi görmeyi reddedebilir."</p>

    <p class="MsoNormal1">"Siz elinizden geleni yapar mısınız, Dr. Fastolfe?"</p>

    <p class="MsoNormal1">Aurora'lı içini çekti. "Siz Gladia'dayken ben de bunu yaparım. Hemen gidip Gladia'yı göreceksiniz sanırım. Ona da haber vereyim." Döndü. Durakladı Tekrar Arzlıya baktı.</p>

    <p class="MsoNormal1">"Bay Baley?"</p>

    <p class="MsoNormal1">"Evet, Dr. Fastolfe?"</p>

    <p class="MsoNormal1">"Dün gece bana durumun çok ciddi olduğunu, Gladia'yı sarsmaktan kaçınmayacağınızı söylediniz. Haklıydınız. Sizden bana karşı da aynı biçimde davranmanızı istiyorum. Vasilia'yla konuşma fırsatını bulabilirseniz gururumu ve huzurumu hesaba katmayın. Sonuç hoşuma gitmeyecek ama katlanmaya çalışacağım. Beni düşünmeyin."</p>

    <p class="MsoNormal1">"Açıkçası sizi düşünmek niyetinde değilim, Dr. Fastolfe.</p>

    <p class="MsoNormal1">Utanç ve sıkıntınızı, siyasetinizin geleceği ya da dünyamın çıkarlarıyla karşılaştırmak zorunda kaldığım takdirde sizi utandırmaktan kaçınmam."</p>

    <p class="MsoNormal1">"İyi!... Ve Bay Baley, aynı tavrı kendinize karşı da takınmalısınız. Kendi rahatınızı da düşünmemelisiniz."</p>

    <p class="MsoNormal1">"Beni buraya fikrimi almadan çağırdınız. O zaman da kendi rahatımı düşünmeme izin verilmedi."</p>

    <p class="MsoNormal1">"Ben başka bir şeyi kastettim. Makul bir süre sonunda hâlâ bir çözüm yolu bulamamış olursanız, o zaman Psişik sonda konusuyla ilgileniriz. Beyninizin bildiği ama sizin haberiniz olmayan o gerçeği öğrenmek için son çare bu."</p>

    <p class="MsoNormal1">"Belki de beynim hiçbir şey bilmiyor, Dr. Fastolfe."</p>

    <p class="MsoNormal1">Aurora'lı Baley'e üzüntüyle baktı. "Kabul. Ama Vasilia'nın aleyhimde konuşabileceğini söylediğim zaman verdiğiniz cevabı tekrarlayacağım: Onu sırası geldiği zaman düşünürüz." Tekrar dönerek odadan çıktı.</p>

    <p class="MsoNormal1">Baley düşünceli bir tavırla onun arkasından baktı. Anladığı kadarıyla ilerleme gösterdiği takdirde düşmanlar ona saldıracaktı. Başarılı olamadığı takdirde de ona Psişik Sonda uygulayacaklardı. Bu daha iyi bir şey sayılmazdı, Arzlı, "Yakub adına!..." diye mırıldandı.</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Baley'e Gladia'nın evine bir gün öncesine göre daha çabuk erişmiş gibi geldi. Hava güzel, gökyüzü açık, güneş de pırıl pırıldı. Daneel'le Giskard da yine Arzlının yanındalardı.</p>

    <p class="MsoNormal1">Gladia, onları kapıda beklemiyordu. Ama geleceklerinden haberi olduğu belliydi.</p>

    <p class="MsoNormal1">Robot, Baley ve yanındakileri salona soktuğu zaman genç kadın yerinden kımıldamadı. Öfkeyle bıkkınlık arası bir tavırla, "Dr. Fastolfe beni tekrar görmek istediğini söyledi," dedi. "Yine ne var?" Bir sabahlığa sıkıca sarılmıştı. Çamaşır giymemiş olduğu da anlaşılıyordu. Saçlarını gelişi güzel arkaya toplamıştı. Rengi soluktu. Gece fazla uyumamış olduğu anlaşılıyordu.</p>

    <p class="MsoNormal1">Baley, "Seni tekrar rahatsız etmek zorunda kaldığım için üzgünüm, Gladia," dedi. "Sana bazı sorular sormak istiyorum."</p>

    <p class="MsoNormal1">"Dün sordukların yetmedi mi? Benden ayrıldıktan sonra bütün zamanını yeni sorular bularak mı geçirdin?"</p>

    <p class="MsoNormal1">"Bir bakıma öyle. Şimdi söyle; kaç kişi sana ilişki kurmayı teklif etti. Özellikle Jander bu eve yerleştikten sonra."</p>

    <p class="MsoNormal1">"Kayıt tutmuyorum, Elijah. Üç dört kişi."</p>

    <p class="MsoNormal1">"İçlerinden fazla ısrar eden oldu mu? Teklifini birkaç kez tekrarlayan?"</p>

    <p class="MsoNormal1">Bakışlarını Baley'den kaçıran genç kadın birdenbire Arzlıya döndü. "Bu konuyu başkalarıyla da mı konuştun?"</p>

    <p class="MsoNormal1">Baley başını salladı. "Hayır, bunu senden başka hiç kimseyle konuşamadım. Ama bu sorundan isteklilerden bazılarının fazla ısrarcı oldukları anlaşılıyor."</p>

    <p class="MsoNormal1">"Sadece bir kişi. Santirbc Gremionis." Gladia içini çekti.</p>

    <p class="MsoNormal1">"Auroro'lıların adları ne acayip... Santorix de acayip bir insan. Yani bir Aurora'lı için. Bu konuda onun kadar ısrarcı biriyle hiç karşılaşmadım. Bana her zaman nazik davrandı. Red cevabımı daima hafif bir tebessüm ve haşmetli bir reveransla karşıladı. Ama ertesi hafta hatta ertesi gün teklifini tekrarladı. Bu tekrarı bile terbiyesizce bir şey sayılırdı. Nazik bir Aurora'lı red cevabını kabul eder ve bir daha bu konuyu açmaz."</p>

    <p class="MsoNormal1">"Sana ilişki teklif edenler Jander olayını biliyorlar mıydı?"</p>

    <p class="MsoNormal1">"Bu havadan sudan söz edilirken açıklanacak bir şey değildi."</p>

    <p class="MsoNormal1">"Pekâlâ, Gremionis'in üzerinde duralım. O durumu biliyor muydu?"</p>

    <p class="MsoNormal1">"Ona bu durumu açıklamadım."</p>

    <p class="MsoNormal1">"Konuyu hemen böyle kapatma, Giadia. Bunun, durumun Grimionis'e açıklanmasıyla bir ilgisi yok. O sık sık sana teklifte bulunmuş. Ha, evet, bu teklifleri ne kadar sık tekrarlıyordu?"</p>

    <p class="MsoNormal1">Gladia yorgun yorgun, "Hesap tutmadım," dedi. "Belki on iki kez teklifte bulundu, belki de daha fazla. Diğer bakımlardan hoş bir insan olmasaydı robotlarıma onu eve almamalarını emrederdim."</p>

    <p class="MsoNormal1">"Ama emretmemişsin. On iki kez teklifte bulunmak zaman alır. Gremionis seni görmeye geliyor, seninle konuşuyordu. Herhalde Jander'in evde olduğunu ve senin ona nasıl davrandığını da fark etti. Sonunda robotla olan ilişkini anlamış olamaz mı?"</p>

    <p class="MsoNormal1">Gladia başını salladı. "Sanmıyorum. Ben insanlarla beraberken Jander yanımıza gelmezdi."</p>

    <p class="MsoNormal1">"Ona böyle mi emretmiştin?"</p>

    <p class="MsoNormal1">"Evet. Sen bu ilişkiden utandığımı söylemeden durumu açıklayayım. Bu emirl eriiç sıkıcı karışıklıklar olmaması için vermiştin."</p>

    <p class="MsoNormal1">"İyi düşün. Gremionis durumu fark etmiş olamaz mı? Sonuçta aşık bir erkek..."</p>

    <p class="MsoNormal1">"Aşık mı? Aurora'lılar aşktan ne anlar?"</p>

    <p class="MsoNormal1">"O halde... aşık olduğunu sanan bir erkekti o. Sen ona karşılık vermiyordun. Gremionis, hayal kırıklığına uğramış bir aşığın kuşku ve duyarlılığıyla işin iç yüzünü tahmin etmiş olamaz mı? Düşün. Gremionis, sana üstü kapalı bir biçimde Jander'le ilgili imalarda bulunmadı mı? Şüphelenmene neden olacak herhangi bir söz..."</p>

    <p class="MsoNormal1">"Hayır! Hayır! Bir Aurora'lının bir başkasının seks konusundaki tercihleri ya da alışkanlıkları konusunda birtakım kötü sözler söylemesi duyulmuş bir şey değildir."</p>

    <p class="MsoNormal1">"Sözlerin kötü olması şart değil. Belki neşeli bir ima. Bu ilişkiden şüphelendiğini belirtecek bir söz."</p>

    <p class="MsoNormal1">"Hayır. Eğer genç Gremionis böyle bir tek kelime söyleseydi bir daha evime adımını atamazdı. 0nun bana bir daha yaklaşmamasını sağlardım. O böyle bir şey yapmazdı. Benimle terbiyeli ve heyecanlı bir tavırla konuşurdu."</p>

    <p class="MsoNormal1">"'Genç' Gremionis dedin. Kaç yaşında o?"</p>

    <p class="MsoNormal1">"Benim kadar. Otuz beş. Hatta belki de bir iki yaş küçük."</p>

    <p class="MsoNormal1">Baley kederle, "Bir çocukmuş o," dedi. "Gremionis benden de genç anlaşılan. Ama o yaşta... Belki Gremionis, Jander meselesini sezdi ve bu konuda hiçbir şey de söylemedi. Hiçbir şey. Yine de kıskançlığa kapılmış olamaz mı?"</p>

    <p class="MsoNormal1">"Kıskançlığa mı kapıldı?"</p>

    <p class="MsoNormal1">Baley bu kelimenin Aurora ya da Solaria'da pek anlamı olmadığını düşündü.</p>

    <p class="MsoNormal1">"Başka birini ona tercih etmene kızdı, diyelim."</p>

    <p class="MsoNormal1">"'Kıskançlık' kelimesinin anlamını biliyorum."</p>

    <p class="MsoNormal1">Gladia'nın sesi sertti. "Bu sözü sadece Aurora'lıların kıskançlık duyabileceklerini düşünmene şaştığım için tekrarladım. Aurora'da insanlar seks yüzünden kıskançlık duymazlar. Başka konularda, evet. Ama seks bakımından, hayır!"</p>

    <p class="MsoNormal1">Yüzünde gezegenlileri aşağı gördüğünü belirten bir ifade vardı. "Gremionis'in kıskançlığı tutsaydı da ne olurdu? O ne yapabilirdi?"</p>

    <p class="MsoNormal1">"Jander'e robotla ilişki kurmanın Aurora'daki durumunu tehlikeye düşüreceğini söyleyebilirdi..."</p>

    <p class="MsoNormal1">"Bu doğru değildi ki."</p>

    <p class="MsoNormal1">"Ama Jander bu sözlere inanabilirdi. Seni tehlikeye düşürdüğünü, zarar verdiğini düşünürdü. Robotun beyni bu yüzden donmuş olamaz mı?"</p>

    <p class="MsoNormal1">"Jander bu sözlere hiçbir zaman inanmazdı ki. O beni mutlu ediyordu. Bunu kendisine de söylüyordum."</p>

    <p class="MsoNormal1">Baley öfkelenmemeye çalıştı. "Jander'in sana inandığından eminim. Belki kendisine bunun tersi söylendiği zaman bu sözlere de inanmak zorunda kalmıştır. Yani iki ateş arasında kalınca Birinci Kural..."</p>

    <p class="MsoNormal1">Gladia'nın yüzü çarpıldı ve kadın tiz bir sesle haykırdı.</p>

    <p class="MsoNormal1">"Çılgınca bir şey bu! Bana Susan Calvin ve düşünceleri okuyan o robotla ilgili peri masalını tekrarlıyorsun! On yaşından büyük hiç kimse buna inanmaz!"</p>

    <p class="MsoNormal1">"Ama bu..."</p>

    <p class="MsoNormal1">"Bu olamaz! Ben Solaria'lıyım. Robotlar konusunda böyle bir şeyin olamayacağını bilecek kadar bilgim var. Bir robotun Birinci Kural yüzünden sarsılmasını ancak bir uzman sağlayabilir. Dr. Fastolfe belki bunu başarabilir. Ama Santirix Gremionis, asla! Gremionis bir stilist. O insanların üzerinde çalışıyor. Saç kesiyor, elbise modelleri çiziyor. Ben de aynı şeyi yapıyorum ama hiç olmazsa ben robotların üzerinde çalışıyorum. Gremionis ömrü boyunca bir tek robota bile elini sürmemiş. O konuda hiçbir şey bilmiyor. Robotlara yalnızca emir vermesini öğrenmiş. Onlara pencereleri açmalarını, kapamalarını soylüyor. Bunun gibi şeyler işte! Bana Jander'le benim... benim..." Gladia kaskatı kesilen işaret parmağıyla, şiddetle göğsüne vurdu, "...benim aramdaki ilişkinin onun ölümüne neden olduğunu mu söylemeye çalışıyorsun?"</p>

    <p class="MsoNormal1">Baley kadını sıkıştırmaktan vazgeçmeyi istiyor ama bunu başaramıyordu. "Ben bilerek yaptığın bir şeyi kastetmedim. Belki Gremionis Dr. Fastolfe'dan bu işin nasıl..."</p>

    <p class="MsoNormal1">"Gremionis, Dr. Fastolfe'u tanımıyordu. Ve onun anlatacağı hiçbir şeyi de kavrayamazdı."</p>

    <p class="MsoNormal1">"Gremionis'in neyi kavrayabileceğini, neyi kavrayamayacağmı bilemezsin. Dr. Fastolfe'u tanımamasına gelince! Gremionis peşini bırakmadığına göre sık sık buraya geliyordu..."</p>

    <p class="MsoNormal1">"Dr. Fastolfe ise buraya hemen hiç gelmiyordu. Benimle fazla dost olmasının kendisinden uzaklaşmama yol açacağını sanıyordu. Bunu bir keresinde bana itiraf etti. Kızını da böyle kaybettiğini düşünüyordu. Anlayacağın, Elijah, insan birkaç yüz yıl yaşadığı zaman binlerce şeyi kaybetmek için bol bol zaman buluyor. Ö ömrünün kısa olmasına sevinmelisin."</p>

    <p class="MsoNormal1">Gladia artık deli gibi ağlıyordu.</p>

    <p class="MsoNormal1">Baley, kendisini çaresiz hissediyordu. Halinden de belliydi bu. "Çok üzgünüm, Gladia. Başka sorum yok. Robotlarından birini çağırayım mı? Yardıma ihtiyacın var mı?"</p>

    <p class="MsoNormal1">Gladia elini salladı. "Sen git yeter! Git artık!" Bu sözleri boğulurcasına söylemişti.</p>

    <p class="MsoNormal1">Baley kararsızca durakladı. Sonra da odadan çıktı. O ara da Gladia'ya son defa, şaşkın şaşkın baktı. Giskard peşindeydi. Evden çıkarken Daneel de ona katıldı.</p>

    <p class="MsoNormal1">Arzlı hızla Dr. Fastolfe'un evine doğru giderken . kafası karmakarışıktı.</p>

    <p class="MsoNormal1">Başlangıçta Vasilia'yı çaresiz kaldığı için görmek istemişti.</p>

    <p class="MsoNormal1">Ama artık durum değişmişti. Baley önemli bir ipucu yakalamış olabileceğini düşünüyordu.</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Fastolfe'un yüzünde üzüntülü bir ifade vardı. "Bay Baley istediğinizi yaparak kızımla bağlantı kurmaya çalıştım. Ama Vasilia benimle konuşmak istemedi Derdimi onun robot sekreterine anlattım. Vasilia onun yoluyla benimle hiçbir zaman konuşmayacağını açıkladı ama konu siz olunca biraz daha uysalca davrandı. Robot, kendisiyle bağlantı kurduğunuz takdirde Vasilia'nın size beş dakikasını verebileceğini söyledi. Ama bunu da..." Duvardaki zaman şeridine baktı. "Yarım saat içerisinde yapmanız gerekiyor. Sizinle hiçbir biçimde karşılıklı konuşmayacakmış."</p>

    <p class="MsoNormal1">"Vasilia'yla karşı karşıya konuşmam şart. Ona sorunun önemli olduğunu açıkladınız mı?"</p>

    <p class="MsoNormal1">"Buna çalıştım ama aldırmadı."</p>

    <p class="MsoNormal1">"Ama siz onun babasısınız. Herhalde..."</p>

    <p class="MsoNormal1">"Bir yabancıya benden daha hoşgörülü davranabilir. Bunu bildiğim için Giskard'dan yararlandım."</p>

    <p class="MsoNormal1">"Giskard'dan mı?"</p>

    <p class="MsoNormal1">"Ah, evet. Vasilia, Giskard'ı çok sever, üniversitede robotik eğitimi gördüğü sırada Giskard'ın programında ufak değişiklikler yaptı. Böyle bir şey bir robotla bir insanı birbirine yakınlaştırır. Sanki Giskard. Andrevv Martin'di..."</p>

    <p class="MsoNormal1">"Andrevv Martin de kim?"</p>

    <p class="MsoNormal1">Fastolfe, "Kimdi, demeniz daha doğru olur," diye cevap verdi. "Ondan söz edildiğini hiç duymadınız mı?"</p>

    <p class="MsoNormal1">"Hayır, duymadım!"</p>

    <p class="MsoNormal1">"Çok garip! Bizim bu eski efsanelerimizin hepsi de Arzla ilgili. Ama Arzlıların bunlardan haberleri yok. Andrevv Martin yavaş yavaş insana benzediği iddia edilen bir robot. Onun hakkında şaşılacak hikâyeler anlatılıyor. Bütün bunlardan da Andrevv Martin'in aslında bir efsane olduğu anlaşılıyor. Bu efsanelerde bir kız çocuğundan da söz edilir. 'Küçük Hanım', diye biliniyor o. Aurora da her küçük kız Küçük Hanım olmayı ve Andrevv Martin'in kendi robotu olmasını düşler. Vasilia'nın da böyle bir hayali vardı. Giskard da onun Andrew Martin'iydi."</p>

    <p class="MsoNormal1">"Eee?"</p>

    <p class="MsoNormal1">"Vasilia'nın robot sekreterine yanınızda Giskard'ın da olacağını söyledim. O robotu yıllardan beri görmedi. Bu yüzden sizi görmeye razı olacağını düşündüm."</p>

    <p class="MsoNormal1">"Bunun da bir etkisi olmadı sanırım."</p>

    <p class="MsoNormal1">"Olmadı."</p>

    <p class="MsoNormal1">"O halde başka bir şey bulmalıyız. Vasilia'yı beş dakika içerisinde ikna etmeniz gerekecek."</p>

    <p class="MsoNormal1">Fastolfe, "Belki sizin aklınıza böyle bir şey gelir," dedi.</p>

    <p class="MsoNormal1">"Birkaç dakika sonra üç boyutlu aygıtta onu göreceksiniz. Sizinle konuşması için de onu beş dakika içerisinde ikna etmeniz gerekecek?"</p>

    <p class="MsoNormal1">"Beş dakika! Ben beş dakikada ne yapabilirim?"</p>

    <p class="MsoNormal1">"Bilmiyorum. Ama bu da hiç yoktan iyidir sanırım."</p>

    <p class="MsoNormal1">Baley on beş dakika sonra üç boyutlu ekranın önünde duruyordu. Vasilia Fastolfe'la tanışmaya hazırdı. Dr. Fastolfe, acı bir tebessümle, "Ben burada kalırsam, kızımı ikna etmeniz de daha güçleşir," diyerek dışarı çıkmıştı.</p>

    <p class="MsoNormal1">Daneel de yoktu odada. Baley'nin yanında sadece Giskard kalmıştı.</p>

    <p class="MsoNormal1">Robot. "Dr. Vasilia'nın üç boyutlu kanalı acık, beyim," diye haber verdi. "Hazır mısınız?"</p>

    <p class="MsoNormal1">"Bundan daha hazır olamam."</p>

    <p class="MsoNormal1">Oda karanlıklaşırken ekran aydınlandı. Bir kadın belli belirsiz gözüktü önce. Sonra üç boyutlu bir görünüm oldu.</p>

    <p class="MsoNormal1">Şimdi elini bir laboratuvar masasına dayamış, Arzlının karşısında duruyordu. Vasilia koyu kahverengi kumaştan yapılmış, ilk bakışta eteğe benzeyen bol bir pantolon giymişti. Yarı saydam pantolondan genç kadının bacakları birer gölge gibi belli oluyordu. Bluzu dar ve kolsuzdu.</p>

    <p class="MsoNormal1">Vasilia'nın kolları çıplak, bluzunun yakası da iyice dekolteydi.</p>

    <p class="MsoNormal1">Genç kadın sarı saçlarını sıkı bukleler halinde kıvırmıştı.</p>

    <p class="MsoNormal1">Babası gibi çirkin değildi. Baley, Vasilia'nın annesinin güzel olduğuna karar verdi. Genç kadın kısa boyluydu ve yüzü Gladia'ya şaşılacak kadar benziyordu. Yalnız Vasilia'nın yüzündeki ifade daha soğuktu. Çehresinden despot bir insan olduğu da anlaşılıyordu.</p>

    <p class="MsoNormal1">Vasilia sert sert, "Babamın dertlerini çözümlemek için gelen Arzlı siz misiniz? diye sordu.</p>

    <p class="MsoNormal1">Baley de aynı sertlikle karşılık verdi. "Evet, Dr. Fastolfe."</p>

    <p class="MsoNormal1">'Beni Dr. Vasilia diye çağırabilirsiniz. Babamla karıştırılmayı istemiyorum."</p>

    <p class="MsoNormal1">"Dr. Vasilia sizinle karşılıklı konuşmam gerekiyor Hem de oldukça uzun bir süre."</p>

    <p class="MsoNormal1">"Öyle düşündüğünüz belli. Siz bir Arzlısınız ve doğal bir mikrop kaynağısınız."</p>

    <p class="MsoNormal1">"Dezenfekte edildim ve artık kimse için tehlikeli değilim. Babanız bir günden daha uzun bir süreden beri yanımda."</p>

    <p class="MsoNormal1">"Babam bir idealist rolünde. Bu rolünü sürdürebilmek için de zaman zaman budalaca şeyler yapmak zorunda kalıyor. Onu taklit edecek değilim."</p>

    <p class="MsoNormal1">"Herhalde babanıza kötülük etmek istemezsiniz. Beni görmediğiniz takdirde babanıza kötülük etmiş olacaksınız."</p>

    <p class="MsoNormal1">"Zamanımı boşuna alıyorsunuz. Sizi ancak bu şekilde görebilirim. Size ayırdığım sürenin yarısı da geçti zaten. Bu durum hoşunuza gitmiyorsa bu konuşmayı hemen kesebiliriz."</p>

    <p class="MsoNormal1">"Giskard burada, Dr. Vasilia. Beni görmenizi rica etmek istiyor."</p>

    <p class="MsoNormal1">Giskard görüntü alanına girdi. Alçak sesle, "Günaydın Küçük Hanım," dedi.</p>

    <p class="MsoNormal1">Bir an Vasilia'nın yüzünde utanmış gibi bir ifade belirdi.</p>

    <p class="MsoNormal1">Sonra daha yumuşak bir sesle, "Seni gördüğüme sevindim, Giskard," diye mırıldandı. "Senin!e istediğin zaman konuşurum. Ama bu Arzlıyı görmeyeceğim. Sen rica etsen bile bunu yapmayacağım."</p>

    <p class="MsoNormal1">Baley çaresizce son kozunu oynadı. "O halde Santirix Gremionis konusunu sizinle konuşmadan kamuya açıklamak zorunda kalacağım."</p>

    <p class="MsoNormal1">Vasilia'nın gözleri irileşti. Kadın elini masadan çekerek yumruğunu sıktı.</p>

    <p class="MsoNormal1">"Gremionis'e ne olmuş?"</p>

    <p class="MsoNormal1">"Hiç... O yakışıklı bir genç ve sizi de iyi tanıyor. Bu sorunu sizin anlatacaklarınızı dinlemeden çözümlememi mi istiyorsunuz?"</p>

    <p class="MsoNormal1">"Size şimdi söylüyorum..."</p>

    <p class="MsoNormal1">Baley yüksek sesle, "Hayır!" diye bağırdı. "Bana karşı karşıya gelinceye kadar hiçbir şey söylemeyeceksiniz!"</p>

    <p class="MsoNormal1">Kadının dudakları titredi. "Pekâlâ, sizi göreceğim. Ama konuşmayı istediğim an sona erdireceğim. Sizi uyarıyorum! Giskard'ı da getirin!" Bağlantı birdenbire kesildi.</p>

    <p class="MsoNormal1">Ani değişiklik Baley'nin başının dönmesine yol açtı Detektif, bir koltuğa doğru gitti. Giskard dirseğini tutuyordu.</p>

    <p class="MsoNormal1">Arzlı koltuğa çöktü.</p>

    <p class="MsoNormal1">Robot, "Size yardım edebilir miyim, beyim?" diye sordu.</p>

    <p class="MsoNormal1">Baley, "Hayır," dedi. "Ben iyiyim. Sadece kendimi toplamak istiyorum."</p>

    <p class="MsoNormal1">Fastolfe odaya girerek karşısına dikildi. "Bir ev sahibi olarak görevlerimi yerine getirmediğim için sizden tekrar özür dileyeceğim. Paralel alıcıdan konuşmayı dinledim. Kızımı görmek istiyordum."</p>

    <p class="MsoNormal1">Baley kesik kesik soluyordu. "Anlıyorum... Sizi affediyorum.</p>

    <p class="MsoNormal1">"Bu Santorix Gremionis de kim? Bu adı şimdiye kadar duymadım."</p>

    <p class="MsoNormal1">Baley başını kaldırarak Aurora'lıya baktı. "Dr. Fastolfe bu adı bu sabah Gladia'dan duydum. O genç adam hakkında fazla bir şey bilmiyorum. Ama her şeyi göze alarak kızınıza o sözleri söyledim. Bu kumarı kazanmam imkânsız gibi gozuküyordu, ama sonuç istediğim gibi oldu. Gördüğünüz gibi pek az bilgim olduğu zaman bile yine yararlı sonuçlara varabiliyorum Bunu sürdürebilmem için beni rahat bırakın. Bana yardımcı olmayı sürdürün ve lütfen bir daha da Psişik Sondadan söz etmeyin."</p>

    <p class="MsoNormal1">Fastolfe bir şey söyleyemedi.</p>

    <p class="MsoNormal1">Baley öfkeli bir memnunlukla, önce kızını, sonra da babasını dize getirdim, diye düşündü. Ama bunu daha ne kadar sürdürebileceğini kendisi de bilmiyordu.</p>

    <p class="MsoNormal1"><span>&nbsp;</span></p>

    <p class="MsoNormal1"><span>&nbsp;</span></p>
  </div>
</body>
</html>
