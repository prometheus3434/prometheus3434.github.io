<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>Şafağın Robotları</title><!--[if gte mso 9]><xml>
 <o:DocumentProperties>
  <o:Author>Isaac Asimov</o:Author>
  <o:Template>Normal</o:Template>
  <o:LastAuthor>KRANK</o:LastAuthor>
  <o:Revision>2</o:Revision>
  <o:TotalTime>15</o:TotalTime>
  <o:Created>2013-07-14T09:44:00Z</o:Created>
  <o:LastSaved>2013-07-14T09:44:00Z</o:LastSaved>
  <o:Pages>172</o:Pages>
  <o:Words>93837</o:Words>
  <o:Characters>534871</o:Characters>
  <o:Lines>4457</o:Lines>
  <o:Paragraphs>1254</o:Paragraphs>
  <o:CharactersWithSpaces>627454</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:TrackMoves>false</w:TrackMoves>
  
  <w:DefaultTableStyle Number="0">Normal</w:DefaultTableStyle>
  <w:DrawingGridHorizontalSpacing>0 nk</w:DrawingGridHorizontalSpacing>
  <w:DrawingGridVerticalSpacing>0 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 nk</w:DrawingGridHorizontalOrigin>
  <w:DrawingGridVerticalOrigin>0 nk</w:DrawingGridVerticalOrigin>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal1"><span>&nbsp;</span></p>

    <h1 class="MsoNormal1"><b class="calibre1">DÖRT</b></h1>

    <p class="MsoNormal1"><span>&nbsp;</span></p>

    <p class="MsoNormal1">Dr. Han Fastolfe gerçekten onu bekliyor ve gülümsüyordu.</p>

    <p class="MsoNormal1">Uzun boylu, zayıf, kumral saçları seyrelmiş bir adamdı. Ve tabii kulakları dikkati çekiyordu. Aradan üç yıl geçmiş olmasına karşın Baley, Fastolfe'un kulaklarını unutmamıştı.</p>

    <p class="MsoNormal1">Bu büyük, yelken kulaklar adama belli belirsiz neşeli bir görünüm veriyordu.</p>

    <p class="MsoNormal1">Aurora'lının çirkinliği insanın hoşuna gidiyordu bu yüzden.</p>

    <p class="MsoNormal1">Baley'nin gülümsemesine de Fastolfe'un onu karşılayışından çok kulakları yol açtı.</p>

    <p class="MsoNormal1">Baley bir an, acaba Auroıa'da tıp bu çirkin kulakları düzeltmek için gereken önemsiz estetik ameliyatı yapmalarını sağlayacak kadar ilerlemedi mi, diye düşündü.</p>

    <p class="MsoNormal1">Belki de Fastolfe kulaklarının biçiminden hoşlanıyordur.</p>

    <p class="MsoNormal1">Benim de hoşlandığım gibi. Bu fikir Arzlıyı şaşırttı. Belki de Dr. Fastolfe herkesin ilk görüşte kendisinden hoşlanmasını istiyor. Ya da önemsenmemenin yararını keşfetmiş.</p>

    <p class="MsoNormal1">Farklı olmak mı hoşuna gidiyor yoksa?</p>

    <p class="MsoNormal1">Fastolfe, "Sivil memur Elijah Baley," dedi. "Sizi çok iyi hatırlıyorum. Yine de çoğu zaman yüzünüzün o hiper dalga oyununda sizi canlandıran aktörünkine benzediğini sanıyorum."</p>

    <p class="MsoNormal1">Baley'nin yüzünde haşin bir ifade belirdi. "O hiper dalga oyunu peşimi bırakmıyor, Dr. Fastolfe. Ondan kurtulmak için nereye kaçacağımı bilebilseydim..."</p>

    <p class="MsoNormal1">Fastolfe nazik nazik, "Kaçacak hiçbir yer yok," dedi.</p>

    <p class="MsoNormal1">"Olağan biçimde yani. Bu konudan hoşlanmıyorsanız, bundan söz etmekten hemen vaz geçeriz. Ben bir daha bu konuyu açmayacağım. Kabul mü?"</p>

    <p class="MsoNormal1">"Teşekkür ederim." Baley, birdenbire elini Fastolfe'a uzattı.</p>

    <p class="MsoNormal1">Fastolfe çok belirli bir biçimde durakladıktan sonra Baley'nin elini çabucak, hafifçe sıktı. "Sizin ayaklı bir mikrop kaynağı olmadığınızı düşüneceğim, Bay Baley."</p>

    <p class="MsoNormal1">Sonra ellerine bakarak sıkıntıyla ekledi. "Ama ellerimin üzerinin ince bir zarla kaplı olduğunu itiraf etmem gerekiyor. Bu pek de rahat bir şey değil. Anlayacağınız, ben de toplumumun mantıksız korkularını yansıtan bir yaratığım."</p>

    <p class="MsoNormal1">Baley omzunu silkti. "Hepimiz öyleyiz. Dışarıda yani açık havada dolaşma fikri de benim hiç hoşuma gitmiyor. Ona bakarsanız bu şartlar altında Aurora'ya gelmekten de hoşnut değilim."</p>

    <p class="MsoNormal1">"Sizi çok iyi anlıyorum, Bay Baley. Sizin için kapalı bir taşıt getirttim. Evime eriştiğimiz zaman da açıklığa çıkmamanız için elimizden geleni yapacağız."</p>

    <p class="MsoNormal1">"Teşekkür ederim. Aurora'da kaidığım sürede bazen Dışarıya çıkmam gerekeceğini sanıyorum. Kendimi buna mümkün olduğu kadar hazırlamaya çalıştım."</p>

    <p class="MsoNormal1">"Anlıyorum. Ama ancak çok gerektiği takdirde Dışarı çıkacaksınız. Şimdilik öyle bir durum yok. Lütfen kapalı taşıta binmeye razı olun."</p>

    <p class="MsoNormal1">Taşıt, tünelin gölgesinde bekliyordu. Baley, tünelden buna geçerken pek de Dışarı çıkmış sayılmayacaktı. Baley Daneel'le Giskard'ın arkasında beklediklerinin farkındaydı.</p>

    <p class="MsoNormal1">İki robotun görünüşleri birbirine benzemiyordu ama ciddi, bekleyiş dolu tavırları: aynıydı. Ve ikisi de son derecede sabırlıydılar.</p>

    <p class="MsoNormal1">Fastolfe arka kapıyı açtı. "Lütfen binin."</p>

    <p class="MsoNormal1">Baley arabaya bindi. Daneel, çabucak, kolayca onu izledi.</p>

    <p class="MsoNormal1">Giskard'sa bale yapar gibi, aynı anda öbür taraftan taşıta girdi. Baley bir anda kendisini iki robotun arasında buldu. Bu Arzlıyı sıkmadı. Aksine Dışarıyla arasında, iki yanında da, robotların vücutları kadar kalın birer engel bulunduğu için sevindi.</p>

    <p class="MsoNormal1">Fastolfe arabanın önüne bindi. Kapı arkasından kapanırken pencereler karardı.</p>

    <p class="MsoNormal1">Taşıtın içini yumuşak yapay bir ışık aydınlattı.</p>

    <p class="MsoNormal1">Fastolfe, "Ben her zaman böyle dolaşmam. Bay Baley," diye açıkladı. "Ama bu duruma pek aldırdığım da yok. Siz de belki böyle daha rahat edersiniz. Araba kompüterli. Nereye gideceğini biliyor. Engellemeler ve acil durumlarda ne yapması gerektiğini de. İşe karışmamıza hiç gerek yok."</p>

    <p class="MsoNormal1">Baley hızlandıklarını hafifçe hissetti. Bunu fazla farkedilmeyen bir hareket duygusu izledi.</p>

    <p class="MsoNormal1">Fastolfe, "Bu yol çok güvenlidir Bay Baley," dedi. "Bu arabada olacağınızı fazla kimsenin öğrenmemesi için elimden geleni yaptım. Dışarıdan bakanlar da sizin araçta olduğunuzu farkedemeyecekler. Araba hava jetleri üzerinde gidiyor. Bir hava taşıtı bu. Biz buna 'hava kanadı' adını veriyoruz. Yolculuğumuz uzun sürmeyecek. İsterseniz bu fırsattan yararlanarak dinlenebilirsiniz. Güvendesiniz."</p>

    <p class="MsoNormal1">Baley mırıldandı. "Sanki tehlikedeymişim gibi konuşuyorsunuz. Uzay gemisinde öyle sıkı korundum ki, kamaramda hapis gibiydim. Şimdi de durum aynı."</p>

    <p class="MsoNormal1">Etrafına, taşıtın küçük içine baktı. Maden iskelet ve bunalıklaştırılmış camın içinde hapisti. Tabii iki maden adamı da unutmaması gerekirdi.</p>

    <p class="MsoNormal1">Fastolfe hafifçe güldü. "Fazla tepki gösterdiğimin farkındayım. Ama Aurora da heyecan son dereceye vardı. Bizim için çok önemli olan bir kriz anında geldiniz. Durumu önemsemeyip korkunç bir tehlikeyi göze olmaktansa, aşırı tepki göstererek gülünç duruma düşmeye razıyım."</p>

    <p class="MsoNormal1">Baley, "Burada başarısızlığa uğramamın Arz için ağır bir darbe olacağını herhalde biliyorsunuz," dedi.</p>

    <p class="MsoNormal1">"Evet, bunu çok iyi anlıyorum. Ben de sizin kadar kararlıyım. Başarısızlığa uğramanızı engelleyeceğim. Bana inanın."</p>

    <p class="MsoNormal1">"İnanıyorum. Ayrıca burada ne sebeple başarısızlığa uğrarsam uğrayayım bu Arzdaki özel ve meslek hayatımın sonu demek olacaktır."</p>

    <p class="MsoNormal1">Fastolfe Baley'e bakmak için oturduğu yerde döndü.</p>

    <p class="MsoNormal1">Yüzünden çok şaşırdığı belliydi. "Sahi mi? Ama böyle bir davranışı hiçbir şey mazur gösteremez."</p>

    <p class="MsoNormal1">Baley omzunu silkti. "Ben de sizinle aynı fikirdeyim ama söylediğim de olacak. Çaresiz kalan Arz hükümeti boy hedefi olarak beni seçecektir."</p>

    <p class="MsoNormal1">"Sizi istediğim zaman böyle bir şey aklımın ucundan bile geçmiyordu, Bay Baley. Elimden geleni yapacağımdan emin olabilirsiniz. Ama açıkçası..." Fastolfe gözlerini kaçırdı, "...oyunu kaybettiğimiz takdirde pek fazla bir şey yapamam."</p>

    <p class="MsoNormal1">Baley huysuzca, "Bunu biliyorum," diye karşılık verdi.</p>

    <p class="MsoNormal1">Yumuşak arkalığa yaslanarak gözlerini kapattı. Taşıt insanın uykusunu getirecek biçimde hafif hafif yalpalıyordu. Ama Baley uyumadı. Onun yerine uzun uzun düşündü.</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Baley, yolculuğun sonunda da Dışarıya çıkmadı. Hava kanadından çıktığı zaman kendisini bir yeraltı garajında buldu. Küçük bir asansör onu ilk kata çıkardı. Arzlıyı güneşli bir odaya götürdüler. Arzlı güneş ışınlarının arasından geçerken biraz büzüldü. "Evet, bu ışınlar hafifçe portakal rengiydi.) Fastolfe onun irkildiğini fark etmişti. "Camlan bulanıklaştırmak imkânsız. Eğer isterseniz pencereleri kapatabilirim. Aslında bunu daha önce düşünmem..." Baley haşince, "Buna gerek yok," dedi. "Pencereye arkamı dönüp otururum. Kendimi bu duruma alıştırmam gerekiyor."</p>

    <p class="MsoNormal1">"Nasıl isterseniz... Ama fazla rahatsız olduğunuz takdirde bana hemen haber verin... Bay Baley, Aurora'nın bu bölümünde öğle yakın. Gemide hangi zamanı uyguladığınızı bilmiyorum. Belki saatlerden beri ayaktasınız ve uyumak istiyorsunuz. Eğer öyleyse hemen yatmanızı sağlayabiliriz. Ama uykunuz yoksa ve aç değilseniz bir şey yemeniz de gerekmez. Acıktıysanız kısa bir süre sonra sizinle birlikte öğle yemeği yiyebiliriz."</p>

    <p class="MsoNormal1">"Öğle yemeği özel birimime uyuyor."</p>

    <p class="MsoNormal1">"Çok güzel. Size günümüzün Arzdakinden yüzde yedi kadar kısa olduğunu hatırlatacağım. Bunun biyoritm bakımından fazla zorluk çıkaracağını sanmıyorum. Öyle bir şey olursa, biz kendimizi sizin ihtiyaçlarınıza uydururuz."</p>

    <p class="MsoNormal1">"Teşekkür ederim."</p>

    <p class="MsoNormal1">"Hangi yemeklerden hoşlandığınızı pek bilmiyorum."</p>

    <p class="MsoNormal1">"Verilecek yemekleri yemeyi başarırım."</p>

    <p class="MsoNormal1">"Yine de yemeklerden bazıları... size hoş gelmezse, hiç alınmam. Daneel'le Giskard'ın bize katılmalarının sizce bir sakıncası var mı?"</p>

    <p class="MsoNormal1">Baley hafifçe güldü. "Onlar da yemek mi yiyecek?"</p>

    <p class="MsoNormal1">Ama Fastolfe bu soruya gülerek karşılık vermedi. Ciddi ciddi "Hayır," dedi. "Ama onların her zaman yanınızda olmalarını istiyorum."</p>

    <p class="MsoNormal1">"Hâlâ tehlike mi var? Burada bile?"</p>

    <p class="MsoNormal1">"Ben kimseye güvenemiyorum. Burada bile."</p>

    <p class="MsoNormal1">İçeri bir robot girdi. "Yemek hazır .efendim."</p>

    <p class="MsoNormal1">Fastolfe başını saladı. "Pekâlâ, Faber. Birkaç dakika sonra sofraya otururuz."</p>

    <p class="MsoNormal1">Baley sordu. "Kaç robotunuz var?"</p>

    <p class="MsoNormal1">"Bir hayli. Tabii burada Solaria'daki gibi her insana on bin robot düşmüyor. Ama bendeki robotlar ortalamanın üstünde. Yani elli yedi robotum var. Ev büyük. Hem bürom, hem de atelyem burada. Sonra karım da öyle biri olduğu zaman bir bölüğe yerleşiyor. Çalışma yerimden uzakta olmamak için. Tabii ona ayrı olarak hizmet edilmesi de gerekiyor."</p>

    <p class="MsoNormal1">"Eh, elli yedi robotunuz olduğuna göre ikisini bana verebilirsiniz. Artık Giskard'la Daneel'i beni Aurora'ya getirmeleri için yollamanız yüzünden kendimi suçlu hissetmiyorum."</p>

    <p class="MsoNormal1">"Bu sıradan bir seçim değildi, bundan emin olabilirsiniz Bay Baley. Giskard benim kahyam ve sağ kolumdur. Olgunluğa eriştiğim günlerden beri yanımda o."</p>

    <p class="MsoNormal1">Baley, "Ama onu beni alması için yine de gönderdiniz," dedi. "Bunu bir şeref sayıyorum."</p>

    <p class="MsoNormal1">"Bu ne kadar önemli olduğunuzu gösteriyor, Bay Baley. Giskard robotlarımın içinde en güvenilir olanıdır. Güçlü ve sağlamdır." Baley, yan gözle Daneel'e baktı.</p>

    <p class="MsoNormal1"><span><span>&nbsp;</span></span>Fastolfe ekledi. "Bu hesaba dostum Daneel'i katmıyorum. O benim hizmetkârım değil bir başarım. Onunla övünüyorum. Bu da benim zayıf tarafım. O bu türün ilk modeli. Dr. Roj Nemennuh Sarton, onun hem planlarını hazırladı, hem de modellik etti. Yani şu..." İncelikle sustu.</p>

    <p class="MsoNormal1">Baley sert sert başını salladı. "Anlıyorum." Sarton'un Arzda öldürüldüğünün kendisine hatırlatılmasına ihtiyacı yoktu.</p>

    <p class="MsoNormal1">Fastolfe sözlerini sürdürdü. "Sarton, Daneel'in yaratılışını denetledi. Ama onun varolmasını sağlayan teorik hesapları ben yaptım." Daneel'e güldü.</p>

    <p class="MsoNormal1">Robot da onu selamlıyormuş gibi başını eğdi.</p>

    <p class="MsoNormal1">Baley, "Tabii Jander de vardı," diye hatırlattı.</p>

    <p class="MsoNormal1">"Evet." Fastolfe başını salladı. Üzülmüş gibiydi. "Belki Daneel gibi Jander'i de yanımda tutsam daha iyi olurdu. Ama o benim insana benzeyen ikinci robotumdu. Tabii bu da durumu değiştiriyordu. Yani Daneel benim büyük oğlum sayılır bir bakıma. Özel biri o."</p>

    <p class="MsoNormal1">"Artık insana benzer robotlar yapmıyor musunuz?"</p>

    <p class="MsoNormal1">"Hayır, artık yapmıyorum. Haydi gelin..." Fastoife ellerini ovuşturdu.</p>

    <p class="MsoNormal1">"Yemeğimizi yiyelim. Arzlıların 'doğal besin' diye tanımlayacağım yiyeceklere alışık olduklarını sanmıyorum. Bay Baley. Sizinle karides salatası, peynir ve ekmek yiyeceğiz. Dilerseniz süt ya da meyva suyu içebilirsiniz. Basit bir yemek bu. Tatlı yerine de dondurma var."</p>

    <p class="MsoNormal1">Baley, "Bunların hepsi de geleneksel Arz yiyecekleri," dedi. "Artık ilk biçimleriyle yalnızca Arzın eski edebiyatında yaşıyorlar."</p>

    <p class="MsoNormal1">"Bunlar Aurora'da da pek fazla yenen şeyler değiller. Ama size kendi özel yemeklerimizden ikram etmenin mantıklı bir şey olmayacağını düşündüm. Auroraya özgü yiyecek ve baharatla yapılan bu yemeklerin zevkine varabilmek için önce onlara alışmak gerekir."</p>

    <p class="MsoNormal1">Fastolfe ayağa kalktı. "Lütfen benimle gelin Bay Baley. İkimiz yalnız yemek yiyeceğiz. İşi resmiyete dökmenin ya da bu yemeği bir tören haline sokmanın hiç gereği yok."</p>

    <p class="MsoNormal1">Baley, "Teşekkür ederim," dedi. "Bunu büyük bir incelik o:arak kabul ediyorum. Buraya gelirken sıkıntıdan kurtulmak için Aurora'yla ilgili pek çok kitabı inceledim. Resmi bir yemekte büyük bir nezaketle davranılması gerektiğini de öğrendim. Bu da bana çok zor gelecek, beni korkutacaktı."</p>

    <p class="MsoNormal1">"Korkmanız yersiz."</p>

    <p class="MsoNormal1">Baley, "Resmiyeti iyice bir tarafa bırakarak yemekte işten de söz edebilir miyiz?" diye sordu. "Boş yere zaman kaybetmek istemiyorum, Dr. Fastolfe."</p>

    <p class="MsoNormal1">"Bu görüşünüze katılıyorum. Evet, yemekte işten de söz edeceğiz. Etiket kurallarına böyle aykırı davrandığımı kimseye söylemeyeceğinizi umarım. Kibar çevrelerinden kovulmayı istemem."</p>

    <p class="MsoNormal1">Fastolfe hafif bir kahkaha attı, sonra da ekledi. "Aslında gülmemem gerekir. Gülünecek bir şey değil bu. Zaman kaybetmek sadece üzücü değil, öldürücü bir şey de olabilir."</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Baley'i ilk götürdükleri oda oldukça sadeydi. Burada bir kaç koltuk, bir konsol, piyanoya benzeyen ama tuşların yerinde pirinç vaıflar bulunan bir şey, duvarlarda da ışıkta pırıldayan soyut desenler vardı. Düzgün zemine kahverenginin birkaç tonunda kareler döşenmişti. Belki de bu kareler özellikle tahtaya benzetilmişlerdi, yeni cilalanmış gibi parlıyorlardı ama hiç de kaygan değillerdi. Aynı kattaki yemek salonu ilk odadan çok farklıydı. Dikdörtgen biçimi, uzun, aşırı süslü bir yerdi burası. Salonda kare biçimi, büyük altı masa vardı.</p>

    <p class="MsoNormal1">Bunların modül oldukları ve türlü biçimlerde birleştirildikleri anlaşılıyordu. Kısa duvarlardan birinin önüne bir bar konulmuştu. Kavisli bir aynanın önüne çeşitli renklerde şişeler dizilmişti. Ayna yansıttığı odanın sanki sonsuzluğa kadar uzanmasını sağlıyordu.</p>

    <p class="MsoNormal1">Diğer ensiz duvarda dört girinti vardı. Bunların her birinde bir robot bekliyordu.</p>

    <p class="MsoNormal1">İki uzun duvarı kaplayan mozaiklerin renkleri ağır ağır değişiyordu. Bir duvardaki mozaikler bir gezegen manzarası oluşturuyordu. Ama bunun Aurora mı, yoksa başka bir gezegen mi olduğunu Baley anlayamadı. Bir uçta bir buğday tarlası ya da buna benzer bir şey vardı. Çiftlik makinelerinin hepsini de robotlar kullanıyorlardı. İnsanın bakışları duvarda kayarken tarlalar yerlerini seyrek yerleşim alanlarına bırakıyorlardı. Bunlar da diğer uçta Aurora'lılara göre bir kent halini alıyorlardı. Diğer duvardaki manzara astronomiyle ilgiliydi. Uzaktaki bir yıldızın aydınlattığı mavi beyaz bir gezegen ışığı öyle uygun bir biçimde yansıtıyordu ki, insanda bu dünyanın ağır ağır döndüğü izlenimini yaratıyordu.</p>

    <p class="MsoNormal1">Gezegenin etrafını saran kimi parlak kimi sönük birçok yıldız da sanki yerlerini değiştiriyorlardı. Ama insan gözlerini küçük bir kümeye diktiği zaman bunun kımıldamadığını fark ediyordu.</p>

    <p class="MsoNormal1">Baley bütün bunları hem akıl karıştırıcı ve hem de tiksinti verici buldu.</p>

    <p class="MsoNormal1">Fastolfe, "Bu bir sanat eseri. Bay Baley," diye açıkladı.</p>

    <p class="MsoNormal1">"Ama verdiğim paraya değecek gibi bir şey de değil. Almam için Fanya ısrar etti. Fanya benim şimdiki eşim."</p>

    <p class="MsoNormal1">"O da bize katılacak mı Dr. Fastolfe?"</p>

    <p class="MsoNormal1">"Hayır. Dediğim gibi sizinle başbaşa yemek yiyeceğiz. Fanya'dan dairesinde kalmasını istedim. Onun da bizim sorunumuza karışmasını istemiyorum. Beni anladığınızı umarım."</p>

    <p class="MsoNormal1">"Evet, tabii anlıyorum."</p>

    <p class="MsoNormal1">"Haydi, gelin. Lütfen yerinizi alın."</p>

    <p class="MsoNormal1">Masalardan birine sofra hazırlanmış, tabaklar, kaplar, süslü çatal bıçaklar konulmuştu. Baley bunlardan bazılarını o zamana kadar hiç görmemişti. Ortada kurşuni kayadan yapılmış dev bir satranç piyonuna benzeyen, yüksek ucu biraz sivrice bir silindir duruyordu. Baley, yerine geçerken dayanamayarak elini uzattı ve parmağıyla silindire dokundu.</p>

    <p class="MsoNormal1">Fastolfe gülümsedi. "Baharat kutusu o. Üzerindeki basit kontrollerin yardımıyla bir yemeğin herhanki bir kısmına on iki değişik baharattan herhangi biri katılabilir. Bunu uygun biçimde yapabilmek için baharat kutusunu elinize alıp karmaşık bir takım hareketler yapmak gerekiyor. Aslında bunlar önemsiz ama Aurora sosyetesinde bunlara yemeklerin verilmesi gereken zerafet ve inceliğin bir simgesi gözüyle bakıyor. Daha gençken baş ve diğer iki parmağımla üç ayrı kontrole dokunur ve baharat kutusu avcuma çarparken tuz dökülmesini sağlardım. Oysa şimdi bunu yapmaya kalkıştığım takdirde herhalde baharat kutusuyla misafirimin kafasını yararım. Bunu aenemezsem üzülmezsiniz değil mi?"</p>

    <p class="MsoNormal1">"Denememeniz için ısrar edeceğim, Dr. Fastolfe."</p>

    <p class="MsoNormal1">Bir robot salata tabağını masaya koydu, bir diğeri meyva sularını, üçüncüsü ekmek ve peyniri getirdi. Bir dördüncüsü peçeteleri düzeltti. Dördü birden uyum içerisinde çalışıyorlardı. Baley onları hayretle seyretti. Robotlar ne çarpıştılar, ne de bir zorlukla karşılaştılar. Sonunda da her biri masanın bir köşesinde yerini aldı.</p>

    <p class="MsoNormal1">Aynı anda gerilediler. Aynı anda eğilip selam verdiler ve salonun dibindeki bölmelerine döndüler. Baley birdenbire Daneel'le Giskard'ın da odada olduklarını fark etti. Onların içeri girdiklerini görmemişti. Şimdi onlar da tarla resminin bulunduğu duvarda beliren bölmelerde bekliyorlardı.</p>

    <p class="MsoNormal1">Fastolfe, "Artık gittiklerine göre..." diye başladı. Sonra duraklayarak üzüntüyle başını salladı. "Ama gitmediler... Aslında robotların yemek başlamadan önce salondan çıkmaları âdettir. Robotlar yemek yemezler, insanlarsa yerler. Onun için insanlar yemek yerlerken, robotların odadan çıkmaları akıllıca bir iştir. Bu da sonunda bir töre halini almıştır, o da başka. Artık robotlar odadan çıkmadıkça yemek yemek kimsenin aklının ucundan bile geçmiyor. Ama bu kez..."</p>

    <p class="MsoNormal1">Baley, "...Odadan çıkmadılar," diye tamamladı.</p>

    <p class="MsoNormal1">"Öyle. Ben güvenliğin etiketten daha önemli olduğunu düşündüm. Aurora'lı olmadığınız için de buna aldırmayacağınıza karar verdim."</p>

    <p class="MsoNormal1">Baley, yemeğe Fastolfe'un başlamasını bekledi. Aurora'lı bir çatalı aldı. Arzlı da öyle. Fastolfe ağır hareket ederek Baley'nin yaptıklarını görmesini de sağladı.</p>

    <p class="MsoNormal1">Detektif ihtiyatla bir karidesi ısırdı ve bunu çok beğendi.</p>

    <p class="MsoNormal1">Bu tadı tanımıştı. Arzda üretilen karides ezmesine benziyordu. Ama çok daha lezzetliydi. Baley lokmasını ağır ağır çiğnedi. Yemekte üzerine aldığı görevden söz etmeyi çok istemesine karşın bir süre dikkatini yemeklerden başka bir şeye veremedi.</p>

    <p class="MsoNormal1">Sonunda konuyu Fastolfe açtı. "Sorunumuzu konuşmaya başlayalım mı Bay Baley?"</p>

    <p class="MsoNormal1">Arzlı hafifçe kızardığını hissetti. "Evet. Tabii. Özür dilerim.</p>

    <p class="MsoNormal1">Aurora yemekleri beni şaşırttı. Hem de öyle şaşırttı ki başka bir şey düşünemez oldum. Sorunu yaratan sizsiniz. Dr. Fastolfe, öyle değil mi?"</p>

    <p class="MsoNormal1">"Neden böyle söylüyorsunuz?"</p>

    <p class="MsoNormal1">"Biri bir robotu büyük bir ustalık ve uzmanlık isteyen bir biçimde öldürmüş. Bana böyle söylendi."</p>

    <p class="MsoNormal1">"Öldürmek mi? İnsanı eğlendiren bir söz bu." Fastolfe gülümsedi. "Tabii ne demek istediğinizi anlıyorum. Size doğruyu söylemişler. Bu işi yapabilmek için müthiş bir bilgi ister."</p>

    <p class="MsoNormal1">"Ve bu bilgi de sadece sizde var. Bana bunu da söylediler."</p>

    <p class="MsoNormal1">"Evet, bu bakımdan da doğruyu söylemişler."</p>

    <p class="MsoNormal1">"Sadece kendinizin Jander'in kafasının donmasını sağlayabileceğini itiraf ediyorsunuz. Hatta bu noktada ısrar ettiğinizi de söyleyebiliriz."</p>

    <p class="MsoNormal1">"Ben gerçeği söylüyorum Bay Baley. Yalan söylemeyi becerebilseydim bile, yine de bir yararı olmazdı. Elli Dış Dünyanın en büyük teorik robotik uzmanı olduğumu bilmeyen yok!"</p>

    <p class="MsoNormal1">"Olabilir, Dr. Fastolfe. Ama bütün dünyaların ikinci en iyi teorik robotik uzmanı da bu işi başaracak kadar usta olamaz mı? Ya üçüncüsü veya on beşincisi? Bunun için gerçekten en büyük uzmanın bilgisine mi ihtiyaç var?"</p>

    <p class="MsoNormal1">Fastolfe sakin sakin, "Bence bunun için en üstün uzmanın bütün bilgi ve ustalığı gerekli," dedi. "Yine bence bu işi sadece ben başarabilirdim. O da en iyi günlerimin birinde. Şunu unutmayın: benimki de dahil olmak üzere robotik alanında çalışan en üstün kişiler özellikle 'donmayacak' pozitronik beyinler yaratmak için uğraştılar."</p>

    <p class="MsoNormal1">"Bütün bunlardan emin misiniz? Gerçekten emin misiniz?"</p>

    <p class="MsoNormal1">"Evet. Çok eminim."</p>

    <p class="MsoNormal1">"Ve bunu herkesin içinde açıkladınız."</p>

    <p class="MsoNormal1">"Tabii. Sevgili Arzlı, bir soruşturma açıldı. Bana şimdi sizin sorduğunuz soruları yönelttiler. Ben de bunları dürüstçe cevapladım. Dürüst konuşmak bir Aurora geleneğidir."</p>

    <p class="MsoNormal1">Baley. "Şu anda," dedi, "Soruları dürüstlükle cevapladığınıza inandığınızdan hiç şüphe etmiyorum. Ama sizi gururunuz etkilemiş olamaz mı? Bu da bir Aurora geleneğidir belki."</p>

    <p class="MsoNormal1">"Yani uzmanların en iyisi olmayı çok istediğimi ve bu yüzden başkalarında Jander'in kafasını benim dondurduğum düşüncesine yol açacak bu duruma isteyerek düştüğümü mü söylüyorsunuz?"</p>

    <p class="MsoNormal1">"Bilim konusundaki ününüze bir şey olmaması şartıyla toplum ve siyaset alanındaki mevkinize pek aldırmayacakmışsınız gibi geliyor bana."</p>

    <p class="MsoNormal1">"Anlıyorum. Düşünce tarzınız çok ilgi çekici, Bay Baley.</p>

    <p class="MsoNormal1">Doğrusu bu benim aklıma gelmezdi. Yani siz şöyle düşünüyorsunuz: iki şıktan birini tercih etmemiz yani en büyük uzman olmadığımı ya da robotu sizin deyiminizle 'öldürdüğümü' itiraf etmemi isteselerdi, ben bile bile ikinci suçu yüklenirdim."</p>

    <p class="MsoNormal1">"Hayır, Dr. Fastolfe. Sorunu bu kadar basitleştirmek istemiyorum. Ama belki de siz kendi kendinizi kandırıyor ve en büyük robotik uzmanı olduğunuzu düşünüyor olabilirsiniz. Bu bakımdan hiçbir rakibiniz olmadığına inanıyor ve her ne pahasına olursa olsun bundan vazgeçmeyi istemiyorsunuz. Belki de bilinçsiz bir biçimde diğerlerinin sizi geçmek üzere olduklarını... ya da geçtiklerini seziyorsunuz. Bilinçsiz bir biçimde. Dr. Fastolfe. Bu olamaz mı?"</p>

    <p class="MsoNormal1">Aurora'lı güldü ama sesinde hafif bir öfke vardı. "Hayır, Bay Baley. Yanılıyorsunuz."</p>

    <p class="MsoNormal1">"Düşünün, Dr. Fastolfe! Robotik uzmanı olan iş arkadaşlarınızdan hiçbiri deha bakımından size eşit değil mi?"</p>

    <p class="MsoNormal1">"İnsana benzeyen robotlarla ilgilenmeyi başarabilecek sadece birkaç kişi var. Daneel'in yapılması yepyeni bir meslek yarattı. Bu mesleğin henüz adı bile yok. Belki bu uzmanlara 'humaniformist' denilecek. Aurora'daki robotik uzmanları arasında benden başka hiç kimse Daneel'in pozitronik beyninin nasıl çalıştığını anlayamıyor. Sarton bu konuyu biliyordu ama o öldü. Ve Sarton bile bu konuyu benim kadar bilmiyordu. Temel teori benim."</p>

    <p class="MsoNormal1">"Evet, belki başlangıçta sizindi. Yine de bunun tümüyle sizin malınız olarak kalmasını bekleyemezsiniz. Teoriyi öğrenmiş olan başka kimseler yok mu?"</p>

    <p class="MsoNormal1">Fastolfe kesin bir tavırla başını salladı. "Bir tek kişi bile yok. Bunu kimseye öğretmedim. Yaşayan başka herhangi bir robotik uzmanının da kendince bir teori oluşturabileceğini hiç sanmıyorum."</p>

    <p class="MsoNormal1">Baley hafif bir hiddetle, "Üniversiteden yeni çıkmış, çok zeki bir genç olamaz mı?" dedi. "Belki de henüz kimse onun ne kadar kafalı olduğunun farkında değil..."</p>

    <p class="MsoNormal1">"Hayır, Bay Baley, hayır. Ben öyle bir genci bilirdim. O önce benim laboratuvarlarımda çalışırdı, benimle birlikte yani. Şu ara öyle bir genç yok. İleride bir gün böyle bir delikanlı ortaya çıkacak. Belki pek çok genç. Ama şu ara öyle hiç kimse yok!"</p>

    <p class="MsoNormal1">"Yani size bir şey olduğu takdirde bu yeni bilim de sizinle birlikte ölecek."</p>

    <p class="MsoNormal1">"Ben sadece yüz altmış beş yaşındayım. Bu metrik yıla göre. Sizin Arz yılına göre yüz yirmi dört yaşında sayılırım. Aurora ölçülerine göre de henüz genç sayılırım. Tıp bakımından hayatımın yarısına bile erişmemiş olduğumu düşünmemem için de bir neden yok. Bu bilimi öğretmek için daha çok zamanım var."</p>

    <p class="MsoNormal1">Yemek sona ermişti ama iki adam da sofradan kalkmak için hiçbir hareket yapmadılar. Hiçbir robot da sofrayı toplamak için yaklaşmadı. Sanki bu konuşmanın heyecanı yüzünden kımıldayamayacak bir hale girmişlerdi.</p>

    <p class="MsoNormal1">Baley'nin gözleri kısıldı. "Dr. Fastolfe, iki yıl önce Solaria'ya gittim. Orada bana Solaria'lıların bütün Dış Dünyaların en usta robotçuları oldukları açıklandı."</p>

    <p class="MsoNormal1">"Genelde bu doğru sayılır."</p>

    <p class="MsoNormal1">"Ve onlardan hiçbiri robotu öldüremezdi, öyle mi?"</p>

    <p class="MsoNormal1">"Hiçbiri öldüremezdi, Bay Baley. Robotlar konusundaki uzmanlıkları benim zavallı, güvenilir Giskard'ınkinden daha ileri değil. Solaria'lılar insana benzer robot yapma konusunda hiçbir şey bilmiyorlar."</p>

    <p class="MsoNormal1">"Bundan nasıl emin olabilirsiniz?"</p>

    <p class="MsoNormal1">"Siz, Solaria'da bulundunuz.</p>

    <p class="MsoNormal1">Solaria'lıların birbirlerine pek güçlükle yaklaşabildiklerini, cinsel ilişkinin zorunlu olduğu durumlar dışında birbirleriyle sadece üç boyutlu aygıtın yardımıyla görüştüklerini biliyorsunuz. İçlerinden herhangi birinin, Nevrozlarının canlanmasına yol açabilecek insan biçimi bir robot yapmaya kalkışabileceğini sanıyor musunuz? Robot insana benzeyeceği için ona yaklaşmayı istemezler. O zaman robottan akıllı bir biçimde yararlanamazlar."</p>

    <p class="MsoNormal1">"İnsan vücuduna karşı şaşılacak bir hoşgörü besleyen bir iki Solaria'lı olamaz mı?</p>

    <p class="MsoNormal1">Orada ya da burada? Böyle birinin bulunmadığından nasıl emin olabilirsiniz?"</p>

    <p class="MsoNormal1">"Bir Solaria'iı hoşgörülü olabilir. Bu olasılığı kabul ediyorum. Ama bu yıl Aurora'da hiç Solaria'iı yok."</p>

    <p class="MsoNormal1">"Hiç mi?"</p>

    <p class="MsoNormal1">"Hiç! Onlar Aurora'lılarla karşılaşmaktan bile hoşlanmıyorlar. Çok acil durumlar dışında başka dünyaya da gitmedikleri gibi buraya gelmiyorlar. O acil iş konusunda da ancak Aurora'nın etrafında yörüngeye giriyor ve bizimle elektronik araçların yardımıyla bağlantı kuruyorlar."</p>

    <p class="MsoNormal1">Baley, "O halde," dedi. "Bütün dünyalarda bu işi sizden başka yapabilecek kimse olmadığına göre... Size bir soru soracağım: Jander'i siz mi öldürdünüz?"</p>

    <p class="MsoNormal1">Fastolfe cevap verdi. "Daneel'in bunu yapmadığımı size söylememiş olduğuna inanamam."</p>

    <p class="MsoNormal1">"Evet, söyledi. Ama ben bunu bir de sizin ağzınızdan duymak istiyorum."</p>

    <p class="MsoNormal1">Fastolfe kollarını kavuşturarak kaşlarını çattı. Sıktığı dişlerinin arasından, "O halde ben de size böyle olduğunu söylüyorum," dedi. "Bu işi ben yapmadım."</p>

    <p class="MsoNormal1">Baley başını salladı. "Bu sözünüzü inanarak söylediğine inanıyorum."</p>

    <p class="MsoNormal1">"Evet. İnanıyorum. Bütün kalbimle... Jander'i ben öldürmedim. Size gerçeği söylüyorum."</p>

    <p class="MsoNormal1">"Jander'i siz öldürmediniz. Ama başka birinin de bunu başarması mümkün değil. O halde ama bir dakika... Belki de çıkış noktam yanlış. Jander gerçekten öldü mü? Yoksa beni buraya getirmek için böyle bir bahane mi uyduruldu?"</p>

    <p class="MsoNormal1">"Robot gerçekten mahvoldu. Size Jander'i gösterebilirim. Tabii Parlamento gün sona ermeden robotun yanına gitmemi yasaklamazsa. Ama bunu yapacaklarını sanmıyorum."</p>

    <p class="MsoNormal1">"O halde... bu işi siz yapmadınız. Başkasının yapması da imkansızdı. Robot da gerçekten öldü. E, cinayeti kim işledi?"</p>

    <p class="MsoNormal1">Fastolfe içini çekti. "Daneel'in soruşturma sırasında neler söylediğimi size tekrarladığından eminim. Ama her şeyi benim ağzımdan duymak istiyorsunuz."</p>

    <p class="MsoNormal1">"Evet, öyle, Dr. Fastolfe."</p>

    <p class="MsoNormal1">"Pekâlâ öyleyse. Cinayeti kimse işlemedi. Jander'in kafasının donmasına beyin yollarındaki pozitronik akımda beliren bir arıza yol açtı."</p>

    <p class="MsoNormal1">"Bu olabilir mi?"</p>

    <p class="MsoNormal1">"Hayır değil. Pek zayıf bir olasılık bu. Yine de bu işi ben yapmadığıma göre, böyle bir şey olması gerekir."</p>

    <p class="MsoNormal1">"Yalan söylemeniz olasılığının, arızalanma olasılığından daha büyük olduğunu söyleyebilirler."</p>

    <p class="MsoNormal1">"Çok kimse böyle söylüyor zaten. Ama ben Jander'i öldürmediğimi biliyorum. Onun için de geriye sadece arızalanma olasılığı kalıyor."</p>

    <p class="MsoNormal1">"Ve beni buraya böyle bir arızanın olduğunu kanıtlamam için mi getirttiniz?"</p>

    <p class="MsoNormal1">"Evet."</p>

    <p class="MsoNormal1">"Ama insan böyle bir arızayı nasıl kanıtlar? Ancak bunu kanıtlayabildiğim takdirde sizi. Arzı ve kendimi kurtarabileceğim anlaşılıyor."</p>

    <p class="MsoNormal1">"En önemlisi en sonuncusu mu, Bay Baley?"</p>

    <p class="MsoNormal1">Arzlının yüzünde öfkeli bir ifade belirdi. "Pekâlâ, siz, ben ve Arz."</p>

    <p class="MsoNormal1">Fastolfe, "Bu sorunu uzun uzun düşündüm," diye açıkladı.</p>

    <p class="MsoNormal1">"Korkarım bunu kanıtlamak imkânsız."</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Baley Aurora'lıya dehşetle baktı. "İmkansız mı?"</p>

    <p class="MsoNormal1">"İmkânsız. Kanıt bulmak mümkün değil. Hiçbir şekilde."</p>

    <p class="MsoNormal1">Fastolfe sanki birdenbire dalgınlaştı. Baharat kutusunu kaparcasına aldı. "Biliyor musunuz, o üç hareketi birden yapıp yapamayacağımı merak ediyorum."</p>

    <p class="MsoNormal1">Bileğini ustalıkla bükerek baharat kutusunu havaya fırlattı.</p>

    <p class="MsoNormal1">Kutu havada takla attı. Aşağıya doğru düşerken Aurora'lı bunu yakaladı. Karmaşık bir hareket sonucu avucuna biraz tuz doldu. "Bir bilim adamı için çocukça bir gösteri bu.</p>

    <p class="MsoNormal1">Çabayla sonuç arasında bir orantı yok. Elize sadece bir tutam tuz geçiyor. Ama Aurora'lı iyi bir ev sahibi böyle bir gösteri yapmakla öğünür..." Bir an durdu sonra da düşünceli bir tavırla ekledi. "Tabii Daneel bütün bunları insanlardan daha büyük bir hız ve ustalıkla yapabilir. Beyin yollarının çalışmasını kontrol için onu böyle yöntemlerle denedim. Ama Daneel'in bu yeteneklerini herkesin içinde göstermesi doğru olmaz. Bu 'usta baharatçıların gururlarının kırılmasına yol açar."</p>

    <p class="MsoNormal1">Baley bir şeyler mırıldandı.</p>

    <p class="MsoNormal1">Fastolfe içini çekti. "Ama konuya dönmeliyiz."</p>

    <p class="MsoNormal1">"Bu amaçla uzayda birkaç parseklik yolculuk yapmamı istediniz öyle mi?"</p>

    <p class="MsoNormal1">"Evet, öyle. Konuşmamıza devam edelim."</p>

    <p class="MsoNormal1">Baley, "Deminki gösterinizin amacı neydi, Dr Fastolfe?" diye sordu.</p>

    <p class="MsoNormal1">Aurora'lı, "Bir çıkmaza girdik," dedi. "Sizi buraya imkânsız olan bir şeyi yapmanız için getirttim. Yüzünüzden neler düşündüğünüz öyle bir anlaşılıyordu ki. Açıkçası ben de sizden farklı bir durumda değildim. Bu yüzden konuşmaya ara verip biraz soluk almamızı sağlamak istedim. Şimdi... devam edelim."</p>

    <p class="MsoNormal1">"Bu imkânsız işi mi konuşacağız?"</p>

    <p class="MsoNormal1">"Bu sizin için neden imkânsız olsun, Bay Baley? Siz imkânsızı başarmakla ün yapmış bir kişisiniz."</p>

    <p class="MsoNormal1">"Hiper dalga oyununu mu kastediyordunuz? Solaria'da olanları gülünç bir biçimde çarpıttılar. O budalaca şeye inanıyor musunuz?"</p>

    <p class="MsoNormal1">Fastolfe ellerini açtı. "Başka umudum yok."</p>

    <p class="MsoNormal1">Baley, "Benim de seçeneğim yok," dedi. "Elimden geleni yapmak zorundayım. Arza yenilmiş olarak dönemem. Bunu bana açık açık anlattılar zaten... Söyleyin, Dr. Fastolfe, Jander nasıl öldürülmüş olabilir? Bunun için kafasının nasıl etkilenmesi gerekirdi?"</p>

    <p class="MsoNormal1">"Bunu nasıl anlatacağımı bilmiyorum. Değil size, başka bir robotik uzmanına bile açıklayamam. Üstelik siz bir uzman dcı değilsiniz. Teorilerimi yayınlamaya hazır olsaydım, bunu yine de yapamazdım. Aslında teorilerimi yayınlamayı da düşünmüyorum. Ama size bir şeyi anlatmaya çalışacağım. Robotların Arzda icat edildiğini biliyorsunuz tabii."</p>

    <p class="MsoNormal1">"Arzda robotik konusuyla pek ilgilenmiyoruz..."</p>

    <p class="MsoNormal1">"Uzaycı Dünyaları Arzın robotlardan ne kadar nefret ettiklerini çok iyi biliyor."</p>

    <p class="MsoNormal1">"Ama Arzda herhangi bir kimse bu konuyu düşündüğü takdirde robotların gezegenimizde geliştirilmiş olduklarını da anlar. Hiper uzay yolculuğunun robotların yardımıyla sağlandığını bilmeyen yok sanırım. Hiper uzay yolculuğu olmasaydı, Uzaycılar da Dış Dünyalara yerleşemezlerdi. Bundan da robotların insanlar uzaya açılmadan önce var oldukları anlaşılır. Yani insanların yalnızca Arzda yaşadıkları devirde var oldukları. O halde robotlar Arzda, Arzlılar tarafından icat edildi."</p>

    <p class="MsoNormal1">"Arz bununla gururlanmıyor değil mi?"</p>

    <p class="MsoNormal1">Baley kısaca, "Bu konuyu hiç konuşmuyoruz," dedi. "Arzlılar Susan Calvin konusunda da hiçbir şey bilmiyorlar mı?"</p>

    <p class="MsoNormal1">"Eski birkaç kitapta onun adına rastladım. Robotik biliminin ilk öncülerindenmiş sanırım."</p>

    <p class="MsoNormal1">"Susan Calvin konusunda bütün bildikleriniz bu kadar mı?"</p>

    <p class="MsoNormal1">Baley konuyu kapatmak istediğini belirten bir hareket yaptı. "Kayıtları araştırdığım takdirde onun hakkında daha fazla bilgi edinebilirdim sanırım. Ama bunu yapma fırsatını bulamadım."</p>

    <p class="MsoNormal1">Fastolfe, "Ne garip," diye mırıldandı. "Bütün Uzaycılar onu adeta bir yarı tanrıça sayarlar. Robotikçi olmayan Uzaycıların onun Arzlı olduğunu hiç düşünmediklerinden eminim. Bu onlara saygısızlık gibi gelebilir. Susan Calvin'in ancak yüz metrik yıl yaşadıktan sonra öldüğüne de inanamazlar. Oysa siz sadece onu ilk öncülerden biri olarak tanıyorsunuz."</p>

    <p class="MsoNormal1">"Onun bu işle bir ilgisi mi var, Dr. Fastolfe?"</p>

    <p class="MsoNormal1">"Doğrudan doğruya yok. Yine de bir ilgisi olduğu söylenebilir. Susan Calvin'le ilgili bir çok efsane olduğunu bilmelisiniz. Bunlardan çoğunun uydurma olduğu kesin. Ama bu efsaneler tekrarlanıyor. En ünlü ve olması da en imkânsız hikâye o ilkel günlerde yapılan bir robotla ilgili. İddiaya göre bu robot yapılış sırasındaki bir kaza sonucu telepati gücü kazanmış..."</p>

    <p class="MsoNormal1">"Ne?"</p>

    <p class="MsoNormal1">"Bir efsane bu! Size bunun bir efsane olduğunu söyledim. Bunun gerçek olmadığı da kesin. Ama böyle bir şeyin olabileceğini düşünmek için bazı teorik nedenler var. Şimdiye kadar hiç kimse böyle bir yeteneği de kapsayacak bir model hazırlamadı. Hiper uzay yolculuğu öncesi çağlarda hazırlanan basit ve kaba pazitronik beyinlerde böyle bir yeteğin belirmesi hiç de akla yakın değil. İşte bu yüzden bunun bir efsane, bir masal olduğuna inanıyoruz. İzin verin de anlatayım. Çünkü bu kıssadan alınacak bir hisse de var."</p>

    <p class="MsoNormal1">"Tabii, anlatın."</p>

    <p class="MsoNormal1">"Hikâyeye göre robot insanların kafalarının içini okuyabiliyormuş. Kendisine bir soru sorulduğu zaman bunu yönelten kimsenin düşüncelerini anlıyor ve ona duymak istediği şeyi söylüyormuş. Şimdi... Birinci Robotik Kuralı bir robotun bir insana zarar veremeyeceğini, zamanında harekete geçmeyerek bu kimseye bir kötülük gelmesine göz yumamayacağını kesin bir biçimde açıklar. Ancak robotlar bunu genellikle fiziki zarar anlamında alırlar. Oysa kafaların içini okuyabilen bir robot hayal kırıklığı, öfke ya da böyle şiddetli bir duygunun o insanı mutsuz edeceğine karar verebilir. Böyle duyguların uyandırılmasının 'zarar' sayılacağını da düşünür. Yani telepatik bir robot gerçeğin kendisine soru soran insanı hayal kırıklığına uğratacağını, öfkelendireceğini ya da onun kıskançlık veya mutsuzluk duyacağını anlayabilir. O zaman da gerçek yerine o insanın hoşuna gidecek bir yalan söyleyebilir. Bunu anlıyorsunuz değil mi?"</p>

    <p class="MsoNormal1">"Evet, tabii."</p>

    <p class="MsoNormal1">"İşte sözünü ettiğim bu robot Susan Calvin'e bile yalan söylemiş. Ama bunu uzun süre devam ettirememiş. Çünkü değişik kimselere değişik hikâyeler anlatmış. Bunlar birbirlerine uymuyormuş. Ayrıca gerçeklerden de farklıymış tabii. Susan Calvin, robotun kendisine yalan söylediğini anlamış. Bu yalanların kendisini utanılacak bir duruma düşürdüğünü fark etmiş. Başlangıçta kendisini hayal kırıklığına uğratacak gerçek, yalancı umutlar yüzünden dayanılamayacak bir boyut kazanmış. Bu hikâyeyi hiç duymadınız mı?"</p>

    <p class="MsoNormal1">"Emin olun duymadım."</p>

    <p class="MsoNormal1">"Çok garip! Ama bu hikâyenin Aurora'da uydurulmadığı da kesin. Çünkü bütün Dış Dünyalarda bundan söz ediliyor. Her neyse, Susan Calvin intikam almış. Robota, 'İster yalan söyle, ister gerçeği açıkla, sana soru soran insana yine de zarar vereceksin,' demiş. 'Ne yaparsan yap, Birinci Kurala uyamayacaksın.' Bunu anlayan robot çareyi tamamıyla hareketsiz kalmakta bulmuş. Bunu renkli bir biçimde açıklamamı istiyorsanız... pozitronik yolları yanmış. Beyni, bir daha düzeltilemeyecek bir biçimde bozulmuş. Efsaneye göre Susan CaIvin'in mahvolan robota son sözü şu olmuş. 'Yalancı!'"</p>

    <p class="MsoNormal1">Baley, "Anladığıma göre Jander Panell'e de böyle bir şey olmuş," dedi. "O da böyle bir çelişkiyle karşılaştı ve beyni yandı, öyle mi?"</p>

    <p class="MsoNormal1">"Öyle gibi gözüküyor. Ama bunu başarmak Susan Calvin'in zamanındaki kadar kolay değil. Robotik uzmanları, belki de bu efsane yüzünden, böyle çelişkilerin ortaya çıkmasını zorlaştırmak için ellerinden geleni yaparlar. Pozitronik beyin teorisi daha geliştirilip, yapımı da daha karmaşık bir hal alırken olayların birbirlerini eşit sayılmalarını önleyecek başarılı sistemler de oluşturuluyor. Bu durumdaki bir robot her zaman Birinci Kurala uymak diye yorumlanabilecek bir şey yapmayı başarabiliyor."</p>

    <p class="MsoNormal1">"O halde bir robotun beynini yakamazsınız. Bunu mu söylemek istiyorsunuz? Eğer öyleyse, Jander'e ne oldu?"</p>

    <p class="MsoNormal1">"Söylemek istediğim bu değil. Gitgide daha başarılı olan bu sistemler yüzde yüz etkili değiller. Olamazlar. Bir beyin ne kadar ince ve karmaşık olursa olsun yine de bir çelişki yaratılabilir. Matematik biliminin temel gerçeklerinden biridir bu. Çelişkiyi sıfıra indirecek kadar ince ve karmaşık bir beyin yaratmak hiç bir zaman mümkün olmayacak. Bu olasılık asla sıfıra inmeyecek. Yine de sözünü ettiğim sistemlerde sıfıra iyice yaklaşıldı. Uygun bir çelişki yaratarak belirli pozitronik beyni dondurmak için bunun da çok iyi anlaşılması gerekir. Ve bunu ancak zeki bir teorici başarabilir."</p>

    <p class="MsoNormal1">"Sizin gibi biri mi. Dr. Fastolfe?"</p>

    <p class="MsoNormal1">"Evet, benim gibi biri. İnsana benzer robotlar konusundaysa yalnızca ben."</p>

    <p class="MsoNormal1">"Ya da hiç kimse." Baley'nin alay ettiği belli oluyordu.</p>

    <p class="MsoNormal1">Fastolfe bu alaya aldırmadı. "Öyle. Ya da hiç kimse. İnsana benzeyen robotların beyinleri ve gövdeleri var. Bunlar yapılırken özellikle insanlar model olarak alındı. Pozitronik beyinler olağanüstü denilecek kadar naziktir. Doğal olarak bunlar insan beyninin hassaslığını da alırlar. Bir insan, dış bir etki olmadan da beynindeki bir arıza yüzünden felç olabilir. İnsanınkine benzeyen bir beyin de aynı biçimde bir raslantı sonucu yani pozitronların bazen amaçsızca sürüklenmeleri yüzünden donabilir."</p>

    <p class="MsoNormal1">"Bunu kanıtlayabilir misiniz, Dr. Fastolfe?"</p>

    <p class="MsoNormal1">"Bunu matematik yoluyla kanıtlayabilirim. Ama bu denklemleri anlayabilecek kişilerin de kurduğum mantık dizilerini geçerli bulacaklarını sanmıyorum. Çünkü bu benim bazı varsayımlarımla ilgili. Robotik alanında kabul edilmiş düşünce tarzlarına uymuyor."</p>

    <p class="MsoNormal1">"Peki, bir robotun beyninin donması olasılığı ne kadardır?"</p>

    <p class="MsoNormal1">"Kalabalık bir grup, örneğin yüz bin robot alalım. Bunların içinden sadece biri bir Aurora'lının ortalama yaşamı süresinde kazayla beyin donmasına uğrayabilir. Ama böyle bir olay daha çabuk da olabilir, Jander'e olduğu gibi. Ancak bu konuda olasılıklar son derecede zayıftır."</p>

    <p class="MsoNormal1">"Bakın, Dr. Fastolfe, robotlarda arızanın yaratabileceği beyin donması olabileceğini belki kanıtlarsınız. Ama bu olayın bugünlerde özellikle Jander'in başına geldiğini kanıtlamış sayılmazsınız ki."</p>

    <p class="MsoNormal1">Fastolfe itiraf etti. "Öyle. Çok haklısınız."</p>

    <p class="MsoNormal1">"Siz, en büyük robotik uzmanısınız ve Jander olayını kanıtlayamıyorsunuz."</p>

    <p class="MsoNormal1">"Evet, yine çok haklısınız."</p>

    <p class="MsoNormal1">"O halde benden ne yapmamı bekliyorsunuz? Ben robotik konusunda hiçbir şey bilmiyorum."</p>

    <p class="MsoNormal1">"Bir şeyi kanıtlamanız şart değil. Kamunun kazara kafa donması olabileceğini kabul etmesini sağlayacak zekice bir iddia yeterli olur."</p>

    <p class="MsoNormal1">"Örneğin?.."</p>

    <p class="MsoNormal1">"Bilmiyorum."</p>

    <p class="MsoNormal1">Baley, "Bilmediğinizden emin misiniz, Dr. Fastolfe?" diye homurdandı.</p>

    <p class="MsoNormal1">"Ne demek istiyorsunuz? Bilmediğimi söyledim ya."</p>

    <p class="MsoNormal1">"Bir noktaya dikkatinizi çekmeme izin verin. Aurora'lıların çoğu gezegene bu sorunu çözmek için geldiğimi biliyorlar sanırım. Burası Aurora, ben de Arzlı olduğuma göre, beni gezegene gizlice getirtmeniz imkânsızdı herhalde!"</p>

    <p class="MsoNormal1">"Evet, tabii. Ben böyle bir şeye kalkışmadım. Başkanla görüştüm ve sizi buraya getirtmeme izin vermesi için ikna ettim. İşte bu sayede kararın ertelenmesini de sağladım. Beni yargılamadan önce size esrarı çözmeniz için bir fırsat verecekler. Davayı fazla erteleyeceklerini de sanmıyorum."</p>

    <p class="MsoNormal1">"O halde tekrarlayayım. Genel olarak Aurora'lılar burada olduğumu ve gezegene neden geldiğimi biliyorlar. Jander'in ölümü olayının esrarını çözmeye çalışacağımın farkındalar."</p>

    <p class="MsoNormal1">"Tabii. Gelmeniz için başka ne sebep olabilir ki."</p>

    <p class="MsoNormal1">"Beni buraya getiren uzay gemisine bindiğim andan başlayarak sürekli ve sıkı bir korunma altındaydım. Düşmanlarınızın beni ortadan kaldırmaları tehlikesi vardı çünkü. Düşmanlarınız her şeyin aleyhimde olmasına karşın bu olayı sizin kazanmanızı sağlayacak bir biçimde çözebilecek bir dahi olduğumu mu sanıyorlardı?"</p>

    <p class="MsoNormal1">"Düşmanlarımın size saldırmaları olasılığı var korkarım."</p>

    <p class="MsoNormal1">"Olayın çözümlenerek sizin temize çıkmanızı istemeyen birinin beni öldürdüğünü varsayalım. Dr. Fastolfe. O zaman kamuoyu sizin lehinize dönmez mi? Herkes, 'Dr. Fastolfe'un düşmanları aslında onun suçsuz olduğunu biliyordu,' demez mi? 'Yoksa soruşturmadan korkmaz ve detektifi öldürmezlerdi.'"</p>

    <p class="MsoNormal1">"Bu biraz karmaşık bir mantık dizisi, Bay Baley. Ölümünüzden uygun biçimde yararlanıldığı takdirde böyle bir amaç uğruna kullanılabilir belki. Yine de böyle bir şey olmayacak. Sizi koruyoruz ve öldürülmeyeceksiniz."</p>

    <p class="MsoNormal1">"Ama neden beni koruyorsunuz. Dr. Fastolfe? Niçin beni öldürmelerine izin vermiyor ve davayı kazanmak için bundan yararlanmıyorsunuz?"</p>

    <p class="MsoNormal1">"Çünkü sağ kalmanızı ve suçsuz olduğumu kanıtlamanızı tercih edeceğim."</p>

    <p class="MsoNormal1">Baley, "Ama suçsuz olduğunuzu kanıtlayamayacağını biliyorsunuz," dedi.</p>

    <p class="MsoNormal1">"Belki de kanıtlayabilirsiniz. Bunu başarmanız için bir çok neden var. Arzın geleceği de sizin başarınıza bağlı. Bana söylediğinize göre meslek hayatınız da öyle."</p>

    <p class="MsoNormal1">"Nedenlerin ne yararı var? Bana kollarımı çırparak uçmamı emretseydiniz, bunu başaramadığım takdirde uzun uzun işkence edilerek öldürüleceğimi. Arzın ortadan kaldırılacağını ve bütün halkın öldürüleceğini söyleseydiniz durum değişir miydi? Kollarımı çırparak uçmam için pek çok neden olurdu ama ben bunu yine de başaramazdım."</p>

    <p class="MsoNormal1">Fastolfe endişeyle mırıldandı. "Başarı olasılığının pek az olduğunu biliyorum."</p>

    <p class="MsoNormal1">Baley öfkeyle, "Hiçbir şans olmadığını biliyorsunuz," diye bağırdı. "Sizi ancak ölümümün kurtarabileceğini bildiğiniz gibi!"</p>

    <p class="MsoNormal1">"O halde kurtulamayacağım. Çünkü düşmanlarımın size erişmemeleri için elimden geleni yapıyorum."</p>

    <p class="MsoNormal1">"Ama siz bana erişebilirsiniz."</p>

    <p class="MsoNormal1">"Ne?"</p>

    <p class="MsoNormal1">"Dr. Fastolfe beni sanki düşmanlarınızın saldırısına uğramışım gibi ortadan kaldırabileceğinizi düşünüyorum. Ondan sonra ölümümü onlara karşı bir silah olarak kullanabilirsiniz. Ve beni de Aurora'ya bu yüzden getirttiniz."</p>

    <p class="MsoNormal1">Fastolfe bir an Baley'e şaşkınlıkla baktı. Sonra ani ve müthiş bir öfkeyle yüzü morardı. Yüz çizgileri çarpılıp dişleri ortaya çıktı. Aurora'lı baharat kutu sunu sofradan kaptığı gibi havaya kaldırarak Baley'nin kafasına fırlatmak için elini indirdi.</p>

    <p class="MsoNormal1">Boş bulunan Baley yalnızca sandalyesinde büzülerek arkasına yaslanmayı başarabildi.</p>

    <p class="MsoNormal1"><span>&nbsp;</span></p>

    <p class="MsoNormal1"><span>&nbsp;</span></p>
  </div>
</body>
</html>
