<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>Şafağın Robotları</title><!--[if gte mso 9]><xml>
 <o:DocumentProperties>
  <o:Author>Isaac Asimov</o:Author>
  <o:Template>Normal</o:Template>
  <o:LastAuthor>KRANK</o:LastAuthor>
  <o:Revision>2</o:Revision>
  <o:TotalTime>15</o:TotalTime>
  <o:Created>2013-07-14T09:44:00Z</o:Created>
  <o:LastSaved>2013-07-14T09:44:00Z</o:LastSaved>
  <o:Pages>172</o:Pages>
  <o:Words>93837</o:Words>
  <o:Characters>534871</o:Characters>
  <o:Lines>4457</o:Lines>
  <o:Paragraphs>1254</o:Paragraphs>
  <o:CharactersWithSpaces>627454</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:TrackMoves>false</w:TrackMoves>
  
  <w:DefaultTableStyle Number="0">Normal</w:DefaultTableStyle>
  <w:DrawingGridHorizontalSpacing>0 nk</w:DrawingGridHorizontalSpacing>
  <w:DrawingGridVerticalSpacing>0 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 nk</w:DrawingGridHorizontalOrigin>
  <w:DrawingGridVerticalOrigin>0 nk</w:DrawingGridVerticalOrigin>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal1"><br /></p>

    <p class="MsoNormal1"></p>

    <p class="MsoNormal1"></p>

    <p class="MsoNormal1"></p>

    <h1 class="MsoNormal1"><b class="calibre1">ON ALTI</b></h1>

    <p class="MsoNormal1"><b class="calibre1"><br /></b></p>

    <p class="MsoNormal1"></p>

    <p class="MsoNormal1">Baley daha sonra geriye baktığı ve zamanı hesapladığında uzunca bir süre baygın kalmış olduğunu anlayacaktı. Bu süre on dakikadan daha kısa değildi. Yirmi dakikadan da daha uzun.</p>

    <p class="MsoNormal1">Ama olay sırasında bu süre sıfır da olabilirdi, sonsuz da.</p>

    <p class="MsoNormal1">Baley bir ses duyuyordu.</p>

    <p class="MsoNormal1">Kelimeleri seçemiyor, sadece bu sesi işitiyordu. Ses ona yabancı gelmiyordu.</p>

    <p class="MsoNormal1">Sonra bu bilmeceyi sesin bir kadına ait olduğunu anlayarak çözdü.</p>

    <p class="MsoNormal1">Vücuduna kollar sarılmıştı. Onu yakalayıp havaya kaldırdılar. Bir kol, kendi kolu yandan sarkıyordu. Başı önüne düşmüştü. Arzlı bu durumu düzeltmeye çalıştı ama başaramadı. Yine o kadın sesini duydu.</p>

    <p class="MsoNormal1">Baley bitkin bitkin gözlerini açtı. Sırsıklam ve buz gibi olduğunun farkındaydı.</p>

    <p class="MsoNormal1">Birdenbire suların artık ona çarpmadığını anladı. Etraf da tam anlamıyla karanlık sayılmazdı. Sönük bir ışık yayılıyordu etrafa. Baley bu ışıkta bir robotun yüzünü gördü.</p>

    <p class="MsoNormal1">"Giskard," diye fısıldadı. Aynı anda fırtınayı ve kaçışını hatırladı. Ona önce Giskard erişmişti. Diğer robotlardan önce Giskard bulmuştu onu.</p>

    <p class="MsoNormal1">Baley memnun memnun, onun bunu başaracağını biliyordum, diye düşündü.</p>

    <p class="MsoNormal1">Gözlerini tekrar yumdu. Hızla hareket ettiğinin farkındaydı. Hareketteki hafif ama kesin düzensizlik yürüyen birinin onu kucağında taşıdığını açıklıyordu. Sonra hareket sona erdi. Baley kendisini rahat ve sıcak bir şeyin üzerine uzanmış buldu.</p>

    <p class="MsoNormal1">Bu bir taşıtın, üzerine belki de havlu serilmiş kanepesi, dedi kendi kendine. Bunu nasıl anladığını bilmiyordu.</p>

    <p class="MsoNormal1">Sonra havada hızla, düzgünce ilerlediler. Baley, ellerini ve yüzünü yumuşak, suyu emen bir şeyle sildiklerini fark etti.</p>

    <p class="MsoNormal1">Gömleğinin önünü açtıklarını göğsüne gelen soğuk havadan anladı. Vücudunu da sildiler.</p>

    <p class="MsoNormal1">Sonra her şey çabucak birbirini izledi.</p>

    <p class="MsoNormal1">Bir evdeydi. Baley ara sıra gözlerini açtığı zaman duvarların ışıldadığını, tabloları ve çeşitli eşyayı görebiliyordu. Arzlı elbiselerini dikkatle çıkardıklarını sezdi.</p>

    <p class="MsoNormal1">Yardımcı olmak için bitkince, yararsız hareketler yaptı.</p>

    <p class="MsoNormal1">Sonra kendisini sıcak banyoya sokarak güzelce fırçaladılar.</p>

    <p class="MsoNormal1">Baley bu uzun süren yıkanmanın hiç sona ermemesini istedi.</p>

    <p class="MsoNormal1">Bir ara aklına bir şey geldiği için kendisini tutan kolu yakaladı. "Giskard! Giskard!"</p>

    <p class="MsoNormal1">Robotun sesini duydu. "Buradayım, beyim."</p>

    <p class="MsoNormal1">"Giskard, Daneel güvende mi?"</p>

    <p class="MsoNormal1">"Evet, güvende, beyim."</p>

    <p class="MsoNormal1">"İyi." Baley gözlerini kapattı ve onu kurularlarken hiçbir çaba göstermedi.</p>

    <p class="MsoNormal1">Kendisini sıcak hava akımında sık sık çevirdiklerinin farkındaydı. Sonra arkasına ısıtılmış bir bornozu geçirdiler.</p>

    <p class="MsoNormal1">Ne şahane bir şeydi bu! Baley'le bebekliğinden beri kimse böyle ilgilenmemişti. Arzlı birdenbire bebeklere acıdı. Herkes onlara özen gösteriyordu ama bebekler o sırada bunun zevkini çıkaracak kadar bilinçli olmuyorlardı. Yoksa bu düşünce yanlış mı? Bebekler bunun farkına varıyorlar mı?</p>

    <p class="MsoNormal1">Olgunların davranışlarını bebekliklerinde gördükleri özenin gizli anısı mı biçimlendiriyor? Şimdiki mutluluğumun nedeni tekrar bebekliğime dönmem mi?</p>

    <p class="MsoNormal1">Ve Baley bir kadın sesi duydu. Annesi miydi o?</p>

    <p class="MsoNormal1">Hayır, bu imkânsızdı. Baley şimdi bir koltukta oturuyordu.</p>

    <p class="MsoNormal1">Bunun farkındaydı. O kısa, mutlu yeni bebeklik süresinin de sona erdiğinin farkında olduğu gibi.</p>

    <p class="MsoNormal1">İnsanların kendi başlarının çaresine baktıkları, bilinç sa hibi oldukları o hüzünlü dünyaya dönmek zorundaydı artık.</p>

    <p class="MsoNormal1">Ama bir kadın sesi duymuştu? Kimdi o?</p>

    <p class="MsoNormal1">Baley tekrar gözlerini açtı. "Gladia?"</p>

    <p class="MsoNormal1">Bu bir soruydu. Hayret dolu bir soru. Arzlı düşünmüş ve Gladia'nın sesini de tanımıştı.</p>

    <p class="MsoNormal1">Baley etrafına bakındı. Giskard bölmesinde bekliyordu ama Dedektif onunla ilgilenmedi. "Daneel nerede?"</p>

    <p class="MsoNormal1">Gladia, "Daneel, robotların bölüğünde temizlenip kurulandı," diye açıkladı. "Ona kuru elbise de bulduk. Etrafında benim ev robotlarım var. Hepsine de gereken emirler verildi. Kimse evime fazla yaklaşamayacak. O daha elli metre ötedeyken bunu haber alacağım. Giskard da temizlenip kurundu."</p>

    <p class="MsoNormal1">"Evet, bunun farkındayım." Baley Giskard'la ilgilenmiyordu. Aklı fikri Daneel.'deydi. Gladia'nın Daneel'in korunması gerektiğini hemen kabul etmiş olmasına sevinmişti. Uzun karmaşık açıklamalar yapmak zorunda kalmayacaktı.</p>

    <p class="MsoNormal1">Güvenlik önlemlerinin yine de zayıf bir tarafı vardı, Baley huysuzca, "Daneel'i neden yalnız bıraktın, Gladia?" diye sordu. "Sen evden ayrılınca burada kimse kalmadı. Bir insan yani. Yabancı robotların içeri girmelerini önleyecek biri. Daneel'i zorla götürebilirlerdi."</p>

    <p class="MsoNormal1">Gladia öfkeyle, "Saçmalama," dedi. "Bir kere evden uzun bir süre için ayrılmadım. Durumu Dr. Fastolfe'a da bildirdik. Onun robotlarının çoğu da benimkilere katıldılar. Gerektiği takdirde Dr. Fastolfe bir iki dakika içerisinde burada olacaktı. Dışarıdan gelecek robotların ona karşı gelmelerini görmek isterdim!"</p>

    <p class="MsoNormal1">"Eve döndükten sonra Daneel'i gördün mü, Gladia?"</p>

    <p class="MsoNormal1">"Tabii. Bana inanabilirsin, güvende o!"</p>

    <p class="MsoNormal1">"Teşekkür ederim." Baley rahatlayarak gözlerini kapattı.</p>

    <p class="MsoNormal1">Ve sonra olmayacak bir şey düşündü. Durum hiç de kötü sayılmaz. Tabii sayılmaz! O fırtınadan sağ salim kurtulmadım mı? Bu aklına gelince Arzlının kalbi sevinç ve mutlulukla doldu. Sağ salim kurtulmadım mı?</p>

    <p class="MsoNormal1">Baley gözlerini açtı. "Beni nasıl buldun, Gladia?"</p>

    <p class="MsoNormal1">"Bunu Giskard başardı. Once buraya geldiler. İkisi de. Giskard durumu bana çabucak açıkladı. Hemen Daneel'in güvenliğini sağlamaya çalıştım. Ama o Giskard'ı seni alması için göndereceğime söz verinceye kadar yerinden kımıldamadı. Çok etkili sözler söyledi. Seninle ilgili sözleri çok heyecanlıydı, Elijah. Evden ayrılırken Daneel'i burada bıraktık. O buna çok üzüldü. Ama Giskard, ona olanca sesimle evde kalmasını emretmemi istedi. Hem de ısrarla. Gişkard'a çok kesin emirler vermiş olduğun anlaşılıyor. Sonra Dr. Fastolfe'la bağlantı kurduk ve sonunda benim özel Havcı kanadıma bindik."</p>

    <p class="MsoNormal1">Baley yorgun yorgun başını salladı. "Giskard'la birlikte gelmemeliydin, Gladia. Senin yerin buradaydı. Daneel'in güvende olup olmadığına bakmalıydın."</p>

    <p class="MsoNormal1">"Ve seni fırtınada ölüme terkedeydim, öyle mi? Ya da Dr. Fastolfe'un düşmanlarının eline düşmene göz yumaydım. Böyle bir şeye razı olur muydum sanıyorsun? Diğer robotlar sana daha önce erişebilirlerdi. Onlara gitmelerini emretmek için benim de orada bulunmam gerekiyordu. Birçok bakımlardan bir işe yaramam ama her Solaria'lı sürüyle robotla başa çıkabilir. Biz böyle şeylere alışığız."</p>

    <p class="MsoNormal1">"Ama beni nasıl buldunuz?"</p>

    <p class="MsoNormal1">"Bu çok zor olmadı. Aslında Hava kanadı buraya yakındı. Fırtına olmasaydı oraya yürüyerek de erişebilirdik. Biz..."</p>

    <p class="MsoNormal1">"Yani Dr. Fastolfe'un evine erişmemize az kalmıştı, öyle mi?"</p>

    <p class="MsoNormal1">Gladia, "Evet," dedi. "Belki Hava kanadına daha çabuk yere inmesini sağlayacak derecede zarar veremediler. Belki de Giskard, taşıtı o alçakların umduklarından daha uzağa götürmeyi başardı. Bu do çok iyi oldu. Enstitünün yakınında bir yere inseydiniz, herhalde üçünüzü birden yakalarlardı. Giskard, Hava kanadının nerede olduğunu biliyordu tabii. Taşıttan indik..."</p>

    <p class="MsoNormal1">"Ve sen iyice ıslandın, değil mi, Gladia?"</p>

    <p class="MsoNormal1">"Yok canım. Bende büyük bir yağmur koruyucusu vardı. Bir de ışık küresi. Lateks püskürtecek zaman bulamadığım için ayakkabılarım çamurlandı, ayaklarım da biraz ıslandı. Ama önemli değil. Neyse... Giskard'la Daneel yanından ayrıldıktan yirmi yirmi beş dakika kadar sonra taşıta eriştik. Ve tabii sen orada yoktun."</p>

    <p class="MsoNormal1">"Baley, "Elimden geleni..." diye başladı.</p>

    <p class="MsoNormal1">"Evet, biliyoruz. Giskard peşinizde olduklarını söylemişti. Bu yüzden onların... diğer robotların seni alıp götürdüklerini sandım. Ama Giskard Hava kanadından elli metre kadar ötede mendilini buldu. 'Bay Baley herhalde o tarafa doğru gitti,' dedi. 'Bu mantıksız bir davranış. Ama insanlar zaten çoğu zaman mantıksızca davranıyorlar. Onun için Bay Baley'i bulmalıyız.' Işık küresinin yardımıyla ikimiz de seni aramaya başladık. Sonunda seni Giskard buldu. Sen ağacın dibinde yatarken vücudundan yayılan kızılötesi ışıltıyı gördüğünü söyledi. Ve seni getirdi."</p>

    <p class="MsoNormal1">Baley biraz sinirlendi. "Oradan ayrılmam neden mantıksız oluyormuş?"</p>

    <p class="MsoNormal1">"Bunun nedenini açıkladı, Elijah. Bunu ona sormak ister misin?" Gladia eliyle Giskard'ı işaret etti.</p>

    <p class="MsoNormal1">Baley, "Giskard," dedi. "Ne oluyor?"</p>

    <p class="MsoNormal1">Giskard'ın sakin tavırları 'hemen kayboldu ve gözlerini Baley'e dikti. "Boş yere fırtınaya çıktığınızı düşündüm. Bekleseydiniz sizi buraya daha çabuk getirirdik."</p>

    <p class="MsoNormal1">"Diğer robotlar bana daha önce erişebilirlerdi..."</p>

    <p class="MsoNormal1">"Evet, öyle olmuş. Ama siz onları göndermeyi başarmışsınız."</p>

    <p class="MsoNormal1">"Bunu nereden biliyorsun?"</p>

    <p class="MsoNormal1">"Taşıtın iki yanındaki kapıların önünde birçok robotun ayak izi vardı, beyim. Ama taşıtın içi ıslak değildi. Oysa ıslak kollar uzanıp sizi dışarı çekmeye çalışsalardı, kanape su içinde kalırdı. Onlara katılmak için kendi isteğinizle Hava kanadından inmeyeceğinizi düşündüm, beyim. O robotları gönderdikten sonra onların çabucak geri döneceklerinden korkmamalıydınız. Çünkü... sizin değerlendirmenize göre, o robotlar Daneel'in peşindelerdi. Sizin değil. Bundan başka benim de çabucak yanınıza döneceğimden emin olmanız gerekirdi."</p>

    <p class="MsoNormal1">Baley mırıldandı. "Ben de aynı mantığı yürüttüm. En uygun gördüğüm şeyi yaptım. Ve sen yine de beni bulmayı başardın."</p>

    <p class="MsoNormal1">"Evet, beyim."</p>

    <p class="MsoNormal1">Baley, "Ama neden beni buraya getirdin?" diye sordu.</p>

    <p class="MsoNormal1">"Gladia'nın evine yakınmışız. O halde Dr. Fastolfe'a da aynı derecede yakındık. Hatta daha yakın."</p>

    <p class="MsoNormal1">"Pek de değil, beyim. Bu eve daha yakındık. Emir verme biçiminizden Daneel'in güvenliğe kavuşmasında her anın önemli olduğunu anlamıştım. Daneel de benimle aynı fikirdeydi. Tabii o sizi bırakıp gitmek istemiyordu, o da başka. Daneel'i buraya getirince, sizin de aynı yerde olmayı isteyeceğinizi düşündüm. Böylece istediğiniz zaman Daneel'in güvende olduğunu kendi gözlerinizle görebilecektiniz."</p>

    <p class="MsoNormal1">Baley başını sallayarak aksi aksi söylendi. "İyi etmişsin, Giskard." Davranışının mantıksızlığıyla ilgili sözler yüzünden duyduğu öfke hâlâ geçmemişti.</p>

    <p class="MsoNormal1">Gladia, "Dr. Fastolfe'u görmen şart mı, Elijah?" dedi.</p>

    <p class="MsoNormal1">"Onu buraya çağırabilirim. Ya da üç boyutlu aygıtla bağlantı kurabilirsin."</p>

    <p class="MsoNormal1">Baley koltuğunda tekrar arkasına yaslandı. Doğru dürüst düşünemediğini ve çok bitkin halde olduğunu iyice anlamıştı.</p>

    <p class="MsoNormal1">Şimdi Fastolfe'la konuşmasının bir yararı olmayacaktı.</p>

    <p class="MsoNormal1">"Hayır," diye cevap verdi. "Onu yarın kahvaltıdan sonra görürüm. O kadar zamanımız var. Ondan sonra da Robotik Enstitüsünün Müdürü Kelden Amadiro'yu göreceğim sanırım. Bir de o yüksek mevkideki memuru. Ondan ne diye söz ediyorlardı. Ah, evet 'Başkan.' O da Fastolfe'un evine gelecek sanırım."</p>

    <p class="MsoNormal1">Gladia, "Çok yorgun olduğun belli Elijah," dedi. "Tabii burada Arzdaki o mikroorganizmalar, virüsler ve mikroplar yok. Seni de iyice temizlediler. Yani Arzdaki gibi hastalanmayacaksın. Ama bitkin halde olduğun kesin."</p>

    <p class="MsoNormal1">Baley, o dakikalardan sonra nezle olmayacağım öyle mi, diye düşündü. Gribe tutulmayacağım. Uzaycı dünyasında olmanın da iyi tarafları var. Sonra "Yorgun olduğumu itiraf ediyorum," diye mırıldandı. "Ama biraz dinlenirsem kendime gelirim."</p>

    <p class="MsoNormal1">"Aç mısın? Yemek zamanı geldi."</p>

    <p class="MsoNormal1">Baley yüzünü buruşturdu. "Canım yemek istemiyor."</p>

    <p class="MsoNormal1">"Bunun akıllıca bir şey olacağını sanmıyorum Belki ağır bir şeyler yemen doğru değil. Ama sıcak bir çorbaya ne dersin? Bu sana iyi gelir."</p>

    <p class="MsoNormal1">Baley az kalsın gülecekti. Gladia belki Solaria'lıydı ama uygun bir durumda tam bir Arzlı kadın gibi konuşuyordu.</p>

    <p class="MsoNormal1">Herhalde Aurora'lı kadınlarda da aynı şey görülüyordu.</p>

    <p class="MsoNormal1">Kültürler arasındaki farklar bazı şeyleri etkileyemiyordu.</p>

    <p class="MsoNormal1">Arzlı, "Çorba hazır mı?" dedi. "Kimseyi yormak istemem."</p>

    <p class="MsoNormal1">"Ne yorgunluğu! Bir sürü hizmetkârım var! Tabii Solaria'daki kadar değil. Ama onlar da istediğim her şeyi çabucak hazırlayacak durumdalar. Şimdi sen bana ne tür bir çorba istediğini söyle. Ben bunu hemen yaptırırım."</p>

    <p class="MsoNormal1">Baley dayanamadı. "Tavuk suyuna çorba olabilir mi?"</p>

    <p class="MsoNormal1">"Tabii." Gladia saf saf ekledi. "Ben de sana bunu önerecektim. İçinde iri tavuk parçaları da olur. böylece doyarsın."</p>

    <p class="MsoNormal1">Çorba kasesi şaşılacak bir hızla Baley'nin önüne konuldu.</p>

    <p class="MsoNormal1">"Sen yemek yemeyecek misin, Gladia?"</p>

    <p class="MsoNormal1">"Seni yıkar ve tedavi ederlerken ben de yemek yedim."</p>

    <p class="MsoNormal1">"Tedavi ederlerken mi?"</p>

    <p class="MsoNormal1">"Olağan biyokimyasal ayarlamalar yapıldı sadece, Elijah. Psişik zarar görmüştün. Bunun kötü sonuçlar vermesini istemiyorduk. Haydi, çorbanı iç!"</p>

    <p class="MsoNormal1">Baley, bir kaşık çorbayı deneme yaparcasına içti. Çorba fena değildi ama bütün Aurora yemekleri gibi fazla baharatlıydı. Ya da çorba Baley'in alışık olmadığı türde baharatlarla pişirilmişti. Arzlı birdenbire annesini hatırladı.</p>

    <p class="MsoNormal1">Annesi Baley'den daha gençti bu anıda. Baley, 'güzel çorba'yı içmeye yanaşmadığı için annesi onun yanında duruyordu. "Haydi, Lije'ciğim, haydi. Bu gerçek bir tavuk. Ve çok da pahalı. Uzaycılar bile bundan daha iyisini yemiyorlar."</p>

    <p class="MsoNormal1">Doğruydu bu. Baley, için için yılların gerisine, annesine seslendi. Gerçekten de yemiyorlar, anneciğim! Gerçekten de! Annesinin çorbası, tekrar tekrar verildiği için yavanlaşmadığı zaman, şimdi içtiğinden çok daha lezzetliydi. Tabii gençliğe özgü tad papillalarını düşünmesi de gerekiyordu. Belleğinin kendisini yanıltmadığını da.</p>

    <p class="MsoNormal1">Baley, çorbayı kaşıkladı, sona erince de mahcup mahcup, "Biraz daha var mı?" diye sordu.</p>

    <p class="MsoNormal1">"İstediğin kadar var, Elijah."</p>

    <p class="MsoNormal1">"Biraz yeter."</p>

    <p class="MsoNormal1">Baley çorbasını bitirirken Gladia ona, "Yarın sabahki toplantı, Elijah..." dedi.</p>

    <p class="MsoNormal1">"Evet, Gladia?"</p>

    <p class="MsoNormal1">"Bu araştırmalarının sona erdiği anlamına mı geliyor?</p>

    <p class="MsoNormal1">Jander'in başına neler geldiğini öğrenebildin mi?"</p>

    <p class="MsoNormal1">Baley mantıklı bir tavırla, "Jander'in başına neler geldiği konusunda bir fikrim var," diye açıkladı. "Ama başkalarını haklı olduğuma inandırabileceğimi de sanmıyorum."</p>

    <p class="MsoNormal1">"O halde bu toplantı neden yapılıyor?"</p>

    <p class="MsoNormal1">"Bu benim fikrim değil ki, Gladia. Bunu isteyen Usta Robotik Uzmanı Amadiro. O bu araştırmanın yapılmasını istemiyor. Arza geri gönderilmem için elinden geleni yapacak."</p>

    <p class="MsoNormal1">"Hava kanadını o mu bozdurdu? Daneel'i robotlarına kaçırmak isteyen de Amadiro muydu?"</p>

    <p class="MsoNormal1">"Öyle sanıyorum."</p>

    <p class="MsoNormal1">"Onu bu yüzden yargılayamazlar mı? Suçlu bulup, cezalandıramazlar mı?"</p>

    <p class="MsoNormal1">Baley hararetle, "Tabii cezalandırırlar," diye bağırdı.</p>

    <p class="MsoNormal1">"Ama pek ufak bir sorun var. İddialarımı kanıtlamam imkânsız."</p>

    <p class="MsoNormal1">"Yani adam bütün bunları yapacak ve sonra da yakasını kurtaracak, öyle mi? Üstelik araştırmayı da sona erdirecek."</p>

    <p class="MsoNormal1">"Korkarım bunu başarması olasılığı kuvvetli. Kendisinin de dediği gibi adalet beklemeyen insanlar hayal kırıklığına da uğramazlar."</p>

    <p class="MsoNormal1">"Ama o kurtulmamalı! Buna izin vermemelisin! Araştırmalarını tamamlamalı ve gerçeği öğrenmelisin."</p>

    <p class="MsoNormal1">Baley içini çekti. "Ya gerçeği öğrenemezsem? Ya da öğrenmeme karşın derdimi kimseye anlatamazsam?"</p>

    <p class="MsoNormal1">"Sen gerçeği öğrenebilirsin. Sen herkese derdini anlatabilirsin."</p>

    <p class="MsoNormal1">"Bana olan güvenin içime dokunuyor, Gladia. Ama Aurora Parlamentosu araştırmanın sona erdirilmesini emreder ve beni de Arza geri göndermek isterse elimden hiçbir şey gelmez."</p>

    <p class="MsoNormal1">"Herhalde bir şey başarmadan geri dönmeyi istemiyorsun?"</p>

    <p class="MsoNormal1">"Tabii istemiyorum. Bu sadece hiçbir şey başaramadan dönmekten de kötü. Meslek hayatım sona erecek. Arzın geleceği mahvolacak."</p>

    <p class="MsoNormal1">"O halde bunu yapmalarına izin verme, Elijah."</p>

    <p class="MsoNormal1">Baley, "Yakub adına!" dedi. "Gladia, buna çalışacağım. Ama ben ellerimle bir gezegeni yakalayıp havaya kaldıramam ki. Benden mucize bekleme."</p>

    <p class="MsoNormal1">Gladia başını salladı. Gözlerini yere dikerek yumruğunu ağzına dayadı. Şimdi orada sanki derin bir düşünceye dalmış gibi hiç kımıldamadan oturuyordu. Baley ancak bir süre sonra genç kadının sessizce ağladığını anladı.</p>

    <p class="MsoNormal1">Baley çabucak ayağa kalkarak masanın yanından geçti ve Gladia'ya doğru gitti.</p>

    <p class="MsoNormal1">Dalgın dalgın ve hafif bir hiddetle bacaklarının titrediğini fark etti. Sağ bacağında da bir kas seyiriyordu. Telaşla, "Gladia," dedi. "Lütfen ağlama..."</p>

    <p class="MsoNormal1">Gladia, "Üzülme, Elijah," diye fısıldadı. "Biraz sonra geçer."</p>

    <p class="MsoNormal1">Arzlı çaresiz bir tavırla kadının yanında durdu Elini ona uzatmıştı ama yine de kararsızdı. "Sana dokunmuyorum... Bunu yapmamın doğru olacağını sanmıyorum ama..."</p>

    <p class="MsoNormal1">"Ah, bana dokunabilirsin. Dokunabilirsin. Kendime o kadar bayılmıyorum. Senden mikrop alacağımı da sanmıyorum. Artık... eskisi gibi değilim."</p>

    <p class="MsoNormal1">Baley uzanarak genç kadının dirseğine parmaklarının ucuyla dokundu. Kolunu hafifçe, beceriksizce okşadı. "Yarın, elimden geleni yapacağım, Gladia. Olanca gücümle çabalayacağım."</p>

    <p class="MsoNormal1">Bunu duyan Gladia ayağa fırlayarak Arzlıya doğru döndü.</p>

    <p class="MsoNormal1">"Ah, Elijah."</p>

    <p class="MsoNormal1">Baley ne yaptığının pek farkına varmadan kollarını açtı.</p>

    <p class="MsoNormal1">Gladia da yine fazla düşünmeden kendisini bu kollara bıraktı. Arzlı genç kadına sarıldı. Gladia başını Arzlının göğsüne dayadı.</p>

    <p class="MsoNormal1">Baley, Gladia'yı olabildiğince hafif tutuyor ve onun bir Arzlının kollarında olduğunu fark etmesini bekliyordu. Gladia insana benzer bir robota da sarılmıştı ama Jander Arzlı değildi.</p>

    <p class="MsoNormal1">Gladia sesli sesli burnunu çekti. Konuşurken Baley'nin gömleği sesini biraz boğdu.</p>

    <p class="MsoNormal1">"Haksızlık bu. Bunun nedeni Solaria'lı olmam. Kimsenin Jander'in başına gelenlere aldırdığı yok. Aurora'lı olsaydım aldırırlardı. Yani bu da yine önyargı ve siyaset sorunu."</p>

    <p class="MsoNormal1">Baley, "Bu doğru değil, Gladia," dedi. "Dr. Fastolfe'un Jander'in başına gelenlerle ilgilendiğinden eminim."</p>

    <p class="MsoNormal1">"Hayır, o da aldırmıyor. Bütün arzusu Parlamentoya istediğini yaptırtabilmek.</p>

    <p class="MsoNormal1">Amadiro'ysa kendi bildiğini okumayı istiyor. İkisi de istediklerine erişebilmek için Jander'i feda edecek insanlar."</p>

    <p class="MsoNormal1">"Sana söz veriyorum, Gladia. Ben Jander'e aldırmazlık etmeyeceğim."</p>

    <p class="MsoNormal1">"Öyle mi? Jander'i unutman şartıyla Arza kollarını sallayarak dönebileceğini, gezegeninin cezalandırılmayacağını, meslek hayatının da sona ermeyeceğini söyleselerdi, ne yapardın?"</p>

    <p class="MsoNormal1">"Olamayacak şeylerden söz etmenin, tahminlerde bulunmanın hiçbir yararı yok. Jander olayıyla ilgilenmemem için bana bir şey vermezler. Beni elleri boş geri gönderecekler. Hem ben mahvolacağım, hem de dünyam. İzin verselerdi Jander'i öldüren adamı bulacak ve onun uygun bir biçimde cezalandırılmasını da sağlayacaktım."</p>

    <p class="MsoNormal1">"İzin verselerdi ne demek? İzin vermelerini sağla!"</p>

    <p class="MsoNormal1">Baley acı acı güldü. "Aurora'lıların sana Solaria'lı olduğun için önem vermediklerini düşünüyorsun. Benim gibi Arzlı olsaydın seni hiç adam yerine koymazlardı." Ama bu sözleri söylerken Arzlı olduğunu unutarak genç kadını iyice göğsüne bastırdı. "Tabii elimden geleni yapacağım, Gladia. Sana boş yere umut vermemin yararı yok. Ama benim de kozlarım var. Bütün gücümle çabalayacağım..." Sesi hafifledi.</p>

    <p class="MsoNormal1">"Bütün gücünle çabalayacağını söylüyorsun.</p>

    <p class="MsoNormal1">Ama ne yapacaksın?" Gladia, Arzlının yüzüne bakabilmek için ondan hafifçe uzaklaştı.</p>

    <p class="MsoNormal1">Baley şaşırdı. "Ben de..."</p>

    <p class="MsoNormal1">"Katili mi bulacaksın?"</p>

    <p class="MsoNormal1">"Belki... Gladia, lütfen... oturmam gerekiyor." Uzanarak masaya dayandı.</p>

    <p class="MsoNormal1">Gladia, "Ne var, Elijah?" diye sordu.</p>

    <p class="MsoNormal1">"Bildiğin gibi zor bir gün geçirdim. Sanırım hâlâ kendimi toparlayamadım."</p>

    <p class="MsoNormal1">"O halde gidip yatman daha iyi olacak."</p>

    <p class="MsoNormal1">"Açıkçası ben de bunu istiyorum, Gladia."</p>

    <p class="MsoNormal1">Genç kadın kollarını Baley'nin boynundan çözdü. Artık ağlamıyordu. Yüzünden Arzlı için duyduğu endişe okunuyordu. Kolunu kaldırarak çabucak bir işaret yaptı.</p>

    <p class="MsoNormal1">Baley'nin etrafını robotlar sarıverdi birdenbire.</p>

    <p class="MsoNormal1">Dedektif, kendisini yatakta buldu. Son robot da çıktıktan sonra gözlerini karanlık tavana dikti, Dışarıda yağmur yağıp yağmadığını bilmiyordu. Son şimşekler sönükçe çakıyorlar mıydı? Ama Arzlı artık gök gürlemediğinin farkındaydı.</p>

    <p class="MsoNormal1">Baley derin bir nefes alarak, Giadia'ya nasıl da söz verdim, diye düşündü. Yarın ne olacak?</p>

    <p class="MsoNormal1">Son perde: Başarısızlık mı?</p>

    <p class="MsoNormal1">Baley uykuya dalmak üzereyken daha önce beyninde çakan o inanılmayacak şimşeği hatırladı.</p>

    <p class="MsoNormal1">Daha önce iki kez olmuştu bu. Bir gece once yine böyle uyumak üzereyken. Bir kere de bu akşam fırtınada ağacın altında kendinden geçerken. Her seferinde de aklına bir şey gelmişti. Şimşeğin geceyi yarması gibi esrarı aydınlatıveren bir fikir.</p>

    <p class="MsoNormal1">Ve bu fikir Baley'nin aklında da ancak bir şimşek kadar kalabilmişti. Neydi bu?</p>

    <p class="MsoNormal1">Arzlı bunu tekrar hatırlayabilecek miydi? Dedektif bu kez bilinçli bir biçimde bu uçucu gerçeği yakalamaya çalıştı.</p>

    <p class="MsoNormal1">Yoksa bu yalnızca uçucu bir hayal miydi? Baley yavaş yavaş bu fikri hatırlamaya çalışmaktan vazgeçti. Gladia'yı ve duygularını düşünmek daha kolaydı. Baley, genç kadına sarıldığı zaman onun ipek buluzunun dokunuşunu hissetmişti. Bunun altından Gladia'nın ince, narin kolları ve düzgün sırtı seziliyordu.</p>

    <p class="MsoNormal1">Baley, dizlerim bükülmeye başlamasaydı, diye düşündü.</p>

    <p class="MsoNormal1">Onu öpme cesaretini gösterebilecek miydim? Yoksa fazla mı ileri gitmiş olurdum?</p>

    <p class="MsoNormal1">Baley, nefesinin hafif bir horultuyla çıktığını fark etti. Bu onu her zaman utandırırdı. Arzlı kendisini zorlayarak tekrar Gladia'yı düşünmeye çalıştı. Tabii buradan ayrılmadan önce... Ama onun için bir şey başaramazsam, olmaz... Bu hizmetime karşılık... Yeniden o hafif horultuyu duydu ama bu kez pek aldırmadı.</p>

    <p class="MsoNormal1">Gladia... Onunla bir daha karşılaşacağımızı hiç sanmıyordum... Değil ona dokunmak, kollarıma almak... onu bir daha göreceğimi bile düşünmüyordum...</p>

    <p class="MsoNormal1">Baley sonradan ne zaman düşüncelerden rüyaya geçtiğini bilemedi.</p>

    <p class="MsoNormal1">Gladia yine eskisi gibi kollarındaydı. Ama genç kadının buluzu yoktu artık. Cildi yumuşak ve sıcaktı. Baley'nin eli Gladia'nın omzundan sırtına doğru kayıyordu.</p>

    <p class="MsoNormal1">Bu sahne o kadar gerçeğe benziyordu ki. Baley'nin bütün duyguları uyanmıştı.</p>

    <p class="MsoNormal1">Gladia'nın saçlarının kokusunu, cildinin hafifçe tuzlu lezzetini duyuyordu. Ama ayakta durmuyorlardı. Uzanmışlar mıydı. yoksa başından beri mi böyleydi?</p>

    <p class="MsoNormal1">Işıklara ne olmuştu?</p>

    <p class="MsoNormal1">Baley, altındaki yatağı, üzerindeki örtüyü hissediyor, odanın karanlık olduğunu görüyordu. Ama Gladia halâ kollarındaydı.</p>

    <p class="MsoNormal1">Baley müthiş bir şok geçirerek uyandı. "Gladia!"</p>

    <p class="MsoNormal1">"Hişt... Elijah..." Gladia parmaklarını usulca Baley nin dudaklarına dokundurdu. "Bir şey söyleme."</p>

    <p class="MsoNormal1">Baley'den koninin dolaşmasını engellemesini isteseydi yine aynı sonucu alacaktı.</p>

    <p class="MsoNormal1">"Ne yapıyorsun?"</p>

    <p class="MsoNormal1">Gladia, "Ne yaptığımın farkında değil misin?" dedi.</p>

    <p class="MsoNormal1">"Burada, yanındayım."</p>

    <p class="MsoNormal1">"Ama neden?"</p>

    <p class="MsoNormal1">"Çünkü bunu istiyorum." Gladia, Arzlıya sokuldu.</p>

    <p class="MsoNormal1">Baley'nin pijamasının dikişlerini tuttu. Bunlar ayrılıverdiler.</p>

    <p class="MsoNormal1">"Kımıldama, Elijah. Yorgunsun. Kendini büsbütün yormanı istemiyorum."</p>

    <p class="MsoNormal1">Baley içinde bir noktadan bütün vücuduna bir sıcaklığın yayıldığını hissetti.</p>

    <p class="MsoNormal1">Gladia'yı korumaktan vaz geçti. "O kadar da yorgun değilim, Gladia."</p>

    <p class="MsoNormal1">Kadın sert sert, "Hayır," dedi. "Dinlenmelisin. Dinlenmeni istiyorum. Kımıldama."</p>

    <p class="MsoNormal1">Sanki adamı susturmak istiyormuş gibi dudakları onunkileri buldu.</p>

    <p class="MsoNormal1">Baley gevşedi. Şimdi odaya hafif bir müzik sesi yayılıyordu. Isı da biraz yükselmişti. Arzlı örtünün ortadan kaybolmuş olduğunu fark etti. Gladia Baley'e sarılmış onu hafifçe sağa sola sallıyor, müziğe uyarak alçak sesle şarkı söylüyordu. Arzlının hiç bilmediği bir parçaydı bu.</p>

    <p class="MsoNormal1">Gladia sonra parmaklarının uçlarıyla Baley'nin çenesini ve boynunu usulca okşadı.</p>

    <p class="MsoNormal1">Sonunda adam, genç kadına gitgide artan bir heyecanla karşılık verdi.</p>

    <p class="MsoNormal1">Gladia'nın sanki hiç yorulmayacakmış gibi bir hali vardı.</p>

    <p class="MsoNormal1">Baley de bu anların sona ermesini istemiyordu. Sonunda genç kadın başını Arzlının omzuna dayayarak, "Teşekkür ederim..." diye fısıldadı. "Teşekkür ederim..."</p>

    <p class="MsoNormal1">Baley, uykulu uykulu, ne için acaba, diye düşündü. Artık uykuya dalmak üzereydi.</p>

    <p class="MsoNormal1">Birdenbire yakalayamadığı o düşünce kafasında beliriverdi. Perde üçüncü kez açıldı ve Baley Arzdan ayrıldıktan sonra olanlar birbirlerini izledi. Her şey apaçık ortadaydı artık. Dedektif konuşmak için çabaladı. Onları duymayı, bilincine yerleştirmeyi istiyordu. Ama bunu başaramadı.</p>

    <p class="MsoNormal1">Hiç olmazsa bu bakımdan Baley'nin Aurora'dakı ikinci günü birincisi gibi sona erdi.</p>

    <p class="MsoNormal1"></p>
  </div>
</body>
</html>
