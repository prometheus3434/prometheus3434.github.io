<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>Şafağın Robotları</title><!--[if gte mso 9]><xml>
 <o:DocumentProperties>
  <o:Author>Isaac Asimov</o:Author>
  <o:Template>Normal</o:Template>
  <o:LastAuthor>KRANK</o:LastAuthor>
  <o:Revision>2</o:Revision>
  <o:TotalTime>15</o:TotalTime>
  <o:Created>2013-07-14T09:44:00Z</o:Created>
  <o:LastSaved>2013-07-14T09:44:00Z</o:LastSaved>
  <o:Pages>172</o:Pages>
  <o:Words>93837</o:Words>
  <o:Characters>534871</o:Characters>
  <o:Lines>4457</o:Lines>
  <o:Paragraphs>1254</o:Paragraphs>
  <o:CharactersWithSpaces>627454</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:TrackMoves>false</w:TrackMoves>
  
  <w:DefaultTableStyle Number="0">Normal</w:DefaultTableStyle>
  <w:DrawingGridHorizontalSpacing>0 nk</w:DrawingGridHorizontalSpacing>
  <w:DrawingGridVerticalSpacing>0 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 nk</w:DrawingGridHorizontalOrigin>
  <w:DrawingGridVerticalOrigin>0 nk</w:DrawingGridVerticalOrigin>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal1"><span>&nbsp;</span></p>

    <h1 class="MsoNormal1"><b class="calibre1">ON BİR</b></h1>

    <p class="MsoNormal1"><span>&nbsp;</span></p>

    <p class="MsoNormal1">Yine hava kanadındaydılar. Üçü de önde oturuyor, Baley iki yanındaki robotların hafif itişlerini hissediyordu. Baley, onlara durmadan kendisiyle ilgilendikleri için minnet duyuyordu. Giskard, "Size tekrar sormam gerekiyor, beyim," dedi. "Kendinizi nasıl hissediyorsunuz? İyi misiniz?"</p>

    <p class="MsoNormal1">Baley başını salladı. "Çok iyiyim, Giskard. Burada ikinizle beraber olduğum için memnunum."</p>

    <p class="MsoNormal1">Daneel, "Ortak Elijah," dedi. "Dr. Vasilia'yla yaptığın konuşmayı dikkatle dinledim. Dr. Vasilia'nın sözlerini yermek istemem. Ama bence Dr. Fastolfe iyi ve nazik bir insandır. Onun bilerek isteyerek birine zalimlik ettiğini görmedim. Anlayabildiğim kadarıyla bir insanın temel iyiliğini hiçbir zaman merakı uğruna feda etmedi."</p>

    <p class="MsoNormal1">Baley Daneel'e baktı. Ona sanki robotun yüzünde heyecanlı ve içten bir ifade varmış gibi geldi. Arzlı, "Dr. Fastolfe gerçekten düşüncesiz ve zalim olsaydı, onun aleyhinde konuşabilir miydin?" diye sordu.</p>

    <p class="MsoNormal1">"Sesimi çıkarmazdım."</p>

    <p class="MsoNormal1">"Ama bunu yapabilir miydin?"</p>

    <p class="MsoNormal1">"Diyelim ki gerçeği söyleyen Dr. Vasilia'yı haksız yere yererek ona zarar vereceğim. Ve sesimi çıkarmayarak Dr. Fastoife aleyhindeki doğru suçlamaları daha da güçlendireceğim. Bu iki zarar hemen hemen aynı derecedeyse o zaman susmak zorunda kalırım. Genellikle aktif zarar pasifinden daha kötü sayılır."</p>

    <p class="MsoNormal1">"Ama şunu unutma. Dr. Fastolfe sana gerektiği zaman yalan söylemeni ve bunu hiçbir zaman açıklamamanı emretseydi, yine böyle konuşurdun."</p>

    <p class="MsoNormal1">Kısa bir sessizlikten sonra Daneel mırıldandı "Doğru, Ortak Elijah."</p>

    <p class="MsoNormal1">"Bu karmaşık bir olay, Daneel... ama Dr. Fastolfe'un Jander Panell'i öldürmediğine hâlâ inanıyor musun?"</p>

    <p class="MsoNormal1">"Bütün tecrübelerim bana onun dürüst bir insan olduğunu öğretti, Ortak Elijah Onun dostum Jander'e zarar veremeyeceğini de biliyorum."</p>

    <p class="MsoNormal1">Baley birdenbire Giskard'a döndü. "Ya sen, Giskard? Sen Dr. Fastolfe'u Daneel'den daha da uzun bir süreden beri tanıyorsun. Dr. Fastolfe'un bu işi yapamayacağına, Jander'i öldürmediğine inanıyor musun?"</p>

    <p class="MsoNormal1">"İnanıyorum, beyim."</p>

    <p class="MsoNormal1">Baley kuşkuyla robota baktı. Giskard, Daneel kadar geliştirilmiş bir model değildi.</p>

    <p class="MsoNormal1">Destekleyici bir tanık olarak ona ne dereceye kadar güvenilebilirdi? Giskard, Daneel'i taklide karar vermiş olamaz mıydı? "Dr. Vasilia'yı da çok iyi tanıyordun, değil mi?"</p>

    <p class="MsoNormal1">Giskard, "Evet, çok iyi tanıyordum," dedi.</p>

    <p class="MsoNormal1">"O, babası... yani Dr. Fastolfe için yalan söyleyebilir mi?"</p>

    <p class="MsoNormal1">Giskard durakladı. "Hayır, beyim, söyleyemez."</p>

    <p class="MsoNormal1">"Yani onun iddia ettiklerinin doğru olduğunu söylüyorsun."</p>

    <p class="MsoNormal1">"Pek de değil, beyim. Ben Dr. Vasilia'nın gerçeği söylediğine inandığını açıklamak istedim."</p>

    <p class="MsoNormal1">"Vasilia neden babası konusunda böyle çirkin şeylere inanıyor? Aslında o Daneel'in söylediği gibi iyi bir insansa, bu haksızlık değil mi?"</p>

    <p class="MsoNormal1">Giskard ağır ağır, "Dr. Vasilia'nın kalbi acı hislerle dolu," dedi. "Buna gençliğindeki çeşitli olaylar yol açmış. O bu olaylardan Dr. Fastolfe'u sorumlu tutuyor. Belki Dr. Fastolfe farkına varmadan bazı şeylere sebep oldu. Bir dereceye kadar tabii. Ama söz konusu olayların bu biçimde sonuçlanmasını istemediğinden eminim. Ancak insanları açık seçik robotik kuralları yönetmiyor. Bu yüzden çoğu zaman karmaşık amaçlarını anlamak kolay olmuyor."</p>

    <p class="MsoNormal1">Baley mırıldandı. "Çok doğru..."</p>

    <p class="MsoNormal1">Giskard sordu. "Dr. Fastolfe'un suçsuzluğunu kanıtlamanın imkânsız olduğunu mu düşünüyorsunuz?"</p>

    <p class="MsoNormal1">Baley kaşlarını çattı. "Bu gerçekten imkânsız olabilir. Çıkış yolu göremiyorum."</p>

    <p class="MsoNormal1">"Bu işten vaz mı geçeceksiniz?"</p>

    <p class="MsoNormal1">Baley, şiddetle, "Hayır!" diye bağırdı. "Bu sadece Fastolfe'u ilgilendirseydi, bunu yapardım belki. Robot öldürmek ağır bir suç bile sayılmıyor. Bu yalnızca benimle ilgili bir sorun olsaydı belki yine araştırmadan vazgeçerdim.</p>

    <p class="MsoNormal1">Başarısızlık şerefime leke sürülmesine neden olurdu, ben de Arza biraz lekelenmiş olarak dönerdim.</p>

    <p class="MsoNormal1">Derecem alınacağı için mutsuz, sefil bir yaşantı sürerdim.</p>

    <p class="MsoNormal1">Ama Arzlı her kadın ve erkeği bekleyen bir şey bu.</p>

    <p class="MsoNormal1">"Ama... bu olay Arzı da ilgilendiriyor. Başarısızlığa uğradığım takdirde Arzlıların dünyamızdan ayrılarak Galaksiye açılma ümitleri de sona erecek. İşte bu yüzden başarısızlığa uğramamam gerekiyor. Birileri beni bu gezegenaen atıncaya kadar çabalayacağım." Baley'nin sesi sonunda bir fısıltı halini almıştı. Birdenbire başını kaldırarak aksi aksi söylendi. "Neden burada oturup duruyoruz, Giskard?"</p>

    <p class="MsoNormal1">Robot, "Özür dilerim, beyim," dedi. "Ama bana sizi nereye götürmemi istediğinizi söylemediniz."</p>

    <p class="MsoNormal1">"Doğru. Afedersin, Giskard. Beni önce Dr. Vasilia'nın sözünü ettiği o Genel Özellerden birine götür. Sonra da yemek yiyebileceğim bir yer bul. Ondan sonra..."</p>

    <p class="MsoNormal1">Daneel, "Evet, Ortak Elijah?" dedi.</p>

    <p class="MsoNormal1">"Açıkçası ondan sonra ne yapacağımı bilmiyorurum, Daneel. Ama ihtiyaçlarımı gördükten sonra elbet aklıma bir şey gelir." İçin için ekledi. Keşke bu sözlerime kendim de inanabilsem.</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Baley, iki robotla yaptığı kısa bir tartışmadan sonra Özele yalnız başına girdi. Kısa süre sonra, ellerini yıkarken birdenbire heyecanlı ve tiz bir ses duydu. "Elijah Baley siz misiniz?" Arzlı dondu kaldı. Düşmanları onu sonunda burada mı kıstırmışlardı? Ama duyduğu seste öyle gizli bir tehdit yoktu. Aslında Baley'i rahatsız eden adamın ona yaklaşmasıydı. Hayatı boyunca kimse Özelde değil onunla konuşmak, yanına bile gelmemişti. Arzda tabuydu böyle şeyler.</p>

    <p class="MsoNormal1">Sabırsızlık dolu. ses tekrar duyuldu. "Haydi, haydi! Siz Elijah Baley olmalısınız."</p>

    <p class="MsoNormal1">Baley ağır ağır döndü. Karşısında orta boylu, çeşitli mavi tonlarında, vücuduna iyi oturan zarif elbiseler giymiş bir adam duruyordu. Cildi beyaz, saçları açık renkti.</p>

    <p class="MsoNormal1">Bıyığı saçlarından bir ton koyuydu. Baley adeta büyülenmiş gibi üst dudağı süsleyen bu tüylere baktı. İlk kez bıyıklı bir Uzaycı görüyordu.</p>

    <p class="MsoNormal1">Sonra Arzlı, "Ben Elijah Baley'im," diye itiraf etti. Bir taraftan da Özelde konuştuğu için utanç duyuyordu.</p>

    <p class="MsoNormal1">Fısıltıdan farksız olan sesi de kulaklarına gıcırtın geldi Güven aşılayacak bir ses değildi bu.</p>

    <p class="MsoNormal1">Uzaycı da şüphelenmişti zaten. Gözlerini kısarak Detektifi süzdü. "Dışarıdaki robotlar Elijah Baley'nin burada olduğunu söylediler. Ama hiper dalga oyunundaki adama hiç benzemiyorsunuz."</p>

    <p class="MsoNormal1">Baley öfkeyle, o budalaca oyun, diye düşündü. Sonra da, "Hiper dalga oyunundaki bir aktördü," dedi.</p>

    <p class="MsoNormal1">"Bunu biliyorum. Yine de size daha benzeyen birini seçebilirlerdi. Öyle değil mi?"</p>

    <p class="MsoNormal1">Uzaycı buna pek kızmış gibiydi. "Sizinle konuşmak istiyorum."</p>

    <p class="MsoNormal1">"Robotlarımı nasıl atlattınız?"</p>

    <p class="MsoNormal1">Bunun da yine bir öfke kaynağı olduğu anlaşılıyordu. "Az kalsın bunu başaramıyordum. Beni durdurmaya kalktılar. Yanımda sadece bir robot vardı. Buraya girmek için çok acele ediyormuşum gibi bir tavır takınmak zorunda kaldım. Ve onlar üzerimi aradılar. Yanımda tehlikeli bir şey olup olmadığını anlamak için bana dokundular. Arzlı olmasaydınız sizi dava ederdim. Robotlara bir insanı utandıracak emirler veremezsiniz."</p>

    <p class="MsoNormal1">Baley soğuk soğuk, "Çok üzgünüm," dedi. "Ama onlara bu emirleri veren ben değilim. Sizin için ne yapabilirim?"</p>

    <p class="MsoNormal1">"Sizinle konuşmak istiyorum."</p>

    <p class="MsoNormal1">"Konuşuyorsunuz ya. Siz kimsiniz?"</p>

    <p class="MsoNormal1">Uzaycı durakladı, sonra da, "Adım Gremionis," diye açıkladı.</p>

    <p class="MsoNormal1">"Santirix Gremionis mi?"</p>

    <p class="MsoNormal1">"Evet, öyle."</p>

    <p class="MsoNormal1">"Benimle neden konuşmak istiyorsunuz?"</p>

    <p class="MsoNormal1">Gremionis bir an Baley'e kararsızca baktı. "Gladia. . o Solaria'lı kadın..."</p>

    <p class="MsoNormal1">Baley soğuk soğuk, "Gladia'yı tanıyorum," dedi.</p>

    <p class="MsoNormal1">"Gladia benimle bağlantı kurdu. Üç boyutlu görüntüyle. Ona beni sorduğunuzu söyledi. Ve bana sahibi olduğu robota... dışarıdaki gibi insana benzeyen robotuna kötü bir şey yapıp yapmadığımı sordu..."</p>

    <p class="MsoNormal1">"E, yaptınız mı. Bay Gremionis?"</p>

    <p class="MsoNormal1">"Hayır! Onun böyle bir robotu olduğunu bile bilmiyordum. Bunu ancak... Gladia'ya böyle bir şey yaptığımı mı söylediniz?"</p>

    <p class="MsoNormal1">"Ben yalnızca bazı sorular sordum, Bay Gremionis."</p>

    <p class="MsoNormal1">Gremionis sağ yumruğunu sıkmış, sinirli sinirli sol avcuna vuruyordu. "Haksız yere suçlanmak istemiyorum. Özellikle böyle bir suçlama Gladia'yla olan ilişkimi etkileyebilir!"</p>

    <p class="MsoNormal1">Baley sordu "Beni nasıl buldunuz?"</p>

    <p class="MsoNormal1">Gremionis, "Dr. Fastolfe'un sizi olayı aydınlatmanız için Aurora'ya çağırdığını biliyordum. Sizinle konuşmak ve robotla hiçbir ilişkim olmadığını söylemek istedim. Hiçbir ilişkim olmadığım! Gladia nerede olduğunuzu bilmiyordu. Ama Dr. Fastolfe'un bileceğini düşündüm."</p>

    <p class="MsoNormal1">"Ve onu aradınız, öyle mi?"</p>

    <p class="MsoNormal1">"Ah, hayır! Buna cesaret edemezdim... O çok önemli bir bilim adamı. Ama Gladia benim adıma onu aradı. Dr. Fastoife de Gladia'ya sizin kızı Dr. Vasilia Aliena'yı görmeye gittiğinizi söyledi. Buna sevindim. Çünkü Dr. Vasilia'yı tanırım."</p>

    <p class="MsoNormal1">Baley, "Tanıdığınızı biliyorum," dedi.</p>

    <p class="MsoNormal1">Gremionis endişelendi. "Bunu nasıl... Vasilia'ya da beni mi sordunuz?" Endişesi yozlaşarak mutsuzluk halini almaya başlıyordu. "Sonunda Dr. Vasilia'yı aradım. Oradan biraz önce ayrıldığınızı ama sizi bir Genel Özelde bulabileceğimi söyledi. Evine en yakın Özel buydu."</p>

    <p class="MsoNormal1">"Sağlam bir mantık kurmuşsunuz. Nasıl oldu da bu kadar çabuk gelebildiniz?"</p>

    <p class="MsoNormal1">"Ben Robotik Enstitüsünde çalışıyorum. Evim de Enstitünün bahçesinde. Motosikletimle bir iki dakikada buraya eriştim."</p>

    <p class="MsoNormal1">"Yalnız mı geldiniz?"</p>

    <p class="MsoNormal1">"Evet! Yanıma bir tek robot aldım. Motosiklet iki kişilik."</p>

    <p class="MsoNormal1">"Robotunuz şimdi dışarıda bekliyor, öyle mi?"</p>

    <p class="MsoNormal1">"Evet."</p>

    <p class="MsoNormal1">"Tekrar soruyorum, beni neden görmek istediniz?"</p>

    <p class="MsoNormal1">"O robotla bir ilişkim olmadığını iyice anlatmak için. Aslında olay hiper dalga haberlerinde açıklanıncaya kadar öyle bir robot olduğumdan bile haberim yoktu."</p>

    <p class="MsoNormal1">"Dışarı çıkalım."</p>

    <p class="MsoNormal1">Gremionis itiraz etti. "Ama robotlarınız orada?"</p>

    <p class="MsoNormal1">"Öyle. Ne olmuş?,</p>

    <p class="MsoNormal1">"Ben sizinle başbaşa konuşmak istiyorum. Eerkek erkeğe." Gremionis bu son sözleri söylerken biraz kekelemişti. "Bir Uzaycı ve bir Arzlı olarak,' demek istiyorsunuz sanırım."</p>

    <p class="MsoNormal1">"Öyle olsun."</p>

    <p class="MsoNormal1">"Robotlarım gerekli. Bu araştırmalarda benimle birlikte çalışıyorlar."</p>

    <p class="MsoNormal1">"Bunun araştırmalarınızla bir ilgisi yok ki. Size bunu söylemeye çalışıyorum."</p>

    <p class="MsoNormal1">Baley kesin bir tavırla, "Buna ben karar veririm," diyerek dışarı çıktı.</p>

    <p class="MsoNormal1">Gremionis durakladı, sonra da onu izledi.</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Daneel ve Giskard, ifadesiz suratlarla, sakin sakin ve sabırla bakliyorlardı. Yanlarında bir robot daha vardı.</p>

    <p class="MsoNormal1">Herhalde Gremionis'in makine adamıydı o. Robot, Giskard'dan daha basit görünüşlü ve biraz daha eskiydi.</p>

    <p class="MsoNormal1">Gremionis'in maddi durumunun pek de yerinde olmadığı anlaşılıyordu.</p>

    <p class="MsoNormal1">Baley, "Bu Santirix Gremionis," diye açıkladı "Bay Gremionis bu Daneel, bu da Giskard."</p>

    <p class="MsoNormal1">İki robot da başlarıyla ciddi ciddi selam verdiler Gremionis onlara bir göz attıktan sonra elini kayıtsızca kaldırdı. Kendi robotunu da tanıtmadı.</p>

    <p class="MsoNormal1">Baley etrafına bakındı. Işık sönükleşmiş, güneş bulutların arkasında tümüyle gözden kaybolmuştu. Rüzgâr daha şiddetli, hava da daha soğuktu. Ama Baley tabulara karşı olduğu için memnunluk duyması yüzünden bayağı keyiflendi. Tam Gremionis'e dönerek konuşmasını sürdüreceği sırada gözü birine takıldı. Bir kadın yanında robotuyla çim alandan geçiyordu. Özele girmek niyetinde olduğu o kadar belliydi ki. Baley, kadını durdurmak istiyormuş gibi elini o tarafa doğru uzattı.</p>

    <p class="MsoNormal1">"Burasının Erkekler Özeli olduğunu bilmiyor mu?"</p>

    <p class="MsoNormal1">Gremionis, "Ne?" dedi.</p>

    <p class="MsoNormal1">Baley şaşkın şaşkın kadına bakıyordu. Sonunda Uzaycı kapıya erişti. Robot yana çekilerek beklemeye başladı, kadın içeri girdi. Arzlı çaresiz bir tavırla "Ama oraya giremez..." diye bağırdı.</p>

    <p class="MsoNormal1">Gremionis, "Neden girmesin?" dedi. "Genel bu."</p>

    <p class="MsoNormal1">"Ama erkekler için."</p>

    <p class="MsoNormal1">Gremionis düzeltti. "İnsanlar için."</p>

    <p class="MsoNormal1">"Her iki cinsten de mi? Ciddi olamazsınız."</p>

    <p class="MsoNormal1">"Her insan için. Ve tabii ciddiyim. Özelin nasıl olmasını istiyorsunuz? Doğrusu bir şey anlayamıyorum."</p>

    <p class="MsoNormal1">Baley döndü. Birkaç dakika önce Özelde konuşmanın terbiyesizliğin son noktası olduğunu düşünmüştü. Bunun daha kötüsünü düşünmeye çalışsaydı yine de bir kadının aynı Özele girebileceği aklına bile gelmeyecekti. Ya ben Özeldeyken bu kadın demin yaptığı gibi kayıtsızca, sakin sakin içeri girseydi, diye düşündü.</p>

    <p class="MsoNormal1">Dayanılacak gibi değildi bu. Ve o film kitaplarda bundan hiç söz edilmiyordu.</p>

    <p class="MsoNormal1">Bilgisizlikle boğuşurken Jander'in ölümünün esrarını nasıl çözecekti? Arzlı müthiş bir umutsuzluk duydu.</p>

    <p class="MsoNormal1">Giskard yine endişelenmiş gibi, "İyi misiniz, beyim?" diye sordu. "Yardıma ihtiyacınız var mı?"</p>

    <p class="MsoNormal1">Baley mırıldandı. "Hayır, hayır. İyiyim. Ama buradan gidelim. Bu... yeri kullanmak isteyecek insanlara engel oiuyoruz." Çakıl döşeli yolun gerisindeki açıklıkta duran hava kanadına doğru hızla gitti. Bunun diğer tarafına, birbiri arkasında oturulacak iki yeri olan çift tekerlekli bir taşıt bırakılmıştı. Baley bunun Gremionis'in motosikleti olduğunu düşündü. Arzlı açlığının sıkıntı ve umutsuzluğunu arttırmış olduğunun farkındaydı. Öğle zamanını geçmiş ve hâlâ yemek yememişti.</p>

    <p class="MsoNormal1">Dedektif Gremionis'e döndü. "Pekâlâ, konuşalım. Ama bu işi yemek yerken yapalım. Tabii yemek yemediyseniz ve benimle birlikte sofraya oturmanızda bir sakınca yoksa."</p>

    <p class="MsoNormal1">"Nerede yemek yiyeceksiniz?"</p>

    <p class="MsoNormal1">"Bilmiyorum. Enstitüdekiler nerede yemek yiyorlar?"</p>

    <p class="MsoNormal1">Gremionis, "Genel Yemekhanede olmaz," diye karşı çıktı.</p>

    <p class="MsoNormal1">"Orada konuşamayız."</p>

    <p class="MsoNormal1">"Başka çaresi var mı?"</p>

    <p class="MsoNormal1">Gremionis, hemen, "Evime gelin," diye cevap verdi.</p>

    <p class="MsoNormal1">"Evim fazla lüks değildir. O yüksek mevkideki memurlardan değilim. Ama birkaç becerikli robotum var. İyi bir sofra hazırlayabiliriz. Şimdi... ben Brundij'le yani robotumla motosikletime binerim. Siz de beni izlersiniz. Ağır ağır ilerlemeniz gerekecek. Ama evim bir kilometre kadar ötede. İki üç dakikada oraya erişirsiniz." Heyecanla, koşarcasına uzaklaştı.</p>

    <p class="MsoNormal1">Baley onun arkasından bakarak Gremionis'in bir delikanlı gibi hareket ettiğini düşündü. Tabii yaşını tahmin etmek kolay değildi. Uzaycılar yaşlarını belli etmiyorlardı.</p>

    <p class="MsoNormal1">Gremionis de ellisinde olabilirdi. Ama Arzdaki yeni yetişen delikanlıları hatırlatıyordu insana. Baley bunun nedenini de bilmiyordu.</p>

    <p class="MsoNormal1">Arzlı birdenbire Daneel'e döndü. "Gremionis'i tanıyor musun Daneel?"</p>

    <p class="MsoNormal1">.Onu şimdiye kadar hiç görmedim, Ortcık Daneel."</p>

    <p class="MsoNormal1">"Ya sen, Giskard?"</p>

    <p class="MsoNormal1">"Onu bir kere, kısaca gördüm, beyim."</p>

    <p class="MsoNormal1">"Gremionis hakkında bir şey biliyor musun? Yaşı, kişiliği konusunda?"</p>

    <p class="MsoNormal1">"Hiçbir şey bilmiyorum."</p>

    <p class="MsoNormal1">Gremionis seslendi. "Hazır mısınız?" Motosikletinden kaba bir homurtu yükseldi.</p>

    <p class="MsoNormal1">Taşıtın hava jetleri olmadığı anlaşılıyor, tekerlekler yerden kalkmıyordu. Brundij, Gremionis'in arkasındaki yere oturmuştu.</p>

    <p class="MsoNormal1">Giskard, Daneel ve Baley de hava kanadı'na bindiler.</p>

    <p class="MsoNormal1">Saçları rüzgarda uçan Gremionis taşıtıyla bir daire çizdi.</p>

    <p class="MsoNormal1">Sonra eliyle, 'Beni izleyin,' der gibi işaret ederek yoldan ilerledi. Hava kanadı, motosikletin peşine takıldı. Yer taşıdı hızlı gidiyormuş gibi gözüküyordu ama bu ufak oluşunun bıraktığı bir izlenimdi. Hava kanadı motosikleti çiğnememek için zorlukla ağır ağır ilerliyordu.</p>

    <p class="MsoNormal1">Baley düşünceli bir tavırla, "Ne olursa olsun," diye mırıldandı. "Beni şaşırtan bir şey var."</p>

    <p class="MsoNormal1">Daneel sordu. "Nedir o, Ortak Elijah?"</p>

    <p class="MsoNormal1">"Vasilia, Gremionis'ten onu aşağı görürmüşcesine 'berber' diye söz etti. Bu gencin saç, kılık ve diğer insan süsleriyle ilgilendiği anlaşılıyor. O halde, Robotik Enstitüsünün bahçesindeki bir eve nasıl yerleşmiş?"</p>

    <p class="MsoNormal1"><span>&nbsp;</span></p>

    <p class="MsoNormal1"><span>&nbsp;</span></p>
  </div>
</body>
</html>
