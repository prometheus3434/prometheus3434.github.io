<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>Şafağın Robotları</title><!--[if gte mso 9]><xml>
 <o:DocumentProperties>
  <o:Author>Isaac Asimov</o:Author>
  <o:Template>Normal</o:Template>
  <o:LastAuthor>KRANK</o:LastAuthor>
  <o:Revision>2</o:Revision>
  <o:TotalTime>15</o:TotalTime>
  <o:Created>2013-07-14T09:44:00Z</o:Created>
  <o:LastSaved>2013-07-14T09:44:00Z</o:LastSaved>
  <o:Pages>172</o:Pages>
  <o:Words>93837</o:Words>
  <o:Characters>534871</o:Characters>
  <o:Lines>4457</o:Lines>
  <o:Paragraphs>1254</o:Paragraphs>
  <o:CharactersWithSpaces>627454</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:TrackMoves>false</w:TrackMoves>
  
  <w:DefaultTableStyle Number="0">Normal</w:DefaultTableStyle>
  <w:DrawingGridHorizontalSpacing>0 nk</w:DrawingGridHorizontalSpacing>
  <w:DrawingGridVerticalSpacing>0 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 nk</w:DrawingGridHorizontalOrigin>
  <w:DrawingGridVerticalOrigin>0 nk</w:DrawingGridVerticalOrigin>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal1"><span>&nbsp;</span></p>

    <h1 class="MsoNormal1"><b class="calibre1">ALTI</b></h1>

    <p class="MsoNormal1"><span>&nbsp;</span></p>

    <p class="MsoNormal1">Karşılarında duran genç kadın cansızca gülümsedi.</p>

    <p class="MsoNormal1">"Seninle tekrar karşılaştığımız zaman duyacağım ilk sözün bu olacağını biliyordum, Elijah."</p>

    <p class="MsoNormal1">Baley hayretle Gladia'ya bakıyordu. Genç kadın değişmişti. Saçları daha kısaydı.</p>

    <p class="MsoNormal1">Yüzünde iki yıl öncekinden daha da endişeli bir ifade vardı.</p>

    <p class="MsoNormal1">Ve nedense o sürede iki yıldan daha fazla yaşlanmış gibiydi.</p>

    <p class="MsoNormal1">Ama yine de Gladia'ydı o. Üçgen biçimi yüzü, çıkık elmacık kemikleri ve küçük çenesiyle eski Gladia Yine ufak tefek, ince ve biraz da çocuksu havalıydı.</p>

    <p class="MsoNormal1">Baley Arza döndükten sonra, rüyasında sık sık Gladia'yı görmüştü. Ama bunlar belirgin derecede erotik rüyalar değillerdi. Baley rüyalarında Gladia'yo bir türlü erişememişti.</p>

    <p class="MsoNormal1">Genç kadın her zaman karşısındaydı ama yine de konuşulamayacak kadar uzaktı. Baley seslendiği zaman onu duymuyordu. Adam ona yaklaşmaya çabaladıkça da aralarındaki uzaklık bir türlü azalmıyordu.</p>

    <p class="MsoNormal1">Aslında rüyaların neden böyle olduğunu anlamak zor değildi. Gladia, Solaria'lıydı ve bu sebeple diğer insanlarla pek ender karşı karşıya gelebiliyordu. Elijah onun için yasaktı. Çünkü hem insandı hem de bir Arzlı. Yine de son karşılaşmalarında Gladia, çıplak eliyle bir an Baley'nin yanağına dokunmuştu Genç kadın bu yüzden mikrop kopabileceğini de biliyordu. Baley bu dokunuşa, kadının yetiştirilme tarzı bunu adeta imkânsızlaştırdığı için daha büyük bir değer vermişti.</p>

    <p class="MsoNormal1">Rüyalar zamanla sona ermişti.</p>

    <p class="MsoNormal1">Baley aptal aptal, "Demek o robotun sahibi..." Durakladı.</p>

    <p class="MsoNormal1">Gladia cümleyi tamamladı. "...Bendim, iki yıl önce de öldürülen adam benim kocamdı. Dokunduğum her şeyi mahvediyorum."</p>

    <p class="MsoNormal1">Baley ne yaptığının pek de farkında olmadan elini yanağına götürdü. Gladia onun bu hareketiyle ilgilenmedi.</p>

    <p class="MsoNormal1">"İlk sefer de imdadıma yetiştin," diye hatırlattı. "Seni tekrar çağırtmak zorunda kaldığım için beni affet. İçeri gel, Elijah. Siz de Dr. Fastolfe."</p>

    <p class="MsoNormal1">Fastolfe önce Arzlının eve girmesi için yana çekildi. Sonra onu izledi. Giskard'la Daneel de peşindeydiler. İçeri girince de karşılıklı iki duvarın önündeki boş bölmelere girerek durdular.</p>

    <p class="MsoNormal1">Gladia, Daneel'e bir göz attı sonra da Fastolfe'a dönerek boğulurcasına, "O," dedi. "Lütfen. Ona gitmesini söyleyin."</p>

    <p class="MsoNormal1">Fastolfe biraz şaşırdı. "Daneel'e mi?"</p>

    <p class="MsoNormal1">"O... o... Jander'e çok benziyor."</p>

    <p class="MsoNormal1">Fastolfe dönüp Daneel'e baktı ve yüzünde bir an ac; dolu bir ifade belirdi. "Tabii, yavrum. Beni affedin. Bunu düşünemedim. Daneel, başka bir odaya geç. Gitme zamanına kadar da orada bekle."</p>

    <p class="MsoNormal1">Daneel hiçbir şey söylemeden odadan çıktı.</p>

    <p class="MsoNormal1">Gladia bir an Giskard'ı süzdü. Sanki onun da Jander'e benzeyip benzemediğini anlamaya çalışıyordu. Sonra hafifçe omzunu silkerek döndü. "Bir şeyler içmek ister misiniz? Hindistan cevizli şahane bir şurubum var. Taze ve soğuk."</p>

    <p class="MsoNormal1">Baley, "Su içebilir miyim?" dedi. "Başka bir şey istemem."</p>

    <p class="MsoNormal1">Gladia bir elini kaldırdı. Herhalde robotları onun bütün hareketlerini izliyorlardı ki, bir robot elinde bir tepsiyle sessizce içeri girdi. Tepside bir bardak su ve üzerinde pembe süsler olan, krakere benzer şeylerle dolu bir tabak vardı.</p>

    <p class="MsoNormal1">Baley dayanamayarak krakerlerden bir tane aldı. Bunun ne olduğunu bilmiyordu. Ama krakerin tadı onun için hoş bir sürpriz oldu. Kraker baharatlı ve keskindi ama Arzlının pek hoşuna gitti. Orada sonsuza kadar beklemeye hazır olan robota, "Teşekkür ederim," diyerek hem suyu ve hem de kraker dolu tabağı aldı. Robot odadan çıktı.</p>

    <p class="MsoNormal1">Akşam yaklaşıyor, güneşin kırmızımsı ışıkları batı pencerelerinden içeri doluyordu. Baley'e ev Fastolfe'unkinden daha küçükmüş gibi geldi. Gladia orada kederli kederli durmasaydı, evin havası da herhalde daha neşeli olacaktı.</p>

    <p class="MsoNormal1">Gladia, "Gel, otur, Elijah," dedi. "Pek kendimde olmadığım için kusuruma bakma. İkinci keredir ki, gezegende büyük yankılar uyandıran bir olayın ortasında buldum kendimi. Oysa bir tek olay zaten yeterliydi."</p>

    <p class="MsoNormal1">Baley, "Anlıyorum, Gladia," diye mırıldandı. "Lütfen özür dileme."</p>

    <p class="MsoNormal1">Genç kadın Fastolfe'e baktı. "Size gelince, lütfen gitmeniz gerektiğini düşünmeyin, sevgili Doktor."</p>

    <p class="MsoNormal1">"Şey..." Fastolfe duvardaki zaman şeridine bir göz attı.</p>

    <p class="MsoNormal1">"Kısa bir süre daha kalabilirim. Sonra işimin başına dönmem gerekiyor. Gökyüzü başımıza geçse bile yine de yapılması gereken şeyler var. Üstelik yakında çalışmam da engellenebilir."</p>

    <p class="MsoNormal1">Gladia ağlamamaya çalışıyormuş gibi gözlerini çabuk çabuk kırpıştırdı.</p>

    <p class="MsoNormal1">"Biliyorum, Dr. Fastolfe. Bu., burada olanlar yüzünden başınız çok dertte. Oysa ben kendi sıkıntımdan başka bir şey düşünecek zaman bulamıyorum."</p>

    <p class="MsoNormal1">Fastolfe, "Ben kendi sorunumu çözümlemek için elimden geleni yapacağım, Gladia," dedi. "Bu yüzden kendinizi suçlu hissetmeniz yersiz. Dilerim Bay Baley ikimize birden yardım etmeyi başarabilir."</p>

    <p class="MsoNormal1">Bu sözleri duyan Baley bir an dudaklarını birbirine bastırdı.</p>

    <p class="MsoNormal1">Sonra da sıkıntıyla, "Senin bu olayla bir ilişkin olduğunu bilmiyordum, Gladia," dedi.</p>

    <p class="MsoNormal1">Genç kadın içini çekti. "Başka kimin ilişkisi olacak?"</p>

    <p class="MsoNormal1">"Sen Jander Panell'in sahibi miydin?"</p>

    <p class="MsoNormal1">"Tam anlamıyla değil Dr. Fastolfe onu bana ödünç vermişti."</p>

    <p class="MsoNormal1">"O... şey olduğu zaman..." Baley olayı nasıl tanımlayacağını bilemedi.</p>

    <p class="MsoNormal1">"Öldüğü zaman mı? Onun 'öldüğünü' söyleyemez miyiz? Hayır, onun yanında değildim. Sen sormadan söyleyeyim: O sırada evde başka kimse de yoktu. Burada yalnızdım. Çoğunlukla yalnızım zaten. Hemen hemen her zaman. Solaria'da yetişmenin sonucu bu. Yalnız kalmam şart değil aslında. Şimdi ikiniz de buradasınız. Ve ben buna pek aldırmıyorum."</p>

    <p class="MsoNormal1">"Jander öldüğü sırada kesinlikle yalnız miydin? Bu bakımdan yanılmıyorsun ya?"</p>

    <p class="MsoNormal1">"Söyledim ya." Gladia'nın sesinde hafif bir öfke vardı.</p>

    <p class="MsoNormal1">"Neyse, aldırma, Elijah. Her şeyin tekrar tekrar anlatılması gerektiğini biliyorum. Burada yalnızdım. Gerçekten."</p>

    <p class="MsoNormal1">"Ama evde robotlar vardı tabii."</p>

    <p class="MsoNormal1">"Evet. 'Yalnız' dediğimde yanımda başka bir in san olmadığını anlatmak istiyordum."</p>

    <p class="MsoNormal1">"Jander dışında kaç robotun var, Gladia?"</p>

    <p class="MsoNormal1">Gladia sanki içinden robotları sayıyormuş gibi bir an durdu. "Yirmi. Beşi evde, on beşi de bahçede. Robotlar Dr. Fastolfe'in eviyle benimki arasında rahatça gidip geliyorlar. Bu yüzden evlerden birinde bir robotu bir an gördüğün zaman onun benim mi, yoksa Doktorun mu olduğunu anlayamıyorsun."</p>

    <p class="MsoNormal1">Baley, "Ah," dedi. "Dr. Fastolfe'un de elli yedi robotu var. İki evdeki robotların sayısı yetmiş yediyi buluyor yani. Yakında robotları sizinkilere karışabilecek başka evler var mı?"</p>

    <p class="MsoNormal1">Bu soruyu Fastolfe cevapladı. "O kadar yakında hiç ev yok. Ayrıca robotların birbirlerine karışmalarını da kimse istemez. Gladia'yla benim durumum özel. Çünkü o Aurora'lı değil. Ve ben de onun sorumluluğunu üzerime aldım."</p>

    <p class="MsoNormal1">Baley, "Öyle de olsa..." dedi. "Yetmiş yedi robot."</p>

    <p class="MsoNormal1">Auroralı başını salladı. "Evet. Ama neden bu noktanın üzerinde duruyorsunuz?"</p>

    <p class="MsoNormal1">Baley, "Çünkü," diye açıkladı. "Burada gözucuyla görmeye alıştığınız ve önem vermediğiniz, her biri insanı andıran yirmi yedi şey dolaşıyor. Eve herhangi bir nedenle bir insan girseydi, onu da fark etmeyebilirdin, Gladia. Öyle değil mi? Onu da etrafta dolaşan ve biraz insana benzeyen bir şey... bir robot sanabilirdin."</p>

    <p class="MsoNormal1">Fastolfe usulca güldü. Gladia ise ciddi bir tavırla başını salladı. "Elijah, Arzlı olduğun o kadar belli ki. Bu eve bir insan habersiz yaklaşabilir mi sanıyorsun? Dr. Fastolfe bile bunu yapamaz. Çünkü robotlarım bana durumu haber verirler. Ve hiçbir robot bir insanı bir makine sanmaz. Hayır, Jander öldüğü sırada evde kimse yoktu."</p>

    <p class="MsoNormal1">"Senden başka yani."</p>

    <p class="MsoNormal1">"Evet, benden başka. Kocam öldürüldüğünde de evde yine benden başka kimse olmadığı gibi."</p>

    <p class="MsoNormal1">Fastolfe usulca söze karıştı. "Arada bir fark var, Gladia. Kocanızın başına ağır bir cisimle vurmuşlardı. Yani katilin onun yanında olması gerekiyordu. O sırada evde yalnız siz olduğunuz için de durumunuz gerçekten kötüydü. Oysa bu olayda Jander kurnazca hazırlanmış, sözlü bir programla öldürüldü. Katilin robotun yanında bulunması şart değildi. Bu yüzden evde yalnız olmanızın hiç önemi yok. Sonuçta siz insana benzeyen bir robotun kafasının nasıl dondurulacağını bilmiyorsunuz."</p>

    <p class="MsoNormal1">İkisi birden dönüp Arzlıya baktılar.</p>

    <p class="MsoNormal1">Baley, ağır ağır, "Bilmemek durumu değiştirmez," dedi.</p>

    <p class="MsoNormal1">"Bir insan bir yere nasıl gideceğini bilmeyebilir, ama etrafta dolaşırken bir rastlantı sonucu oraya yine de erişebilir. İnsan Jander'le konuşurken farkına varmadan onun beyninin donmasına yol açacak bir şey söyleyebilirdi."</p>

    <p class="MsoNormal1">Fastolfe, "Pek zayıf bir olasılık bu," diye atıldı.</p>

    <p class="MsoNormal1">Gladia'nın elleri sinirden titremeye başlamıştı, genç kadın buna engel olmak istiyormuş gibi yumruklarını sıktı. "Kaza ya da değil, onu ben öldürmedim. Olay sırasında Jander'in yanında değildim. Değildim. Jander'le o sabah konuştum. Çok iyiydi Normaldi. Saatler sonra onu çağırdığım zaman gelmeyince onu aramaya çıktım. Her zamanki yerinde duruyordu. Görünüşü de normaldi. Ama bana cevap vermedi. Hiç vermedi. O zamandan beri konuşmuyor."</p>

    <p class="MsoNormal1">Baley, "Laf arasında söylediğin bir şey, sen Jander'in yanından ayrıldıktan sonra onun beyninin donmasına yol açmış olabilir mi? Bir saat sonra örneğin?"</p>

    <p class="MsoNormal1">Fastolfe sert bir tavırla söze karıştı. "Bu imkânsız, Bay Baley. Beyin donması hemen olur. Lütfen Gladia'yı böyle sıkıştırmayın. Gladia, Jander'in kafasını isteyerek donduramazdı. Bunu kazayla yapması da imkânsızdı."</p>

    <p class="MsoNormal1">Bir sessizlik oldu.</p>

    <p class="MsoNormal1">Sonra Baley, "Dr. Fastolfe," dedi. "Fazla kalamayacağınızı söylemiştiniz..."</p>

    <p class="MsoNormal1">"Burada gereğinden fazla kaldım zaten."</p>

    <p class="MsoNormal1">"İyi. Artık gider misiniz?"</p>

    <p class="MsoNormal1">Fastolfe kalkmak için bir hareket yaptı. Sonra da, "Neden?" diye sordu.</p>

    <p class="MsoNormal1">"Gladia'yla yalnız konuşmak istiyorum."</p>

    <p class="MsoNormal1">"Onu sıkıştıraracak mısınız?"</p>

    <p class="MsoNormal1">Gladia, "Ben Baley'den korkmuyorum, sevgili Doktor," dedi. Sonra da hüzünle ekledi. "Fazla terbiyesizlik ederse robotlarım beni korurlar."</p>

    <p class="MsoNormal1">Aurora'lı gülümsedi. "Pekâlâ, Gladia." Ayağa kalkarak elini genç kadına uzattı.</p>

    <p class="MsoNormal1">Gladia bu eli çabucak sıktı. Fastolfe, "Giskard'ın burada kalmasını istiyorum," diye ekledi. "Korunma için. Bir sakıncası yoksa Daneel de içerdeki odada beklesin. Evime giderken yanıma robotlarınızdan birini verir misiniz?"</p>

    <p class="MsoNormal1">"Tabii." Gladia kollarını kaldırdı. "Pandion'u tanıyorsunuz sanırım."</p>

    <p class="MsoNormal1">"Tabii. Sağlam ve güvenilir bir koruyucu o." Fastolfe, peşinde bir robotla odadan çıktı.</p>

    <p class="MsoNormal1">Baley bekledi. Gladia'ya bakıyor, onu inceliyordu. Genç kadın koltuğunda oturuyordu. Gözlerini kucağına bıraktığı ellerine dikmişti. Arzlı Gladia'nın anlatması gereken pek çok şey olduğundan emindi. Genç kadını konuşmaya nasıl ikna edeceğini de bilmiyordu. Fastolfe yanlarındayken onun gerçeği açıklamayacağını da anlamıştı.</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Sonunda Gladia başını kaldırdı. Yüzündeki ifade küçük bir kızınkine benziyordu. Hafif sesle, "Nasılsın, Elijah?" diye sordu. "Kendini nasıl hissediyorsun."</p>

    <p class="MsoNormal1">"Yeteri kadar iyiyim, Gladia."</p>

    <p class="MsoNormal1">Gladia, "Dr. Fastolfe seni açıklıktan geçirerek buraya getireceğini ve çim alanın ortasında da bir süre bekleteceğini söyledi," diye mırıldandı.</p>

    <p class="MsoNormal1">"Ya? Neden? Bunun eğlenceli olacağını mı düşünüyordu?"</p>

    <p class="MsoNormal1">"Hayır, Elijah. Ona açıklık yerlere tepki gösterdiğini söyledim. Bayılıp havuza düştüğün günü hatırlıyor musun?"</p>

    <p class="MsoNormal1">Elijah, 'Hayır,' der gibi çabucak başını salladı. O olayı da, onun anısını da inkâr edemezdi. Ama o kazadan söz edilmesi hoşuna gitmemişti. "Artık eskisi gibi değilim. Düzeldim." Sesi sertti.</p>

    <p class="MsoNormal1">"Ama Dr. Fastolfe seni deneyeceğini söyledi. Bir şey olmadı ya?"</p>

    <p class="MsoNormal1">"Olmadı denilebilir, Düşüp bayılmadım." Baley konuyu değiştirdi. "Seni burada nasıl çağıracağım? Sana nasıi hitab edeceğim?"</p>

    <p class="MsoNormal1">"Beni Gladia diye çağırıyorsun ya."</p>

    <p class="MsoNormal1">"Belki bu uygun değildir. Tabii seni Bayan Delmarre diye çağırabilirim ama..."</p>

    <p class="MsoNormal1">Kadın hafifçe inleyerek hemen Arzlının sözünü kesti. "Buraya geldiğimden beri o adı kullanmadım. Lütfen o ismi ağzına alma."</p>

    <p class="MsoNormal1">"Aurora'lılar seni nasıl çağırıyorlar o halde?"</p>

    <p class="MsoNormal1">"Gladia Solaria diye. Bunu sadece yabancı olduğumu belirtmek için yapıyorlar. Bu yüzden bu adı da istemiyorum. Ben sadece Gladia'yım. Tek adım var ve bu bir Aurora adı değil. Gezegende Gladia adlı başka bir kadın olduğunu da sanmıyorum. Onun için tek ad yeterli. Bir sakıncası yoksa ben seni yine, 'Elijah,' diye çağıracağım."</p>

    <p class="MsoNormal1">"Sakıncası yok."</p>

    <p class="MsoNormal1">Gladia, "Çay getirtmek istiyorum," dedi.</p>

    <p class="MsoNormal1">"Uzaycıların çay içtiklerini bilmiyordum."</p>

    <p class="MsoNormal1">"Arz çayı değil bu. Bir bitkiden çıkarılıyor. Tadı güzel ve zararlı da değil. Bundan 'çay' diye söz ediyoruz." Elini kaldırdı. Baley, genç kadının elbisesinin kolunun bileğini sıkıca sardığını ve ellerinde de ince, ten rengi eldivenler olduğunu fark etti. Gladia karşısına hâlâ korunmalı olarak çıkıyordu.</p>

    <p class="MsoNormal1">Birkaç dakika sonra Giskard'dan daha ilkel bir robot içeri girdi. Ama fincanları, küçük sandviçleri ve bir lokmalık pastaları ustalıkla dağıttı. Fincanlara âdeta 'zarif' diye tanımlanacak bir tavırla çay koydu.</p>

    <p class="MsoNormal1">Baley meraklanmıştı. "Bunu nasıl başarıyorsun Gladia?"</p>

    <p class="MsoNormal1">"Neyi, Elijah?"</p>

    <p class="MsoNormal1">"Bir şey istediğin zaman elini kaldırıyorsun. Robotlar da her seferinde bunun ne olduğunu biliyorlar. Bu robot çay servisi yapılmasını istediğini nasıl anladı?"</p>

    <p class="MsoNormal1">"Bu zor değil. Elimi her kaldırışımda bu küçük bir elektro manyetik alanı çarpıtıyor. Bu alan odada her an var. Ellerimin ve parmaklarımın hafifçe farklı duruşları değişik çarpıklıklara yol açıyor. Robotlarım da bu çarpılmaları emir olarak yorumlamayı biliyorlar. Ben bu yöntemden sadece basit emirler için yararlanıyorum. Buraya gel! Çay getir, gibi."</p>

    <p class="MsoNormal1">"Dr. Fastolfe'un evinde bu sistemi uyguladığını fark etmedim."</p>

    <p class="MsoNormal1">"Bu Aurora'lıların yöntemi değil ki. Solaria'ya özgü bir sistem. Ayrıca, ben her zaman bu saatte çay içiyorum. Borgraf da böyie bir şeyi bekliyor."</p>

    <p class="MsoNormal1">"Bu Borgraf mı?" Baley, robotu hafif bir ilgiyle inceledi.</p>

    <p class="MsoNormal1">"Galadia, seninle yalnız kalmak istiyorum. Yanımızda robotlar bile olmamalı. Giskard, Daneel'in yanına git. Bizi o odadan da koruyabilirsin."</p>

    <p class="MsoNormal1">Adını duyan Giskard hemen canlanarak karşılık verdi. "Peki, beyim."</p>

    <p class="MsoNormal1">Gladia bu durumla biraz eğlenmiş gibiydi. "Siz Arzlılar çok garipsiniz. Arzda da robotlar olduğunu biliyorum. Ama nedense onlarla nasıl konuşulacağını bilmiyormuş gibisin. Robotlar sanki sağırmışlar gibi avaz avaz bağırarak emir veriyorsun."</p>

    <p class="MsoNormal1">Borgraf'a dönerek alçak sesle, "Çağrılıncaya kadar hiçbiriniz odaya girmeyeceksiniz," diye emretti.</p>

    <p class="MsoNormal1">"Belirli, acil bir durum olmadıkça bizi rahatsız etmeyin."</p>

    <p class="MsoNormal1">"Emredersiniz, efendim." Borgraf geriledi. Sanki bir şey unutup unutmadığını anlamak istiyormuş gibi sofraya baktı. Sonra dönerek odadan çıktı.</p>

    <p class="MsoNormal1">Eğlenme sırası Baley'e gelmişti. Gladia yumuşak bir sesle konuşmuştu ama emirleri acemi bir erle konuşan bir başçavuşunki kadar sertti.</p>

    <p class="MsoNormal1">Gladia, "Artık yalnızız, Elijah," dedi. "Robotlar bile yok."</p>

    <p class="MsoNormal1">"Benimle yalnız kalmaktan korkmuyorsun ya?"</p>

    <p class="MsoNormal1">Genç kadın ağır ağır başını salladı. "Neden korkayım? Kolumu kaldırmam, bir işaret yapmam ya da hayretle bağırmam yeterli. Hemen bir sürü robot buraya koşar. Uzaycı dünyalarında hiç kimse bir başkasından korkmaz. Arz değil burası. Bunu neden sordun?"</p>

    <p class="MsoNormal1">"Çünkü fiziki dehşet dışında da bazı korkular vardır. Sana karşı hiçbir biçimde zora başvuramam. Sana fiziki bakımdan kötülük de edemem. Ama seni sorguya çekmemden ve hakkında bazı şeyleri öğrenmemden korkmuyor musun? Burasının Solaria olmadığını unutma. Solaria'da sana acıdım ve suçsuz olduğunu kanıtlamaya çalıştım."</p>

    <p class="MsoNormal1">Gladia usulca sordu. "Bana şimdi acımıyor musun?"</p>

    <p class="MsoNormal1">"Bu kez ölen kocan değil. Cinayet işlediğinden kuşkulanmıyorlar. Yalnızca bir robot bozuldu ve bildiğim kadarıyla sen şüpheliler arasında değilsin. Şimdiki sorun Dr. Fastolfe'la ilgili. Şu anda açıklamama gerek olmayan nedenlerle onun suçsuzluğunu kanıtlamam gerekiyor. Bunu yapmaya çalışırken sana zarar verebilirim ama bu durumda da elimden bir şey gelmez. Acı çekmeni engellemek için uzun uzadıya uğraşamam. Bunu sana şimdiden söylemeliyim."</p>

    <p class="MsoNormal1">Gladia başını kaldırarak gözlerini azametle Beley'e dikti.</p>

    <p class="MsoNormal1">"Bana neden zarar veresin?"</p>

    <p class="MsoNormal1">"Birazdan bunu anlamaya başlarız." Baley'nin seni soğuktu. "Dr. Fastolfe da burada olmadığı için için işime karışamaz." Bir sandviçi ısırarak çayını yudumladı.</p>

    <p class="MsoNormal1">Gladia da onu taklit etti. Genç kadının da onun gibi soğuk davranmak niyetinde olduğu anlaşılıyordu.</p>

    <p class="MsoNormal1">Baley, "Galiba," dedi. "Dr. Fastolfe'la arandaki ilişkiyi iyice bilmem şart. Onun yakınında oturuyorsun. Robotlarınız da âdeta ortak. Adamın senin için endişelendiği belli.</p>

    <p class="MsoNormal1">Fastolfe kendisini hiç savunmadı. Sadece suçsuz olduğunu söyledi. Oysa ben seninle konuşurken, sorularım sertleşir sertleşmez, şiddetle seni savundu."</p>

    <p class="MsoNormal1">Gladia hafifçe gülümsedi. "Neden şüpheleniyorsun, Elijah?"</p>

    <p class="MsoNormal1">Baley, "Benimle söz düellosuna kalkışma," diye homurdandı. "Ben şüphelenmek değil, bilmek istiyorum."</p>

    <p class="MsoNormal1">"Dr. Fastolfe Fanya'dan söz etti mi?"</p>

    <p class="MsoNormal1">"Evet, etti."</p>

    <p class="MsoNormal1">"Ona Fanya'nın karısı mı yoksa sadece arkadaşı mı olup olmadığını sordun mu? Ya çocukları olup olmadığını?"</p>

    <p class="MsoNormal1">Baley sıkıntılı sıkıntılı kımıldandı. Böyle sorular sorması gerekirdi tabii. Kalabalık nüfuslu Arzda herkesin özel hayatına saygı duyulurdu. Baley de Aurora'da olmasına karşın Arz geleneklerine uymaya çalışmıştı. Budalalıktı bu.</p>

    <p class="MsoNormal1">"Henüz sormadım. Sen anlat."</p>

    <p class="MsoNormal1">Gladia, "Fanya onun karısı," diye açıkladı. "Dr. Fastolfe birkaç defa evlenmiş. Tabii sırayla. Ama bir erkek ya da kadının aynı zamanda birkaç eşi birden olması Aurora'da duyulmamış bir şey sayılmaz." Gladia'nın sesinde hafif bir tiksinti vardı.</p>

    <p class="MsoNormal1">"Solaria'da böyle şeyler olmaz. Neyse.. Dr. Fastolfe'un bu evliliği de herhalde yakında sona erecek. O zaman hem o ve hem de Fanya yeni ilişkiler kurmak için serbest kalacaklar. Çoğu zaman eşler böyle bir şey için ayrılmayı beklemiyorlar. Ben bu konuda böyle kayıtsızca davranmalarını anladığımı söylemek istemiyorum, Elijah. Ama Aurora'Iılar böyle ilişkiler kuruyorlar. Oysa bildiğim kadarıyla Dr. Fastolfe bu bakımdan bir hayli tutucu. O her zaman bir tek kadınla evleniyor ve o süre içinde başka biriyle ilişki kurmuyor. Böyle davranmak Aurora'da gülünç ve eski kafalılık sayılıyor."</p>

    <p class="MsoNormal1">Baley başını salladı. "Okuduğum kitaplardan bu durumu biraz anlamıştım. Anladığıma göre bir çift çocuk sahibi olmak istediği zaman evleniyor."</p>

    <p class="MsoNormal1">"Teoride öyle. Ama son zamanlarda kimse bunu ciddiye almıyormuş. Bana öyle söylediler. Dr. Fastolfe'un iki çocuğu var. Başka çocuğu olmasına da izin yok. Ama o yine de evleniyor ve bir üçüncü çocuk için de izin istiyor. Tabii onu reddediyorlar. Dr. Fastolfe da reddedileceğini biliyor zaten. Bazı kimseler ilgililere başvurmak zahmetine bile katlanmıyorlar."</p>

    <p class="MsoNormal1">"O halde neden evleniyorlar?"</p>

    <p class="MsoNormal1">"Bu toplum bakımından yararlı sayılıyor. Biraz karmaşık bir şey bu. Aurora'lı olmadığım için de durumu pek anlayamıyorum."</p>

    <p class="MsoNormal1">"Neyse.. Bana Dr. Fastolfe'un çocuklarından söz et."</p>

    <p class="MsoNormal1">"İki kızı var onun. Ayrı ayrı iki karısından. Fanya'dan değil tabii. Dr. Fastolfe'un oğlu yok. İki kızı da annelerinin rahminde gelişmişler. Aurora'da âdet böyle. İki kız da artık olgunluk çağındalar. Kendi evleri de var."</p>

    <p class="MsoNormal1">"Dr. Fastolfe kızlarına bağlı mı?"</p>

    <p class="MsoNormal1">"Bilmiyorum. Onlardan hiç söz etmiyor. Kızlarından biri robotik uzmanı. Herhalde Dr. Fastolfe kızının çalışmalarıyla ilgileniyor. Diğer kızı ise kentlerden birinde Encümen üyeliği için seçime girmiş, ya da Encümen üyesi olmuş. Bunu da pek bilmiyorum."</p>

    <p class="MsoNormal1">"Aile içinde bazı düşmanlıklar olabilir mi?"</p>

    <p class="MsoNormal1">"Böyle bir şeyin farkında değilim. Ama, bu da bir şey ifade etmez, Elijah. Bildiğim kadarıyla Dr. Fastolfe'un bütürv eski kanlarıyla arası iyi. Zaten kavga gürültü ve gltkeyle boşanmamışlar. Bir kere Dr. Fastolfe öyle bir insan değil. Bence o ömrü boyunca en önemli şeyleri bile uysalca bir boyun eğişle, içini çekerek karşılayacak. Başka türlü davranabileceğini aklım almıyor. O, ölüm döşeğinde bile şaka yapan insanlardan."</p>

    <p class="MsoNormal1">Baley, hiç olmazsa bu doğruya benziyor, diye düşündü.</p>

    <p class="MsoNormal1">Sonra da, "Dr. Fastolfe'un seninle olan ilişkisi," dedi. "Lütfen gerçeği söyle. Utanmamak için gerçekleri saklamaya çalışacak durumda değiliz."</p>

    <p class="MsoNormal1">Gladia başını kaldırarak Baley'nin gözlerinin içine baktı.</p>

    <p class="MsoNormal1">"Ortada utanılacak bir şey yok ki. Dr. Han Fastolfe benim arkadaşım. Çok yakın bir dostum."</p>

    <p class="MsoNormal1">"Ne kadar yakın, Gladia?"</p>

    <p class="MsoNormal1">"Dediğim gibi... çok yakın."</p>

    <p class="MsoNormal1">"Onunla evlenmek için boşanmasını mı bekliyorsun?"</p>

    <p class="MsoNormal1">"Hayır." Gladia çok sakindi.</p>

    <p class="MsoNormal1">"O senin aşığın mı?"</p>

    <p class="MsoNormal1">"Hayır."</p>

    <p class="MsoNormal1">"Eskiden öyle miydi?"</p>

    <p class="MsoNormal1">"Hayır. Buna şaştın mı?"</p>

    <p class="MsoNormal1">Baley, "Ben sadece bilgi toplamaya çalışıyorum," dedi.</p>

    <p class="MsoNormal1">"O halde soruna etraflıca cevap vereyim, Elijah."</p>

    <p class="MsoNormal1">Baley homurdanarak, "Pekâlâ" dedi. "Anlat bakalım."</p>

    <p class="MsoNormal1">Gladia gözlerini yine kucağındaki ellerine dikmiş, başını da eğmişti. Yüzünde, sanki silmeyi istediği bir geçmişi düşünüyormuş gibi haşin bir ifade belirmişti.</p>

    <p class="MsoNormal1">"Solaria'da nasıl bir yaşam sürdüğümü biraz olsun fark ettin. Mutlu bir yaşantı değildi bu. Ama başka türlü nasıl yaşanabileceğini bilmiyordum. Ancak anlık bir mutluluk duyduğum zaman daha önce ne kadar mutsuz olduğumu anladım. Bunu önce senin sayende sezer gibi oldum."</p>

    <p class="MsoNormal1">Baley şaşaladı. "Benim sayemde mi?<a id="__DdeLink__18_204557535">"</a></p>

    <p class="MsoNormal1">"Evet, Elijah. Solaria'da son konuşmamız bana bir şeyi öğretti. O ânı hatırladığını umarım. O gün sana dokundum! Elimde şimdikine benzer bir eldiven vardı. Onu çıkardım ve yanağına dokundum. Kısa bir an... Bunun senin için ne anlama geldiğini bilmiyorum. Ama benim için çok önemliydi."</p>

    <p class="MsoNormal1">Gladia başını kaldırarak Arzlıya meydan okurcasına baktı. "Benim için her şey demekti bu. Bu olay hayatımı değiştirdi. Şunu unutma Elijah: çocukluk yıllarımdan sonra o güne kadar kocam dışında erkek ya da kadın hiçbir insana dokunmamıştım. Kocamaysa pek ender dokunurdum zaten. Tabii üç boyutu aygıtta erkekleri görüyordum. Fizik bakımından erkeklerin her tarafını biliyordum. Bu bakımdan öğrenebileceğim hiçbir şey yoktu... Ama bir erkeğin insanda bir diğerinden çok daha farklı duygular uyandırabileceğini bilmiyordum. Kocamın cildinin nasıl bir şey olduğunu öğrenmiştim. Dokunuşunun nasıl olduğunu da. Tabii kendisini zorlayarak bana dokunabildiği zaman. Durumun başka bir erkekle farklı olabileceği aklıma bile gelmiyordu. Kocamla beraber olmamızın hiç de zevkli bir tarafı yoktu. Ama nasıl olabilirdi? Bir masaya dokunmak bana özel bir zevk verebilir mi? Şimdi geriye baktığım zaman cinsel ilişkimizin mekanik, baştan savma ve sıkıcı bir şey olduğunu anlıyorum. Bir dokunuşun bile insana zevk verebileceğini bilmiyordum. Nereden bilecektim? Sonra o gün sana dokundum. Bunu neden yaptığımı bilmiyorum. Beni katil damgası yemekten kurtardığın için sana karşı ani bir sevgi duydum. Ayrıca sana dokunmam da pek yasak sayılmazdı. Çünkü Solaria'lı değildin. Yani afedersin tam anlamıyla bir erkek sayılmazdın. Sen Arzlı bir yaratıktın. Görünüşün insanlarınkine benziyordu. Ama ömrün çok kısaydı, kolaylıkla hastalanıyordun. En fazla seni yarı insan sayabilirdim. İşte beni kurtardığın için ve tam anlamıyla bir insan olmadığın için sana dokundum. Ayrıca bana kocam gibi tiksinti ve düşmanlıkla da bakmıyordun. Bakışların endişeli ve sıcaktı. Elimi yanağına doğru uzattığım zaman da titredin. Bunu fark ettim."</p>

    <p class="MsoNormal1">"Bu dokunuş bana niçin farklı geldi. Bunu bilemiyorum. Karşımdaydın, sana dokunmama izin verdin ve bunu benim 'sevgi' diye tanımlayabileceğim bir tavırla kabul ettin. Elim senin yanağına deydiği zaman yumuşak bir ateşe dokunmuş gibi oldum. Bu sanki elimden kolumdan yukarı çıkarak beni tutuşturdu."</p>

    <p class="MsoNormal1">"Bilmiyorum bu an ne kadar sürdü? Herhalde ancak bir iki dakika. Ama benim için zaman durdu. O zamana kadar olmayan bir şeyle karşılaşmıştım. Uzun bir süre sonra o olayı düşündüğümde bende bir seks heyecanı uyanmış olduğunu anladım. O sırada bu duygumu sana belli etmemeye de çalıştım..."</p>

    <p class="MsoNormal1">Kadına bakmaya cesaret edemeyen Baley usulca, "Belli etmedin," der gibi başını salladı.</p>

    <p class="MsoNormal1">"Demek belli etmedim?,.. Sana, 'Teşekkür ederim, Elijah,' dedim. Kocamın ölüm olayında yaptıkların için. Ama sana asıl başka bir şey için teşekkür ediyordum. Hayatımı aydınlattığın, bana bir insanın yaşamında daha başka şeyler olabileceğini gösterdiğin, bir kapıyı açtığın, bir yolu işaret ettiğin için. Aslında hareket önemli değildi. Sadece bir dokunuş. Ama bu her şeyin başlangıcı oldu."</p>

    <p class="MsoNormal1">Gladia sustu. O günü hatırlıyordu. Sonra tek parmağını kaldırdı. "Hayır, hiçbir şey söyleme. Sözlerim henüz sona ermedi. Seninle karşılaşmadan önce bazı şeyler düşünürdüm... Belirsiz bir takım düşüncelerdi bunlar. Bir erkekle bir kadının durumunun kocamla benimkinden çok farklı olabileceğini seziyor gibiydim. Oysa senin yanağına tek bir kez dokundum, Elijah ve her şeyi anladım. Ne şaşılacak şey değil mi? Sen bana neler olabileceğini öğrettin. Yüzdeki bir ifade, gözdeki bir pırıltı, şefkat, kabul, kişiler arasındaki o korkunç engelin yıkılışı. Bu sevgiydi sanırım."</p>

    <p class="MsoNormal1">"O sırada sana karşı sevgi duydum, Elijah. Senin de beni sevebileceğini düşündüm. Beni sevdiğini söylemiyorum. Ama beni sevebilirmişin gibi geldi bana."</p>

    <p class="MsoNormal1">"O olaydan sonra çok şeyi hayal edebilirdim. Aurora'ya geldikten sonra seni hatırladım, seni düşündüm. İçin için durmadan seninle konuşuyordum. Ve Aurora'da bir milyon Elıjah'la karşılaşacağımı da sanıyordum." Bir an durarak derin derin düşündü. Sonra konuşmasını sürdürdü.</p>

    <p class="MsoNormal1">"Ama böyle bir şey olmadı. Aurora da bir bakıma Solaria kadar kötüydü. Solaria'da seks kötü bir şeydi. Hepimiz bundan nefret ediyor ve sekse sırt çeviriyorduk. Seksin uyandırdığı nefret yüzünden birbirimizi sevemiyorduk."</p>

    <p class="MsoNormal1">"Aurora'da ise seks iç sıkıcı bir şeydi. Sükûnetle, kolaylıkla kabul ediliyordu. Nefes almak gibi bir şeydi. İnsan, bir arzu duyduğu takdirde en yakınındaki uygun kimseye uzanıveriyordu. Evet, nefes almak gibi bir şeydi bu. Ama nefes insanda vecd ve heyecan uyandırabilir mi? Belki boğulmak üzere olan bir insan nefes almaya başladığı zaman sevinir ve rahatlar. Ama ya boğulmak üzere olmayan biri?"</p>

    <p class="MsoNormal1">"Aurore'da su içmek kadar kolay olan seksin aşkla, sevgiyie bir ilgisi yoktu. Solaria'da utanılacak, yasak bir şey olan seksin sevgiyle bir ilişkisini olmadığı gibi. İleride Solaria'da oktojenez uygulanacak. Döllenme ve cenin gelişmesi gen bankalarında halledilecek."</p>

    <p class="MsoNormal1">"Aurora'lıların tavırlarını kabul edemedim, Eliiah. Uygun biçimde yetiştirilmemiştim. Dehşetle cinsel ilişkiye uzandım ve kimse beni reddetmedi. Seks ilişkisine hazırdılar. Ama işte o kadar. Onlara dokunmamın bir anlamı da olmadı. Sanki dokunduğum kocamdı. Senin bende uyandırdığın o duyguyu bir daha hissetmedim. Bir süre sonra da bunu beklemekten vazgeçtim. Dr. Fastolfe bütün bu sürede bana dostluk gösterdi. Solaria'da olanların hepsini yalnızca o biliyordu. Daha doğrusu ben öyle sanıyordum. Hikâyenin olduğu gibi açıklanmadığını biliyorsun. O korkunç hiper dalga programında da bazı şeylerden söz edilmediğini duydum. Ama oyunu seyretmeye razı olmadım."</p>

    <p class="MsoNormal1">"Dr. Fastolfe beni Aurora'lıların anlayışsızlığına karşı korudu. Onların Solaria'lılara duydukları horgörüye karşı da. Bir süre sonra kalbim umutsuzlukla dolduğu zaman da yine Dr. Fastolfe bana yardıma çalıştı."</p>

    <p class="MsoNormal1">"Hayır. O benim aşığım değildi. Bana böyle bir teklifte bulunmadı. Bunun nedenini bilmiyorum. Belki de çaresizliğime seksin yararlı bir tarafını bulamamamın neden olduğunu anlamıştı. Bu başarısızlığı tekrarlayarak çaresizliğimin daha belirginleşmesini istemedi. O bana dostluk gösterdi. Hem de buna her şeyden çok ihtiyacım olduğu bir sürede."</p>

    <p class="MsoNormal1">"İşte böyle, Elijah. Sorduğun soruların hepsine birden cevap verdim. Dr. Fastolfe'la olan ilişkimi öğrenmek istedin. Sana bilgi gerektiğini söyledin. Sana istediğin bilgiyi verdim. Şimdi memnun musun?"</p>

    <p class="MsoNormal1">Baley ıstırabını belli etmemeye çalıştı. "Çetin günler geçirmiş olmana üzüldüm. Gladia. Bana istediğim bilgiyi verdin. Hatta belki de sandığından daha fazlasını."</p>

    <p class="MsoNormal1">Gladia kaşlarını çattı. "Nasıl?"</p>

    <p class="MsoNormal1">Baley bu soruyu doğrudan doğruya cevaplamadı.</p>

    <p class="MsoNormal1">"Benimle ilgili o anıya bu kadar değer vermen beni çok sevindirdi Gladia. Solaria'dayken üzerinde böyle bir etki fark etmedim. Bunu fark etseydim de yine. biliyorsun değil mi?"</p>

    <p class="MsoNormal1">Genç kadın yumuşadı. "Biliyorum, Elijah. Bana yaklaşmaya kalkışsaydın bunun bir yararı olmazdı. İstediğini yapamazdım."</p>

    <p class="MsoNormal1">"Ben de bunu biliyorum. Şimdi anlattıklarını da bir davet anlamında almıyorum. Bir dokunuş, bir anda seksin ne olduğunu kavramak... bundan daha fazlasının olması şart değil. Herhalde o an bir daha tekrarlanamaz... Demin de söylediğim gibi bana umduğundan daha geniş bilgi verdin. Hikâyenin çaresizliğinle sona ermediğini açıkladın."</p>

    <p class="MsoNormal1">"Neden böyle söylüyorsun?"</p>

    <p class="MsoNormal1">"Demin konuşurken, 'Daha sonra o olayı düşündüğüm zaman âdeta bir seks heyecanı duymuş olduğumu anladım,' dedin. Ya da buna benzer bir şey. Başarıyla aşk yapmayı öğrenmemiş olsaydın, yanağıma dokunduğun zaman neler hissettiğini de anlayamazdın. Yani bir aşığın oldu, aşkın ne olduğunu anladın. Dr. Fastolfe aşığın değil, hiçbir zaman da olmamış. O halde başka bir aşığın var. Ya da vardı!..."</p>

    <p class="MsoNormal1">"Öyle olduğunu varsayalım. Bu seni neden ilgilendiriyor?"</p>

    <p class="MsoNormal1">"İlgilendirip ilgilendirmediğini bilmiyorum, Gladia, Bana âşığının kim olduğunu söyle. Beni ilgilendirmeyen biriyse, bir daha bu konuyu açmam."</p>

    <p class="MsoNormal1">Gladia sesini çıkarmadı.</p>

    <p class="MsoNormal1">Baley, "Madem bunu bana açıklamıyorsun, Gladia," dedi.</p>

    <p class="MsoNormal1">"O halde sana âşığının kim olduğunu ben söyleyeyim. Daha önce de seni kırmaktan kaçınacak durumda olmadığımı söyledim."</p>

    <p class="MsoNormal1">Gladia yine bir şey söylemedi. Ağzını sıkmaktan dudaklarının kenarları bembeyaz kesilmişti.</p>

    <p class="MsoNormal1">"Bir âşığın olduğu belli, Gladia. Ve Jander'in ölümüne gereğinden fazla üzülmüşsün. Daneel'i oradan çıkarttın. Çünkü ona baktığın zaman Jander'i hatırlıyordun. Aşığının Jander Paneli olduğu sonucuna varmakla yanılıyorsam..."</p>

    <p class="MsoNormal1">Baley bir an durdu sonra haşince ekledi. "Robot Jander Paneli âşığın değil miydi? Eğer yanılıyorsam bunu söyle."</p>

    <p class="MsoNormal1">Gladia, "Robot Jander Paneli âşığım değildi," diye fısıldadı. Sonra da kesin ve yüksek bir sesle açıkladı. "O benim kocamdı!"</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Baley'nin dudakları sessizce kıpırdadı. Ama adamın o iki kelimeyi söylediği belliydi. Gladia, "Evet," dedi. "Yakub adına! Şaşırdın. Neden? Bunu tasvib etmiyor musun?"</p>

    <p class="MsoNormal1">Baley ifadesiz bir sesle, "Tasvib etmek ya da etmemek bana düşmez," diye cevap verdi.</p>

    <p class="MsoNormal1">"Bundan da tasvib etmediğin anlamı çıkıyor."</p>

    <p class="MsoNormal1">"Bundan sadece bilgi edinmek istediğim anlamı çıkıyor. İnsan Aurora'da bir âşıkla bir kocayı birbirinden nasıl ayırır?"</p>

    <p class="MsoNormal1">"İki insan bir süre aynı evde yaşadıkları takdirde birbirlerine, 'karım' ya da 'kocam,' diyebilirler. 'Aşık' sözünü pek kullanmazlar."</p>

    <p class="MsoNormal1">"Ne kadar süre?"</p>

    <p class="MsoNormal1">"Anladığıma göre bu bölgeden bölgeye "değişiyor. Yerel geleneklere bağlı bir şey. Eos kentinde süre üç ay."</p>

    <p class="MsoNormal1">"Bu sürede böyle bir kimse başkalarıyla ilişki kurmaktan da kaçınıyor mu?"</p>

    <p class="MsoNormal1">Gladia kaşlarını hayretle kaldırdı. "Neden?"</p>

    <p class="MsoNormal1">"Sadece sordum."</p>

    <p class="MsoNormal1">"Aurora'da bir kişinin bir tek insana bağlı kalması düşünülemeyecek bir şey. Koca ya da âşık bu durumu değiştirmez. İnsan canı istediği zaman seks ilişkisi kurabilir."</p>

    <p class="MsoNormal1">"Jander'le beraber olduğun sürede böyle bir şey yaptın mı?"</p>

    <p class="MsoNormal1">"Hayır. Ama bunu kendim istedim."</p>

    <p class="MsoNormal1">"Başkaları sana ilişki teklif ettiler mi?"</p>

    <p class="MsoNormal1">"Zaman zaman."</p>

    <p class="MsoNormal1">"Ve sen onları reddettin, öyle mi?"</p>

    <p class="MsoNormal1">"İstediğim takdirde red edebilirim. Tek insana bağlı kalmanın bir parçası bu."</p>

    <p class="MsoNormal1">"Ama sen reddettin mi?"</p>

    <p class="MsoNormal1">"Evet, ettim."</p>

    <p class="MsoNormal1">"reddettiklerin bunun nedenini anladılar mı?"</p>

    <p class="MsoNormal1">"Ne demek istiyorsun?"</p>

    <p class="MsoNormal1">"Robot kocan olduğunu biliyorlar mıydı?"</p>

    <p class="MsoNormal1">"Benim kocam vardı. Ondan 'robot kocan,' diye söz etme! Öyle bir terim yok."</p>

    <p class="MsoNormal1">"Biliyorlar mıydı?"</p>

    <p class="MsoNormal1">Gladia durakladı. "Bunu bilmiyorum."</p>

    <p class="MsoNormal1">"Onlara durumu açıkladın mı?"</p>

    <p class="MsoNormal1">"Açıklamam için ne sebep vardı?"</p>

    <p class="MsoNormal1">"Sorularıma sorularla cevap verme. Onlara durumu açıkladın mı?"</p>

    <p class="MsoNormal1">"Açıklamadım."</p>

    <p class="MsoNormal1">"Bundan nasıl kaçınabilirdin? Neden reddettiğini açıklaman normal sayılmaz mıydı?"</p>

    <p class="MsoNormal1">"Böyle bir durumda kimse açıklama istemez. Buna gerek yoktur. Bir red cevabı, red cevabıdır. Ve kabul de edilir. Seni anlayamıyorum."</p>

    <p class="MsoNormal1">Baley duraklayarak kafasını toplamaya çalıştı. Gladia başka bir şeyden söz ediyordu, kendisi başka bir şeyden.</p>

    <p class="MsoNormal1">"Solaria'da robot koçan olması normal karşılanır mıydı?"</p>

    <p class="MsoNormal1">"Solaria'da böyle bir şey düşünülemezdi bile. Benim aklıma da böyle bir ilişki kurulabileceği gelmezdi. Solaria'da hiçbir şey düşünülemezdi. Arzda da öyle, Elijah. Karın, kendisine koca olarak bir robotu seçer miydi?"</p>

    <p class="MsoNormal1">"Bunun konumuzla ilgisi yok, Gladia."</p>

    <p class="MsoNormal1">"Belki. Ama yüzündeki ifade yeterli bir cevap sayılır. Sen ve ben Aurora'lı değiliz. Ama şu anda Aurora'dayız. Ben iki yıldan beri burada yaşıyorum ve bu dünyanın ahlak kurallarını kabul ettim."</p>

    <p class="MsoNormal1">"Yani Aurora'da insanlarla robotlar arasında cinsel bir ilişki kurulması sık görülen bir olay mı?"</p>

    <p class="MsoNormal1">"Bilmiyorum. Ben sadece böyle bir ilişkinin kabul edldiğini söylemek istiyorum. Çünkü Aurora'da seksle ilgili her şey kabul ediliyor. İstenilerek yapılan, .iki tarafı da memnun eden, kimseye bir zararı dokunmayan her şey. Bir kimsenin doyumu nasıl bulduğu başkaları için neden önemli olsun? Başkaları hangi kitapları okuduğumu, ne yemekler yediğimi, kaçta kalktığımı ya da yattığımı, kedileri sevip sevmediğimi, güllerden nefret edip etmediğimi düşünerek endişeleniyorlar mı? Aurora'da seks konusu da aynı kayıtsızlıkla karşılanıyor."</p>

    <p class="MsoNormal1">Baley tekrarladı. "Aurora'da. Ama sen Aurora'da dünyaya gelmedin. Buranın geleneklerine göre yetiştirilmedin. Az önce seks konusunda şimdi takdirle söz ettiğin bu kayıtsızlığa alışamadığını söylemiştin. Daha önce de sık sık evlenilmesinden ve kolayca ilişki kurulmasından hoşlanmadığını açıkladın. reddettiğin erkeklere gerçeği açıklamamışsın. Belki de bunun nedeni Jander'i koca olarak seçtiğin için duyduğun utançdı. Belki bunun Aurora'da bile görülmemiş bir olay olduğunu biliyor ya da seziyor ve... utanıyordun."</p>

    <p class="MsoNormal1">"Hayır, Elijah, böyle konuşarak beni utandıramazsın! Belki bir robotla evlenmek Aurora için bile olağanüstü bir şey! Ama bunun nedeni Jander gibi robotların olağanüstü olmaları. Solaria, Arz ya da Aurora'da robotlar seks ilişkisi kurulacak biçimde yaratılmazlar. Jander'le Daneel dışında yani. Ama insana benzeyen robotlar daha çok hazırlandıkça, bu tür ilişkiler de yaygınlaşacak."</p>

    <p class="MsoNormal1">Baley, "Sen Jander'i nasıl aldın, Gladia?" diye sordu.</p>

    <p class="MsoNormal1">"İnsana benzeyen iki robot vardı. İkisi de Dr. Fastolfe'un evindeydiler. Fastolfe kalkıp onlardan birini sana mı verdi?"</p>

    <p class="MsoNormal1">"Evet."</p>

    <p class="MsoNormal1">"Neden?"</p>

    <p class="MsoNormal1">"Bana acıdığı için sanırım. Yalnız, mutsuz, hayal kırıklığına uğramış bir kadındım. Bu acayip dünyanın yabancısıydım. Doktor, yalnızlık çekmemem için Jander'i bana verdi. Ona ne kadar teşekkür etsem azdır. İlişkimiz sadece altı ay sürdü, ama bu yarım yıl bütün yaşantıma bedel olabilir."</p>

    <p class="MsoNormal1">"Dr. Fastolfe, Jander'in kocan olduğunu biliyor muydu?"</p>

    <p class="MsoNormal1">"Bundan hiç söz etmedi. Onun için bir şey söyleyemeyeceğim."</p>

    <p class="MsoNormal1">"Sen bundan söz ettin mi?"</p>

    <p class="MsoNormal1">"Hayır."</p>

    <p class="MsoNormal1">"Neden?"</p>

    <p class="MsoNormal1">"Buna gerek duymadım. Ve... hayır, yanılıyorsun. Bunun nedeni utanç değildi."</p>

    <p class="MsoNormal1">"Bu nasıl oldu?"</p>

    <p class="MsoNormal1">Gladia kaskatı kesildi. "Bunu sana açıklamak zorunda mıyım?" Sesi düşmancaydı.</p>

    <p class="MsoNormal1">Baley, "Geç oldu, Gladia," dedi. "Her adımda benimle savaşma. Jander'in..., ölmesine üzüldün mü?"</p>

    <p class="MsoNormal1">"Bunu sormana gerek var mı?"</p>

    <p class="MsoNormal1">"Ne olduğunu öğrenmek istiyor musun?"</p>

    <p class="MsoNormal1">"Aynı cevabı vereceğim: bunu sormana gerek var mı?"</p>

    <p class="MsoNormal1">"O halde bana yardım et. Bu çözülmesi imkânsız gibi gözüken bir problem. Bunun üzerinde çalışmaya başlayabilmek için, sadece başlayabilmek için mümkün olduğu kadar çok bilgi toplamam gerekiyor. Jander nasıl kocan oldu?"</p>

    <p class="MsoNormal1">Gladia koltuğunda arkasına yaslandı. Gözleri dolmuştu.</p>

    <p class="MsoNormal1">"Sıradan robotlar elbise giymezler..." Boğuiuyormuş gibi konuşuyordu. "Ama üzerlerinde giysi varmış gibi hazırlanırlar. Solaria'lı olduğum için robotları iyi bilirim. Biraz sanat yeteneğim de vardır..."</p>

    <p class="MsoNormal1">Baley usulca, "Işık şekillerini hatırlıyorum," diye mırıldandı.</p>

    <p class="MsoNormal1">Gladia, "Evet," der gibi başını salladı. "Yeni modeller çizdim. Bence bunlar Aurora'daki robotlardan daha ilgi çekici ve zariftiler. O modellerden yararlanarak çizdiğim bazı resimleri bu odanın duvarlarına astım. Diğer odalarda da var bunlardan."</p>

    <p class="MsoNormal1">Baley'nin bakışları resimlere kaydı. Bunların robot resimleri oldukları kesindi.</p>

    <p class="MsoNormal1">Ama normal makine adamlara pek benzemiyorlardı. Sanki gövdeleri uzamış ve anormal bir biçimde bükülmüştü. Ve hepsi de giyimli gibi gözüküyordu.</p>

    <p class="MsoNormal1">Gladia konuşuyordu. "Bu bakımdan başarılı oldum. Bazı robot fabrikaları modellerimi satın aldılar. Yapılmış olan robotların bir kısmına da benim önerilerime göre yeniden biçim verildi.</p>

    <p class="MsoNormal1">"Sonra Dr. Fastolfe Jander'i bana gönderdi. O olağan kılıkta dolaşıyordu. Doktor, bana Jander için birkaç kat elbise vermek nezaketini de gösterdi. Ama bu kıyafetlerin hiçbiri ilgi çekici değildi. Daha uygun olduklarını düşündüğüm elbiseler seçmek beni eğlendirecekti. Elbiselerin ısmarlama yapılmasını istiyordum. Jander ölçüsünü almam için soyunmak zorunda kaldı. İşte o zaman Jander'in insana ne kadar çok benzediğini daha iyi anladım."</p>

    <p class="MsoNormal1">"Yalnız şunu anlamanı istiyorum. Bir insana çok benziyordu ama onun robot olduğunu biliyordum. Bildiğin gibi erkeklere kolay kolay dokunamıyorum. Aurora'lı erkeklerle mutlu bir ilişki kuramamamın bir nedenin de bu olduğu kesin. Ama Jander insan değildi ve ben robotların arasında yetişmiştim. Jander'e rahatlıkla dokunabiliyordum."</p>

    <p class="MsoNormal1">"Kısa bir süre sonra Jander'e dokunmanın hoşuma gittiğini anladım. O da bunu sezmekte gecikmedi. Çok geliştirilmiş bir robottu ve Üç Kurala da sıkıca uyuyordu. Beni hayal kırıklığına uğrattığı takdirde bana zarar vermiş olacağını biliyordu. Bütün isteği beni mutlu etmekti. İşte bu benim Aurora'lr erkeklerde hiç görmediğim bir şeydi."</p>

    <p class="MsoNormal1">Baley, "Yani," dedi. "Çok mutluydun, öyle mi?"</p>

    <p class="MsoNormal1">"Jander'le mi? Evet. Tamamiyle."</p>

    <p class="MsoNormal1">"Onunla hiç kavga etmez miydin?"</p>

    <p class="MsoNormal1">"Jander'le mi? Nasıl kavga edebilirdim? Onun tek amacı, yaşamasının tek nedeni beni mutlu etmekti."</p>

    <p class="MsoNormal1">"Bu seni sarsmıyor muydu? Yani seni zorunlu olduğu için mutlu etmesi."</p>

    <p class="MsoNormal1">"Her insanın davranışının nedeni de bu değil midir?"</p>

    <p class="MsoNormal1">"Bu olaydan sonra gerçek bir... yani bir Aurora'lıyla ilişki kurmayı denemek istemedin mi?, "Bu beni mutlu etmezdi. Ben sadece Jander'i istiyordum. Neyi kaybettiğimi artık anlayabiliyor musun?"</p>

    <p class="MsoNormal1">Baley'in her zaman ciddi olan yüzünde daha da sıkıntılı bir ifade belirdi.</p>

    <p class="MsoNormal1">"Anlıyorum, Gladia. Seni üzdüğüm için özür dilerim..."</p>

    <p class="MsoNormal1">Kadın hıçkıra hıçkıra ağlıyordu artık. Arzlı bekledi.</p>

    <p class="MsoNormal1">Gladia'yı avutabilecek bir çare de aklına gelmiyordu.</p>

    <p class="MsoNormal1">Sonunda Gladia başını sallayarak elinin tersiyle gözlerini sildi. "Başka bir şey var mı?" diye fısıldadı.</p>

    <p class="MsoNormal1">Baley özür diler gibi, "Başka bir konuda birkaç soru sormak istiyorum," dedi.</p>

    <p class="MsoNormal1">"Ondan sonra seni rahatsız etmekten vazgeçeceğim."</p>

    <p class="MsoNormal1">İhtiyatla ekledi. "Şimdilik..."</p>

    <p class="MsoNormal1">"Ne var? Kadın bitkin haldeydi.</p>

    <p class="MsoNormal1">"Bazı kimselerin Jander'i Dr. Fastolfe'un öldürdüğünü düşündüklerini biliyor musun?"</p>

    <p class="MsoNormal1">"Evet."</p>

    <p class="MsoNormal1">"Dr. Fastolfe'un, Jander'i o yöntemle yalnızca kendisinin öldürebileceğini itiraf ettiğini de biliyor musun? Bu konuda kendisi kadar usta ve bilgili kimse olmadığını söylüyor."</p>

    <p class="MsoNormal1">"Evet. Bunu sevgili Doktor bana, kendisi söyledi."</p>

    <p class="MsoNormal1">"Pekâlâ, Gladia, sence Jander'i Fastolfe mu öldürdü?"</p>

    <p class="MsoNormal1">Genç kadın birdenbire başını kaldırarak sert sert Arzlı dedektife baktı. Öfkeyle, "Ne münasebet!" diye bağırdı. "O Jander'i neden öldürsün? Bir kere Jander, Dr. Fastolfe'un robotuydu. Doktor onunla yakından ilgilenirdi. Sen sevgili Doktoru benim kadar tanımıyorsun, Elijah. O öyle merhametli bir insan ki, hiç kimseye zarar veremez. Bir robota da öyle. Doktorun öldüreceğini düşünmek bir kayanın havaya doğru yuvarlanmasını beklemekten farksız olur."</p>

    <p class="MsoNormal1">"Başka sorum yok, Gladia. Artık burada yapmam gereken bir tek şey kaldı; Jander'i görmek. Yani onun cesedini. Tabii iznin varsa."</p>

    <p class="MsoNormal1">Kadın yine şüphelendi. Düşmanca bir tavır takındı.</p>

    <p class="MsoNormal1">"Neden? Neden?"</p>

    <p class="MsoNormal1">"Gladia! Lütfen! Bunun bir yararı olacağını sanmıyorum. Ama Jander'i görmem ve bunun gerçekten bir yararı olmayacağını kesinlikle anlamam gerekiyor. Seni kıracak bir şey yapmamaya çalışacağım."</p>

    <p class="MsoNormal1">Gladia ayağa kalktı. Vücuduna oturan elbisesi siyah değildi ama bu koyu renk, pırıltısız bir kumaştan yapılmıştı.</p>

    <p class="MsoNormal1">Giyimden pek de anlamayan Baley, yas kılığına çok benziyor, diye düşündü.</p>

    <p class="MsoNormal1">Gladia fısıltıyla, "Benimle gel," dedi.,</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Baley, genç kadının peşi sıra birkaç odadan ve bir koridordan geçti. Alçak bir merdivenden çıkarak küçük bir odaya girdiler. Bunun bir duvarı projektör tutulmuş gibi ışıldıyordu. Odada bir portatif karyola ve iskemleden başka eşya yoktu.</p>

    <p class="MsoNormal1">Gladia, "Bu onun odasıydı," diye açıkladı. Sonra Baley'nin aklından geçenleri anlamış gibi de ekledi. "Bu onun için yeterliydi. Onu mümkün olduğu kadar yalnız bırakıyordum. Mümkün olduğu zaman bütün bir gün. Jander'den bıkmayı hiç istemiyordum." Başını salladı.</p>

    <p class="MsoNormal1">"Keşke her saniyeyi onun yanında geçirseydim. Zamanımızın bu kadar az olduğunu bilmiyordum. İşte orada..."</p>

    <p class="MsoNormal1">Jander portatif karyolada yatıyordu. Baley ciddi ciddi robota baktı. Üzerine düzgün ve parlak bir örtü çekilmişti.</p>

    <p class="MsoNormal1">Işıklı duvar Jander'in başıru aydınlatıyordu.</p>

    <p class="MsoNormal1">Robotun düzgün yüzünde pek de insanca sayılmayacak sakin bir İfade vardı.</p>

    <p class="MsoNormal1">Gözleri açıktı, ama bulanık ve donuktu bu gözler.</p>

    <p class="MsoNormal1">Gladia'nın Daneel'i gördüğü zaman neden o kadar rahatsız olduğu da anlaşılıyordu. Jander, Daneel'e bir hayli benziyordu. Örtünün altından robotun boynu ve çıplak omuzlan gözüküyordu.</p>

    <p class="MsoNormal1">Baley sordu. "Dr. Fastolfe onu inceledi mi?"</p>

    <p class="MsoNormal1">"Evet, Tepeden tırnağa kadar. Çaresizce ona koştum. Doktorun buraya nasıl geldiğini, duyduğu acı ve endişeyi, kapıldığı paniği görseydin ondan hiçbir zaman şüphelenemezdin. Ama onun da yapabileceği bir şey yoktu."</p>

    <p class="MsoNormal1">"Jander çıplak mı?"</p>

    <p class="MsoNormal1">"Evet. Dr. Fastolfe onu muayene edebilmek için elbiselerini çıkarmak zorunda kaldı. Jander'i tekrar giydirmek yersiz olacaktı..."</p>

    <p class="MsoNormal1">"Üzerini açmama izin verir misin, Gladia?"</p>

    <p class="MsoNormal1">"Bu şart mı?"</p>

    <p class="MsoNormal1">"Belirgin bir şeyi gözden kaçırmakla suçlanmayı istemiyorum."</p>

    <p class="MsoNormal1">"Dr. Fastolfe'un bulamadığı bir şeyi sen nasıl fark edeceksin? Bu ne olabilir?"</p>

    <p class="MsoNormal1">"Hiç, Gladia. Ama burada bulabileceğim bir şey olmadığını kesinlikle anlamalıyım. Lütfen bana yardımcı ol."</p>

    <p class="MsoNormal1">"Pekâlâ, istediğini yap. Ama örtüyü lütfen şimdiki gibi ört."</p>

    <p class="MsoNormal1">Gladia Baley'ie Jander'e arkasını dönerek sol kolunu duvara dayadı. Başını da koluna.</p>

    <p class="MsoNormal1">Kımıldamıyor, sesi çıkmıyordu. Ama Baley onun tekrar ağlamaya başladığının farkındaydı.</p>

    <p class="MsoNormal1">Jander'in vücudunun bir insanınkinden tümüyle farksız olduğu söylenemezdi.</p>

    <p class="MsoNormal1">Kaslar biraz basitleştirilmişti. Ama bütün organlar yerli yerindeydi. Hatta Jander'in göğsünde açık renk, ince tüyler bile vardı. Baley. kolunu robotun altına sokarak onu zorlukla yüz üstü çevirdi. Jander'in vücudu sıcaktı. Beynin donmuş olmasına karşın ısıyı sağlayan güç ünitesi hâlâ çalışıyor olmalıydı. Baley bir insanı rahatsız ediyormuş gibi acayip bir sıkıntıya kapılmıştı. Bu duygudan kurtulamıyordu. Bu yataktaki bir insanın cesedi olsaydı o zaman durum değişecekti. Ölümün katılığı ve soğukluğu onun insanca tarafını yok edecekti.</p>

    <p class="MsoNormal1">Arzlı, bir robotun ölüsü bir insan cesedinden daha canlı, diye düşündü. Daha insanca. Tekrar Jander'i çevirdi ve örtüyü üzerine çekti.</p>

    <p class="MsoNormal1">Gerileyerek, "İşim bitti, Gladia," dedi.</p>

    <p class="MsoNormal1">Kadın dönerek yaşlı gözlerle Jander'e baktı. "Artık gidebilir miyiz?"</p>

    <p class="MsoNormal1">"Evet, tabii. Ama Gladia..."</p>

    <p class="MsoNormal1">"E?"</p>

    <p class="MsoNormal1">"O böyle kalacak mı? Herhalde çürüyecek değil."</p>

    <p class="MsoNormal1">"Burada kalmasının bir sakıncası mı var?"</p>

    <p class="MsoNormal1">"Bazı bakımlardan var tabii. Kendini toplamaya çalışmalısın. Üç yüz yıl yas tutamazsın."</p>

    <p class="MsoNormal1">Gladia.. "İyiliğimi istediğini biliyorum, Elijah," dedi.</p>

    <p class="MsoNormal1">"Benden araştırma sona erinceye kadar Jander'in burada kalmasını istediler. Sonra onu yakmalarını isteyeceğim."</p>

    <p class="MsoNormal1">"Yakmalarını mı?"</p>

    <p class="MsoNormal1">"Evet, bir plazma meşalesiyle yakılacak ve elementlerine ayrılacak. Ölen insanlarda olduğu gibi. Bende onun hologramları var. Bir de anılarım. Oldu mu?"</p>

    <p class="MsoNormal1">"Tabii. Artık Dr. Fastolfe'un evine dönmeliyim."</p>

    <p class="MsoNormal1">"Evet. Jander'in vücudundan bir şey öğrenebildin mi?"</p>

    <p class="MsoNormal1">"Öğreneceğimi sanmıyordum, Gladia."</p>

    <p class="MsoNormal1">Kadın iyice Arzlıya doğru döndü. "Elijah, bunu kimin yaptığını öğrenmeni istiyorum. Nedeni de."</p>

    <p class="MsoNormal1">"Ama Gladia..."</p>

    <p class="MsoNormal1">Genç kadın sanki istemediği şeyleri duymamaya çalışıyormuş gibi şiddetle başını salladı. "Bunu başarabileceğini biliyorum!"</p>

    <p class="MsoNormal1"><span>&nbsp;</span></p>

    <p class="MsoNormal1"><span>&nbsp;</span></p>
  </div>
</body>
</html>
