<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>Şafağın Robotları</title><!--[if gte mso 9]><xml>
 <o:DocumentProperties>
  <o:Author>Isaac Asimov</o:Author>
  <o:Template>Normal</o:Template>
  <o:LastAuthor>KRANK</o:LastAuthor>
  <o:Revision>2</o:Revision>
  <o:TotalTime>15</o:TotalTime>
  <o:Created>2013-07-14T09:44:00Z</o:Created>
  <o:LastSaved>2013-07-14T09:44:00Z</o:LastSaved>
  <o:Pages>172</o:Pages>
  <o:Words>93837</o:Words>
  <o:Characters>534871</o:Characters>
  <o:Lines>4457</o:Lines>
  <o:Paragraphs>1254</o:Paragraphs>
  <o:CharactersWithSpaces>627454</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:TrackMoves>false</w:TrackMoves>
  
  <w:DefaultTableStyle Number="0">Normal</w:DefaultTableStyle>
  <w:DrawingGridHorizontalSpacing>0 nk</w:DrawingGridHorizontalSpacing>
  <w:DrawingGridVerticalSpacing>0 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 nk</w:DrawingGridHorizontalOrigin>
  <w:DrawingGridVerticalOrigin>0 nk</w:DrawingGridVerticalOrigin>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal1"></p>

    <h1 class="MsoNormal1 sigil_not_in_toc"><b class="calibre1"><br /></b></h1>

    <h1 class="MsoNormal1" id="sigil_toc_id_1"><b class="calibre1">DOKUZ</b></h1>

    <div>
      <b class="calibre1"><br /></b>
    </div>

    <p class="MsoNormal1"></p>

    <p class="MsoNormal1">Baley, 'hava kanadı'nın kapısında durarak kesin bir tavırla, "Giskard," dedi.</p>

    <p class="MsoNormal1">"Pencerelerdeki camların buzlu bir hale getirilmesini de istemiyorum, arkada oturmayı da. Önde oturarak Dışarıyı seyredeceğim. Seninle Daneel'in arasında olacağıma göre güvende sayılırım."</p>

    <p class="MsoNormal1">Giskard bu güçlü sözler karşısında daha da saygılı bir tavır takındı.</p>

    <p class="MsoNormal1">"Hastalanırsanız..."</p>

    <p class="MsoNormal1">"O zaman taşıtı durdurursun, ben de arkaya geçerim.</p>

    <p class="MsoNormal1">Arkadaki camları da saydam olmayan bir hale sokarsın.</p>

    <p class="MsoNormal1">Önemli olan şu, Giskard: Aurora'yı mümkün olduğu kadar tanımam gerekiyor. Dışarıya alışmam da şart. Bunu bir emir olarak açıklıyorum, Giskard."</p>

    <p class="MsoNormal1">Daneel usulca söze karıştı. "Ortak Elijah haklı bir istekte bulundu, dostum Giskard. O güvende olacak."</p>

    <p class="MsoNormal1">Giskard, istemeye istemeye kontrollere geçti. Baley onu izleyerek saydam ön camdan Dışarıya baktı. İki tarafında birer robotun bulunması endişelerini gideriyordu. Taşıt, basınçlı hava jetlerinin üzerinde yükselerek hızla ilerlemeye başladı. Baley düzgünce nefes almaya ve tabii bir tavırla konuşmaya çalıştı.</p>

    <p class="MsoNormal1">"Çiftliklerin üzerinden geçtiğimiz yok, Daneel Bu toprakların pek kullanılmadığı anlaşılıyor."</p>

    <p class="MsoNormal1">Daneel, "Burası kent sınırları içinde kalıyor. Ortak Elijah," diye açıkladı. "Özel kimselere ait malikâneler ve parklar var burada."</p>

    <p class="MsoNormal1">"Kent?" Baley bu sözü kabul edemedi. Kentin ne olduğunu o çok iyi biliyordu.</p>

    <p class="MsoNormal1">"Eos, Aurora'nın en büyük ve en önemli kentidir. İlk kurulan şehir de bu. Aurora Dünya Parlamentosu burada toplanır. Başkanın malikânesi de Eos'ta. Biraz sonra üzerinden geçeceğiniz. Zaten kentin merkezine yakınız."</p>

    <p class="MsoNormal1">"Merkezine yakın mıyız? Ama ben hiçbir bina görmüyorum!"</p>

    <p class="MsoNormal1">"Yolun üzerinden uçuyoruz. Onlar buradan gözükülecek biçimde yapılmamışlardır. Ama bak şuradaki ağaçların arasında bir ev var. Unlü yazar Fuad Lebord'un o."</p>

    <p class="MsoNormal1">"Sen her şeyi biliyor musun?"</p>

    <p class="MsoNormal1">Daneel ciddi ciddi, "Bellek bankamda kayıtlı, •diye cevap verdi.</p>

    <p class="MsoNormal1">Vasilia'nın evine ne kadarda erişeceğiz?"</p>

    <p class="MsoNormal1">Yolculuk uzun sürmeyecek. Ortak Elijah. Belki biliyorsun, o Robotik Enstitüsünde."</p>

    <p class="MsoNormal1">Bir süre sessizce ilerlediler.</p>

    <p class="MsoNormal1">Sonra Baley. "Şurada, ufukta bulutlar var," diye, mırıldandı.</p>

    <p class="MsoNormal1">Daneel, "Evet," dedi. "Tahmin ettikleri gibi daha sonra yağmur yağacak."</p>

    <p class="MsoNormal1">Arzlı kaşlarını çattı. Kendi dünyasında Dışarıda deneme çalışmaları yaparken bir kere yağmura tutulmuştu. Bir kere!</p>

    <p class="MsoNormal1">Bu insanın elbiseleriyle soğuk duşa girmesine benziyordu.</p>

    <p class="MsoNormal1">Baley de herkes gibi telaşla Kento koşmuştu. Ama burası Aurora'ydı.</p>

    <p class="MsoNormal1">Arzlı gezegenlilerin yağmur yağdığı zaman ne yaptıklarını bilmiyordu Ayrıca burada sığınabileceği bir Kent de yoktu.</p>

    <p class="MsoNormal1">Koşup en yakındaki bir eve sığınması mı gerekecekti?</p>

    <p class="MsoNormal1">Hava kanadı bir dönüş yaptı ve Giskard, "Robotik Enstitüsünün park yerine indik, beyim," diye açıkladı. "Dr. Vasilia'nın Enstitünün bahçesindeki evine gidebiliriz."</p>

    <p class="MsoNormal1">Baley, başını salladı. Yolculuk Arz saatine göre yirmi dakika kadar sürmüştü.</p>

    <p class="MsoNormal1">Detektif artık bu sonaerdiği için memnundu. Kesik kesik soluyarak, "Dr. Fastolfe'un kızıyla konuşmadan önce onun hakkında bazı şeyler öğrenmek istiyorum," dedi. "Sen onu tanımıyorsun, değil mi, Daneel?"</p>

    <p class="MsoNormal1">Robot, "Ben varolduğum sırada Dr. Fastolfe'la kızı birbirlerinden ayrılalı bir hayli olmuştu," cevap verdi. "Dr. Vasilia'yı hiç görmedim."</p>

    <p class="MsoNormal1">"Ama sen onu iyi tanıyorsun değil mi, Giskard?"</p>

    <p class="MsoNormal1">Giskard ifadesiz bir sesle, "Evet, beyim, dedi.</p>

    <p class="MsoNormal1">"Vasilia'yla birbirinize bağlıydınız sanırım." Giskard,</p>

    <p class="MsoNormal1">"Yanılmıyorsam yanımda olmak Dr. Fastolfe'un kızını memnun ediyordu," diye başını salladı.</p>

    <p class="MsoNormal1">"Vasilia babasını neden terketti?"</p>

    <p class="MsoNormal1">Giskard sesini çıkarmadı.</p>

    <p class="MsoNormal1">"Sana bir soru sordum, delikanlı." Baley, bir robota hitabeden bir Arzlının haşinliği ve otoritesiyle konuşmuştu.</p>

    <p class="MsoNormal1">Giskard başını çevirerek Baley'i süzdü. Detektif bir an robotun gözlerindeki ışıltının bir öfke alevi halini aldığını sandı. Sonra Giskard yumuşak bir tavırla konuşmaya başladı. Bakışlarında anlaşılır bir ifade de yoktu. "Size cevap vermek isterim, beyim. Ama Bayan Vasilia bu ayrılık konusunda hiçbir şey söylemememi emretti."</p>

    <p class="MsoNormal1">"Ben de sana, bana cevap vermeni emrediyorum. İstediğim takdirde bu emri daha kesin bir biçimde de verebilirim."</p>

    <p class="MsoNormal1">Giskard, "Çok üzgünüm," dedi. "Ama Bayan Vasilia o sırada bile robotik alanında çok bilgiliydi. Bana verdiği emirler de çok güçlüydü. Söyleyebileceğiniz hiçbir şey bunu değiştiremez."</p>

    <p class="MsoNormal1">Baley homurdandı. "Vasilia robotik alanında gerçekten uzmanmış... Dr. Fastolfe bana, Bayan Valia'nın seni yeniden programladığını söyledi."</p>

    <p class="MsoNormal1">"Bu tehlikeli bir işlem değildi. Dr. Fastolfe herhangi bir hatayı düzeltebilirdi."</p>

    <p class="MsoNormal1">"Bunu yapmak zorunda kaldı mı?"</p>

    <p class="MsoNormal1">"Hayır, beyim."</p>

    <p class="MsoNormal1">"Bu yeni program nasıl bir şeydi?"</p>

    <p class="MsoNormal1">"Önemsiz noktalarla ilgiliydi."</p>

    <p class="MsoNormal1">"Bana açık seçik cevaplar vermeye çalış. Vasilia neler yaptı?"</p>

    <p class="MsoNormal1">Giskard kararsızca durakladı. "Korkarım yeni programlamayla ilgili soruyu cevaplamam imkânsız."</p>

    <p class="MsoNormal1">"Vasilia bunu yasakladı mı?"</p>
  </div>

  <div class="Section">
    <p class="MsoNormal1">"Hayır. Ama yeni programlama daha önceki şeylerin hepsini siler. Değişsem bile bana sanki eskiden de öyleymişim gibi gelir. Değişmeden önce nasıl olduğumu hatırlayamam."</p>

    <p class="MsoNormal1">"O halde Vasilia'nın önemsiz noktaları değiştirdiğini nereden biliyorsun?"</p>

    <p class="MsoNormal1">"Çünkü Dr. Fastolfe, Bayan Vasilia'nın yaptıklarını düzeltme gereğini hiçbir zaman duymadı. Daha doğrusu Doktor bana böyle söyledi. Bu yüzden de değişikliklerin önemsiz oldukları sonucuna vardım. Bunu Bayan Vasilia'ya sorabilirsiniz, efendim Baley, "Soracağım," dedi.</p>

    <p class="MsoNormal1">"Korkarım o da cevap vermeyecek."</p>

    <p class="MsoNormal1">Baley'nin bütün cesareti kırıldı. O ana kadar kendisine yardım etmek zorunda olan Dr. Fastolfe, Gladia ve iki robotla konuşmuştu. İlk kez düşman biriyle karşılaşacaktı.</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Baley hava kanadından yeşil alana inip toprağı ayağının altında hissedince bayağı sevindi. Sonra da hayretle etrafına bakındı. Pek çok bina vardı burada. Sağdaki bir bina pek büyüktü. Dik açıları olan dev bir maden ve cam yığınına benziyordu. Arzlı, "Robotik Enstitüsü o mu?" diye sordu.</p>

    <p class="MsoNormal1">Daneel açıkladı. "Bunların hepsi de Enstitüye ait. O büyük bina da Yönetim merkezi." Düşünceli bir tavırla etrafa bir göz attı. "Binalar sandığımdan daha fazla birbirlerine yakın."</p>

    <p class="MsoNormal1">"Sandığından mı? Daha önce buraya hiç gelmelin mi, Daneel?"</p>

    <p class="MsoNormal1">"Gelmedim, Ortak Elijah."</p>

    <p class="MsoNormal1">"Ya sen, Giskard?"</p>

    <p class="MsoNormal1">Robot, "Hayır, beyim," dedi.</p>

    <p class="MsoNormal1">Baley, "Ama burayı kolaylıkla buldun," diye hatırlattı.</p>

    <p class="MsoNormal1">"Bu yeri biliyormuş gibi bir halin var."</p>

    <p class="MsoNormal1">Daneel, "Bize gereken bilgi verildi, Ortak Dcneel," dedi.</p>

    <p class="MsoNormal1">"Çünkü seninle birlikte gelmemiz gerekiyordu."</p>

    <p class="MsoNormal1">Baley, "Dr. Vasilia Fastolfe'u nerede bulacağız?" diye sordu.</p>

    <p class="MsoNormal1">Daneel işaret etti. "Şu karşıdaki onun evi"</p>

    <p class="MsoNormal1">'Size bunun yeri de mi açıklandı?"</p>

    <p class="MsoNormal1">"Bu bizim bellek bankalarımızda var, Ortak Elijah."</p>

    <p class="MsoNormal1">"Pekâlâ, gidelim bakalım."</p>

    <p class="MsoNormal1">Turuncu güneş gökyüzünde bir hayli yükselmişti. Öğlenin yaklaştığı belliydi. Baley endişeyle ufuktaki bulutların etrafa biraz yayılmış olduklarını fark etti.</p>

    <p class="MsoNormal1">Giskard, eve girdi. Daneel, Baley'nin onun peşinden gitmemesi için kolunu uzattı.</p>

    <p class="MsoNormal1">Giskard etrafı 'kolaçan' ediyordu. Daneel de öyle. Robot hiçbir insanın gösteremeyeceği bir dikkatle terafı inceliyordu. Giskard tekrar kapıda belirerek başını salladı.</p>

    <p class="MsoNormal1">Daneel, Baley'nin kolunu saygıyla hafifçe sıktı. Arzlı içeri girdi.</p>

    <p class="MsoNormal1">Kapıyı kapatmadılar. Vasilia'nın evinin kapısında kilit yoktu. Arzlı birdenbire Dr.</p>

    <p class="MsoNormal1">Fastolfe'la Gladia'nır evlerinde de kilit görmemiş olduğunu hatırladı. Robotlar bir evi anahtar ve kilitten daha iyi korurlardı doğal olarak.</p>

    <p class="MsoNormal1">Daneel, Baley'nin kolunu tekrar sıkınca Dedektif durdu.</p>

    <p class="MsoNormal1">Biraz ileride Giskard'la iki robot alçak sesle konuşuyordu.</p>

    <p class="MsoNormal1">Birdenbire Baley'nin midesi buz gibi oldu. Arzlı, ya Giskard'ın yerine başka bir robotu geçirirlerse, diye düşündü. Bunu fark edebilir miyim? O robota beni koruması için emir verilmemiş olacak. O da farkına varmadan bir tehlikeyle karşılaşmama yol açabilir.</p>

    <p class="MsoNormal1">Sonra sesini kontrol ederek Daneei'e sakin sakin, "Bu robotlar şaşılacak kadar birbirlerine benziyorlar, Daneel," dedi. "Sen onları ayırd edebiliyor musun?"</p>

    <p class="MsoNormal1">"Tabii, Ortak Elijah. Hem kılıkları farklı, hem de kot numaraları."</p>

    <p class="MsoNormal1">Baley robotlara tekrar baktı. "Hangi kot numaraları?"</p>

    <p class="MsoNormal1">"Nereye bakman gerektiğini bilirsen kolaylıkla görürsün, Ortak Elijah. Gözlerin de kızılötesi ışınlara karşı insanlarınkinden daha duyarlı olması gerekiyor."</p>

    <p class="MsoNormal1">"O halde onları ayırt etmek zorunda kaldığım takdirde başım derde girecek."</p>

    <p class="MsoNormal1">"Hiç de değil, Ortak Elijah. Robota tam adını ve seri numarasını sorman yeterli olacak. Robot bunları sana açıklayacaktır."</p>

    <p class="MsoNormal1">"Bana yanlış bilgi vermesi emredilmiş olsa bile mi?"</p>

    <p class="MsoNormal1">"Bir robota neden böyle bir emir versinler?"</p>

    <p class="MsoNormal1">Baley ne demek istediğini açıklamaktan kaçındı. Giskard da yanlarına dönmüştü.</p>

    <p class="MsoNormal1">Robot, "Bayan Vasilia sizi kabul edecek, beyim," dedi.</p>

    <p class="MsoNormal1">"Şöyle buyurun."</p>

    <p class="MsoNormal1">Evdeki iki robot öne geçtiler, Baley'le Daneel onları izlediler. Giskard en geriden geliyordu. İki robot çift kanatlı bir kapının önünde durdular, kapı otomatik olarak açıldı.</p>

    <p class="MsoNormal1">Odaya sönük, grimsi bir ışık yayılmıştı. Kalın perdelerden süzülen gün ışığıydı bu Saley, hayal meyal bir kadını fark etti. Yüksek bir tabureye oturmuş, dirseğini de duvar boyunca uzanan bir masaya dayamıştı.</p>

    <p class="MsoNormal1">Baley'le Daneel içeri girdiler. Giskard onları izledi. Kapı kapandı ve oda daha loşlaştı.</p>

    <p class="MsoNormal1">Kadın sert sert, "Daha fazla yaklaşmayın," dedi. "Orada durun!"</p>

    <p class="MsoNormal1">Ve oda birdenbire gün ışığına boğuldu.</p>

    <p class="MsoNormal1">Baley gözlerini kırpıştırarak yukarıya baktı. Tavan camlıydı ve insan güneşi görebiliyordu. Ama sönük bir güneşti bu.</p>

    <p class="MsoNormal1">Camların ışığı emmeden yaydıkları anlaşılıyordu. Baley başını eğerek hâlâ taburede oturan kadını süzdü. "Dr. Vasilia Fastolfe?"</p>

    <p class="MsoNormal1">"Tam adım Dr. Vasila Aliena. Ben başkalarının adlarını ödünç almam. Beni 'Dr. Vasilia,' diye çağırabilirsiniz. Enstitüde beni bu isimle tanıyorlar." Genç kadının haşin sesi birdenbire yumuşadı.</p>

    <p class="MsoNormal1">"Nasılsın, eski dostum, Giskard."</p>

    <p class="MsoNormal1">"Sizi selamlıyorum..." Giskard'ın sesi acayip bir biçimde değişmişti. "Sizi selamlıyorum, Küçük Hanım."</p>

    <p class="MsoNormal1">Vasilia gülümsedi. "Bu da sözünü işittiğim insan biçimi robot olmalı. Yani Daneel Olivaw."</p>

    <p class="MsoNormal1">Daneel kısaca, "Evet, Dr. Vasilia," dedi.</p>

    <p class="MsoNormal1">"Ve son olarak... Arzlı."</p>

    <p class="MsoNormal1">Dedektif soğuk soğuk, "Adım Elijah Baley, Doktor" diye açıkladı.</p>

    <p class="MsoNormal1">Kadın sakin bir tavırla, "Evet," dedi. "Arzlıların da İsimleri olduğunu biliyorum.</p>

    <p class="MsoNormal1">Sizinkinin de Elijah Baley olduğunu öğrendim. Hiper dalga oyununda sizi canlandıran aktöre hiç benzemiyorsunuz."</p>

    <p class="MsoNormal1">"Bunun farkındayım, Doktor."</p>

    <p class="MsoNormal1">"Ama Daneel rolündeki oyuncu ona çok benziyordu. Buraya oyunu tartışmak için gelmediniz sanırım."</p>

    <p class="MsoNormal1">"Öyle."</p>

    <p class="MsoNormal1">"Buraya Santirix Gremionis hakkında bir şeyler söylemeye geldiniz, sanırım, Arzlı. Ne diyecekseniz diyeceksiniz ve bu konuşma da sona erecek. Öyle değil mi?"</p>

    <p class="MsoNormal1">Baley, "Pek de değil," dedi. "Buraya gelmemin asıl nedeninin bu olmadığını söylemeliyim. Tabii bu konuya da değineceğiz."</p>

    <p class="MsoNormal1">"Öyle mi? Burada canınızın istediği konularda uzun uzun konuşacağımızı mı sanıyorsunuz?"</p>

    <p class="MsoNormal1">"Bu konuşmayı istediğim gibi yönetmeme^ izin vermeniz bence akıllıca bir şey olur, Dr. Vasilia."</p>

    <p class="MsoNormal1">"Bu bir tehdit mi?"</p>

    <p class="MsoNormal1">"Hayır."</p>

    <p class="MsoNormal1">"Eh, ben şimdiye kadar hiçbir Arzlıyla karşılaşmadım. Rolünüzü oynayan aktöre ne dereceye kadar benzediğinizi öğrenmek ilginç olacak. Siz de oyundaki adam gibi gerçekten otoriter bir insan mısınız?"</p>

    <p class="MsoNormal1">Baley belirli bir nefretle, "Oyunda fazla melodrama kaçıldı," dedi. "Kişiliğimse iyice abartıldı. Beni olduğum gibi kabul etmeli ve şu andaki halime göre karar vermelisiniz."</p>

    <p class="MsoNormal1">Vasilia güldü." Hiç olmazsa o oyun sizi fazla etkilememiş. Bu lehinizde bir nokta. Yoksa Gremionis'le ilgili o düşünceniz sayesinde bana emir verecek bir durumda olduğunuzu mu sanıyorsunuz?"</p>

    <p class="MsoNormal1">"Ben buraya sadece ölmüş olan insana benzer robot Jander Paneli olayıyla ilgili gerçeği öğrenmek için geldim."</p>

    <p class="MsoNormal1">"Ölmüş olan mı? Yani o yaşıyor muydu ki?"</p>

    <p class="MsoNormal1">"Bu sözü 'çalışamaz duruma gelen' gibi uzun laflar söylememek için kullanıyorum. 'Ölmüş' demek aklınızı mı karıştırıyor?"</p>

    <p class="MsoNormal1">Vasilia mırıldandı. "Söz düellosunda ustasınız... Debrett, Arzlıya bir iskemle ver. Sonra bölmene gir. Sen de bir bölme seçebilirsin, Daneel. Giskard, gel yanımda dur."</p>

    <p class="MsoNormal1">Baley iskemleye oturdu. "Teşekkür ederim, Debrett. Dr. Vasilia sizi sorguya çekme konusunda hiçbir yetkim yok. Sorumu cevaplandırmanız için elimde hukuki bir güç de olmadığı gibi... Ama Jander Panell'in ölümü babanızı..."</p>

    <p class="MsoNormal1">"Kimi? Kimi?.."</p>

    <p class="MsoNormal1">"Babanızı."</p>

    <p class="MsoNormal1">"Arzlı, ben bazen belirli bir kimseden 'babam' diye söz ederim. Ama başkalarının bunu yapmalarına izin vermiyorum. Lütfen onun adını kullanın."</p>

    <p class="MsoNormal1">"Dr. Han Fastolfe. O sizin babanız değil mi? Kayıtlarda böyle yazmıyor mu?"</p>

    <p class="MsoNormal1">Vasilia, "Siz biyolojik bir terim kullanıyorsunuz," dedi.</p>

    <p class="MsoNormal1">"Onunla aynı genleri paylaşıyorum. Bu Arzda bir baba kız ilişkisi sayılıyor. Oysa Aurora'da buna önem verilmez. Ayrıca kibar Aurora'lılar arasında bu konudan hiç söz edilmez. Bunu, Arzlı olduğunuz için açıkladım."</p>

    <p class="MsoNormal1">Baley karşılık verdi. "Eğer geleneklerinize karşı geldiysem, bunu bilgim olmadığı için yaptım. Özür dilerim. Sözünü ettiğimiz o kimsenin adını kullanabilir miyim?"</p>

    <p class="MsoNormal1">"Tabii."</p>

    <p class="MsoNormal1">"Jander Panell'in ölümü. Dr. Han Fastolfe'u zor duruma düşürdü. Bu konuda ona yardım etmeyi isteyeceğinizi düşündüm."</p>

    <p class="MsoNormal1">"Öyle mi? Neden?"</p>

    <p class="MsoNormal1">"O sizin... O sizi büyütmüş. Sizinle ilgilenmiş. Birbirinize çok düşkünmüşsünüz. Ve sizi hâlâ çok seviyor."</p>

    <p class="MsoNormal1">"Bunu size o mu söyledi?"</p>

    <p class="MsoNormal1">"Evet. Söylemeseydi de yine de anlardım. Dr. Fastolfe Solaria'lı Gladia Delmarre'ia da size çok benzediği için ilgilenmiş."</p>

    <p class="MsoNormal1">"Bunu da o mu söyledi?"</p>

    <p class="MsoNormal1">"Evet. Ama söylemeseydi de, sizi gördüğüm an bu benzerliği hemen fark ederdim."</p>

    <p class="MsoNormal1">"Ama Dr. Fastolfe'a hiçbir borcum yok. Arzlı. Bu düşüncelerinizi unutun."</p>

    <p class="MsoNormal1">Baley hafifçe öksürdü. "Kişisel duygular bir tarafa, Galaksinin geleceğini düşünmeniz de gerekiyor. Dr. Fastolfe insanların yeni gezegenler bularak bu dünyalara yerleşmelerini istiyor. Jander'in ölümünün yol açtığı siyasi çalkantılar yeni dünyalara robotların yerleşmelerine yol açabilir. Dr. Fastolfe böyle bir şeyin hem Aurora hem de insanlık için bir felaket olacağına inanıyor. Herhalde böyle bir felakete katkıda bulunmak istemezsiniz."</p>

    <p class="MsoNormal1">Dedektifi dikkatle süzen Vasilia kayıtsızca, "Dr. Fastolfe gibi düşünseydim," diye mırıldandı. "Tabii ki böyle bir şey yapmak istemezdim. Ama onunla aynı fikirde değilim. İşi, insana benzeyen robotların yapmalarında bir sakınca görmüyorum. Bu Enstitüye de bunu sağlayabilmek için girdim. Ben bir Dünyacıyım. Dr. Fastolfe ise İnsancı. Yani siyasi bakımdan benim düşmanım."</p>

    <p class="MsoNormal1">"Enstitüde ne zamandan beri çalışıyorsunuz?"</p>

    <p class="MsoNormal1">"Kurulduğu günden beri."</p>

    <p class="MsoNormal1">"Enstitüdeki diğer robotik uzmanları da sizinle aynı fikirde mi? Dr. Fastolfe'un görüşlerine karşı çıkıyorlar mı?"</p>

    <p class="MsoNormal1">"Çoğu Dünyacı sanırım. Ama bu konuyu resmi bir biçimde konuşmadık, oylamaya da koymadık."</p>

    <p class="MsoNormal1">"Dr. Fastolfe da bu Enstitünün üyesi mi?"</p>

    <p class="MsoNormal1">"Hayır! Onu istemiyoruz! O da bizi istemiyor ama bu o kadar önemli değil."</p>

    <p class="MsoNormal1">"Sizce bu şaşılacak bir şey değil mi?"</p>

    <p class="MsoNormal1">"Hiç de değil." Vasilia bir an durdu sonra da ekledi. "O, Eos kentinde yaşıyor. Bu adın anlamını biliyorsunuz sanırım, Arzlı?"</p>

    <p class="MsoNormal1">Baley başını salladı. "Eos, eski Greklerin Şafak Tanrıçasıdır. Aurora ise eski Romalıların şafak tanrıçası."</p>

    <p class="MsoNormal1">"Evet. Dr. Han Fastolfe Şafak gezegeninde Şafak kentinde oturuyor. Ama Şafağa inanmıyor. Galaksiye yayılmak için gerekli yöntemi kabul etmiyor. Uzaycı Şafağının uzun bir Galaksi günü haline getirilmesi gerektiğini de anlayamıyor. Galaksiye yayılmanın tek pratik yolu robotlardan yararlanmaktadır. Ama o bunu kabul etmiyor. Bizi de..."</p>

    <p class="MsoNormal1">Baley ağır ağır, "Neden tek pratik yol bu olsun?" diye itiraz etti. "Aurora'ya ve diğer Uzaycı dünyalarına önce robotlar değil, insanlar yerleştiler."</p>

    <p class="MsoNormal1">"Yanlış. Bu gezegenlere önce Arzlılar yerleştiler. Bu beceriksizce, bir çok zarara yol açan bir yöntemdi. Artık gezegenlere yerleşmelerine izin verebileceğimiz tipte Arzlılar yok. Bizler Uzaycı olduk. Uzun ömürlü ve sağlıklıyız. Buraya ilk yerleşen insanlarınkinden çok daha becerikli ve usta robotlarımız var. Zaman da, konu da farklı. Bugün Galaksiyi sadece robotlar araştırabilir."</p>

    <p class="MsoNormal1">"Sizin haklı olduğunuzu, Dr. Fastolfe'un yanıldığını düşünelim. Öyle de olsa, onun görüşü de mantıklı. Neden Enstitü ve o birbirlerini kabul etmiyorlar. Bunun nedeni bir noktada anlaşamamaları mı?"</p>

    <p class="MsoNormal1">"Hayır, bu önemsiz bir nokta. Anlaşamadığımız çok daha önemli bir konu var."</p>

    <p class="MsoNormal1">Baley, kadının kendisine gerektiği kadar bilgi vermeye, daha fazla bir açıklama yapmamaya kararlı olduğunu seziyordu. Öfkesini belli etmemeye çalışarak,</p>

    <p class="MsoNormal1">"Nedir bu önemli konu?" diye sordu. "O bizimle iş birliği yapmak istemiyor. İnsana benzeyen robotlar pozitronik beyin konusundaki teorik analizi sayesinde yapılabildi. Dr. Fastolfe bu sayede, artık ölmüş olan Dr. Sarton'un yardımıyla robot dostunuz Daneel'i yarattı. Ama o teorisinin önemli noktalarını yayınlamadı. İnsana benzeyen robotların yapımı sadece onun elinde."</p>

    <p class="MsoNormal1">"Sizin Dr. Han Fastolfe'un soylu, idealist, Aurora'lı bir vatansever olduğuna inandığınızdan eminim. Ama o teorisini bize açıklamaya yanaşmıyor. Yani bizi istemiyor. Bilmsel buluşlarını kişisel malı saydığı ,için de biz kendisini istemiyoruz."</p>

    <p class="MsoNormal1">"Enstitüdekiler işbirliği yaparak Dr. Fastolfe'un kişisel başarısını taklid edebildiler mi? Insanınkine benzeyen pozitronik beyin teorisini yeniden buldular mı?"</p>

    <p class="MsoNormal1">"Zamanla bulacağız. Bu kaçınılmaz bir şey."</p>

    <p class="MsoNormal1">"Dr. Fastolfe'u bu sırrı açıklaması için ikna ederek bu süreyi kısaltmaya çalışmıyor musunuz?"</p>

    <p class="MsoNormal1">"Onu ikna etmek üzere olduğumuzu sanıyorum."</p>

    <p class="MsoNormal1">"Jander skandali sayesinde mi?"</p>

    <p class="MsoNormal1">"Aslında bu soruyu sormanıza hiç gerek yok sanırım... Size öğrenmek istediklerinizi açıklayabildim mi, Arzlı?"</p>

    <p class="MsoNormal1">Baley, "Bana bilmediğim bazı şeyleri söylediniz," dedi.</p>

    <p class="MsoNormal1">"O halde bana Gremionis'den söz etmenizin zamanı geldi. Benim o berberle ne ilgim var?"</p>

    <p class="MsoNormal1">"Berberle mi?"</p>

    <p class="MsoNormal1">"O kendisini saç stilisti sayılıyor. Daha böyle bir takım düşünceleri var. Ama aslında bir berber işte. Bana ondan söz edin. Ya da konuşmaya son verelim."</p>

    <p class="MsoNormal1">Baley hemen söz düellosuna girişti. "Gremionis'le bir ilişkiniz olduğunun düşünülmesinin pek gülünç olduğunu söyleyerek kurtulamazsın."</p>

    <p class="MsoNormal1">"Neden? Gerçekten gülünç bu."</p>

    <p class="MsoNormal1">"Ah, hayır. Gülünç olsaydı yüzüme karşı gülerek üç boyutlu aygıtı kapatırdınız. İlk fikrinizden vazgeçerek beni görmeye razı olmanız aslında açık bir itiraf. Bu, belki de bıçağımı şah damarınıza dayamış olduğumu gösteriyor."</p>

    <p class="MsoNormal1">Vasilia'nın çene kasları gerildi. Kadın alçak ve öfkeli bir sesle, "Buraya bakın, küçük Arzlı," dedi. "Ben zor durumdayım. Ve sizde herhalde bunu biliyorsunuz. Sonuçta Dr. Fastolfe'un kızıyım. Enstitüdeki bazı kimseler aptal ya da alçak oldukları için bu sebeple benden şüpheleniyorlar. Bilmiyorum nasıl bir hikaye duydunuz, ya da uydurdunuz? Bunun gülünç bir şey olduğu kesin. Gülünç olsun olmasın, yine de aleyhimde kullanılabilir. Bu konuda sizinle alış veriş yapmaya hazırım. Size bazı şeyler söyledim. Başka açıklamalar da yapabilirim. Ama bana elinizdeki kozu açıklamanız şartıyla. Ayrıca beni doğruyu söylediğinize ikna da etmelisiniz. Benimle oyun oynamaya kalkışırsanız sizi bir tekmede dışarı atarım. Durumum da şimdikinden daha kötü olmaz. Hiç olmazsa bu zevki tatmış olurum. Ayrıca Başkanı etkiler ve onun sizi hemen Arza geri göndermesini sağlamaya çalışırım. Zaten ona bu yüzden bir hayli baskı yapıp duruyorlar. Bu işe benim de katılmamı istemezsiniz sanırım."</p>

    <p class="MsoNormal1">"Onun için konuşun! Şimdi!"</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Baley'nin kadının etkisi altına almasını sağlayabilecek önemli bir açıklama yapması gerekiyordu. Yani Arzlının kumar oynamaktan başka çaresi yoktu. "Santirix Gremionis size ilişki kurmanızı teklif etti," dedi. Sonra Vasilia'ya konuşma fırsatı vermeyerek daha haşin bir tavırla ekledi.</p>

    <p class="MsoNormal1">"Bir kere değil bir çok defa."</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Vasilia ellerini bir dizinin üzerinde birbirlerine kenetledi. "O ahmak her gördüğüne ilişki teklif eder. Yaşına başına da aldırmaz. Benimle ilgilenmeseydi şaşardım." Baley bu sözleri önemsemediğini belirtmek ister gibi elini salladı.</p>

    <p class="MsoNormal1">"Abartıyorsunuz, Dr. Vasilia. En titiz olmayan insan bile bir seçme yapar. Gremionis de sizi seçti. Red cevabınıza da aldırmayarak tekliflerini tekrarladı. Yani Aurora geleneklerine karşı geldi. Siz de bunu fark ettiniz. Ve bu olağanüstü davranıştan yararlanmaya karar verdiniz."</p>

    <p class="MsoNormal1">"Sahi mi? Ne çılgınca bir düşünce? Bundan nasıl yararlanabilirdim?"</p>

    <p class="MsoNormal1">"Gremionis'in sizi çok beğendiği belliydi. O halde size çok benzeyen birini de beğenebilirdi. Onu bu badınla ilişki kurması için teşvik ettiniz."</p>

    <p class="MsoNormal1">Bana çok benzeyen o zavallı kadın da kim?"</p>

    <p class="MsoNormal1">"Bilmiyor musunuz? Yapmayın canım. Solaria'lı kadından söz ediyorum, Dr. Vasilia. Biraz önce Dr. Fastolfe'un onu size çok benzediği için himayesine aldığını söylediğimde bu açıklama sizi hiç şaşırtmadı. Bu durumdan haberiniz yokmuş gibi rol yapmak için çok geç. Bütün bunları inkar mı ediyorsunuz?"</p>

    <p class="MsoNormal1">Vasilia Baley'e çabucak baktı. "Sıkılmaya başladım. Gremionis'in önce benimle, sonra da bana çok benzeyen Solaria'yla ilgilendiğini söylediniz. Şimdi de bunu inkar etmemi bekliyorsunuz. Neden bu zahmete katlanayım? Ne önemi var? Bu doğru olsa bile bana ne zararı dokunur? İstemediğim birinin ilgisinden sıkıldığımı ve ondan zekice kurtulduğumu söylüyorsunuz. Hepsi bu!"</p>

    <p class="MsoNormal1">Baley, "Yaptıklarınızdan çok, bunların nedeni önemli," dedi. "Gremionis'in ısrarcı bir genç olduğunu biliyordunuz. Size teklifini tekrarlayıp durmuştu. Gladia'ya da aynı şeyi yapacaktı."</p>

    <p class="MsoNormal1">"Kadın onu reddettiği takdirde."</p>

    <p class="MsoNormal1">"Gladia Solaria'lıydı, seks konusunda sıkıntıları vardı ve herkesi reddediyordu. Siz de bunu biliyordunuz sanırım. Ba... Dr. Han Fastolfe'dan ayrı olmanıza karşın yine de ona karşı bazı duygularınız vardı. Yerinizi alan yabancıyla bu yüzden ilgileniyordunuz."</p>

    <p class="MsoNormal1">"Aferin Solaria'lıya! Gremionis'i reddettiyse, iyi yapmış. Zevkli bir insanmış anlaşılan."</p>

    <p class="MsoNormal1">"Reddettiyse, demeyin. Gladia'nın genç adamı reddedeceğini pekâlâ biliyordunuz."</p>

    <p class="MsoNormal1">"E, ne olmuş?"</p>

    <p class="MsoNormal1">"Gremionis'in Gladia'ya tekrar tekrar teklifte bulunması, genç adamın onun evine sık sık gideceği anlamına geliyordu. Gremionis'in Gladia'nın peşini bırakmayacağı anlamına."</p>

    <p class="MsoNormal1">"Son defa soruyorum... Ee?"</p>

    <p class="MsoNormal1">"Ve Gladia'nın evinde olağanüstü bir şey vardı. Varolan insana benzer iki robottan biri. Yanı Jander Paneel."</p>

    <p class="MsoNormal1">Vasilia durakladı. Sonra da, "Ne demek istiyorsunuz?" diye mırıldandı.</p>

    <p class="MsoNormal1">"Bence, insana benzeyen robot Dr. Fastolfe'un suçlu olduğunun sanılmasına yol açacak biçimde öldürüldüğü takdirde, bunu pozitronik beynin sırrını ondan alabilmek için bir silah olarak kullanabileceğinizi düşündünüz. Gladia'nın sürekli red cevaplarına kızan Gremionis'un sık sık kadının evine gittiği için robotu öldürmesi ve böylece korkunç bir intikam alması mümkündü."</p>

    <p class="MsoNormal1">Vasilia çabuk çabuk gözlerini kırpıştırdı. "O zavallı berberin robotu öldürmesi için böyle yirmi neden olabilir. Belki eline yirmi fırsat da geçmiştir. Ama o bir robota doğru dürüst el sıkmasını bile emredemez. Bir robotun beynini dondurmayı nasıl başarırdı?"</p>

    <p class="MsoNormal1">Baley usulca, "İşte sonunda," dedi. "Beklediğinizi sandığım o noktaya geldik. Bunu bekliyordunuz çünkü beni dışarı atmamak için kendinizi bu ana kadar tuttunuz. Çünkü bu noktayı düşünüp düşünmediğimi anlamak istiyordunuz. Bence... Gremionis bu işi Robot Enstitüsünün yardımıyla başardı. Bu yardımı siz sağladınız."</p>

    <p class="MsoNormal1"><span>&nbsp;</span></p>

    <p class="MsoNormal1"><span>&nbsp;</span></p>
  </div>
</body>
</html>
