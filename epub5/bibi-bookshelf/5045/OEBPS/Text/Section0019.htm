<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>Şafağın Robotları</title><!--[if gte mso 9]><xml>
 <o:DocumentProperties>
  <o:Author>Isaac Asimov</o:Author>
  <o:Template>Normal</o:Template>
  <o:LastAuthor>KRANK</o:LastAuthor>
  <o:Revision>2</o:Revision>
  <o:TotalTime>15</o:TotalTime>
  <o:Created>2013-07-14T09:44:00Z</o:Created>
  <o:LastSaved>2013-07-14T09:44:00Z</o:LastSaved>
  <o:Pages>172</o:Pages>
  <o:Words>93837</o:Words>
  <o:Characters>534871</o:Characters>
  <o:Lines>4457</o:Lines>
  <o:Paragraphs>1254</o:Paragraphs>
  <o:CharactersWithSpaces>627454</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:TrackMoves>false</w:TrackMoves>
  
  <w:DefaultTableStyle Number="0">Normal</w:DefaultTableStyle>
  <w:DrawingGridHorizontalSpacing>0 nk</w:DrawingGridHorizontalSpacing>
  <w:DrawingGridVerticalSpacing>0 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 nk</w:DrawingGridHorizontalOrigin>
  <w:DrawingGridVerticalOrigin>0 nk</w:DrawingGridVerticalOrigin>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal1"><br /></p>

    <p class="MsoNormal1"></p>

    <p class="MsoNormal1"></p>

    <p class="MsoNormal1"></p>

    <h1 class="MsoNormal1"><b class="calibre1">ON DOKUZ</b></h1>

    <p class="MsoNormal1"><b class="calibre1"><br /></b></p>

    <p class="MsoNormal1"></p>

    <p class="MsoNormal1">Baley uzaktan Aurora'lıların gidişini seyretti. Amadiro'yla Başkan birlikte gelmişlerdi ama evden ayrı ayrı uzaklaştılar.</p>

    <p class="MsoNormal1">Onları geçirmiş olan Fastolfe, Baley'nin yanına geldi.</p>

    <p class="MsoNormal1">Adam ne kadar rahatladığını saklamıyordu. "Haydi, Bay Baley. Benimle öğle yemeği yiyeceksiniz. Ondan sonra da mümkün olduğu kadar çabuk Arza hareket edeceksiniz."</p>

    <p class="MsoNormal1">Robot uşakların bu yolculuk için hazırlık yaptıkları belliydi.</p>

    <p class="MsoNormal1">Baley başını sallayarak alayla, "Başkan kendisini zorlayarak bana teşekkür etmeyi başardı," dedi. "Ama sözleri gırtlağına takılıp kalmış gibiydi."</p>

    <p class="MsoNormal1">Fastolfe, "Bunun ne büyük bir şeref olduğunu bilmiyorsunuz," diye karşılık verdi.</p>

    <p class="MsoNormal1">"Başkan ender olarak bir kimseye teşekkür eder. Ama tabii kimse de Başkana teşekkür etmez. Başkanı övme görevi her zaman tarihe bırakılır. Ve bu seferki kırk yıldan daha uzun bir süreden beri hizmet ediyor. O da aksi ve huysuz bir hal aldı. Başkanların sonuncu on yıllarında daima böye olur..."</p>

    <p class="MsoNormal1">"Ama ben size tekrar teşekkür ediyorum, Bay Baley. Aurora da benim yardımımla size minnetini belirtecek. Ömrünüzün kısa olmasına karşın yine de Arzlıların uzaya açıldıklarını görecek kadar yaşayacaksınız. Teknolojimizle size yardım edeceğiz."</p>

    <p class="MsoNormal1">"Sizin bu düğümü iki buçuk gün içinde... hattâ daha da kısa bir sürede çözmeyi nasıl başardığınızı bilmiyorum. Şahane bir insansınız! Haydi, herhalde elinizi yüzünüzü yıkamak istersiniz. Buna ihtiyacınız olduğunun farkındayım."</p>

    <p class="MsoNormal1">Baley, Başkan oraya geleliden beri ilk defa söyleyeceği sözlerden başka bir şeyi düşünme fırsatı buldu. Üç defa yani uykuya dalarken, bayılmak üzereyken ve aşktan sonra dinlenirken aklına gelen şeyin ne olduğunu hâlâ anlayamamıştı.</p>

    <p class="MsoNormal1">"Önce o yetişti!"</p>

    <p class="MsoNormal1">Bu sözlerin onun için hâlâ bir anlamı yoktu. Yine de bu cümlenin yardımı olmadan Başkanı etkilemiş ve zafer kazanılmasını sağlamıştı. Baley, "Uymayan ve gerekli olmayan bir şey mi bu?" diye düşündü. "Öyleyse bir önemi olabilir mi? Saçma sapan bir cümle mi?"</p>

    <p class="MsoNormal1">Bu, Baley'nin kafasına takılmıştı. Sofraya oturduğu zaman zafer kazanmış olmasına rağmen kendisini hiç de galip gibi hissetmiyordu .Ona sanki bir şeyi fark etmemiş gibi geliyordu. Acaba Başkan verdiği karara uyacak mı? Amadiro savaşı kaybetti, ama hemen yılacak bir adama da benzemiyor. Sözlerinde samimi olduğunu düşünelim. Yani kendi kişisel zaferini değil de Aurora'yı düşünüyordu diyelim.</p>

    <p class="MsoNormal1">Eğer öyleyse adam savaşmaktan hiçbir zaman vazgeçmeyecektir.</p>

    <p class="MsoNormal1">Baley bu yüzden Fastolfe'u uyarma gereğini duydu. "Dr. Fastolfe, savaşın sona erdiğini hiç sanmıyorum. Dr. Amadiro Arzın engellenmesi için savaşmayı sürdürecek."</p>

    <p class="MsoNormal1">Yemekler getirilirken Fastolfe başını salladı. "Öyle yapacağını biliyorum. Bunu bekliyorum da. Ancak Jander'in ölümü olayı sona erdiği için artık hiçbir şeyden korkmuyorum. Bu konu kapandığına göre Parlamentoda Amadiro'yu her zaman yenebilirim. Bundan eminim. Endişelenmeyin, Bay Baley, Arz ilerleyecek! Kinci Amadiro'nun sizden intikam almaya kalkmasından da korkmayın. Güneş batmadan bu gezegenden ayrılarak Arza doğru gideceksiniz. Daneel de yanınızda olacak... Ayrıca göndereceğimiz rapor tekrar terfi etmenizi de sağlayacak."</p>

    <p class="MsoNormal1">Baley, "Dünyama dönmeyi çok istiyorum," dedi. "Ama bazı kimselerle vedalaşmak için zaman bulacağımı umarım... Gladia'yı bir kez daha görmek ve Giskard'la da vedalaşmak istiyorum. Belki de o dün gece hayatımı kurtardı."</p>

    <p class="MsoNormal1">"Bu kesin. Bay Baley. Ama lütfen yemeğinizi yiyin."</p>

    <p class="MsoNormal1">Arzlı istenileni yaptı ama yemek de ona zevk vermedi.</p>

    <p class="MsoNormal1">Başkanla karşılaşması ve kazandığı zafer gibi bu yemeklerin de tadı yoktu nedense.</p>

    <p class="MsoNormal1">Ama Fastolfe çok sevinçliydi. "Cok kötü şeyler olacağından korkuyordum, Bay Baley. Başkanla konuşmak için henüz erken olduğunu ve söyleyeceklerinizin durumu düzeltmeyeceğini düşünüyordum. Ama siz her şeyi olağanüstü idare ettiniz. Sizi dinlerken büyük bir hayranlık duydum. Her an Amadiro'nun, 'Bir Arzlıya değil bana inanılmalı,' demesini bekliyordum. Ne de olsa bu Arzlı kendisini yabancı bir gezegende bulduğu için yarı çıldırmış gibiydi..."</p>

    <p class="MsoNormal1">Baley buz gibi bir sesle, "Özür dilerim. Dr. Fastolfe," dedi. "Ben sürekli yarı çılgın gibi değildim. Dün gece dışında... Yalnızca o zaman kontrolümü kaybettim. Bunun dışında, Aurora'da kaldığım sürede bazen sıkıldığım oldu. Ama aklım her zaman yerindeydi."</p>

    <p class="MsoNormal1">Başkanla yaptığı konuşma sırasında hissettiği ve baskı altında tutmak için çabaladığı öfkenin Dir kısmı açığa çıkıyordu artık. "Yalnızca fırtına sırasında sarsıldım, efendim." Birdenbire hatırladı. "Bir de uzay gemisiyle buraya yaklaşırken bir iki dakika..."</p>

    <p class="MsoNormal1">O düşünce, hatıra ya da yorumun kafasında nasıl ve ne hızla belirdiğinin farkında değildi. Önce kafasında bu olayla ilgili hiçbir şey yokken bir an sonra bu düşünce sanki hep oradaymış gibi belirivermişti. Baley, huşuyla fısıldadı. "Yakub adına..."</p>

    <p class="MsoNormal1">Sonra da masaya yumruğunu indirdi. Tabaklar şıkırdadı. "Yakub adına!"</p>

    <p class="MsoNormal1">Fastolfe şaşırdı. "Ne var, Bay Baley?"</p>

    <p class="MsoNormal1">Baley adama baktı ve bu soruyu neden neden sonra kavrayabildi. "Hiçbir şey yok, Dr. Fastolfe. Dr. Amadiro'nun Jander'i öldürmesini ve sonra da suçu müthiş bir küstahlıkla üzerinize yıkmaya çalışmasını düşünüyordum. Dün gece fırtınada yarı çıldırmamı sağladı ve sonra da açıklamalarıma inanılmaması için bundan yararlandı. Bu yüzden... bir an... öfkelendim."</p>

    <p class="MsoNormal1">"Öfkelenmeniz gereksiz, Bay Baley. Aslında Amadiro'nun Jander'i öldürmesi imkânsızdı. Bu yine de bir arızaydı. Amadiro'nun çalışmaları böyle bir arıza olasılığını artırır elbette. Ama bu konuyu da tartışacak değildim."</p>

    <p class="MsoNormal1">Baley bu sözleri hayal meyal duydu. Fastolfe'a biraz önce söyledikleri doğru değildi. Bu yüzden Aurora'lının cevabının da önemi yoktu. Sorunla ilgili değildi bu.</p>

    <p class="MsoNormal1">"Herhalde Başkan böyle derdi."</p>

    <p class="MsoNormal1">Aslında bütün olanlar da, Baley'in açıklamaya çalıştıkları da önemsiz ve ilgisizdi. Ama bu yüzden durumun değişmesine de gerek yoktu. Sadece bir tek şey... bir süre sonra değişecekti. Baley, kafasındaki derin sessizlikte, Yakub adına... diye fısıldadı. Sonra birdenbire tabağının üzerine eğildi. Artık yemeğini zevkle, sevinçle yiyordu.</p>

    <p class="MsoNormal1">Baley yine Fastolfe'la Gladia'nın evlerinin arasındaki çim alanı aştı. Gladia'yı üç gün içerisinde dördüncü kez görecek ve bu son karşılaşmaları olacaktı. Baley'nin kalbi sanki göğsünde büzülerek sıkılmış bir yumruk oldu.</p>

    <p class="MsoNormal1">Giskard da Baley'le beraberdi ama uzakta yürüyor ve her zamankinden daha fazla çevreyle ilgileniyordu. Arzlı, Başkan artık her şeyi bildiğine göre, diye düşündü. Benim güvenliğim için eskisi kadar endişe etmeleri gereksiz.</p>

    <p class="MsoNormal1">Aslında tehlikede olan Daneel'di. Herhalde Gişkard'a bu konuda henüz yeni emir vermediler.</p>

    <p class="MsoNormal1">Giskard Baley'e sadece bir kez yaklaştı. O da Arzlı kendisine seslendiği zaman.</p>

    <p class="MsoNormal1">"Giskard, Daneel nerede?"</p>

    <p class="MsoNormal1">Gidkard sanki yüksek sesle konuşmayı istemiyormuş gibi hızla ona yaklaştı.</p>

    <p class="MsoNormal1">"Daneel uzay limanına doğru yola çıktı, beyim. Yanında birkaç hizmetkâr daha var. Arza yapacağınız yolculuk için hazırlık yapacaklar. Hava limanına götürüldüğünüz zaman Daneel sizi orada karşılayacak. Gemiye sizinle binecek. Ve sizinle Arza eriştiğiniz zaman vedalaşacak."</p>

    <p class="MsoNormal1">"Bu haber hoşuma gitti. Daneei'le birlikte geçireceğim her gün benim için değerli. Ya sen, Giskard? Sen de bizimle gelecek misin?"</p>

    <p class="MsoNormal1">"Hayır, beyim. Bana Aurora'da kalmam emredildi. Ama Daneel ben yokken bile size iyi hizmet edecektir."</p>

    <p class="MsoNormal1">"Bundan eminim, Giskard. Ama seni özleyeceğim."</p>

    <p class="MsoNormal1">"Teşekkür ederim, beyim." Giskard geldiği gibi hızla uzaklaştı. Baley bir iki dakika robotun arkasından düşünceli bir tavırla baktı. "Hayır, sırayı bozmayacağım. Önce Gladia'yı görmem gerekiyor."</p>

    <p class="MsoNormal1"><br /></p>

    <p class="MsoNormal1"></p>

    <p class="MsoNormal">* * *</p>

    <p class="MsoNormal"><br /></p>

    <p class="MsoNormal1"></p>

    <p class="MsoNormal1">Gladia Baley'i karşılamak için yaklaştı. İki gün içerisinde ne büyük bir değişiklik olmuştu. Kadın neşeli değildi, zıplayıp sıçramıyor, fıkırdamıyordu. Yüzünde şok geçirmiş ve kayba uğramış olan insanlara özgü o ciddi ifade vardı hâlâ. Ama o endişeli görünüşü kaybolmuştu. Gladia sakindi şimdi. Sanki hayatın sürdüğünü ve yaşamanın yine de güzel olduğunu fark etmiş gibi.</p>

    <p class="MsoNormal1">Baley'e yaklaşarak elini uzatırken dostça bir tavırla, içtenlikle gülümsemeyi de başardı. Arzlı duraklayınca da, "Elimi sık, Elijah," dedi. "Dün geceden sonra gerileyerek sanki bana dokunmak istemiyormuş gibi bir tavır takınman gülünç. Anlayacağın ben onu hâlâ hatırlıyorum ve pişman da değilim. Tersine."</p>

    <p class="MsoNormal1">Baley kendisi için olağanüstü olan bir şeyi yaptı yani genç kadının tebessümüne gülümseyerek karşılık verdi. "Onu ben de hatırlıyorum. Ve ben de pişmanlık duymuyorum. Hatta olayı tekrarlamayı da isterdim. Ama sana, 'Allaha ısmarladık,' demeye geldim."</p>

    <p class="MsoNormal1">Gladia'nın keyfi kaçtı. "O halde Arza dönüyordun. Oysa Fastolfe'un eviyle benimki arasında işleyen robot haberalma örgütüne göre her şey yolunda gitmiş. Başarısızlığa uğramış olamazsın."</p>

    <p class="MsoNormal1">""Başarısızlığa uğramadım. Hatta Dr. Fastolfe tam bir zafer kazandı. Artık onun Jander'in ölümüyle ilgisi olduğunu ima bile edemezler."</p>

    <p class="MsoNormal1">"Böyle olacağını biliyordum!" Gladia'nın sesinde memnunluk vardı. "Bu işi başaaracağından emindim. Onlara araştırma için seni getirtmelerini söyledim... Ama seni neden Arza gönderiyorlar?"</p>

    <p class="MsoNormal1">"Sorun çözümlendiği için. Burada daha fazla kalırsam politikacıların rahatsız olacağı anlaşılıyor."</p>

    <p class="MsoNormal1">Gladia bir an kararsızca Baley'e baktı. "Bu sözlerinle ne demek istediğini anladığımdan pek de emin değilim. Arzlılara özgü bir laf olmalı bu. Ama neyse... Jander'i kimin öldürdüğünü öğrendin mi? Asıl önemli olan bul.."</p>

    <p class="MsoNormal1">Baley etrafına bakındı. Giskard bir bölmeye girmişti. Bir diğerinde de Gladia'nın robotlarından biri bekliyordu.</p>

    <p class="MsoNormal1">Genç kadın bu bakışın anlamını hemen kavradı. "Elijah, robotlar yüzünden endişelenmemeyi öğrenmelisin. Odada iskemle olması seni endişelendiriyor mu? Ya şu perdeler?"</p>

    <p class="MsoNormal1">Baley başını salladı. "Pekâlâ, Gladia. Çok üzgünüm... çok, çok üzgünüm ama onlara Jander'in kocan olduğunu söylemek zorunda kaldım."</p>

    <p class="MsoNormal1">Gladia'nın gözleri irileşti.</p>

    <p class="MsoNormal1">Arzu telaşla konuşmasını sürdürdü. "Bunu yapmak zorundaydım. Sorunun çözümlenmesi için bu şarttı. Ama sana yemin ediyorum, bu Aurora'daki durumunu etkilemeyecek." Başkanla yapılan toplantı sırasında konuşulanları mümkün olduğu kadar kısaca özetledi.</p>

    <p class="MsoNormal1">Sözlerini, "Gördüğün gibi," diye tamamladı. "Jander'i kimse öldürmemiş. Onun arızalanmasına pozitronik yollarından birindeki bir değişiklik yol açmış. Ama olaylar arızalanma olasılığını arttırmış da olabilir."</p>

    <p class="MsoNormal1">Gladia, "Bundan hiç haberim yoktu," diye inledi. "Hiç haberim yoktu. Bilmeden de olsa Amadiro'ya iğrenç planını uygulaması için yardım etmiş oldum. Suçlu yine de o. Jander'e çekiçle saldırsaydı, aynı derecede suçlu sayılırdı."</p>

    <p class="MsoNormal1">Baley, içtenlikle, "Gladia," dedi. "Haksızlık bu. Amadiro, Jander'e zarar vermeyi düşünmüyordu bile. Kendince Aurora'nın iyiliği için çabalıyordu. Ama sonunda cezalandırıldı da. Yenildi. Planları alt üst oldu. Robotik Enstitüsü de Dr. Fastolfe'un yönetimine girecek. Sen, kendin bile bundan daha uygun bir ceza bulamazdın."</p>

    <p class="MsoNormal1">Gladia, "Bu konuyu düşüneceğim," diye mırıldandı. "Ama Santime Gremionis'i ne yapacağım? Görevi beni buradan uzaklaştırmak olan o yakışıklı uşağı? Onu arka arkaya reddetmeme karşın hâlâ umutluydu! Ah elbet o tekrar buraya gelir! Ben de o zaman..."</p>

    <p class="MsoNormal1">Baley hızla başını salladı. "Hayır, Gladia! Ben Gremionis'le konuştum. Olanlardan haberi bile yok onun, bana inan. O da senin gibi aldandı. Aslında durum düşündüğünün tam tersi. Gremionis, seni buradan uzaklaştırması gerektiği için üzerine o kadar düşmüyordu. Greminios sana karşı bazı duyguları olduğu için üzerine düşüyordu, aşık olduğu için... Bilmiyorum bu kelime Aurora'da Arzdaki anlamda mı kullanılıyor?"</p>

    <p class="MsoNormal1">"Aurora'da bu Koreografidir. Jander bir robottu. Sense bir Arzlısın. Aurora'lılar başka."</p>

    <p class="MsoNormal1">"Evet, bunu anlatmıştın. Ama Gladia sen Jcınder'den almasını öğrendin. Benden de vermesini. Aslında böyle bir niyetim yoktu ya, o da başka. Bir şeyler öğrendiğini kabul etmelisin. Şimdi senin de bunları öğretmen gerekmez mi? Gremionis sana yeteri kadar hayran. Onun için senden bir şeyler öğrenmeye de razı olacaktır. Kendisini reddetmene karşın yine de peşini bırakmayarak Aurora geleneklerine meydan okuyor. Daha da fazlasını yapacaktır. Ona hem vermesini, hem de almasını öğretebilirsin."</p>

    <p class="MsoNormal1">"Elijah, beni başından atmaya mı çalışıyorsun?"</p>

    <p class="MsoNormal1">Baley ağır ağır başını salladı. "Evet, öyle Gladia. Şu anda senin mutlu olmanı istiyorum. Kendim ya da Arz için şimdiye kadar istediğim şeylerden çok daha fazla. En çok bunu istiyorum. Seni mutlu edemem. Ama Gremionis bunu başarırsa ben de mutlu olurum, seni mutlu eden benmişim gibi..."</p>

    <p class="MsoNormal1">"Gladia, Gremionis, Koreografiyi seni şaşırtacak bir heyecanla red edecek. Bunu nasıl yapacağını ona gösterirsen elbette. Haber etrafa yayılınca başkaları da koşup hayran hayran ayaklarının dibine yığılacaktır. Belki Gremionis de başka kadınlara ders verme fırsatını bulur. Belki de sonunda Aurora'nın seks yaşamında devrim yapacaksın. Bunu başarmak için önünde üç yüz yıl var."</p>

    <p class="MsoNormal1">Gladia hayretle Arzlıya baktı, sonra da gülmeye başladı.</p>

    <p class="MsoNormal1">"Bana takılıyorsun! Bilerek böyle aptal aptal konuşuyorsun. Doğrusu senden böyle bir şey beklemezdim, Elijah. Her zaman asık suratlı ve haşinsin. Yakub adına!" Bu sonuncu kelimeleri söylerken Baley'nin ciddi, bariton sesini taklide çalışmıştı.</p>

    <p class="MsoNormal1">Baley, "Belki sana biraz takılıyorum," diye itiraf etti. "Ama aslında kimi söylediklerimde ciddiyim. Gremionis'e bir şans tanıyacağına söz vermelisin."</p>

    <p class="MsoNormal1">Gladia, Baley'e yaklaştı. Adam hiç duraklamadan genç kadına sarıldı. Gladia, parmaklarını Arzlı'nın dudaklarına koydu. Baley bu parmak uçlarını hafifçe öptü.</p>

    <p class="MsoNormal1">Gladia usulca, "Senin olmamı tercih etmez miydin Elijah?" diye sordu.</p>

    <p class="MsoNormal1">Baley, odada robotların olduğunu unutmayı yine de başaramamıştı. O da Gladia gibi alçak sesle, "Evet, tercih ederdim," dedi. "Benim olsaydın, şu anda Arzın parçalanması bile bana vız gelirdi, Gladia. Bunu utanarak itiraf ediyorum. Ama benim olman imkânsız. Birkaç saat sonra Aurora'dan ayrılacağım. Senin de benimle birlikte gelmene kesinlikle izin vermezler. Bir daha Aurora'ya gelmeme razı olacaklarını da sanmıyorum. Sanırım sen de Arzı görmeye gelmeyeceksin."</p>

    <p class="MsoNormal1">"Seni bir daha görmeyeceğim, Gladia. Ama seni hiçbir zaman unutmayacağım. Ben yirmi otuz yıl sonra öleceğim. Oysa sen o sırada şimdiki kadar genç olacaksın. Yani hayal ettiklerimiz de olsaydı, yine de çok geçmeden 'Elveda' demek zorunda kalacaktık."</p>

    <p class="MsoNormal1">Gladia başını adamın göğsüne dayadı. "Ah, Elijah, iki kez hayatıma girdin. Her seferinde de yalnızca birkaç saat kaldın. İki kez benim için çok önemli şeyler yaptın ve her defasında da, 'Allaha ısmarladık,' dedin. İlk seferinde yalnızca yüzüne dokunabildim. Ama bu o kadar çok şeyi değiştirdi ki. İkinci kez bundan daha fazlasını yapabildim. Bu da yine birçok değişikliğe neden oldu. Sayısız yıllar boyunca da yaşasam seni yine de unutamam, Elijah."</p>

    <p class="MsoNormal1">Baley, "O halde bunun mutlu olmanı engelleyen bir anı olmasına izin verme," dedi. "Gremionis'i kabul et. Onu mutlu etmeye çalış. Onun da seni mutlu etmesine izin ver. Ayrıca bana rahatlıkla mektup yazabileceğini de unutma. Aurora'yla Arz arasında hiper posta var."</p>

    <p class="MsoNormal1">"Sana mektup yazacağım, Elijah. Sen de bana yazacaksın, değil mi?"</p>

    <p class="MsoNormal1">"Evet, Gladia."</p>

    <p class="MsoNormal1">Sonra bir sessizlik oldu. Baley'le Gladia istemeye istemeye birbirlerinden uzaklaştılar. Baley kapıya doğru giderken Gladia odanın ortasında durdu. Arzlı kapıda durarak geriye baktığında genç kadın hâlâ oradaydı ve hafifçe gülümsüyordu.</p>

    <p class="MsoNormal1">Baley dudaklarını sessizce oynattı. "Elveda." Sonra, sessizce konuştukları için ekledi. "Aşkım..." Sesli konuşsalardı bunu yapamayacaktı.</p>

    <p class="MsoNormal1">Gladia'nın dudakları da kıpırdadı. "Güle güle, biricik aşkım."</p>

    <p class="MsoNormal1">Baley dönerek dışarı çıktı. Gladia'yı bir kez daha göremeyeceğini, ona bir kez daha dokunamayacağını biliyordu.</p>

    <p class="MsoNormal1"><br /></p>

    <p class="MsoNormal1"></p>

    <p class="MsoNormal">* * *</p>

    <p class="MsoNormal"><br /></p>

    <p class="MsoNormal1"></p>

    <p class="MsoNormal1">Elijah Baley ancak bir süre sonra hâlâ yapması gereken işi düşünmeyi başarabildi. Fastolfe'la Gladia'nın evinin arasındaki uzaklığın yarısına eriştiği sırada duraklayarak elini kaldırdı. Gözünden hiçbir şey kaçmayan Giskard hemen yanına geldi. Baley, "Uzay limanına gitmek için ne zaman yola çıkacağım, Giskard?" diye sordu.</p>

    <p class="MsoNormal1">"Üç saat on dakika sonra, beyim."</p>

    <p class="MsoNormal1">Baley bir an düşündü. "Şuradaki ağaca doğru gitmek istiyorum. Oturup sırtımı gövdesine dayayacağını. Bir süre öyle yalnız kalacağım. Sen yanımda olacaksın, ama diğer insanların gelmelerini istemiyorum."</p>

    <p class="MsoNormal1">"Açık yerde mi oturacaksınız, beyim?" Giskard'ın hayretini ve geçirdiği şoku sesiyle açıklaması imkânsızdı.</p>

    <p class="MsoNormal1">Ama Baley, Giskard insan olsaydı, bu sözleriyle yine bu duygularını açıklayabilirdi, diye düşündü. Sonra da, "Evet,"</p>

    <p class="MsoNormal1">dedi. "Biraz düşünmek istiyorum. Sakin bir gün bu. Güneşli, ılık. Havada tek bir bulut yok. Dün geceden sonra bugün etraf bana hiç de tehlikeli değilmiş gibi geliyor. Agorafobim tutarsa içeri girerim. Söz veriyorum. E, bana katılacak mısın?"</p>

    <p class="MsoNormal1">"Evet, beyim."</p>

    <p class="MsoNormal1">"İyi." Baley önden ilerledi. Ağaca eriştiler. Arzlı bunun gövdesine usulca dokundu. Sonra da parmağına baktı, hiç kirlenmemişti. Gövdeye yaslanmakla üstünün başının kirlenmeyeceğini anlayan Baley yeri inceledi. Sonra dikkatle oturarak ağaca yaslandı. Ağacın gövdesi bir koltuğun arkalığı kadar rahat değildi.</p>

    <p class="MsoNormal1">Ama Baley birdenbire huzur duydu. Garip bir şeydi bu.</p>

    <p class="MsoNormal1">Belki Dedektif odada böyle bir şey hissetmeyecekti. Giskard hâlâ ayakta duruyordu.</p>

    <p class="MsoNormal1">Baley, "Sen de oturmaz mısın?" dedi.</p>

    <p class="MsoNormal1">"Ayakta dururken de aynı derecede rahatım."</p>

    <p class="MsoNormal1">"Bunu biliyorum, Giskard. Ama başımı kaldırıp sana bakmak zorunda kalmazsam istediklerimi daha rahatlıkla düşünebilirim."</p>

    <p class="MsoNormal1">"Oturursam tehlikeye karşı sizi aynı etkinlikle koruyamam, beyim."</p>

    <p class="MsoNormal1">"Bunu da biliyorum, Giskard. Ama şu ara bir tehlike yok. Görevim sona erdi. Olay açıklandı. Dr. Fastolfe'un durumu sağlamlaştı. Oturma tehlikesini göze alabilirsin. Ve ben sana oturmanı emrediyorum."</p>

    <p class="MsoNormal1">Giskard hemen Baley'nin karşısına oturdu ama bakışlarını hâlâ etrafta dolaştırıp duruyordu.</p>

    <p class="MsoNormal1">Baley ağaç yapraklarının arasından gökyüzüne baktı.</p>

    <p class="MsoNormal1">Öndeki yeşillere ve daha yukarıdaki maviye.</p>

    <p class="MsoNormal1">Böceklerin vızıltısını, bir kuşun ani cıvıltısını dinledi, belki de küçük bir hayvan geçtiği için dalgalanan otları inceledi.</p>

    <p class="MsoNormal1">Ve yine, burada ne acayip bir huzur duyuluyor, diye düşündü. Bu sükunet Kentin gürültü ve patırdısından ne kadar farklı. Bu sessizce yaşanılan bir huzur. Telaşsız, her şeyden uzak bir huzur.</p>

    <p class="MsoNormal1">Baiey ilk kez o zaman Dışarıyı, Kente tercih etmenin ne demek olduğunu biraz sezdi. Birdenbire Aurora'da başına gelenler ve en önemlisi fırtına yüzünden şükrettiğinin farkına vardı. Çünkü artık Arzdan ayrılmayı ve yeni bir dünyaya yerleşmeyi başaracağını biliyordu. O ve oğlu Ben yeni bir gezegene gideceklerdi.</p>

    <p class="MsoNormal1">Belki Jessie de gelecekti.</p>

    <p class="MsoNormal1">Arzlı, "Dün gece." dedi. "Fırtına sırasında, karanlıkta 'Acaba hava bulutlu olmasaydı Aurora'nın uydusunu görebilir miydim?' diye düşündüm. Yanılmıyorsam gezegenin bir uydusu var."</p>

    <p class="MsoNormal1">"Aslında iki uydusu var, beyim. Daha büyük olanın adı Tithonus. Ama yine de küçük sayılır. Bu yüzden oldukça parlak bir yıldız gibi gözüküyor. Daha küçük olanıysa gözle görmek imkânsız. Adı da Tithonus II. Ama bu uydudan pek söz edilmez."</p>

    <p class="MsoNormal1">"Teşekkür ederim... Dün gece beni kurtardığın için de sana teşekkür etmem gerekiyor, Giskard." Baley robota baktı. "Sana uygun bir biçimde nasıl teşekkür edeceğimi de bilmiyorum."</p>

    <p class="MsoNormal1">"Bana teşekkür etmenize hiç gerek yok. Ben sadece Birinci Kuralın emirlerini yerine getirmeye çalıştım. Bu bakımdan seçme hakkım da yoktu."</p>

    <p class="MsoNormal1">"Ne olursa olsun, belki de hayatımı sana borçluyum. Bunu anladığımı bilmeni de istiyorum. Şimdi. Giskard... sence ne yapmam gerekiyor?"</p>

    <p class="MsoNormal1">"Hangi bakımdan?"</p>

    <p class="MsoNormal1">"Görevim sona erdi. Savaşı Dr. Fastolfe kazanacak. Arzın geleceği de güvende sayılabilir. Yani yapmam gereken bir şey yokmuş gibi gözüküyor. Ama yine de Jander sorunu var."</p>

    <p class="MsoNormal1">"Anlayamadım."</p>

    <p class="MsoNormal1">"Jander'in beynindeki pozitronik potansiyelin raslantıyla yer değiştirmesi sonucu öldüğüne karar verildi. Ancak Dr. Fastolfe böyle olayların binde bir görüldüğünü itiraf ediyor. Amadiro'nun yaptığı testler olasılığı biraz arttırmış. Ama arızayı kesinleştirecek kadar da a'eğil. Hiç olmazsa Fastolfe böyle düşünüyor. Ancak ben Jander'in bilerek öldürüldüğüne inanıyorum. Fakat artık bunu açmaya cesaretim de yok. Vardığım sonuç herkesi memnun etti. Her şeyi alt üst etmeyi de istemiyorum. Fastolfe'u tekrar tehlikeli bir duruma düşürmek hiç hoşuma gitmeyecek. Gladia'yı mutsuz etmek de öyle. Ne yapacağımı bilmiyorum. Bu konuyu insanlarla konuşmam imkânsız. Bu yüzden seninle konuşuyorum, Giskard."</p>

    <p class="MsoNormal1">"Evet, beyim."</p>

    <p class="MsoNormal1">"Sana her zaman söylediklerimi kafandan silmeni ve hiçbir şey hatırlamamanı emredebilirim."</p>

    <p class="MsoNormal1">"Evet, beyim."</p>

    <p class="MsoNormal1">"Sence ne yapmalıyım?"</p>

    <p class="MsoNormal1">Giskard, "Jander'in öldürüldüğünü söylüyorsunuz," dedi.</p>

    <p class="MsoNormal1">"O halde bunu yapabilecek birinin de olması gerekir. Bu işi ancak Dr. Fastolfe başarabilirdi. Ama o robotu öldürmediğini söylüyor."</p>

    <p class="MsoNormal1">"Evet. Başlangıç noktamız buydu. Ben Dr. Fastolfe'a inanıyorum. Jander'i onun öldürmediğinden de eminim."</p>

    <p class="MsoNormal1">"O halde robot nasıl öldürülmüş olabilir, beyim?"</p>

    <p class="MsoNormal1">"Belki robotlar konusunda Dr. Fastolfe kadar bilgili olan biri daha vardı, Giskard."</p>

    <p class="MsoNormal1">Baley dizlerini bükerek kollarını bunlara doladı. Gişkard'a bakmıyordu.</p>

    <p class="MsoNormal1">Giskard sordu. "Bu kim olabilir?"</p>

    <p class="MsoNormal1">Ve böylece Baley o önemli ana erişmiş oldu. "Sen, Giskard," dedi.</p>

    <p class="MsoNormal1"><br /></p>

    <p class="MsoNormal1"></p>

    <p class="MsoNormal">* * *</p>

    <p class="MsoNormal"><br /></p>

    <p class="MsoNormal1"></p>

    <p class="MsoNormal1">Giskard insan olsaydı hayretle, sessizce, sersemlemiş gibi Baley'e bakar veya öfkeyle bağırıp çağırır ya da dehşetle büzülüp kalırdı. Ya da başka bir sürü tepki gösterebilirdi.</p>

    <p class="MsoNormal1">Ama Giskard bir robottu ve bu yüzden duygularla ilgili bir tepki göstermedi. Yalnızca, "Neden böyle söylüyorsunuz?" diye sordu. Baley, "Bu sonuca nasıl vardığımı çok iyi bildiğinden eminim, Giskard," dedi. "Ama bunu kendim için anlatmama izin ver. Bu sessiz yerde, yola çıkmadan önceki bu kısacık sürede açıklamama... Bu konuda konuşmak hoşuma gidecek. Yanıldığım noktalarda da düzeltmeler yapmalısın."</p>

    <p class="MsoNormal1">"Tabii, beyim."</p>

    <p class="MsoNormal1">"Yanılmıyorsam ilk hatamı Daneel'den daha ilkel ve daha az karmaşık bir robot olduğunu düşündüğüm zaman yaptım. Günkü sen Daneel gibi insanlara çok benzemiyordun. Biz, her zaman, 'Bir robot insana ne kadar benzerse, o kadar akıllı olur,' diye düşüneceğiz sanırım. Tabii senin gibi bir robot kolaylıkla hazırlanabilir. Daneel gibilerse Amadiro tipindeki adamlar için her zaman bir sorun oluştururlar. O tür robotları ancak Dr. Fastolfe gibi dahiler yaratabilir. Ama Daneel'i yaratmaktaki güçlüğün daha çok yüz ifadesi, ses tonu, tavırlar ve hareketler gibi insanca şeylerle ilgili olduğunu sanıyorum. Bunlar şaşılacak kadar karmaşık şeyler. Ama kafa zenginliğiyle bir ilgileri yok. Haklı mıyım?"</p>

    <p class="MsoNormal1">"Çok haklısınız."</p>

    <p class="MsoNormal1">"İşte bu yüzden ilk anda seni küçümsedim. Başkalarının da yaptıkları gibi. Ama biz daha Aurora'ya erişmeden sen kendini ele verdin. İniş sırasında bir agorafobi krizi geçirdiğimi hatırlarsın. Bir an için dün gece fırtınada olduğumdan daha da çaresiz duruma düşmüştüm."</p>

    <p class="MsoNormal1">"Hatırlıyorum."</p>

    <p class="MsoNormal1">"O sırada Daneel de kamaramda, yanımdaydı. Sen ise dışarıda, kapının önünde bekliyordun. Ben sessizce, adeta katatonik bir hal alıyordum. Daneel. belki de o sırada bana bakmadığı için durumun farkında değildi. Sen dışarıdaydın. Ama imdadıma koşan da yine sen oldun. Kamaraya dalarak elimdeki göstericiyi kapattın. Önce sen yetiştin! Daneel'den önce! Oysa onun refleksleri de seninkiler kadar hızlı. Bunu Dr. Fastolfe'un bana vurmasını engellediği zaman kanıtladı."</p>

    <p class="MsoNormal1">"Dr. Fastolfe size vurmak niyetinde değildi."</p>

    <p class="MsoNormal1">"Değildi tabii. Yalnızca bana Daneel'in reflekslerini gösteriyordu... Ama dediğim gibi önce imdadıma sen yetiştin. Bunu pek de fark edecek halde değildim. Ama agorafobiyle ilgili dehşet bile kendimi tümüyle kaybetmeme yol açmıyor. Dün gece bunu anladım. Gemide imdadıma önce senin yetiştiğini fark ettim ama bunu unuttum. Tabii bunun mantığa uygun bir cevabı da var."</p>

    <p class="MsoNormal1">Baley, Giskard'ın, 'Evet,' demesini bekliyormuş gibi durdu. Ama robot sesini çıkarmadı. Baley, "Kafamın içindekileri okuduğun anlaşılılıyor." dedi.</p>

    <p class="MsoNormal1">"Kapının dışında olmana karşın bir tür kriz geçirdiğimi fark ettin. Bunu daha basit ve kısa bir biçimde şöyle açıklayabiliriz: sen insanların kafasından geçenleri okuyabiliyorsun."</p>

    <p class="MsoNormal1">Giskard usulca, "Evet, beyim," diye cevap verdi.</p>

    <p class="MsoNormal1">"Ayrıca kafaları etkilemesini de biliyorsun. Yanılmıyorsam durumu fark ettiğimi anladın ve bu gerçeği kafamda silikleştirmeye çalıştın. Gemideki olayın aklıma geldiği anlar oldu. Ama etkin yüzünden o anları pek hatırlayamadım ya da olanların anlamlarını kavrayamadım. Ancak her şeyi kafamdan iyice silemedin. Belki de gücün kısıtlı..."</p>

    <p class="MsoNormal1">Giskard, "Benim için en önemli olan Birinci Kuraldır, beyim," diye açıkladı.</p>

    <p class="MsoNormal1">"İmdadınıza koşmam gerekiyordu. Tabii bu yüzden sırrımın anlaşılacağını da biliyordum. Kafanızdaki anıyı da size zarar vermemek için çok hafifçe silebildim."</p>

    <p class="MsoNormal1">Baley başını salladı. "Senin de bazı zorluklarla karşılaştığın anlaşılıyor. Çok hafifçe silebildin demek?... İşte bu yüzden gevşediğim ve çağrışım yapabildiğim zamanlarda o olayı hatırlayabildim. Fırtınada kendimden geçerken yine önce senin imdadıma yetişeceğini düşündüm. Gemide olduğu gibi. Belki beni kızılötesi radyasyonun yardımıyla buldun. Ama etraftaki bütün kuşlar ve memeliler de aynı ışınları çıkarıyorlardı. Bu aklını karıştırabilirdi. Oysa baygın olmama karşın kafam hâlâ çalışır durumdaydı. Bu beni bulmana yardımcı oldu."</p>

    <p class="MsoNormal1">Giskard, "Gerçekten öyle," dedi.</p>

    <p class="MsoNormal1">"Uyumak ya da bayılmak üzereyken olayı hatırlıyordum. Ama iyice kendime geldiğim zaman bunu tekrar unutuyordum. Ancak dün gece olay tekrar aklıma geldi. Bu kez yalnız değildim. Gladia yanımdaydı ve söylediklerimi de tekrarladı, 'Önce o yetişti,' dediğimi, söyledi. Ancak o zaman bile bunun ne anlama geldiğini kavrayamadım. Fakat sonunda Dr. Fastolfe'un laf arasında söylediği bir söz bir düşüncenin engelleri aşarak ortaya çıkmasına neden oldu. Kafamda bu fikir belirdiği zaman başka şeyleri de hatırladım. Örneğin, gemide, 'Gerçekten Aurora'ya mı iniyoruz,' diye düşündüğüm an ben bir şey söylemeden sen cevap verdin. 'Gerçekten Aurora'ya iniyoruz,' dedin... Herhalde insanların kafasını okuduğunu kimseye açıklamıyorsun."</p>

    <p class="MsoNormal1">"Öyle, beyim."</p>

    <p class="MsoNormal1">"Neden?"</p>

    <p class="MsoNormal1">"Kafaları okuma yeteneğim bana Birinci Kurala itaat etmek için eşsiz bir fırsat sağlıyor. Onun için bu özelliğime değer veriyorum. İnsanlara zarar gelmesini daha ustalıkla önleyebiliyorum. Ama Dr. Fastolfe' un da, başka insanların da düşünceleri okuyan bir robota dayanamayacaklarını biliyorum. Bu yüzden bu yeteneğimi gizliyorum. Dr. Fastolfe, Susan Calvin'in ortadan kaldırdığı, kafaları okuyan bir robotla ilgili bir efsaneyi anlatmaktan çok hoşlanıyor. Onun Dr. Calvin'in bu başarısını tekrarlamasını istemiyorum."</p>

    <p class="MsoNormal1">"Evet, Fastolfe o efsaneyi bana da anlattı. Bence bilinçaltı Fastolfe'a senin insanların kafalarından geçenleri okuduğunu fısıldıyor. O efsanenin üzerinde durmasının nedeni de bu. Aslında onun bu efsaneden söz etmesi senin için tehlikeli bir şey. Zaten durumu kavramama da bu yol açtı."</p>

    <p class="MsoNormal1">"Dr. Fastolfe'un kafasını boş yere fazla etkilemeyi istemiyorum Tehlikeyi gidermek için elimden geleni yapıyorum. Bu yüzden Dr. Fastolfe efsaneyi anlattığı zamanlarda mutlaka bunun bir masal olduğunu vurguluyor. Bunun imkânsız olduğunu da belirtiyor."</p>

    <p class="MsoNormal1">"Evet, bunu da hatırlıyorum. Dr. Fastolfe senin düşünceleri okuduğunu bilmediğine göre... demek ki başlangıçta, yaratıldığın sırada bu güç kafana yerleştirilmedi. Bu yeteneği nasıl elde ettin? Hayır, hayır, söyleme, Giskard! Aklıma bir şey geldi. Bayan Vasilia, robotik bilimiyle ilk ilgilendiği sıralarda özellikle sen onun dikkatini çektin. O bana seni programlayarak deneyler yaptığını. Dr. Fastolfe'un da kendisini uzaktan kontrol ettiğini söyledi. Acaba Dr. Vasilia bir deney sırasında farkına varmadan sana bu gücü mü verdi? Kazayla mı oldu bu? Yanılıyor muyum?"</p>

    <p class="MsoNormal1">"İyi bildiniz."</p>

    <p class="MsoNormal1">"Dr. Vasilia'nın yaptığı bir şey yüzünden bu gücü elde ettin. Bu şeyin ne olduğunu da biliyor musun?"</p>

    <p class="MsoNormal1">"Evet."</p>

    <p class="MsoNormal1">"İnsanların kafasını okuyan tek robot sen misin?"</p>

    <p class="MsoNormal1">"Şimdilik öyle, beyim. Ama başkaları da olacak."</p>

    <p class="MsoNormal1">"Sana Dr. Vasilia'nın bu gücü nasıl verdiğini sorarsam, ya da bunu Dr. Fastolfe öğrenmek isterse İkinci Kural yüzünden bize bunu açıklar mısın?"</p>

    <p class="MsoNormal1">"Hayır, beyim. Günkü bu sırrı bilmek sizin için zararlı olur. Birinci Kurala uyarak bunu size açıklamayı da reddederim. Ama böyle bir sorunla karşılaşmayacağımı biliyorum Çünkü birinin bu soruyu soracağını ve bu emri vereceğini önceden sezeceğim. Ve o daha bunu yapmadan kafasından bu isteği sileceğim."</p>

    <p class="MsoNormal1">Baley, "Evet," dedi. "Geçen akşam Gladia'nın evinden Fastolfe'unkine doğru giderken Daneel'e bir soru sordum. Jander, Giadia'nın yanında kaldığı sırada onunla konuşup konuşmadığını, Daneel kısaca onunla hiç konuşmadığını söyledi. Sonra aynı soruyu sormak için sana döndüm. Ama nedense bunu yapmadım. Bendeki bu isteği de söndürdün sanırım."</p>

    <p class="MsoNormal1">"Evet."</p>

    <p class="MsoNormal1">"Bu soruyu sorduğum takdirde Jander'i çok iyi tanıdığını söylemek zorunda kalacaktın. Benim bunu bilmemi istemiyordun."</p>

    <p class="MsoNormal1">"Doğru, beyim."</p>

    <p class="MsoNormal1">"Ama Jander'le konuştuğun sırada Amadiro'nun onun üzerinde deneyler yaptığını anlamıştın. Çünkü Jander'in kafasının içindekileri ya da pozitronik yollarını da okuyabiliyordun..."</p>

    <p class="MsoNormal1">"Evet. Hem insanların, hem de robotların kafalarından geçenleri okuyabiliyorum. Tabii robotları anlamak çok daha kolay."</p>

    <p class="MsoNormal1">"Amadiro'nun yaptıklarını hoş karşılamıyordun. Çünkü insanların Galaksiye yayılmaları konusunda Dr. Fastolfe gibi düşünüyordun."</p>

    <p class="MsoNormal1">"Evet."</p>

    <p class="MsoNormal1">"O halde neden Amadiro'yu engellemedin? Onun kafasından Jander'i deneme isteğini neden silmedin?"</p>

    <p class="MsoNormal1">Giskard, "Ben kafalarla istediğim gibi oynayamam, efendim." dedi.</p>

    <p class="MsoNormal1">"Amadiro'nun kararı o kadar derin ve karmaşıktı ki, onu silebilmek için çok şey yapmam gerekecekti. Amadiro'nun beyni önemli ve gelişmiş bir beyindi. Ona zarar veremezdim. Uzun bir süre olayların gelişmesine izin verdim. O sırada Birinci Kurala göre görevimi nasıl yerine getireceğimi düşündüm. Sonunda durumu düzeltmenin uygun yolunu buldum. Ama bu kararı vermem de kolay olmadı."</p>

    <p class="MsoNormal1">"Amadiro, insana benzeyen gerçek robotun nosıl yapılacağını öğrenemeden Jander'i öldürmeye karar verdin. Bunu nasıl yapacağını biliyordun. Çünkü yıllardan beri Fastolfe'un yanındaydın ve onun teorilerini iyice kavramıştın. Bunları Fastolfe'un kafasından okumuştun. Öyle değil mi?"</p>

    <p class="MsoNormal1">"Öyle."</p>

    <p class="MsoNormal1">"Demek ki Jander'i durdurabilecek kadar usta olan tek kişi Fastolfe değildi."</p>

    <p class="MsoNormal1">"Bir bakıma öyleydi, beyim. Benim yeteneğim yalnızca onun ustalığının bir uzantısı ya da yansımasıydı."</p>

    <p class="MsoNormal1">"Eu yine de yeterliydi. Jander'i öldürmenin Dr. Fastolfe'un büyük bir tehlikeyle karşılaşmasına yol açacağını fark etmedin mi? Onu kurtarmak için gerektiği takdirde yaptığını itiraf edecek ve yeteneklerini açıklayacak miydin?"</p>

    <p class="MsoNormal1">Giskard, "Jander'in sakatlanmasının Dr. Fastolfe'u güç durumda bırakacağını biliyordum," diye cevap verdi. "Ama suçumu itiraf etmek niyetinde değildim. Bu durumdan sizi Aurora'ya getirtmek için yararlanabileceğimi düşünüyordum."</p>

    <p class="MsoNormal1">"Beni buraya getirtmek için mi? Bu senin fikrin miydi?"</p>

    <p class="MsoNormal1">Baley sersemlemişti.</p>

    <p class="MsoNormal1">"Evet, efendim. İzin verirseniz anlatayım.</p>

    <p class="MsoNormal1">Baley, "Lütfen anlat," dedi.</p>

    <p class="MsoNormal1">Giskard, "Sizi tanıyordum, diye açıkladı. Yalnız Bayan Gladia ve Dr. Fastolfe'un söylediklerini dinlemekle kalmamış, onların kafalarından geçenleri de okumuştum. Arzdaki durumu da biliyordum. Arzlıların duvarların arkasında yaşadıkları belliydi Onlar bu duvarları yıkıp kaçamıyorlardı. Ama Aurora'lıların da duvarların gerisinde yaşadıkları kesindi. Bunu çok iyi anlıyordum.<a id="__DdeLink__59_204557535">"</a></p>

    <p class="MsoNormal1">"Aurora'lılar robotlardan oluşan duvarların arkasına saklanıyorlardı. Robotlar onları hayatın getireceği bütün değişikliklere karşı koruyorlardı. Amadiro'nun planlarına göre robotlar yeni dünyalarda da böyle duvarlar oluşturacaklar ve Aurora'lılar da yine bunların arkasına saklanacaklardı. Ayrıca Aurora'lılar kendi uzun ömürlerinin yarattığı duvarların arasında da hapistiler. Bu onları kişiliğe gereğinden fazla değer vermeye zorluyor, bilimsel kaynaklarını bir araya toplamalarını da engelliyordu. Aurora'lıar karşılıklı geçerek uzun uzun tartışmıyorlardı. Başkanlarının bütün kuşkuları bunlar daha belirmeden gidermesini ve sorunlar açıklanmadan bunların çözüm yollarının bulunmasını istiyorlardı. Tartışarak en iyi çözüm yolunu bulmak zahmetine katlanmıyorlardı. İstedikleri sessiz ve sakin çözümlerdi."</p>

    <p class="MsoNormal1">"Arzlıların duvarları gerçekten vardı. Kaba saba şeylerdi bunlar. Ama çok belirgindiler ve insanları da kolaylıkla engelliyorardı. Onun için her zaman birkaç Arzlı gezegenden kaçmayı istiyordu. Aurora'lıların duvarları soyuttu. Hatta bu gezegendekiler bunları birer duvar gibi görmüyorlardı. İşte bu nedenle hiç kimsenin aklına kaçmak gelmiyordu. Bu yüzden Galaksiye Aurora'lılar ya da diğer Uzaycıların değil Arzlıların yerleşmesi gerektiğine karar verdim. İleride Galaksi İmparatorluğu durumunu alacak bir şeyin temelini de yine onlar atacaklardı."</p>

    <p class="MsoNormal1">"Dr. Fastolfe böyle düşünüyordu. Ben de onunla aynı fikirdeydim. Ancak Dr. Fastolfe için bu mantık dizisi yeterliydi. Benim gibi özel yetenekleri olan bir kimse için bu hiç de yeterli sayılmazdı. Vardığım sonuçların doğru olup olmadığını anlamak için hiç olmazsa bir Arzlının kafasını incelemem gerekiyordu Bu Arzlı da sizdiniz. Çünkü sizi Aurora'ya getirebileceğimi düşünüyordum. Bayan Gladia'yı hafifçe etkiledim ve o da Dr. Fastolfe'e sizi çağırtmasını önerdi. Dr. Fastolfe'a da hafifçe baskı yaptım. O da bu öneriyi Başkana tekrarladı. Tabii Başkanın buna razı olması için onun kafasına da biraz etki yapmak zorunda kaldım. Siz buraya eriştiğiniz zaman sizi inceledim ve gördüklerim beni memnun etti."</p>

    <p class="MsoNormal1">Baley'nin kaşları çatıldı. "O halde burada yaptıklarım benim başarım sayılmaz. Gerçeği anlamamı sağladın sanırım."</p>

    <p class="MsoNormal1">"Hayır, hayır!.. Tersine! Yolunuza engeller diktim. Tabii akıllıca şeylerdi bunlar. Kendimi ele vermek zorunda kalmama karşın yeteneklerimi fark etmenizi engelledim. Zaman zaman sıkılmanızı ve umutsuzluğa kapılmanızı sağladım. Tepkilerinizi inceleyebilmek için sizi açık havaya çıkmaya teşvik ettim. Bütün bunlara karşın yolunuzu buldunuz, engelleri aşmayı başardınız. Bu da beni sevindirdi."</p>

    <p class="MsoNormal1">"Kentinizin duvarlarının özlemini çektiğinizi ama onlarsız yaşamanız gerektiğini anladığınızı da fark ettim Uzaydan Aurora'yı seyrettiğinizde ve fırtınada dışarıda kaldığınız zaman sarsıldınız. Ama bu ikisi de kafanızın çalışmasını engellemedi. Sorunu çözümlemekten vaz geçmenize neden olamadı. Kusurlarınızı ve kısa ömrünüzü olduğu gibi kabul ettiğinizi anladım. Çarpışmadan kaçmak gibi bir huyunuz olmadığını da..."</p>

    <p class="MsoNormal1">Baley, "Benim genel anlamda bütün Arzlıların temsilcisi olduğumu nereden biliyorsun?" dedi.</p>

    <p class="MsoNormal1">"Onların temsilcisi olmadığınızı biliyorum. Ama kafanızı okuduğum zaman sizin gibi kimselerin varolduğunu da anladım. İşte her şeyi onlarla çalışarak sağlayacağız. Onlar temel olacaklar. Bunu ben sağlayacağım. Artık hangi yoldan gidilmesi gerektiğini çok iyi biliyorum. Benim gibi diğer robotları da hazırlayacağım. Onlar da Arzlılara yardım edecekler."</p>

    <p class="MsoNormal1">Baley birdenbire sordu. "Yani insanların düşüncelerini okuyan robotlar Arza mı gelecekler?"</p>

    <p class="MsoNormal1">"Hayır, hayır. Endişelenmekte haklısınız. Bu işe robotları doğrudan doğruya karıştırmak, Aurora ve Uzaycı dünyalarını felce uğratan o duvarları yapmak demek olur. Arzlılar Galaksiye yanlarında robotlar olmadan yayılacaklar. Bu yüzden zorluklarla, tehlikelerle karşılaşacaklar. Hesaplanamayacak kadar büyük zararlar görecekler. Robotlar böyle şeyleri önleyebilirler tabii ama onlar bulunmayacak. Fakat sonunda insanlar tek başlarına çabaladıkları için her şey daha iyi olacak. Belki ileride bir gün... çok ileride bir gün robotlar tekrar işe karışacaklardır. Kim bilir?"</p>

    <p class="MsoNormal1">Baley merakla, "Geleceği görebiliyor musun?" dedi.</p>

    <p class="MsoNormal1">"Hayır, beyim. Ama kafaları incelediğim zaman belirsiz bir şeyi fark ettim. İnsan davranışlarını kontrol eden yasalar da var. Robotların hareketlerini kontrol eden Uç Robotik Kuralı gibi. Belki ileride bir gün insanın geleceğini de bu yasalar kararlaştıracaktır. İnsan yasaları, Robotik Kurallarından çok daha karmaşık. Bunların nasıl düzenleneceklerini bilemiyorum. Bu yasalar aslında istatistik niteliğinde şeyler. Bu yüzden de çok kalabalık kitlelerle ilgili olmadıkları zaman uygun bir biçimde açıklanamıyorlar. Belki bu yasalar insanları pek gevşekçe bağlıyorlar. O çok kalabalık kitleler bu yasaların etkilerini fark etmedikleri zaman bütün bunlardan bir anlam çıkıyor belki de."</p>

    <p class="MsoNormal1">"Giskard, Dr. Fastolfe'un gelecekte gelişeceğini söylediği 'Psikotarih' bilimi bu mu?"</p>

    <p class="MsoNormal1">"Evet. Bu fikri usulca onun kafasına soktum. Bilimin temellerinin atılması çalışmalarına başlaması için. İleride bir gün bu bilime ihtiyaç olacak. Çünkü robotlara dayanan, uzun ömürlü Uzaycı kültürü artık sona ermek üzere. Ve yeni bir yayılma dalgası başlayacak. Bu dalgayı robotları olmayan, kısa ömürlü insanlar oluşturacak. Bu bir başlangıç sayılacak. Ve şimdi..."</p>

    <p class="MsoNormal1">Giskard ayağa kalktı. "...Dr. Fastolfe'un evine dönmemiz doğru olur sanırım. Yola çıkmaya hazırlanmalısınız. Tabii burada konuştuklarımız hiç kimseye tekrarlanmayacak."</p>

    <p class="MsoNormal1">Baley, "Bunun aramızda kalacağından emin olabilirsin," dedi.</p>

    <p class="MsoNormal1">Giskard sakin sakin, "Tabii," diye başını salladı. "Ama dilinizi tutma zorunluluğu sizi korkutmasın. Bu konuşmayı hatırlamanıza izin vereceğim. Ancak bu açıklamaları kimseye tekrarlamayı istemeyeceksiniz. Hiçbir zaman."</p>

    <p class="MsoNormal1">Baley kaderine razıymış gibi bir tavırla kaşlarını kaldırdı.</p>

    <p class="MsoNormal1">"Kafamı etkilemeden önce bir şey daha söylemek istiyorum, Giskard. Gladia'nın bu gezegende rahatsız edilmemesini sağlar mısın? Solaria'lı olduğu ve bir robotu kocalığa kabul ettiği için ona kötü davranmamalılar. Ayrıca Gremionis'un teklifini de kabul etmeli. Bütün bunları yapar mısın?"</p>

    <p class="MsoNormal1">"Bayan Gladia'yla yaptığınız son konuşmayı duydum. Durumu anlıyorum. İstediklerinizi yapacağım. Şimdi... kimse bizi görmüyor. Bundan yararlanarak sizinle vedalaşabilir miyim?"</p>

    <p class="MsoNormal1">Giskard, elini uzattı. Baley robotun ilk kez bu kadar insanca bir hareket yaptığına tanık oluyordu.</p>

    <p class="MsoNormal1">Baley, bu eli tuttu. Giskard'ın parmakları sert ve soğuktu.</p>

    <p class="MsoNormal1">Arzlı, "Hoşça kal, dostum Giskard," diye mırıldandı.</p>

    <p class="MsoNormal1">Giskard, "İyi yolculuklar, dostum Elijah," dedi. "Şunu da unutma. Herkes Aurora'nın Şafak gezegeni olduğunu söylüyor. Ama bundan sonra gerçek Şafak Gezegeni, Arz olacak.</p>

    <p class="MsoNormal1"></p>

    <p class="MsoNormal"><b class="calibre1">SON</b></p>

    <p class="MsoNormal1"></p>
  </div>
</body>
</html>
