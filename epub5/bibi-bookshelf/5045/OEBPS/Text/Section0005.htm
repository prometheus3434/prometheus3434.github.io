<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>Şafağın Robotları</title><!--[if gte mso 9]><xml>
 <o:DocumentProperties>
  <o:Author>Isaac Asimov</o:Author>
  <o:Template>Normal</o:Template>
  <o:LastAuthor>KRANK</o:LastAuthor>
  <o:Revision>2</o:Revision>
  <o:TotalTime>15</o:TotalTime>
  <o:Created>2013-07-14T09:44:00Z</o:Created>
  <o:LastSaved>2013-07-14T09:44:00Z</o:LastSaved>
  <o:Pages>172</o:Pages>
  <o:Words>93837</o:Words>
  <o:Characters>534871</o:Characters>
  <o:Lines>4457</o:Lines>
  <o:Paragraphs>1254</o:Paragraphs>
  <o:CharactersWithSpaces>627454</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:TrackMoves>false</w:TrackMoves>
  
  <w:DefaultTableStyle Number="0">Normal</w:DefaultTableStyle>
  <w:DrawingGridHorizontalSpacing>0 nk</w:DrawingGridHorizontalSpacing>
  <w:DrawingGridVerticalSpacing>0 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 nk</w:DrawingGridHorizontalOrigin>
  <w:DrawingGridVerticalOrigin>0 nk</w:DrawingGridVerticalOrigin>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal1"><span>&nbsp;</span></p>

    <h1 class="MsoNormal1"><b class="calibre1">BEŞ</b></h1>

    <p class="MsoNormal1"><span>&nbsp;</span></p>

    <p class="MsoNormal1">Dr. Fastolfe hızla hareket etmişti. Ama DaneeJ ondan da hızlı tepki gösterdi.</p>

    <p class="MsoNormal1">Daneel'in varlığını hemen hemen unutmuş olan Baley bir gölgenin atıldığını görür gibi oldu, bir takım sesler duydu.</p>

    <p class="MsoNormal1">Sonra Daneel'in Fastolfe'un yanında durduğunu fark etti Baharat kutusu elindeydi ve, "Size bir zarar vermediğimi umarım, Dr. Fastolfe," diyordu.</p>

    <p class="MsoNormal1">Baley sersem sersem bakman Fastolfe'un diğer tarafında duran Giskard'ın da adama iyice sokulmuş olduğunu gördü.</p>

    <p class="MsoNormal1">Dipteki bölmelerde bekleyen robotlar da yemek masasına iyice yaklaşmışlardı.</p>

    <p class="MsoNormal1">Sacları karışmış olan Fastolfe kesik kesik soluyordu.</p>

    <p class="MsoNormal1">"Hayır, Daneel. Çok iyi davrandın." Sesini yükseltti.</p>

    <p class="MsoNormal1">"Hepiniz de başarılıydınız. Ama unutmayın, hiçbir şey sizi ağırlaştırmamalı. Benim hareketlerim bile." Usulca gülerek tekrar iskemlesine yerleşti. Elleriyle saçlarını düzeltti. "Sizi çok şaşırttığım için üzgünüm Bay Baley. Ama sizi sözlerden çok bir gösterinin ikna edeceğini düşündüm."</p>

    <p class="MsoNormal1">Yerinde büzülmesi sadece bir refleks olan Baley yakasını gevşeterek boğuk bir sesle, "Korkarım konuşmanızı bekliyordum," dedi. "Ama gösterinin çok ikna edici olduğunu söylemeliyim. Daneel'in sizi engelleyecek kadar yakında olmasına da seviniyorum."</p>

    <p class="MsoNormal1">"Hepsi de masaya beni engelleyecek kadar yakındılar. Ama bana en yakın olanı Daneel'di ve yanıma önce o erişti. Bana çabucak eriştiği için sert bir engelleme yapmasına da gerek kalmadı. Daha uzakta olsaydı kolumu kıvırmak, hatta belki de beni bayıltmak zorunda kalabilirdi."</p>

    <p class="MsoNormal1">"O kadar ileri gider miydi?"</p>

    <p class="MsoNormal1">Fastolfe, "Bakın Bay Baley," dedi. "Korunmanız için emir verdim. Ve ben emirlerin nasıl verilmesi gerektiğini de çok iyi bilirim. Hiçbiri de sizi kurtarma konusunda kararsız kalarak duraklamayacaklardı. Hatta bana zarar vermeleri gerekse bile. Tabii bana mümkün olduğu kadar az zarar vermeye çalışacaklardı. Daneel'in yaptığı gibi yani. O sadece ve karıma ve düzgün taranmış saçlarıma zarar verdi. Parmaklarım da biraz karıncalanıyor." Fastolfe parmaklarını açıp kapattı.</p>

    <p class="MsoNormal1">Baley, kısa süren şaşkınlıktan kurtulmaya çalışarak derin bir nefes aldı. "Özel talimat vermeseydiniz Daneel yine de beni korumaya çalışmaz mıydı?"</p>

    <p class="MsoNormal1">"Muhakkak korumaya çalışırdı. Bunu yapmak zorunda kalırdı. Ama robot tepkilerinin sadece evet ya da hayır, aşağı veya yukarı, dışarı ya da içeri olduğunu sanmamalısınız. Robotik bilimiyle ilgilenmeyen kimseler sık sık bu hataya düşerler. Tepki hızını unutmamalısınız. Sizinle ilgili talimatımı o şekilde açıkladım ki Daneel de dahil evimdeki robotlarda anormal sayılacak derecede bir yüksek potansiyel oluştu. Ve bu tehlikesizce sağlanabilecek en yüksek potansiyeldi. İşte belirli bir tehlikeyle karşılaştığınız an tepki de olağanüstü hızlı oldu. Öyle olacağını biliyordum. İşte bu yüzden size öyle hızla saldırdım. Böylece size zarar vermemin ne kadar imkânsız olduğunu çok inandırıcı bir biçimde kanıtlayabileceğimi biliyordum."</p>

    <p class="MsoNormal1">"Evet, ama size bu yüzden teşekkür etmemi beklemeyin."</p>

    <p class="MsoNormal1">"Ah, ben robotlarıma tamamıyla güveniyordum. Özellikle Daneel'e. Ancak baharat kutusunu hemen bırakmasaydınız Daneel'de istememesine karşın bileğimi kıracaktı. Bunu biraz geç kavradım."</p>

    <p class="MsoNormal1">Baley, "Bana kendinizi mantıksızca tehlikeye atmışsınız gibi geliyor," dedi.</p>

    <p class="MsoNormal1">"Her şey olup bittikten sonra, bana da öyle geliyor şimdi. Siz baharat kutusunu bana atmaya kalkışsaydınız Daneel bu hareketinize de hemen tepki gösterecekti. Ama deminki kadar hızlı değil. Çünkü ona kendi güvenliğim konusunda özel talimat verilmedi. Tabii Daneel'in beni kurtarmak için de yine aynı hızla davranacağını umuyorum. Ama bundan kesinlikle emin değilim. Bu konuda bir deney yapmamayı da tercih edeceğim." Fastolfe sevimli bir tavırla gülümsedi.</p>

    <p class="MsoNormal1">Baley, "Ya havada uçan bir araçtan eve patlayıcı bir madde atılırsa?" diye sordu.</p>

    <p class="MsoNormal1">"Ya da yakındaki bir tepeden eve doğru gama ışınları tutulursa... Robotlarım bizi her şeye karşı koruyamazlar tabii. Ama Aurora'da bu gibi terör girişimlerinde bulunulması hemen hemen imkânsızdır. Onun için böyle olasılıkları düşünerek endişelenmeyelim."</p>

    <p class="MsoNormal1">"O konuda endişelenmemeye hazırım. Aslında benim için ciddi bir tehlike olduğunuzu da pek düşünmüyordum, Dr. Fastolfe. Ama görevime devam edebilmek için bu olasılığı tümüyle ortadan kaldırmam gerekiyordu. Artık işimize bakabiliriz."</p>

    <p class="MsoNormal1">Fastolfe, "Evet, bakabiliriz," dedi. "Bu dramatik oyuna karşın hâlâ aynı sorunla karşı karşıyayız. Jander'in kafasının bir kaza sonucu donduğunu kanıtlama sorunuyla."</p>

    <p class="MsoNormal1">Ama Baley artık Daneel'in de salonda olduğunu hatırlamıştı. Robota doğru dönerek endişeyle, "Bu konudan söz etmek seni üzüyor mu, Daneel?" diye sordu.</p>

    <p class="MsoNormal1">Baharat kutusunu uzaktaki masalardan birine bırakmış olan Daneel, "Ortak Elijah," dedi. "Eski dostum Jander'in hâlâ çalışır durumda olmasını tercih ederdim. Ama artık öyle değil. Uygun biçimde çalıştırılması da imkânsız. Onun için en iyisi ileride böyle olayların tekrarlanmasını önlemek olacak. Şimdiki konuşma da yine bununla ilgili. Onun için de üzülmüyor, memnunluk duyuyorum."</p>

    <p class="MsoNormal1">"Pekâlâ. Şimdi bir sorunu daha çözümleyelim. Dostun robot Jander'in ölümünden Dr. Fastolfe'un sorumlu olduğunu düşünüyor musun? Bunu sorduğum için kusuruma bakmıyorsunuz ya, Dr. Fastolfe?"</p>

    <p class="MsoNormal1">Aurora'lı bunu onayladığını belirten bir hareket yaptı.</p>

    <p class="MsoNormal1">Daneel de, "Dr. Fastolfe o olaydan sorumlu olmadığını açıkladı," dedi. "O halde sorumlu o değil."</p>

    <p class="MsoNormal1">"Bu konuda hiçbir kuşkun yok mu, Daneel?"</p>

    <p class="MsoNormal1">"Hiç yok, Ortak Elijah."</p>

    <p class="MsoNormal1">Fastolfe biraz eğlenmişe benziyordu. "Bir robotu sorguya çekiyorsunuz, Bay Baley."</p>

    <p class="MsoNormal1">"Bunu biliyorum. Ama Daneel'in bir robot olduğunu pek düşünemiyorum. Bu yüzden o soruyu sordum."</p>

    <p class="MsoNormal1">"Bir Soruşturma Komitesi onun cevaplarını hiç önemsemez. Daneel, pozitronik potansiyelleri dolayısıyla bana inanmak zorunda."</p>

    <p class="MsoNormal1">"Ben Soruşturma Komitesi değilim. Dr. Fastolfe önemsiz ayrıntıları ayıklamaya çalışıyorum. İzin verirv de konuya döneyim. Jander'in beynini ya siz yaktınız ya da bu bir arızaydı. Siz olayın arıza olduğunu kanıtlayamayacağımı kesinlikle söylüyorsunuz. Geriye bana sizin bir şey yapmadığınızı kanıtlama zorunluğu kalıyor. Yani sizin Jander'i öldürmenizin imkânsız olduğunu kanıtlayabildiğim takdirde, geriye sadece arızalanma olasılığı kalacak."</p>

    <p class="MsoNormal1">"Bunu nasıl yapacaksınız?"</p>

    <p class="MsoNormal1">"Bu araç, fırsat ve nedenle ilgili. Jander'i öldürmeniz mümkündü. Robotun kafasının donmasını sağlayacak teorik yeteneğiniz vardı. Ama bunu yapma fırsatı elinize geçti mi? O sizin robotunuzdu. Yani onun beyin yollarını siz planlamış, yapılmasını denetlemiştiniz. Şimdi, Jander'in beyni donduğu sırade robot yanınızda mıydı?"</p>
  </div>

  <div class="Section">
    <p class="MsoNormal1">"Hayır, değildi. Jander başka birinin yanındaydı."</p>

    <p class="MsoNormal1">"Ne kadar zamandan beri?"</p>

    <p class="MsoNormal1">"Sekiz aydan beri. Arz yılının yarısından biraz daha uzun bir süre oluyor bu."</p>

    <p class="MsoNormal1">"Eh, işte bu ilgi çekici bir nokta. Jander öldüğü sırada onun yanında ya da yakınında mıydınız? Ona erişebilir miydiniz? Yani Jander'den çok uzak olduğunuzu ya da onunla bağlantınız bulunmadığını, bu nedenle de cinayeti sizin işlemediğinizi ileri sürebilir miyiz?"</p>

    <p class="MsoNormal1">Pastolfe, "Korkarım bu imkânsız," dedi. "Bir kere cinayet belirli, uzun bir süre içerisinde işlendi. Robotlar öldükten sonra onlarda insanlar gibi rigor mortis ya da çürüme görülmez. Bu bakımdan ancak Jander şu sürede çalışır haldeydi sonra arızalanmış olduğu görüldü, diyebiliriz. Bu iki nokta arasında sekiz saatlik bir süre var. Ve o sırada ne yaptığımı kanıtlamam da imkânsız."</p>

    <p class="MsoNormal1">"Gerçekten imkânsız mı? O sırada ne yapıyordunuz, Dr. Fastolfe?"</p>

    <p class="MsoNormal1">"Burada, evimdeydim."</p>

    <p class="MsoNormal1">"Herhalde robotlarınız burada olduğunuzu biliyorlar. Bu konuda tanıklık da edebilirler."</p>

    <p class="MsoNormal1">"Biliyorlar ama hukuki bakımdan tanıklıklarının değeri yok. Fanya da o gün burada değildi."</p>

    <p class="MsoNormal1">"Fanya da robotik alanında sizin kadar bilgili mi?"</p>

    <p class="MsoNormal1">Fastolfe hafif bir alayla güldü. "Bu konuda sizden de az bilgisi var. Ayrıca bunların hiçbiri de önemli değil."</p>

    <p class="MsoNormal1">"Neden?"</p>

    <p class="MsoNormal1">Fastolfe'un sabrının taşmak üzere olduğu belliydi. "Azizim, Bay Baley, bu yakından yapılan bir saldırı değildi ki. Yani demin size saldırır gibi yaptığım zamanki olaya hiç benzemiyordu. Jander'in ölmesi için benim onun yanında bulunmamın şart olmadığını açıklamak zorundayım. Ayrıca Jander evimde değildi ama bulunduğu yer de buradan pek uzak sayılmazdı. Ancak robot Aurora'nın diğer tarafında da olsaydı durum yine de değişmezdi. Ona elektronik yoluyla erişebilir, vereceğim emirlerle de beyninin donmasını sağlardım. Ayrıca o önemli etki için fazla zamana da gerek yoktu .."</p>

    <p class="MsoNormal1">Baley hemen atıldı. "Demek bu kısa bir işlem. Biri sıradan bir şey yaparken rastlantı sonucu bunu tekrarlayabilirdi."</p>

    <p class="MsoNormal1">Fastolfe, "Hayır!" dedi. "Aurora adına, Arzlı, bırakın da konuşayım. Size durumun böyle olmadığını söyledim. Jonder'in beyninin donmasını sağlamak için, uzun, karmaşık ve ayrıntılı bir işlem uygulanması gerekiyordu. Ve hiç kimse bunu kazara başarmazdı. Bu inanılmayacak ve bir hayli uzun süren bir rastlantı olurdu. Ama ben, Jander'in kafasını dondurmak istediğim takdirde ağır ağır günler, haftalar ve hatta yıllar boyunca değişiklikler ve tepkiler sağlar ve sonunda onu öldürürdüm. Ve bu sırada robotun mahvolmak üzere olduğu da anlaşılmazdı. Tıpkı bir insanın karanlıkta adım adım bir uçuruma yaklaşması ve kenarda bile durumu fark etmemesi gibi bir şey olurdu bu. Ama Jander'i uçurumun kenarına kadar götürdükten sonra bir tek sözüm onun mahvolmasını da sağlardı. Ancak o son adım pek kısa sürerdi Anlıyor musunuz?"</p>

    <p class="MsoNormal1">Baley'nin dudakları gerildi. Hayal kırıklığına uğradığını gizlemesinin bir yararı yoktu. "Yani elinizde böyle bir fırsat vardı..."</p>

    <p class="MsoNormal1">"Herkesin eline böyle bir fırsat geçebilirdi. Aurora'da herkesin. Ama tabii onun da yeteneği olması gerekirdi."</p>

    <p class="MsoNormal1">"Ve gerekli yetenek de sadece sizde var."</p>

    <p class="MsoNormal1">"Korkarım öyle."</p>

    <p class="MsoNormal1">"Böylece nedene gelmiş oluyoruz, Dr. Fastolfe."</p>

    <p class="MsoNormal1">"Ah..."</p>

    <p class="MsoNormal1">"Belki bu konuda iyi bir savunma yapabiliriz. Bu insana benzeyen robotlar sizin.</p>

    <p class="MsoNormal1">Sizin tepkilerinize göre hazırlanmışlar. Yaratılmalarının her evresiyle ilgilenmişsiniz. Dr. Sarton yapılışlarını denetlemişse bile durum böyle. Bu insana benzer robotlar sizin sayenizde yaratıldılar. Daneel'in 'ilk çocuğunuz' olduğunu söylediniz. Onlar sizin eserleriniz, çocuklarınız, insanlığa armağanlarınız. Ölümsüzlüğünüzü sağlayacak şeyler. Neden bu çabalarınızı bir anda mahvedesiniz? Kafa çalışmasının bir mucizesi olan o canlıları öldüresiniz?"</p>

    <p class="MsoNormal1">Fastolfe biraz eğlenmiş gibiydi. "Bu konuda hiçbir şey bilmiyorsunuz, Bay Baley, Teorimin kafa çalışmasının bir mucizesi olduğu ne malûm?"</p>

    <p class="MsoNormal1">Baley, "Hiç sanmıyorum," dedi.</p>

    <p class="MsoNormal1">Fastolfe'un yüzünde eskisinden de haşin bir ifade belirdi.</p>

    <p class="MsoNormal1">"Olayı dikkatle analiz ettiniz, Bay Baley ve bu, durumu bizim için daha da kötü bir hale soktu. Demin Jander'i öldürebileceğime, bunun için elime fırsat geçtiğine karar verdik. Şimdi robotu öldürmem için bir neden de vardı. Dünyanın en güçlü nedeni. Düşmanlarım da bunu biliyorlar. Jander'i öldürmediğimi nasıl kanıtlayacağız?"</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Baley kaşlarını öfkeyle çatarken yüzü de kırıştı. "Dr. Fastolfe, beni düş kırıklığına uğratmaktan zevk alıyorsunuz sanırım." Fastolfe omzunu silkti. "Hayır, zevk aldığım yok Ben sadece size sorunu olduğu gibi açıklıyorum. Zavallı Jander pozitronik akımın kesin olmaması yüzünden öldü. Bu olayla hiçbir ilgim olmadığı için robotun kafasının bu yüzden donduğunu düşünüyorum. Yine de kimse suçsuz olduğuma inanamaz. Dolaylı bütün kanıtlar da benim aleyhimde. Ne yapacağımıza karar vermek için bu gerçekleri de oldukları gibi kabul etmek zorundayız."</p>

    <p class="MsoNormal1">Baley, "Pekâlâ," dedi. "O halde şu nedeni inceleyelim. Sizin pek önemli bir neden gibi gördüğünüz bir şey aslında böyle olmayabilir."</p>

    <p class="MsoNormal1">"Hiç sanmıyorum. Ben aptal değilim. Bay Baley."</p>

    <p class="MsoNormal1">"Ama belki kendiniz ve amaçlarınız konusunda doğru yargıya varamıyorsunuz. Bazen böyle olur."</p>

    <p class="MsoNormal1">"Sanmıyorum."</p>

    <p class="MsoNormal1">"O halde bana nedeni açıklayın. Nedir bu? Söyleyin!"</p>

    <p class="MsoNormal1">"Acele etmeyin. Bay Baley. Bunu açıklamak o kadar kolay değil. Benimle dışarı gelebilir misiniz?"</p>

    <p class="MsoNormal1">Arzlı çabucak pencereye doğru baktı. Dışarı.. Güneş gökyüzünde alçalmış, oda da bu yüzden daha aydınlanmıştı.</p>

    <p class="MsoNormal1">Baley durakladı sonra gerekenden daha yüksek bir sesle, "Evet gelirim," dedi.</p>

    <p class="MsoNormal1">Fastolfe, "Çok güzel," diye karşılık verdi. Sonra daha dostça bir tavırla ekledi. "Ama belki daha önce Özele gitmek istersiniz."</p>

    <p class="MsoNormal1">Baley bir an düşündü. Buna ihtiyacı yoktu ama bu konuda Aurora geleneklerini bilmiyordu. Belki ev sahibinin önerisini kabul etmek daha doğru olacaktı.</p>

    <p class="MsoNormal1">"Teşekkür ederim. Eğer uygunsa."</p>

    <p class="MsoNormal1">Fastolfe başını salladı. "Daneel, Bay Baley'e Konuk Özelini göster."</p>

    <p class="MsoNormal1">Daneel, "Ortak Elijah," dedi. "Benimle gelir misin?"</p>

    <p class="MsoNormal1">Birlikte yandaki odaya geçerlerken Baley, "Dr. Fastolfe'la yaptığımız konuşmaya senin katılmamış olmana üzülüyorum, Daneel," diye mırıldandı.</p>

    <p class="MsoNormal1">"Bu uygun olmazdı, Ortak Elijah. Bana doğrudan doğruya bir soru sorduğun zaman sana cevap verdim. Ama konuşmaya katılmam istenmedi."</p>

    <p class="MsoNormal1">"Konuk olduğum için davranışlarım biraz kısıtlı, Daneeel, yoksa ben seni konuşmaya katılmaya davet ederdim. Bu bakımdan ilk hareketin benden gelme sinin doğru olmayacağını düşündüm."</p>

    <p class="MsoNormal1">"Anlıyorum. Bu Konukların Özeli, Ortak Elijah. İçeride kimse yoksa, kapının herhangi bir yerine dokunduğun zaman bu açılır."</p>

    <p class="MsoNormal1">Baley içeri girmeden düşünceli bir tavırla durakladı.</p>

    <p class="MsoNormal1">"Senden konuşmanı isteseydim Daneel, o konuda bir şeyler söyler miydin? Bir açıklama yapmak ister miydin? Fikirlerin benim için değerli, dostum."</p>

    <p class="MsoNormal1">Daneel her zamanki ciddiliğiyle, "Söylemek istediğim bir tek şey var," dedi. "Dr. Fastolfe, Jander'i çalışamaz hale getirmek için olağanüstü bir ne deni olduğunu söyledi. Açıkçası böyle bir şeyi beklemiyordum. Bu sebebin ne olduğunu bilmiyorum. Sana bu nedeni açıkladığı zaman Dr. Fastolfe'a niçin benim beynimi de dondurmadığını sorabilirsin. Benim bakımımdan niçin böyle bir neden olmadığım Doğrusu bunun sebebini öğrenmek isterim."</p>

    <p class="MsoNormal1">Baley robotun yüzüne çabucak bir göz attı. Farkına varmadan sürekli kontrol altında olan bu yüzde değişik bir ifade aramıştı. "Kendini güvende hissetmiyor musun, Daneel? Fastolfe'un senin için tehlikeli olduğunu mu düşünüyorsun?"</p>

    <p class="MsoNormal1">Daneel, "Üçüncü Kurala göre kendi varlığımı korumam gerekiyor," dedi. "Ama yaşamımın sona erdirilmesinin gerektiğine karar verildiği takdirde Dr Fostolfe'a da, diğer insanlara da karşı koyamam İkinci Kural bunu emreder. Ancak çok değerli olduğumu biliyorum. Hem malzeme, çalışma ve zaman yatırımı bakımından, hem de bilim açısından. Onun için yaşamımın neden sona erdirilmesi gerektiğini bana açık açık ve dikkatle anlatmalarını isterim. Dr. Fastolfe bana böyle bir şeyi düşündüğünü belirtecek hiçbir şey söylemedi. Ortak Elijah. Onun yaşamımı sona erdirmeyi aklından bile geçirmediğinden eminim. Jander konusunda da aynı şeyi söyleyebilirim. Jander'i öldüren pozitronik akım kaymasıydı. Belki ileride bu benim de ölümüme neden olur. Kainatta her zaman bir rastlantı olabilir."</p>

    <p class="MsoNormal1">Baley, "Sen böyle söylüyorsun," diye içini çekti. "Fastolfe de böyle söylüyor. Ve ben de size inanıyorum. Peki, başkalarına bunu nasıl kabul ettireceğiz?"</p>

    <p class="MsoNormal1">Sıkıntıyla Özelin kapısına doğru döndü. "Sen de benimle gelecek misin, Daneel?"</p>

    <p class="MsoNormal1">Daneel'in yüzünde âdeta neşeli bir ifade belirir gibi oldu.</p>

    <p class="MsoNormal1">"Bu dereceye kadar insan sayılmak gururumu okşuyor, Ortak Elijah. Aslında buna ihtiyacım yok."</p>

    <p class="MsoNormal1">"Tabii. Ama içeri girebilirsin."</p>

    <p class="MsoNormal1">"Girmem uygun olmaz. Robotların Özellere girmeleri âdet değildir. Böyle bir odanın içi tam insanlara göredir. Zaten bu Özel de tek kişilik."</p>

    <p class="MsoNormal1">"Bir kişilik mi?" Baley bir an şok geçirdi âdeta. Ama sonra kendisini topladı. Her dünyanın kendine göre bir âdeti vardı.</p>

    <p class="MsoNormal1">"Demin kapının sadece içeride biri olmadığı takdirde açılacağını söylediğin zaman bunu kastettin demek. Ama ya içeride biri olduğu zaman?"</p>

    <p class="MsoNormal1">"Tabii o zaman kapı dışarıdan dokunulduğu zaman açılmayacak. Kapıyı ancak içeriden açmak mümkün olacak."</p>

    <p class="MsoNormal1">"Ama ya konuk içeride bayılırsa? Kalp krizi geçirir ya da felce uğrarsa? O durumda kapıya iceri den dokunamazsa? O zaman içeriye kimse giremeyecek, adama yardım edemeyecek mi?"</p>

    <p class="MsoNormal1">"Acil durumlarda kapıyı dışarıdan açmak mümkün, Ortak Elijah." Daneel'in endişelendiği belliydi. "Böyle bir şey olacağını mı düşünüyorsun?"</p>

    <p class="MsoNormal1">"Hayır, ne münasebet! Sadece merak ettim..."</p>

    <p class="MsoNormal1">Daneel, endişeyle, "Ben kapının önünde bekleyeceğim," dedi. "Seslendiğini duyar duymaz gerekeni yapacağım, Ortak Elijah."</p>

    <p class="MsoNormal1">"Buna gerek olacağını sanmıyorum." Baley elinin tersiyle kapıya, hafifçe, kayıtsızca dokundu. Kapı hemen açıldı.</p>

    <p class="MsoNormal1">Baley kapının kapanıp kapanıp kapanmayacağını anlamak için bir iki dakika bekledi, ama kapanmadı. Arzlı içeri girince kapı da hemen arkasından kapanıverdi. Baley kapı açıkken içeride bir musluk, bir duş bölmesi, bir banyo ve buzlu camdan bir yarım kapı olduğunu görmüştü. Herhalde bunun arkasında bir klozet vardı. Baley bazı gereçleri tanıyamamış, bütün bunları inceleme fırsatı da bulamamıştı. Çünkü her şey bir anda kaybolmuştu. Özelin kapısı kapanırken içerisi karanlıklaştı. Tamamiyle kapanınca da yeniden aydınlandı ama Arzlınır. biraz önce gördüklerinin hiçbiri ortada yoktu Ortalık aydınlıktı ve Baley de Dışarıdaydı. Ya da öyle gözüküyordu.</p>

    <p class="MsoNormal1">Yukarıda masmavi gökyüzü vardı. Bulutlar uçuşuyorlardı orada. Arzlının dört bir tarafından yeşil alanlar uzanıyordu.</p>

    <p class="MsoNormal1">Baley'nin karın kasları büzülüverdi. Dışarıya her çıkışında böyle olurdu. Ama şimdi dışarıda değildi.</p>

    <p class="MsoNormal1">Penceresi olmayan bir odaya girmişti o. Bu bir ışık oyunu olmalıydı. Baley ileriye doğru baktı ve ayaklarını ağır ağır öne doğru kaydırdı. Ellerini ileri doğru uzattı.</p>

    <p class="MsoNormal1">Ağır ağır, dikkatle bakıyordu. Elleri düzgün bir duvara dokundu. Biraz yana gitti ve parmakları daha önce gördüğü o lavaboya süründü. Şimdi o sarsıcı ışıkta bunu hafifçe, hayal meyal görebiliyordu. Musluğu da buldu ama su akmasını sağlayacak bir şey göremedi. Sadece duvarda pek düzgün olmayan dikdörtgen bir levha vardı. Baley bunun bir noktasına basınca musluktan soğuk su aktı. Arzlı parmaklarıyla yoklayarak levhayı tekrar buldu. Levhanın orasına burasına basarak sonunda ılık su akmasını sağlayabildi. Ama ortada sabuna benzer bir şey yoktu.</p>

    <p class="MsoNormal1">Baley. hayal meyal gözüken suda ellerini ovuşturmaya başladı. Sanki mekanizma kafasından geçenleri okumuştu.</p>

    <p class="MsoNormal1">Su sabunlu gibi bir hal aldı. Baley eğilerek bu sabunlu suyla yüzünü de yıkadı. Sonra da elleri hâlâ akan sabunlu suyun altında çaresiz durdu. Ellerini, yüzünü nasıl durulayacaktı?</p>

    <p class="MsoNormal1">Ama artık ellerini ovuşturmadığı için su da birdenbire eski halini aldı. Ellerindeki sabunlar aktı. Baley yüzünü de duruladı. Ama hem bu gereçlere alışık olmadığı, hem de musluğu ve suyu iyice göremediği için gömleğini ıslattı.</p>

    <p class="MsoNormal1">Havlu nerede? Gözlerini kapayarak geriye doğru bir adım attı. Üzerine yüzünden daha fazla su akmaması için başını ileriye doğru uzatmıştı. Gereken hareketin geriye doğru gitmek olduğu anlaşılıyordu. Çünkü Baley sıcak bir hava akımı hissetti. Önce yüzünü, sonra da ellerini buna doğru uzattı. Gözlerini açtığı zaman musluk artık akmıyordu.</p>

    <p class="MsoNormal1">Baley'nin midesindeki kasların büzülmesi geçmişti, şimdi öfke duyuyordu.</p>

    <p class="MsoNormal1">Özellerin dünyadan dünyaya değiştiklerini kabul ediyordu ama odanın dışarıya benzemesi saçmalığı da fazlaydı artık.</p>

    <p class="MsoNormal1">Arzda Özel, bir tek cinsten insanların girdikleri genel bir odadaydı. Herkeste içerideki bölmelerin anahtarı vardı.</p>

    <p class="MsoNormal1">Solaria'da insan Özele evin bir yanından uzanan dar bir koridordan geçerek giriyordu. Sanki Solaria'lılar böylece Özelin evlerinin bir parçası ol madiğinin düşünüleceğini umuyorlardı. Ama her iki dünyada da Özeldeki ayrıntılar açıkça belirliydi. Aurora'da Özelin her ayrıntısı niçin gizleniyor, neden buraya sanki Dışarının bir parçaymış gibi bir görünüm veriliyordu?</p>

    <p class="MsoNormal1">Neden?</p>

    <p class="MsoNormal1">Neyseki Baley öfkesi yüzünden Dışarının görüntüsünden korkmayı unutmuştu. El yordamıyla ilerleyerek içeriye girdiği kapıyı bulmaya çalıştı. Ancak kapı açıldığı zaman bunu başarabilmiş olduğunu anladı. Işık hemen karardı.</p>

    <p class="MsoNormal1">Baley'nin etrafını hayali olmayan gün ışığı sardı.</p>

    <p class="MsoNormal1">Daneel dışarıda bekliyordu. Fastolfe'la Giskarü da onun yanındalardı.</p>

    <p class="MsoNormal1">Fastolfe, "içeride hemen hemen yirmi dakika kaldınız," dedi. "Sizin için korkmaya başladık."</p>

    <p class="MsoNormal1">Baley'e öfkeden ateş bastı. "O budalaca görüntüleriniz yüzünden başım derde girdi."</p>

    <p class="MsoNormal1">Fastolfe dudaklarını büzerek, kaşlarını kaldırdı "Ah..." dermiş gibi. Sonra, "Kapının hemen yanında görüntüyü kontrol eden bir pano var," diye açıkladı.</p>

    <p class="MsoNormal1">"Bu görüntüyü sönükleştirerek gerçeği görmenizi sağlar. İstediğiniz takdirde de büsbütün ortadan kaldırır."</p>

    <p class="MsoNormal1">"Bu bana söylenmedi. Buradaki bütün Özeller böyle mi?"</p>

    <p class="MsoNormal1">Fastolfe, "Hayır," dedi. "Aurora'daki Özellerde görüntüler belirir. Ama bunlar kişilere göre değişir. Yeşillik yerlerin görüntüsü benim hoşuma gider. Zaman zaman bunun ayrıntılarını değiştiririm. Sonuç olarak insan bir süre sonra hep aynı şeyi görmekten bıkıyor. Bazılarıysa erotik hayallerden yararlanırlar. Ama bu bana göre değil."</p>

    <p class="MsoNormal1">"Tabii insan Özelleri iyi bildiği için görüntüler yüzünden zorluk çekmez. Odalardaki ayrıntılar standarttır. İnsan her şeyin nerede olduğunu bilir. Bu insanın çok iyi bildiği bir odada karanlıkta dolaşması gibidir... Ama, söyleyin, Bay Baley, neden kapıya erişip ne yapmanız gerektiğini sormadınız?"</p>

    <p class="MsoNormal1">Baley, "Çünkü bunu yapmayı istemedim," diye karşılık verdi. "Hayallerin beni çok sinirlendirdiklerini itiraf etmeliyim. Ama onları kabul ettim. Sonuçta beni Özele Daneel getirdi,.. O bana ne talimat verdi, ne de beni uyardı.</p>

    <p class="MsoNormal1">Bu ona kalsaydı herhalde bana durumu uzun uzun açıklardı.</p>

    <p class="MsoNormal1">"Aksi takdirde bir 'zarara' uğrayacağımı anlardı. Bu yüzden sizin ona beni uyarmamasını dikkatle tembih ettiğiniz sonucunu çıkardım. Bana bir muziplik yapmaya kalkışmayacağınıza göre herhalde çok ciddi bir neden vardı."</p>

    <p class="MsoNormal1">"Ya?"</p>

    <p class="MsoNormal1">"Benden Dışarı çıkmamı istediniz. Bunu kabul edince de hemen Özele gitmeyi isteyip istemediğimi sordunuz. Bu yüzden şu sonuca vardım: beni Dışarının görüntüsüyle dolu bu odaya bu duruma dayanıp dayanamayacağını anlamak için gönderdiniz. Paniğe kapılarak dışarı fırlayıp fırlamayacağımı görmek istiyordunuz. Bu duruma dayandığım takdirde bana güvenecek ve Dışarı çıkmama izin verecektiniz. Eh, ben de görüntüye dayandım işte. Teşekkür ederim, biraz ıslandım ama gömleğim de yakında kurur."</p>

    <p class="MsoNormal1">Fastolfe, "Kafanız iyi ve düzgün çalışıyor, Bay Baley," dedi. "Bu deneme yüzünden özür dilerim. Size sıkıntı verdiğim için de. Daha fazla sarsılmanızı önlemeye çalışıyordum. Hâlâ benimle dışarı çıkmak istiyor musunuz?"</p>

    <p class="MsoNormal1">"İstemek ne kelime? Bunda ısrar ediyorum. Dr. Fastolfe!"</p>

    <p class="MsoNormal1">Bir koridorda ilerlediler. Daneel ve Giskard da Baley'le Fastolfe'un peşinden geliyorlardı.</p>

    <p class="MsoNormal1">Fastolfe havadan sudan söz ediyormuş gibi. "Robotların bizimle birlikte gelmelerine bir itirazınız olmadığını umarım," diye gülümsedi. "Aurora'lılar yanlarında en az bir robot olmadıkça hiçbir yere gitmezler. Sizin içinse... Daneel'le Giskard'ın yanınızdan hiç ayrılmamaları için ısrar edeceğim."</p>

    <p class="MsoNormal1">Bir kapıyı açtı. Baley, yalnız Aurora topraklarının acayip ve biraz da yabancı kokusuna değil, güneş ve rüzgara da dayanmaya çalıştı.</p>

    <p class="MsoNormal1">Fastolfe yana çekildi ve dışarı önce Giskard çıktı. Robot birkaç dakika dikkatle etrafına bakındı. Geriye bir göz attı ve o zaman Daneel de ona katıldı. O da etrafı araştırdı.</p>

    <p class="MsoNormal1">Fastolfe, "Bir dakika bekleyelim. Bay Baley," dedi. "Bize dışarı güvenle çıkıp çıkamayacağımızı söylerler. Bu fırsattan yararlanarak sizden tekrar özür dilememe izin verin. Özel konusunda size çirkin bir oyun oynadım. Başınız derde girdiği takdirde bunu hemen anlayacaktık. Bundan emin olabilirsiniz. Çünkü çeşitli yaşam belirtileriniz kaydediliyordu. Maksadımı anlamanız hoşuma gitti. Buna pek şaşmış da değilim."</p>

    <p class="MsoNormal1">Gülümsedi. Ve hemen hemen fark edilemeyecek kadar kısa bir duraklamadan sonra elini Baley'nin sol omzuna koyarak, dostça bir tavırla sıktı.</p>

    <p class="MsoNormal1">Baley kaskatı duruyordu. "Daha önceki çirkin oyununuzu unutmuşa benziyorsunuz. Yani bana baharat kutusuyla saldırmanızı. Bana birbirimize dürüstçe ve içtenlikle davranacağımıza söz verirseniz, ben de o oyunları mantıklı bir nedenle oynadığınızı kabul ederim."</p>

    <p class="MsoNormal1">"Oldu!"</p>

    <p class="MsoNormal1">"Artık çıkabilir miyiz?" Baley dışarıya Giskard'la Daneel'e baktı. Robotlar daha uzaklaşmış ve birbirlerinden ayrılarak iki yana gitmişlerdi. Hâlâ etrafı gözetliyor ve inceliyorlardı.</p>

    <p class="MsoNormal1">"Biraz daha bekleyelim. Evin etrafını dolaşacaklar. Daneel bana kendisiyle birlikte Özele girebileceğini söylediğinizi anlattı. Bu teklifinizde ciddi miydiniz?"</p>

    <p class="MsoNormal1">"Evet. Daneel'in buna ihtiyacı olmadığını biliyordum. Ama onu çağırmamanın terbiyesizlik olacağını düşündüm. Aurora'yla ilgili bir çok eser okudum ama bu konudaki geleneklerinizi bilmiyorum."</p>

    <p class="MsoNormal1">"Bu Aurora'lıların açıklamanın gerekli olmadığını düşündükleri bir şey sanırım. Tabii kitaplarda konuk bir Arzlıyı bu bakımdan hazırlamak için yazılmamışlardır..."</p>

    <p class="MsoNormal1">"Gezegene fazla Arzlı gelmediği için mi?"</p>

    <p class="MsoNormal1">"Tabii. Aslında robotlar hiçbir zaman Özele girmezler. İnsanların onlardan kurtuldukları tek yer orasıdır. Aurora'lılar bir yerde, bir süre yalnız başlarına kalmayı isterler... Ah, araştırmaları sona erdi işte."</p>

    <p class="MsoNormal1">Robotlar eve doğru geliyorlardı. Daneel onlara çıkmalarını işaret etti.</p>

    <p class="MsoNormal1">Fastolfe, Baley'i engellemek için kolunu uzattı. "İzninizle, Bay Baley, önce ben çıkacağım. Sabırla yüze kadar sayın ve ondan sonra peşimden gelin."</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Baley, yüze kadar saydıktan sonra cesaretle dışarı çıkarak Fastolfe'a doğru gitti. Belki dişlerini fazla sıkmış, yüz kasları da çok gerilmiş dimdik yürüyordu. Gördüğü manzara Özeldekinden pek farklı değildi. Belki de Fastolfe model olarak kendi bahçesini kullanmıştı. Etraf yemyeşildi. Bir yamaçtan ince bir su akıyordu.</p>

    <p class="MsoNormal1">Nedense manzara Baley'e biraz yavan geldi. Arzda Dışarısı vahşi, görkemli ve güzeldi.</p>

    <p class="MsoNormal1">Fastolfe, usulca Baley'nin koluna dokundu. "Bu taraftan lütfen. Şuraya bakın."</p>

    <p class="MsoNormal1">İki ağacın arasından büyük bir çim alan gözüküyordu. Çok ileride, ufukta bir ev vardı. Alçak damlı, geniş, kırların arasında kolaylıkla belli olmayacak kadar yeşil bir bina.</p>

    <p class="MsoNormal1">Fastolfe, "Bu mahallede daha çok evler vardır," diye açıkladı. "Aurora'da Eos kentindesiniz şimdi. Tabii Arzın o dev arı kovanlarına alışık olduğunuz için pek kavrayamayacaksınız. Eos, gezegenin yönetim merkezidir. Burada yirmi bin insan yaşıyor. Bu nedenle de Eos, yalnız Aurora'nın değil, bütün Uzaycı dünyalarının da en büyük kentidir. Eos'takilerin sayısı Solaria nüfusuna eşittir."</p>

    <p class="MsoNormal1">Fastolfe'un sesinde gurur vardı.</p>

    <p class="MsoNormal1">"Burada kaç robot bulunuyor, Dr. Fastolfe?"</p>

    <p class="MsoNormal1">"Bu kısımda mı? Yüz bin kadar sanırım. Bütün gezegendeyse ortalama olarak her insana elli robot düşüyor. Solaria'da olduğu gibi insan başına on bin robot değil. Robotlarımızın çoğu çiftliklerimizde, madenlerimizde, fabrikalarımızda ve uzayda çalışıyorlar. Aslında robot bakımından sıkıntımız var. Özellikle evlerde çalışabilecek robotlar az. Aurora'lıların çoğu genellikle ikiüç robotla yetinmek zorunda kalıyorlar. Bazılarıysa sadece bir makine adamla. Yine de Solaria'ya benzemeyi istemiyoruz."</p>

    <p class="MsoNormal1">"Ev robotu olmayan kaç kişi?"</p>

    <p class="MsoNormal1">"Böyle robotu olmayan hiç kimse yok. Bir insan şu ya da bu nedenle robot çalıştıramayacak durumda olduğu takdirde bunu ona kamu sağlıyor."</p>

    <p class="MsoNormal1">"Nüfus artınca ne oluyor? Yeni robotlar mı yapıyorsunuz?"</p>

    <p class="MsoNormal1">Fastolfe başını salladı. "Nüfus artmıyor ki. Aurora'nın nüfusu ikiyüz milyon. Ve bu üç yüz yıldan bert hiç değişmiyor. İstenilen sayı bu. Herhalde bunu size verilen kitaplarda okudunuz."</p>

    <p class="MsoNormal1">Baley, "Evet, okudum." dedi. "Ama inanmakta zorluk çektim."</p>

    <p class="MsoNormal1">"Emin olun bu doğru. İşte bu yüzden hepimizin geniş arazisi ve bol yeri var.</p>

    <p class="MsoNormal1">Dünyanın kaynaklarından iyice yararlanıyoruz ve yalnız kalabiliyoruz. Aurora'da Arzdaki gibi fazla kalabalık ya da Solaria'daki gibi bir avuç insan yok." Yürümeye devam etmeleri için Baley'e koluna girmesini işaret etti. "Bu gördüğünüz evcilleştirilmiş bir dünya. Ben sizi bunu göstermek için dışarı çıkardım."</p>

    <p class="MsoNormal1">"Burada hiçbr tehlike yok mu?"</p>

    <p class="MsoNormal1">"Her zaman biraz tehlike vardır. Burada da fırtına çıkıyor, deprem oluyor, topraklar kayıyor. Tipi ve çığ görülüyor. Bir iki yanardağ da var. Kazanın neden olduğu ölümler hiçbir zaman sona erdirilemez. Öfkeli ve kıskanç insanların şiddetli duygularını, toy kimselerin budalalıklarını ve ileriyi göremeyenlerin çılgınlıklarını da unutmamalıyız. Ama bunlar pek önemsiz dertler sayılır ve dünyamıza egemen olan uygar sükunu da bozamazlar."</p>

    <p class="MsoNormal1">Fastolfe sanki bir an bu sözlerini düşündü, sonra da içini çekti. "Başka türlü olmasını da istemem. Yine de bazı kuşkularım var. Biz Aurora'ya sadece yararlı olacağını ya da gezegeni süsleyeceğini veya bu iki görevi birden yapabileceğini düşündüğümüz bitki ve hayvanları getirdik. Zararlı otları ve böcekleri ortadan kaldırdık. Standart altına düşen her şeyi de. Güçlü, sağlıklı ve çekici insanları seçtik. Tabii kendi ölçülerimize göre. Elimizden geleni yaptık, ama siz gülüyorsunuz, Bay Baley."</p>

    <p class="MsoNormal1">Arzlı gülmemiş sadece dudakları titremişti. "Hayır, hayır. Gülünecek bir şey yok ki."</p>

    <p class="MsoNormal1">"Pekâlâ da var. Ben de sizin gibi Aurora ölçülerine göre çekici bir insan olmadığımı biliyorum. Ne yazık ki gen karışımlarını ve rahim içi etkileri tamamiyle kontrol edemiyoruz. Ama tabii artık oktojenez daha fazla uygulanıyor. Onun için benim gibiler cenin son evresinde ortadan kaldırılacaklar. Ama bu bilimin Solaria'daki kadar geniş biçimde uygulanmayacağını umarım."</p>

    <p class="MsoNormal1">"Sizi bu biçimde ortadan kaldırmaya kalksalardı dünyalar da büyük bir teorik robotik uzmanından yoksun kalırlardı."</p>

    <p class="MsoNormal1">"Çok doğru." Fastolfe bunu hiç sıkılmadan söylemişti.</p>

    <p class="MsoNormal1">"Ama dünyalar bunu hiçbir zaman bilemezlerdi. Öyle değil mi? Her neyse... Çok basit ama uygulanabilir bir ekolojik denge kurduk. İklimimiz güzel, topraklarımız verimli. Kaynakları mümkün olduğu kadar eşitçe pay etmeye de çalışıyoruz. Gereken her şeyi üreten bir dünyamız var yani. Size idealimizin ne olduğunu açıklayayım mı?"</p>

    <p class="MsoNormal1">Baley, "Lütfen," dedi.</p>

    <p class="MsoNormal1">"Biz, bütün olarak üç Robotik Kuralına uyacak bir dünya yaratmaya çalıştık. Bu gezegen insanlara zarar verecek hiçbir şey yapmıyor. İstediğimiz her şeyi yerine getiriyor. Tabii insanlara zarar vermesini istemediğimiz sürece. Ve bu dünya kendisini de korumaya çalışıyor. Ancak bize hizmet etmek ya da bizi korumak için kendisinin zarar görmesine razı oluyor. Aurora dışında hiçbir yerde durum böyle değil. Ne Arzda, ne de diğer Uzaycı dünyalarında."</p>

    <p class="MsoNormal1">Baley kederle, "Arzlılar da bunu çok istediler," diye açıkladı. "Ama sonra çok kalabalıklaştık ve bilgisizliğimizden dünyamıza fazla zarar verdik. Artık bunu düzeltmemiz de imkânsız... Ama Aurora'ya özgü canlılar ne oldu? Siz ölü bir gezegene yerleşmediniz sanırım."</p>

    <p class="MsoNormal1">Fastolfe. "Tarih kitaplarımızı okumuşsunuz," dedi. "Öyle olmadığını biliyorsunuz. Buraya geldiğimiz zaman Aurora'da bitkiler ve hayvanlar vardı. Bir nitrojenoksijen atmosferi de. Elli Uzaycı dünyasında da bu durum böyleydi. İşin garibi her gezegende de canlılar çok azdı ve birbirlerinden pek farklı değillerdi. Ayrıca kendi gezegenlerine sıkıca sarılmış oldukları da söylenemezdi. Yani savaşmadan gezegenleri ele geçirdik. Aurora'ya özgü canlıların geri kalanları akvaryum ve hayvanat bahçelerimizdeler şimdi. Bir de dikkatle korunan ilkel bölgelerde. Arz dışında, insanların yerleşmiş olduğu bütün dünyalarda canlılar pek zayıftı. Arzda ise pek çok türde ve dünyalarına sıkıca bağlı canlılar bulunuyordu. Bunlar çevrenin her yerine yayılmışlardı. Ve yine sadece Arzda akıllı yaratıklar gelişti. İşte bunun nedenini pek anlayamıyoruz."</p>

    <p class="MsoNormal1">Baley, "Belki bu sadece bir rastlantıydı," diye cevap verdi. "Tam olmayan bir buluşun sonucu. Şimdiye kadar pek az gezegene yayıldık."</p>

    <p class="MsoNormal1">Fastolfe, "Evet, en akla yakın açıklama bu." dedi. "Bir yerlerde ekoloji dengesi Arzınki kadar karmaşık olan bir gezegen vardır belki de. Akıllı yaratıklar ve teknolojik bir uygarlık da. Ama Arzdaki yaratıklar ve akıllı canlılar Galakside parsek'lerce uzaklığa kadar yayıldılar. Hem de her yönde. Başka yerde hayat ve akıl varsa neden bu canlılar da etrafa yayılmadılar? Ve niçin biz onlarla hiç karşılaşmadık?"</p>

    <p class="MsoNormal1">"Böyle bir şey yarın bile olabilir."</p>

    <p class="MsoNormal1">"Evet, olabilir. Eğer böyle bir karşılaşma çok yakında olacaksa o zaman uysalca beklemememiz için önemli bir neden de var demektir. Çünkü giderek fazla pasif .olmaya başladık Bay Baley. İki yüz elli yıldan beri Uzaycılar hiçbir yeni dünyaya yerleşmediler. Dünyalarımız o kadar evcil, o kadar güzel ki artık bu gezegenlerden ayrılmayı istemiyoruz. Başlangıçta Aurora'ya neden yerleşildi biliyor musunuz? Dünya o kadar kötü bir hal almıştı ki, atalarımız yeni ve boş bir dünyada karşılaşacakları tehlikeleri tercih ettiler. Elli Uzaycı dünyası gelişmeye başladığı sıradaysa başka yerlere gitmemiz için sebep kalmamıştı. Bildiğiniz gibi en son Solaria gelişti. Bu süredeyse Arz yeraltındaki o çelik mağaralara çekildi. Ama aslında bu son demek. Her şeyin sonu."</p>

    <p class="MsoNormal1">"Ciddi olamazsınız?"</p>

    <p class="MsoNormal1">"Böyle kaldığımız, rahatımızı bozmadığımız, sakin sakin oturduğumuz ve hiçbir hareket yapmadığımız takdirde mahvolacağız. Bu bakımdan çok ciddiyim. İnsanlık, gelişebilmek için mutlaka alanını genişletmek zorundadır. Bunun bir yolu uzaya açılmak, devamlı keşifler yoluyla başka dünyalara erişmektir. Bu konuda başarısız olursak, aynı biçimde gelişen bir başka uygarlık bize erişir. Ve biz de bu uygarlığın dinamizmine karşı koyamayız."</p>

    <p class="MsoNormal1">"Bir uzay savaşı mı bekliyorsunuz? Şu hiper dalgadaki oyunlarda olduğu gibi?"</p>

    <p class="MsoNormal1">"Hayır. Buna gerek kalacağını sanmıyorum. Uzayda yayılan bir uygarlığın bizim birkaç dünyamıza ihtiyacı olmaz. Kafa bakımından çok gelişmiş olduğu için de savaşarak burada egemenlik kurmaya kalkışmaz. Ama etrafımızı daha canlı, hayat dolu bir uygarlık sardığı takdirde aradaki bu çelişki yüzünden zayıflar ve ölür gideriz. Ne hale girdiğimizi, boşa tükettiğimiz potansiyeli düşünerek tükeniriz. Tabi uzaydaki yayılmanın yerine başka bir gelişmeyi geçirebiliriz, örneğin bilimsel anlayış ya da kültür canlılığını. Ama korkarım bu gelişmeleri birbirlerinden ayırmak mümkün değil. Bir alanda zayıfladınız mı, diğer konularda da aynı şey olur. Ve biz her alanda zayıflamaya başladık. Ömrümüz çok uzun. Ve fazla rahatız."</p>

    <p class="MsoNormal1">Baley, "Biz Arzda Uzaycıların hem kendilerine cok güvendiklerine ve hem de pek güçlü olduklarına inanırız," diye açıkladı. "Doğrusu bu sözleri sizden duyduğuma inanamıyorum."</p>

    <p class="MsoNormal1">"Bu sözleri başka Uzaycılardan duyamazsınız. Benim fikirlerim modası geçmiş şeyler sayılıyor. Başkaları böyle konuşmalara gelemiyorlar. Ben de Aurora'lılara sık sık bu konuyu açmıyorum. Onun yerine başka gezegenlere yerleşilmesi gerektiğinden söz ediyorum. Yayılmadan vazgeçtiğimiz takdirde başımıza gelecek felaketleri düşünerek korktuğumu söylemiyorum. Hiç olmazsa bu şekilde taraftar kazanıyorum. Artık Aurora ciddi ve hatta heyecanlı bir biçimde yeni bir keşif ve yerleşme çağının başlaması gerektiğini düşünüyor."</p>

    <p class="MsoNormal1">Baley, "Ama sesinizde hiç heyecan yok," dedi. "Ne oldu?"</p>

    <p class="MsoNormal1">"Böylece Jander Panell'i ortadan kaldırma nedenime yaklaşmış olduk." Fastolfe duraklayarak başını salladı. "Bay Baley, keşke insanları daha iyi anlayabilseydim. Tam altmış yıl pozitronik beynin karmaşık ayrıntılarını inceledik. Bu konuya on beşyirmi yılımı daha vereceğimi de sanıyorum. Bu sürede çok daha karmaşık olan insan beyni probleminin biraz olsun derinliğine bile inemedim. Robotik Kuralları olduğu gibi İnsan Yasaları da var mı? Kaç insan yasası olabilir? Bunlar matematik yoluyla nasıl açıklanabilirler? Bunları bilmiyorum. Belki ileride bir gün biri İnsan Yasalarını da matematik formülle açıklayabilecek. O zaman geleceğin ana çizgileri de belirlenebilecek. Benim gibi tahminlerde bulunmak yerine insanlığı nelerin beklediği bilinecek. Birtakım fikirler yürütmek yerine durumu düzeltmek için neler yapılması gerektiği anlaşılacak. Bazen, 'psikotarih' adını verdiğim bir matematik bilim dalı yaratmayı hayal ediyorum. Ama bunu başaramayacağımı biliyorum. Korkarım bunu kimse yapamayacak." Durakladı.</p>

    <p class="MsoNormal1">Baley bekledi, sonra da usulca, "Jander Panell'i ortadan kaldırma nedeniniz, Dr. Fastolfe?" diye mırıldandı.</p>

    <p class="MsoNormal1">Aurora'lı bu soruyu duymamış gibiydi. Cevap vermeyerek onun yerine, "Daneel'le Giskard yine işaretle bir tehlike olmadığını bildiriyorlar," dedi. "Söyleyin, Bay Baley, benimle biraz daha yürüyebilir misiniz?"</p>

    <p class="MsoNormal1">Baley ihtiyatla sordu. "Nereye gideceğiz?"</p>

    <p class="MsoNormal1">"Komşu eve doğru. Şu tarafa. Çim alandan geçeceğiz. Bu açıklık sizi rahatsız eder mi?"</p>

    <p class="MsoNormal1">Balek dudaklarını birbirine bastırarak gösteriden yöne baktı. Sanki bunun kendisini nasıl etkileyeceğini anlamaya çalışıyordu. "Buna dayanabileceğimi sanıyorum. Bir sorun çıkmayacak."</p>

    <p class="MsoNormal1">Bu sözleri duyacak kadar yakında olan Giskard Arzlıya daha da sokuldu. Gözleri gündüz ışığında eskisi gibi parlamıyordu. Sesinde insanca duygular yoktu ama sözlerinden duyduğu endişe anlaşılıyordu. "Size yolculukta, gezenege indiğimiz sırada ciddi bir rahatsızlık geçirdiğinizi hatırlatabilir miyim?"</p>

    <p class="MsoNormal1">Baley, Giskard'a döndü. Daneel'e karşı dostluk duyuyordu.</p>

    <p class="MsoNormal1">Onunla yaptığı iş arkadaşlığının neden olduğu duygular genellikle robotlara karşı beslediği düşmanlığı gizlemesine yol açıyordu. Ama Giskard konusunda durum böyle değildi.</p>

    <p class="MsoNormal1">Arzlı daha ilkel bir robot olan Giskard'dan tiksiniyordu.</p>

    <p class="MsoNormal1">Öfkesini yenmeye çalışarak, "Gemide tedbirsiz davrandım, delikanlı," dedi. "Çünkü fazla meraka kapılmıştım. O zamana kadar görmediğim bir hayalle karşı karşıyaydım. Buna alışacak zamanım da olmamıştı. Şimdi durum farklı."</p>

    <p class="MsoNormal1">"Şimdi rahatsızlık duyuyor musunuz? Bundan emin olmalıyım."</p>

    <p class="MsoNormal1">Baley, kendi kendisine Giskard'ın güvenini düşünen bir maden yığını olduğunu hatırlatarak kesin bir tavırla, "Rahatsızlık duyup duymadığım önemli değil," dedi.</p>

    <p class="MsoNormal1">"Yerine getirmem gereken bir görevim var. Kapalı yerlere saklandığım takdirde de bunu başaramam."</p>

    <p class="MsoNormal1">"Göreviniz mi?" Giskard bu sözü sanki bunun anlamını kavrayacak bir şekilde programlanmamış gibi bir tavırla söylemişti.</p>

    <p class="MsoNormal1">Baley çabucak Fastolfe'a baktı. Ama Aurora'lı sessizce bekliyordu. İşe karışmak için bir hareket yapmak niyetinde olmadığı da belliydi. Sanki bu durumu bilimsel bakımdan inceliyordu. Bu yüzden fena halde tepesi atan Baley sert sert sordu.</p>

    <p class="MsoNormal1">"Görevin ne olduğunu biliyor musun?"</p>

    <p class="MsoNormal1">Giskard, "Yapılması gereken bir şey, beyim," dedi.</p>

    <p class="MsoNormal1">"Senin görevin Robotik Kurallarına uymak. İnsanların da uymaları gereken bazı kurallar var. Benimde bana verilen görevi yerine getirmem gerekiyor. Önemli bu."</p>

    <p class="MsoNormal1">"Ama açıklığa çıkmak..."</p>

    <p class="MsoNormal1">"Bunun yine de yapılması gerekiyor. Belki oğlum ileride bir gün yeni bir gezegene gidecek. Aurora kadar rahat olmayan bir dünyaya. O ömrünün sonuna kadar açıkta yaşayacak. Mümkün olduğu takdirde ben de onunla gideceğim."</p>

    <p class="MsoNormal1">"Bunu neden yapacaksınız?" .</p>

    <p class="MsoNormal1">"Söyledim ya. Bu benim görevim."</p>

    <p class="MsoNormal1">"Ben Kurallara karşı gelemem, beyim. Siz gelebilir misiniz? Çünkü sizden rica ediyorum..."</p>

    <p class="MsoNormal1">"İstersem görevimi yapmaktan vazgeçebilirim. Ama bunu istemiyorum. Bazen bu duygu diğerlerinden çok daha güçlü olur, Giskard."</p>

    <p class="MsoNormal1">Bir sessizlik oldu. Sonra robot, "Sizi açıklığa çıkmamanız için ikna ettiğim takdirde, bu size zarar mı verir?" dedi.</p>

    <p class="MsoNormal1">"Evet. Çünkü görevimi yerine getirmediğimi düşünürüm."</p>

    <p class="MsoNormal1">"Bu sizin için açıklık yerde duyacağınız rahatsızlıktan çok daha kötü mü olur?"</p>

    <p class="MsoNormal1">"Hem de nasıl?"</p>

    <p class="MsoNormal1">"Bunu bana anlattığınız için teşekkür ederim, beyim."</p>

    <p class="MsoNormal1">Baley'e robotun genellikle ifadesiz olan çehresinde memnunluk varmış gibi geldi.</p>

    <p class="MsoNormal1">Giskard geriledi ve Dr. Fastolfe konuşmaya başladı. "Bu konuşma çok ilgi çekici oldu. Bay Baley. Giskard'a bu bakımdan talimat verilmesi gerekiyordu. Artık nasıl davranması gerektiğini biliyor."</p>

    <p class="MsoNormal1">Baley mırıldandı. "Daneel'in hiç soru sormadığının farkındayım."</p>

    <p class="MsoNormal1">Fastolfe, "Daneel sizi tanıyor," diye karşılık verdi. "Sizinle hem Arzda ve hem de Solaria'da çalıştı. Neyse... Yürüyelim mi? Etrafınıza dikkatle bakın. Dinlenmek, durmak ve hatta geri dönmek istediğiniz an bana haber vereceğinizden eminim."</p>

    <p class="MsoNormal1">"Tabii veririm. Ama bu yürüyüşün anlamı nedir? Rahatsız olabileceğimi bildiğinize göre, bu gezintiyi laf olsun diye teklif etmediniz sanırım."</p>

    <p class="MsoNormal1">Fastolfe, "Tabii etmedim," dedi. "Jander'in hareketsiz vücudunu görmeyi isteyeceğinizi düşündüm."</p>

    <p class="MsoNormal1">"Evet, görmem gerekir. Ama 'cesetten' bir şey öğrenebileceğimi sanmıyorum."</p>

    <p class="MsoNormal1">"Ben de öyle. Belki felaket sırasında Jander'in yarı sahibi sayılacak kimseyi sorguya çekme fırsatını da bulabilirsiniz. Bu konuda benden başka bir insanla konuşmayı da istersiniz sanırım."</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Fastolfe biraz ilerleyerek önünden geçtiği bir ağaççıktan bir yaprak kopardı. Bunu ikiye katlayarak dişlemeye başladı.</p>

    <p class="MsoNormal1">Baley adama merakla baktı. Uzaycılar işlem görmemiş, ısıtılmamış ve hatta yıkanmamış bir şeyi ağızlarına nasıl sokabiliyorlar, diye düşündü. Oysa mikrop kapmaktan ödleri patlıyor. Sonra Aurora'da patojenik mikroorganizmaların bulunmadığını hatırladı ama Fastolfe'un bu hareketini yine de tiksinti verici buldu.</p>

    <p class="MsoNormal1">Birdenbire, "Dr. Fastolfe," dedi. "Bana Jander'i ortadan kaldırma nedeninizi hâlâ söylemediniz."</p>

    <p class="MsoNormal1">"Doğru! Söylemedim! Bay Baley, insana benzeyen robotların pozitronik beyinlerinin teorik temelini kurmak için neden çabaladım dersiniz?"</p>

    <p class="MsoNormal1">"Bunu bilemem."</p>

    <p class="MsoNormal1">"Düşünün. Ben insanlarınkine çok benzeyen bir robot beyni yaratmaya çalıştım."</p>

    <p class="MsoNormal1">Fastolfe birdenbire güldü. "Aslında insan beyninin nasıl çalıştığını hiç bilmiyordum. Bunu taklit edebilmek için ön sezilerimden yararlanmak zorunda kaldım. Bu ön sezilerin insan beynini anlamamı sağlayacaklarına da inanıyordum. Yani insana benzer robotların yardımıyla psikotarihe doğru bir adım atmış olduğumu düşünüyordum..."</p>

    <p class="MsoNormal1">"Anlıyorum."</p>

    <p class="MsoNormal1">"İnsanınkine benzer pozitronik bir beynin teorik yapısını tasarlamayı başardım. Artık bu beyni yerleştirmek için yine insanınkine benzeyen bir vücuda gerek vardı. Sonuçta beyin tek başına varolan bir bir şey değildir. Vücutla beyin birbirlerini etkilerler. Bu yüzden bizimkine benzeyen bir vücuda yerleştirilen bir insan beyni değişir. Bir dereceye kadar insanca niteliklerini kaybeder."</p>

    <p class="MsoNormal1">"Bundan emin misiniz?"</p>

    <p class="MsoNormal1">"Tabii eminim. Daneel'le Giskard'ı birbirleriyle bir karşılaştırın."</p>

    <p class="MsoNormal1">"O halde Daneel'i insan beynini daha iyi anlamak için hazırladınız!"</p>

    <p class="MsoNormal1">"İyi bildiniz. Bu iş için Sarton'la birlikte yirmi yıl uğraştık. Sayısız başarısız modeli bir tarafa atmak zorunda kaldık. İlk gerçek başarımız Daneel'di. Tabii yeni çalışmalar için onu yanımda tuttum. Bunun bir nedeni de..." Aurora'lı sanki gülünç bir şeyi itirafa hazırlanıyormuş gibi ağzını çarpıtarak gülümsedi. "Daneel'e karşı duyduğum sevgiydi. Daneel insanın göreviyle ilgili kavramları anlayabiliyor.</p>

    <p class="MsoNormal1">Oysa Giskard bütün özelliklerine karşı bu fikri kavramakta zorluk çekti. Bunu siz de gördünüz."</p>

    <p class="MsoNormal1">"Daneel üç yıl önce Arzda benimle birlikte çalıştı. Bu onun ilk ciddi görevi miydi?"</p>

    <p class="MsoNormal1">"Önemli olan ilk görevi. Sarton öldürüldüğü zaman bir yardımcıya ihtiyacımız oldu. Onun bir robot olması ve Arzdaki hastalıklardan etkilenmemesi gerekiyordu. Arzlıların robotlarla ilgili peşin hükümleri yüzünden sıkıntı çekmeyecek kadar da insana benzemesi."</p>

    <p class="MsoNormal1">"Daneel'in o sırada hazır olması şaşılacak bir raslantı."</p>

    <p class="MsoNormal1">"Ah... Siz rastlantılara inanır mısınız? Ben insan biçiminde bir robot gibi devrim yaratacak bir makine yaratıldığı zaman bunun kullanılması gereken bir durumla karşılaşacağımıza da inandım."</p>

    <p class="MsoNormal1">"Çalışmalarınız başarılı oldu mu, Dr. Fastolfe? Artık insan beynini eskisine göre daha iyi anlıyor musunuz?"</p>

    <p class="MsoNormal1">Fastolfe gitgide daha ağırlaşmış, Baley de adımlarını ona uydurmuştu. Şimdi iki evin arasındaki açıklığın hemen hemen ortasında duruyorlardı. Baley için çok zor bir andı bu. Çünkü iki evin sağlayacağı güvenden de aynı derecede uzaktaydı.</p>

    <p class="MsoNormal1">Ama Arzlı Giskard'ın işe karışmasını istemediği için giderek artan endişesini yenmeye çalıştı.</p>

    <p class="MsoNormal1">Fastolfe, Baley'nin durumunun farkında değilmiş gibiydi.</p>

    <p class="MsoNormal1">"İnsan beyni konusunda ilerleme gösterdiğimiz kesin," diye açıkladı. "Ama daha müthiş problemler var. Belki de bunlar hiçbir zaman çözümlenemeyecek. Yine de bir hayli ilerledik sayılır. Ancak..."</p>

    <p class="MsoNormal1">"Ancak?"</p>

    <p class="MsoNormal1">"Ancak insan beyninin salt teorik incelenmesi Aurora'lılar için yeterli değil. İnsana benzen robotları onaylamadığım alanlarda kullanmayı düşünmeye başladılar."</p>

    <p class="MsoNormal1">"Arzdaki gibi mi?"</p>

    <p class="MsoNormal1">"Hayır. Bu onayladığım ve ilgimi uyandıran kısa bir deneydi. Daneel, Arzlıları kandırabilecek miydi? O bunu başardı. Ama robot konusunda Arzlıların gözleri pek keskin sayılmazdı, Daneel'in Aurora'lıları kandırması imkânsız. Ama ileride onların da ayırd edemeyeceği kadar insana benzeyen robotlar yapılabilir. Ancak robotlara başka görevler verilmesi de önerildi."</p>

    <p class="MsoNormal1">"Örneğin?"</p>

    <p class="MsoNormal1">Fastolfe düşünceli bir tavırla ileriye baktı. "Size bu dünyanın evcilleştirilmiş olduğunu söyledim. Yeni bir keşif ve yayılma çağını başlatmak için harekete geçtiğim zaman, lider olarak fazla rahat Aurora'lıları... ve diğer Uzaycıları düşünmedim. Ben, bize Arzlıların yol göstermesini sağlamamız gerektiğine inanıyordum. Arzlılar korkunç bir dünyada yaşıyorlardı. Ömürleri de kısaydı. Yani kaybedecek fazla bir şeyieri yoktu. Bu yüzden ellerine böyle bir fırsat geçeceği için sevineceklerdi. Özellikle biz teknolojimizle onlara yardım edeceğimiz için. Üç yıl önce Arzda sizinle konuştuğumuz zaman siz© böyle bir şeyden söz ettim.</p>

    <p class="MsoNormal1">Bunu hatırlıyor musunuz?" Yan yan Baley'e baktı.</p>

    <p class="MsoNormal1">Detektif ifadesiz bir yüzle, "Bunu çok iyi hatırlıyorum," dedi. "Aslında siz kafamda bir düşünce dizisinin belirmesine neden oldunuz. Bunun sonucu olarak da Arzda aynı yönde küçük bir hareket başladı."</p>

    <p class="MsoNormal1">"Sahi mi? Bunun kolay olmayacağını biliyorum. Siz Arzlılar da klostrofobi var.</p>

    <p class="MsoNormal1">Duvarlarınızın arasından çıkmaktan hiç hoşlanmıyorsunuz."</p>

    <p class="MsoNormal1">"Bununla savaşıyoruz. Dr. Fastolfe, Örgütümüz uzaya açılmayı planlıyor. Oğlum bu hareketin lideri, ileride bir gün yeni bir dünyaya yerleşmek için Arzdan ayrılacak bir grubun başında olacağını umuyorum. Tabii söylediğiniz gibi teknoloji bakımından bize yardım ederseniz..." Baley cümlesini bilerek tamamlamadı.</p>

    <p class="MsoNormal1">"Yani size uzay gemileri verirsek, öyle mi?"</p>

    <p class="MsoNormal1">"Evet, Dr. Fastolfe. Ve tabii başka araç ve gereçler de."</p>

    <p class="MsoNormal1">"Bazı zorluklar var. Birçok Aurora'lı Arzlıların uzaya açılarak yeni dünyalara yerleşmelerini istemiyor. Arzın arı kovanına benzeyen Kentlerinden, kültürünün çabucak yayılmasından ve gezegene egemen olan karmaşadan korkuyorlar."</p>

    <p class="MsoNormal1">Fastolfe endişeyle kımıldandı. "Neden burada duruyoruz?</p>

    <p class="MsoNormal1">Gidelim..." Ağır ağır ilerledi. "Ben böyle olmayacağını anlatmaya çalıştım. Arzdan yola çıkarak diğer gezegenlere yerleşecek insanların klasik Arzlı sayılmayacaklarını söyledim. Çünkü onlar kentlere kapanıp kalmayacaklar. Yeni bir dünyaya eriştikleri zaman buraya gelen Aurora'lı atalarımız gibi davranacaklar. Yönetilebilir bir ekoloji dengesi kuracaklar. Davranışları Arzlılardan çok Aurora'lılarınkine yakın olacak."</p>

    <p class="MsoNormal1">"Onlarda da Uzaycı kültüründe görülen zayıflıklar belirmeyecek mi, Dr Fastolfe?"</p>

    <p class="MsoNormal1">"Belki de belirmeyecek. Çünkü onlar bizim hatalarımızdan ders alabilecekler.</p>

    <p class="MsoNormal1">Ama artık bunu tartışmakta yarar yok. Yeni bir gelişme her şeyi değiştirdi."</p>

    <p class="MsoNormal1">"Nedir bu?"</p>

    <p class="MsoNormal1">"İnsana benzeyen robot tabii. Anlayacağınız bazı kimseler gezegenlere önce insana benzeyen robotların gitmelerini istiyorlar. Onların yeni dünyalar yaratacaklarına inanıyorlar."</p>

    <p class="MsoNormal1">Baley, "Sizin her zaman robotlarınız vardı," diye hatırlattı.</p>

    <p class="MsoNormal1">"Şimdiye kadar böyle bir fikir ileri sürülmemiş miydi?"</p>

    <p class="MsoNormal1">"Tabii sürülmüştü. Ama bunların uygulanamayacağı açık seçik belliydi. Kontrolümüz altında olmayan, insana benzemeyen, sıradan robotlar ancak kendilerine göre bir dünya yaratabilirlerdi. İnsanların daha nazik ve esnek vücutlarıyla kafalarına uyacak bir dünyayı evcilleştirmeleri ve geliştirmelerini o robotlardan beklemek yersiz olurdu."</p>

    <p class="MsoNormal1">"Onların yaratacakları dünya istenilenin ilk taslağı kabul edilemez miydi?"</p>

    <p class="MsoNormal1">"Tabii, Bay Baley. Korkarım ki Aurora'lılar ilk taslağı hiç de yeterli bulmuyorlar. Bana göre bu da Aurora'nın ne kadar yozlaşmış olduğunu gösteriyor. Diğer taraftan insanlara kafa ve vücut bakımından mümkün olduğu kadar benzeyen robotlar kendilerine uygun bir dünya yaratırlar. Ve yaratılan bu dünya Aurora'lılara da uyar. Bu düşüncedeki mantığı anlıyor musunuz?"</p>

    <p class="MsoNormal1">"Çok iyi anlıyorum."</p>

    <p class="MsoNormal1">"İnsana benzeyen robotlar uygun bir dünya yaratacaklar. Bu iş sona erdiği zaman bizim insanlar da bu Aurora'dan ayrılarak ikinci bir Aurora'ya gidecekler. Gezegenlerinden hiç ayrılmamış gibi olacaklar. Yalnızca daha yeni bir Aurora'ya yerleşerek eskisine benzeyen bu dünyada yozlaşmalarını sürdürecekler. Bundaki mantığı da anlayabiliyor musunuz?"</p>

    <p class="MsoNormal1">"Ne demek istediğinizi anlıyorum. Ama sanırım Auıora'lılar anlayamıyorlar."</p>

    <p class="MsoNormal1">"Anlamayı başaramayabilirler. Düşmanlarım Jander'in öldürülmesi olayını kullanarak beni mahvetmezlerse bu noktayı etkileyici bir biçimde anlatabileceğimden eminim. Şimdi beni bu olayda niçin suçladıklarını anlıyor musunuz? İnsana benzeyen robotların başka dünyalara yerleşmeleri için izin vermek istemediğimi, bu yüzden onları ortadan kaldırmaya başladığımı söylüyorlar."</p>

    <p class="MsoNormal1">Bu kez Baley durdu. Düşünceli bir tavırla Dr. Fastolfe'a bakıyordu. "Sizin görüşünüzün kazanması şart Arzın çıkarları için gerekli bu."</p>

    <p class="MsoNormal1">"Sizin çıkarlarınız bakımından da öyle, Bay Baley."</p>

    <p class="MsoNormal1">"Evet, benim çıkarlarım bakımından da, şimdilik beni bir tarafa bırakalım. Dünyamın ve Arzlıların Galaksiye yayılmalarına izin verilmesi, teşvik edilmeleri gerekli. Onlara yardım edilmesi de. Geleneklerimizi bizi rahat ettirecek kadar sürdürmeliyiz. Bizi sonsuza kadar Arza hapsetmemeliler. Çünkü Arzda sadece ölüp gideriz."</p>

    <p class="MsoNormal1">Aurora'lı, "İçinizden bazıları hapis kalmakta direnecekler sanırım," dedi.</p>

    <p class="MsoNormal1">"Tabii. Belki hemen hemen çoğumuz bunu yapacağız. Ama hiç olmazsa aramızdan bazıları olabildiğince çok sayıda Arzlı kaçmayı başaracak. Bize izin verildiği takdirde. Onun için yalnızca insanlığın büyük bir kısmının yasalarının bir temsilcisi değil, aynı zamanda da basit bir Arzlı olarak sizi temize çıkarmak zorundayım. İster suçlu olun, ister suçsuz, bu şart. Ama hakkınızdaki suçlamaların doğru olmadığını öğrenirsem bu işi daha canla başla yaparım."</p>

    <p class="MsoNormal1">"Tabii! Anlıyorum."</p>

    <p class="MsoNormal1">"Demin bana nedeni açıkladınız. Bu durumda bana bu suçu işlememiş olduğunuzu tekrar söylemenizi istiyorum."</p>

    <p class="MsoNormal1">Fastolfe, "Bay Baley," diye cevap verdi. "Bu olayda hiçbir seçeneğiniz olmadığını biliyorum. Size suçlu olduğumu söyleyebilirim ve siz dünyanızın ve kendi ihtiyaçlarınız nedeniyle bu gerçeği saklamak için bana yardım edersiniz. Gerçekten suçlu olsaydım bunu size açmak zorunluluğunu duyardım. Siz de bu gerçeği de gözönüne alarak, işin içyüzünü bildiğiniz için beni ve kendinizi kurtarmak uğruna daha da büyük bir çaba harcardınız. Ama bunu yapamayacağım. Çünkü suçsuzum. Görünüş benim aleyhimde ama Jander'i ben öldürmedim. Böyle bir şey aklıma bile gelmedi."</p>

    <p class="MsoNormal1">"Hiçbir zaman mı?"</p>

    <p class="MsoNormal1">Fastolfe hüzünle gülümsedi. "Ah, belki bir iki defa,</p>

    <p class="MsoNormal1">'İnsanınkine benzeyen pozitronik beynin geliştirilmesine yol açan o zekice fikirlerin üzerinde durmasaydım Aurora için daha iyi olurdu,' diye düşündüm 'Ya da bu tür beyinler dengeli olmasaydılar ve çabucak donsalardı..' Ama bunlar gelip geçici düşüncelerdi. Jander'i bu nedenle ortadan kaldırmak aklımın ucundan bile geçmedi."</p>

    <p class="MsoNormal1">"O halde aleyhinizdeki bu durumu ortadan kaldırmamız gerekiyor."</p>

    <p class="MsoNormal1">"Çok iyi olur. Ama nasıl?"</p>

    <p class="MsoNormal1">"Bunun bir işe yaramayacağını gösterebiliriz. Jander'i ortadan kaldırmanın ne yararı oldu? İnsana benzeyen başka robotlar yapılabilir. Binlerce, milyonlarca."</p>

    <p class="MsoNormal1">"Korkarım durum böyle değil, Bay Baley. İnsana benzeyen başka hiçbir robot yapılamaz. O tür robotları yaratmasını sadece ben biliyorum. Amaç robotların gezegenlere yayılmaları olduğu sürece öyle robotlar yapmak niyetinde de değilim. Jander öldü. Geride sadece Daneel kaldı."</p>

    <p class="MsoNormal1">"Bu sırrı başkaları öğrenebilirler..."</p>

    <p class="MsoNormal1">Aurora'lı başını dikleştirdi. "Bunu başarabilecek robotik uzmanını görmek isterim. Düşmanlarım bir Robotik Enstitüsü kurdular. Bu kuruluşun tek amacı insana benzeyen robotun yapılma yöntemini araştırıp öğrenmek. Ama başarılı olamayacaklar. Şu ana kadar olamadılar. Bundan sonra da olamayacaklarını biliyorum."</p>

    <p class="MsoNormal1">Bley kaşlarını çattı. "İnsana benzeyen robotların sırrını bilen tek insan sizsiniz ve düşmanlarınız da bunu ele geçirmek için çırpmıyorlarsa, her şeyi size söyletmeye çalışamazlar mı?"</p>

    <p class="MsoNormal1">"Onlar da bunu yapıyorlar. Politik hayatımı tehdit ediyor ve cezalandırılmamı sağlamaya çalışıyorlar. Meslek yaşantımı da sona erdirerek beni bu sırrı onlarla paylaşmaya zorlayacaklar. Belki de Parlamentonun bana bu sırrı paylaşmamı emretmesini aksi durumda mal varlığımın elimden alınacağını, hapse atılacağımı ve kim bilir başka ne cezalara çarptırılacağımı bildirmesini sağlamaya çalışacaklar. Ben de boyun eğmektense her şeye... her şeye, katlanmaya karar verdim. Yine de bunu yapmak zorunda kalmayı istemiyorum."</p>

    <p class="MsoNormal1">"Karşı koymaya kararlı olduğunuzu biliyorlar mı?"</p>

    <p class="MsoNormal1">"Bildiklerini umarım. Bunu onlara yeteri kadar açıkça söyledim. Herhalde blöf yaptığımı, ciddi olmadığımı düşünüyorlar. Ama ciddiyim."</p>

    <p class="MsoNormal1">"Size inandıkları takdirde daha ciddi yollara başvurabilirler."</p>

    <p class="MsoNormal1">"Ne demek istiyorsunuz?"</p>

    <p class="MsoNormal1">"Kâğıtlarınızı çalabilirler. Sizi kaçırıp, işkence yapabilirler."</p>

    <p class="MsoNormal1">Fastolfe gürültülü kahkahalar atmaya başlayınca Baley kıpkırmızı kesildi. "Hiper dalga oyunundaki aktörler gibi konuşmak hoşuma gitmiyor. Ama bu olasılıkları da gözönüne aldınız mı?"</p>

    <p class="MsoNormal1">Aurora'lı, "Bay Baley," diye karşılık verdi. "Bir: Robotlarım beni korurlar. Beni ya da çalışmalarımı ele geçirmek için tam anlamıyla bir savaş açmaları gerekir. İki: Başarılı olduklarını düşünelim. Bana düşman olan hiçbir robotik uzmanı insana benzeyen pozitronik beynin sırrını bunu ancak benden çalarak ya da beni konuşturarak elde edebileceğini açık açık söylemeye dayanamaz. Böyle bir durumda meslek alanındaki adı da, onuru da sıfıra iner. Üç: Aurora'da böyle şeyler hiç duyulmamıştır. Bana, meslek onuruna uyulmayacak bir biçimde saldırıldığı sezilir sezilmez hem Parlamento ve hem de kamuoyu hemen lehime döner."</p>

    <p class="MsoNormal1">Baley mırıldandı. "Öyle mi?" İçin için de ayrıntılarını bir türlü anlayamadığı bir kültürde çalışmak zorunda kaldığı için şansına lanet ediyordu.</p>

    <p class="MsoNormal1">"Evet. Bana inanın. Keşke düşmanlarım böyle melodrama kaçan bir yola başvursalar. Bunu yapacak kadar ahmak olsalar. Keşke onlara giderek güvenlerini kazansanız ve evime saldırmaları, tenha bir yerde yolumu kesmeleri ya da Arzda çok görüldüğünü sandığım buna benzer bir şeyler yapmaları için onları kandırabilseniz. Sizi bunu yapmanız için ikna edebilsem."</p>

    <p class="MsoNormal1">"Bu bana göre bir şey değil." Baley'nin sesi buz gibiydi.</p>

    <p class="MsoNormal1">"Ben de bu düşüncedeyim. Bu yüzden istediğim olmayacak. Ve, bana inanın bu aslında çok kötü. Onları zora başvurarak âdeta intihara teşvik edemezsek, düşmanlarım çok daha etkili şeyler yapacaklar. Yani kendilerince daha etkili şeyler. Beni asılsız suçlamalarla mahvedecekler."</p>

    <p class="MsoNormal1">"Nasıl suçlamalar?"</p>

    <p class="MsoNormal1">"Beni yalnızca Jander'i ortadan kaldırmakla suçlamıyorlar. Aslında bu yeteri kadar kötü, başka bir yalana gerek kalmayabilir. Ama düşmanlarım robotun ölümünün sadece bir deneyim olduğunu fısıldıyorlar. Başarılı ve tehlikeli bir deneyim olduğunu. Bu henüz fısıltı halinde etrafa yayılıyor. Düşmanlarım insanlarınkine benzeyen beyinleri çabucak ve başarıyla ortadan kaldırmak için bir sistem geliştirdiğimi söylüyorlar. 'Böylece,' diyorlar. 'Biz kendi insan biçimi robotlarımızı yarattığımız zaman Fastolfe ve grubu hepsini ortadan kaldırmayı başaracaklar. Aurora'lıların yeni dünyalara yerleşmelerini önleyecekler. Galaksiyi suç ortağı olan Arzlılarn bırakacaklar.'"</p>

    <p class="MsoNormal1">"Bu doğru olamaz ki."</p>

    <p class="MsoNormal1">"Tabii doğru değil. Size bunların asılsız suçlamalar olduğunu söyledim. Üstelik gülünç iddialar bunlar. Böyle bir öldürme teorik olarak bile imkânsız. Robotik Enstitüsündekiler insana benzer robotu yaratacak durumda değiller. İstesem bile sürüyle robotu ortadan kaldırmak için toplu bir kıyıma girişemem. Bunu başaramam."</p>

    <p class="MsoNormal1">"Öyleyse bu iddialar kendi kendilerini çürütmü/orlar mı?"</p>

    <p class="MsoNormal1">"Ne yazık ki istenilen sürede çürütemeyecekler Bu söylentiler gülünç ve saçma ama bunlar bir süre kulaktan kulağa etrafa yayılacaktır. Bu da kamuoyunu aleyhime döndürmeye yetecek. Parlamentoda beni yenecek kadar oy kazanmalarını da sağlayacak. Sonunda bütün bu iddiaların saçma olduğu anlaşılacak. O zaman da çok geç kalmış olacağız. Bu olayda suçu Arza yüklemeye çalıştıklarını unutmayın. Arz adına çalıştığım iddiaları çok etkileyici. Ve pek çok kişi de, mantıklarının bütün uyarılarına karşın bu saçma sapan sözlere inanacaktır. Bunu Arz ve Arzlılardan nefret ettikleri için yapacaklardır, inanın."</p>

    <p class="MsoNormal1">Baiey, "Bana Arza karşı şiddetli bir öfke duyulmasını sağlamaya çalıştıklarını söylüyorsunuz, sanırım," dedi.</p>

    <p class="MsoNormal1">Fastolfe başını salladı. "Evet, öyle, Bay Baley. Her geçen günle durum daha da kötüleşiyor. Ve zamanımız da çok az."</p>

    <p class="MsoNormal1">"Bütün bu iddiaları çürütmenin kolay bir yolu yok mu?"</p>

    <p class="MsoNormal1">Umutsuzluğa kapılan Baley Daneel'in fikrini kabul etmenin zamanı geldiğini düşünüyordu. "Diyelim ki insana benzer robotları ortadan kaldırmanın bir yolunu bulmuştunuz ve bunu denemeyi çok istiyordunuz. Bunun için başka bir evde kalan Jander'le uğraşmanıza gerek yoktu ki. Onunla deney yapılması uygun bile değildi. Buna karşılık Daneel evinizdeydi. Yakınınızdaydı ve bu işe de uygundu. Söylenenler doğru olsaydı önce Daneel'in üzerinde deney yapmaz mıydınız?"</p>

    <p class="MsoNormal1">Fastolfe itiraz etti. "Hayır, hayır. Kimse buna inanmaz. Daneel benim ilk başarım, benim zaferimdi. Ne olursa olsun onu hiçbir zaman öldüremezdim. Tabii bu nedenle de deney için Jander'i seçerdim."</p>

    <p class="MsoNormal1">Tekrar yürümeye başladılar. Komşu eve iyice yaklaşmışlardı. Dudakları iyice gerilmiş olan Baley sessizleşmişti.</p>

    <p class="MsoNormal1">Avrupalı, "Kendinizi nasıl hissediyorsunuz, Bay Baley?" diye sordu.</p>

    <p class="MsoNormal1">Arzlı alçak sesle, "Dışarıda bu kadar yürümemi kastediyorsanız," dedi.</p>

    <p class="MsoNormal1">"Farkında bile değilim. Yok karşı karşıya olduğumuz çıkmazı kastediyorsanız, her şeyden vazgeçmek üzereyim neredeyse. Ultrasonik beyin dağıtma aygıtına sokulma tehlikesiyle karşılaşmadan bu görevi bırakmayı düşünüyorum."</p>

    <p class="MsoNormal1">Birdenbire öfkeyle bağırdı. "Beni neden getirttiniz, Dr. Fastolfe? Neden bu görevi bana verdirdiniz? Ben size ne kötülük ettim de beni böyle bir cezaya lâyık gördünüz?"</p>

    <p class="MsoNormal1">Fastolfe, "Aslında başlangıçta bu benim fikrim değildi," diye açıkladı. "Tabii ben de çaresiz durumdaydım..."</p>

    <p class="MsoNormal1">"Kimin fikriydi o halde?"</p>

    <p class="MsoNormal1">"Bu şimdi eriştiğimiz evin sahibinin düşüncesiydi. Açıkçası benim de aklıma daha parlak bir fikir gelmedi."</p>

    <p class="MsoNormal1">"Bu evin sahibinin fikri mi? Ama bu adam..."</p>

    <p class="MsoNormal1">"Hanım..."</p>

    <p class="MsoNormal1"><a id="__DdeLink__16_204557535">"</a>Pekâlâ, bıı hanım bunu neden önerdi?"</p>

    <p class="MsoNormal1">"Ah, onun sizi tanıdığını söylemedim değil mi. Bay Baley. İşte bakın, o da bizi bekliyor."</p>

    <p class="MsoNormal1">Baley şaşkın şaşkın başını kaldırdı. Sonra da, "Yakub adına!..." diye fısıldadı.</p>

    <p class="MsoNormal1"><span>&nbsp;</span></p>

    <p class="MsoNormal1"><span>&nbsp;</span></p>
  </div>
</body>
</html>
