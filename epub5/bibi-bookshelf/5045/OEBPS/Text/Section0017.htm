<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>Şafağın Robotları</title><!--[if gte mso 9]><xml>
 <o:DocumentProperties>
  <o:Author>Isaac Asimov</o:Author>
  <o:Template>Normal</o:Template>
  <o:LastAuthor>KRANK</o:LastAuthor>
  <o:Revision>2</o:Revision>
  <o:TotalTime>15</o:TotalTime>
  <o:Created>2013-07-14T09:44:00Z</o:Created>
  <o:LastSaved>2013-07-14T09:44:00Z</o:LastSaved>
  <o:Pages>172</o:Pages>
  <o:Words>93837</o:Words>
  <o:Characters>534871</o:Characters>
  <o:Lines>4457</o:Lines>
  <o:Paragraphs>1254</o:Paragraphs>
  <o:CharactersWithSpaces>627454</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:TrackMoves>false</w:TrackMoves>
  
  <w:DefaultTableStyle Number="0">Normal</w:DefaultTableStyle>
  <w:DrawingGridHorizontalSpacing>0 nk</w:DrawingGridHorizontalSpacing>
  <w:DrawingGridVerticalSpacing>0 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 nk</w:DrawingGridHorizontalOrigin>
  <w:DrawingGridVerticalOrigin>0 nk</w:DrawingGridVerticalOrigin>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal1"><br /></p>

    <p class="MsoNormal1"></p>

    <p class="MsoNormal1"></p>

    <p class="MsoNormal1"></p>

    <h1 class="MsoNormal1"><b class="calibre1">ON YEDİ</b></h1>

    <p class="MsoNormal1"><b class="calibre1"><br /></b></p>

    <p class="MsoNormal1"></p>

    <p class="MsoNormal1">Baley gözlerini açtığı zaman güneş ışıklarının pencerelerden içeriye dolduğunu gördü. Bu hoşuna gitti.</p>

    <p class="MsoNormal1">Uykusu iyice açılmış olan Arzlı buna bir hayli de şaştı. Bu ışıklar fırtınanın sona erdiğini haber veriyordu. Sanki hiç fırtına çıkmamış gibiydi. Güneşin ışınları ancak Kentlerin düzgün, yumuşak, sıcak ve kontrollü ışıklarıyla karşılaştırıldıkları zaman insana sert ve düzensiz geliyordu.</p>

    <p class="MsoNormal1">Ama fırtınayla karşılaştırıldığı zaman insan bu ışıklarda bir huzur vaadi olduğunu da anlıyordu. Baley, her şey görece, diye düşündü. Bir daha güneş ışığını kötü ve çirkin bulmayacağını biliyordu.</p>

    <p class="MsoNormal1">"Ortak Elijah?" Daneel karyolanın yanında duruyordu.</p>

    <p class="MsoNormal1">Biraz geride de Giskard.</p>

    <p class="MsoNormal1">Baley'nin uzun yüzünü pek ender görülen mutlu bir tebessüm aydınlattı. Arzlı ellerini iki robota doğru uzattı.</p>

    <p class="MsoNormal1">"Yakub adına! Çocuklar..." Bu kelimeyi kullandığının farkında bile değildi. "... sizi son gördüğüm zaman bir daha karşılaşıp karşılaşmayacağımızdan hiç emin değildim."</p>

    <p class="MsoNormal1">Daneel usulca, "Herhalde hiçbirimiz zarar görmeyecektik," dedi.</p>

    <p class="MsoNormal1">Baley, "Güneş ışıklarını gördüğüm zaman ben de böyle düşündüm," diye açıkladı. "Ama dün gece fırtınanın beni öldüreceğini sandım. Senin de öldürücü bir tehlikeyle karşı karşıya olduğundan emindim, Daneel. Hatta Gişkard'a da zarar verebileceklerini bile düşündüm. O, korkunç düşmanlara karşı beni savunmaya çalışırken yaralanacaktı. Evet, melodrama kaçan düşüncelerdi bunlar. Bunu itiraf ediyorum Ama o sırada kendimde değildim."</p>

    <p class="MsoNormal1">Giskard, "Bunun farkındaydık beyim," dedi. "İşte bu yüzden kesin emirlerinize karşın yanınızdan zorla ayrıldık. Şu anda bu yüzden bize kızmadığınızı umarız."</p>

    <p class="MsoNormal1">"Hayır, kızmıyorum, Giskard."</p>

    <p class="MsoNormal1">Daneel, ""Ve," dedi. "Gece sana iyi bakıldığını da biliyoruz."</p>

    <p class="MsoNormal1">Baley ancak o zaman gece olanları hatırladı. Gladia! Arzlı ani bir hayretle etrafına bakındı. Gladia odada değildi. Bir an, yoksa gece hayal mi gördüm, diye kendi kendisine sordu. Hayır, ne münasebet! Bu imkânsız. Sonra da Daneel'in seksle ilgili bir imada bulunduğundan şüphe ediyormuş gibi kaşlarını çatarak rcbota baktı. Ama bu da imkânsızdı. Bir robot insana ne kadar benzerse benzesin çapkınca imalardan zevk alacak biçimde hazırlanmıyordu.</p>

    <p class="MsoNormal1">Baley, "Evet, bana çok iyi bakıldı," dedi. "Ama şu anda Özelin nerede olduğunu öğrenmek istiyorum."</p>

    <p class="MsoNormal1">Giskard, "Buraya bütün sabah size yardım etmek için geldik, beyim," diye açıkladı. "Bayan Gladia, kendi adamlarından çok bizim yanımızda rahat edeceğinizi düşündü. Rahatınız için gereken her şeyi yapmamızı da sıkı sıkı emretti."</p>

    <p class="MsoNormal1">Baley kuşkuyla robota baktı. "Size neler yapmanızı söyledi? Artık kendimi iyi hissediyorum. Birinin beni yıkayıp kurulamasına da gerek yok. Ben kendi başımın çaresine bakarım. Gladia'nın bunu anladığını umarım."</p>

    <p class="MsoNormal1">Daneel hafifçe gülümsedi. "Utanman için bir neden yok, Ortak Elijah. Biz sadece seni rahat ettirmeye çalışacağız. En fazla yalnız kaldığın zaman rahat edeceğini düşünürsen o zaman uzakta bekleyeceğiz."</p>

    <p class="MsoNormal1">"Eh, anlaştık öyleyse, Daneel." Baley yataktan kalktı.</p>

    <p class="MsoNormal1">Bacaklarının titremediğini fark ederek sevindi. Geceki dinlenme ve onu bu eve getirdikleri zamanki tedavi neyse, harikalar yaratmıştı. Tabii buna Gladia'nın da katkısı büyüktü.</p>

    <p class="MsoNormal1"><br /></p>

    <p class="MsoNormal1"></p>

    <p class="MsoNormal">* * *</p>

    <p class="MsoNormal"><br /></p>

    <p class="MsoNormal1"></p>

    <p class="MsoNormal1">Baley duştan çıkmış, saçlarını fırçalamış, sonucu aynada inceliyordu. Herhalde Gladia'yla kahvaltı edeceğiz. Onun beni nasıl karşılayacağını bilmiyorum. Belki de bir şey olmamış gibi davranmak en iyisi. Artık Gladia'nın tavırlarına göre karar vereceğim. O sırada oldukça yakışıklı gözükmemin de yararı olur. Mümkün olursa tabii. Arzlı aynadaki hayaline bakarak hoşnutsuzca yüzünü buruşturdu.</p>

    <p class="MsoNormal1">Sonra, "Daneel!" diye seslendi. "Efendim, Ortak Elijah?"</p>

    <p class="MsoNormal1">Dişlerini ovmaya başlamış olan Baley, "Arkandaki elbise yeni sanırım," dedi.</p>

    <p class="MsoNormal1">"Bu benim değil, Ortak Elijah. Bu elbise aslında dostum Jander'in."</p>

    <p class="MsoNormal1">Baley kaşlarını hayretle kaldırdı. "Gladia sana Jander'in elbiselerini mi verdi?"</p>

    <p class="MsoNormal1">"Bayan Gladia, yağmurda ıslanan elbiselerim yıkanıp kuruyuncaya kadar çıplak beklememi istemedi. Artık kendi elbiselerim hazır ama Bayan Glodia bunları da bana verdiğini söyledi."</p>

    <p class="MsoNormal1">"Gladia bunu ne zaman söyledi?"</p>

    <p class="MsoNormal1">"Bu sabah. Ortak Elijah."</p>

    <p class="MsoNormal1">"Demek Gladia kalktı?"</p>

    <p class="MsoNormal1">"Öyle. Hazır olduğun zaman kahvaltı için ona katılacaksın."</p>

    <p class="MsoNormal1">Baley'nin dudakları gerildi. O sabah, nedense Başkanla karşılaşmak değil de, Gladia'yla kahvaltı etmek fikri onu endişelendiriyordu. Garip bir şeydi bu. Sonuçta Başkanla ilgili sorun kadere kalmıştı. Baley nasıl bir strateji uygulayacağına karar vermişti. Bu ya etkili olacaktı ya da olmayacaktı. Ama Gladia konusunda hiçbir şey düşünemiyordu. Fakat genç kadınla karşılaşmaktan kaçınamazdı.</p>

    <p class="MsoNormal1">Mümkün olduğu kadar kayıtsızca bir tavır takınarak,</p>

    <p class="MsoNormal1">"Bayan Gladia bu sabah nasıl?" diye sordu.</p>

    <p class="MsoNormal1">Daneel, "İyiye benziyor," dedi.</p>

    <p class="MsoNormal1">"Neşeli mi? Sıkıntılı mı?"</p>

    <p class="MsoNormal1">Daneel durakladı. "Bir insanın iç durumunu anlamak kolay değil. Ama hareketlerinde içten içe bir sarsıntı geçirdiğini gösterecek hiçbir şey yok."</p>

    <p class="MsoNormal1">Baley, yatak odasına girerek giymesi için hazırlanmış olan kılığa baktı. "Bu nedir?" Uzanıp renk renk, karmaşık desenleri olan bir kuşağı aldı.</p>

    <p class="MsoNormal1">Daneel, "Süs kemeri," diye açıkladı. "Sadece bir süs eşyası bu. Sol omuzdan geçirilerek belin sağ tarafında bağlanıyor. Bazı Uzaycı dünyalarında kahvaltıda bunu bağlamak gelenek halini almış. Ama Aurora'lılar bu kuşaktan pek hoşlanmıyorlar."</p>

    <p class="MsoNormal1">"O halde bunu neden takayım?"</p>

    <p class="MsoNormal1">"Bayan Gladia kuşağın sana yakışacağını düşündü, Ortak Elijah. Bunu bağlama yöntemi bir hayli karmaşık, sana memnunlukla yardım ederim."</p>

    <p class="MsoNormal1">Baley üzüntüyle. Yakub adına, diye düşündü. Gladia güzelleşmemi istiyor anlaşılan. Amacı nedir? Neyse, bunu düşünmemeliyim! Sonra, "Ben bunu dümdüz bağlayıp, bir fiyonk yaparım olur biter, Daneel," dedi. "Ama dinle. Kahvaltıdan sonra Dr. Fastolfe'un evine gideceğim. Orada Fastolfe, Amadiro ve Başkanla bir toplantı yapılacak. Bilmiyorum başkaları da bulunacak mı?"</p>

    <p class="MsoNormal1">"Toplantı yapılacağını biliyorum. Ortak Elijah. Başkalarının bulunacağını da sanmıyorum."</p>

    <p class="MsoNormal1">Baley giyinmeye başladı. "İyi. Sen şimdi bana Başkandan söz et. Okuduğum kitaplardan anladığım kadarıyla onun fazla gücü yok sanırım."</p>

    <p class="MsoNormal1">Daneel, "Ortak Elijah, korkarım," diye başladı.</p>

    <p class="MsoNormal1">Giskard söze karıştı. "Ben Aurora'daki siyasi durumu dostum Daneei'den daha iyi biliyorum, beyim. Ben ondan çok önce yaratıldım. Bu soruyu benim cevaplamamı ister misiniz?"</p>

    <p class="MsoNormal1">"A, tabii, Giskard. Anlat bakalım." Giskard, sanki içindeki biigi makarası düzenle açılıyormuş gibi konuşmaya başladı.</p>

    <p class="MsoNormal1">"Aurora hükümeti ilk kurulduğu zaman Başkanın sadece törenlere katılması, bu tür görevler yapması düşünüldü.</p>

    <p class="MsoNormal1">Daha sonra Başkanın önemli tartışmaları Parlamento dışında özel ve barışçı bir biçimde çözümlemesine karar verildi. Artık Başkanın kararı Parlamentoya götürülüyor ve orada oylama yapılıyor."</p>

    <p class="MsoNormal1">Baley, "Bugün Başkan beni, Fastolfe'u ve Amadiro'yu mu dinleyecek?" diye sordu. "Ondan sonra karar mı verecek?"</p>

    <p class="MsoNormal1">"Herhalde. Tabii karar vermekte zorluk çekebilir. O zaman başka tanıkları da dinlemek ister."</p>

    <p class="MsoNormal1">"Başkan karar verdiği takdirde, Amadiro bu aleyhinde bile olsa boyun eğecek mi? Ya da Fastolfe aleyhindeki bir kararı kabul edecek mi?"</p>

    <p class="MsoNormal1">"Bu şart değil. Bazen Başkanın kararını beğenmeyenler çıkıyor. Tabii hem Dr. Amadiro ve hem de Dr. Fastolfe inatçı insanlar. Davranışlarından bu sonuç çıkıyor. Ancak Parlamento üyelerinin çoğu Başkanın kararını destekleyecektir."</p>

    <p class="MsoNormal1">Baley sıkıntıyla, "Yani," diye mırıldandı. "Her şey bu sabahki toplantıya bağlı."</p>

    <p class="MsoNormal1">"Öyie sanırım."</p>

    <p class="MsoNormal1">"Teşekkür ederim, Giskard."</p>

    <p class="MsoNormal1">Baley üzüntüyle düşüncelerini bir düzene sokmaya çalıştı.</p>

    <p class="MsoNormal1">Durumu ümitli görünüyordu ama Amadiro'nun ne söyleyeceğini, Başkanın nasıl bir insan olduğunu bilmiyordu.</p>

    <p class="MsoNormal1">Amadiro istemişti bu toplantıyı. Demek ki adam kendisinden emindi.</p>

    <p class="MsoNormal1">Baley o zaman kollarında Gladia'yla uykuya dalarken Aurora'da olan bütün olayların iç yüzünü kavradığını düşündüğünü hatırladı. O sırada her şey ona çok belirgin, berrak ve kesin gelmişti. Ama kafasındaki fikir üçüncü defa da uçup gitmişti.</p>

    <p class="MsoNormal1">Baley'nin bütün umudu kırıldı.</p>

    <p class="MsoNormal1"><br /></p>

    <p class="MsoNormal1"></p>

    <p class="MsoNormal">* * *</p>

    <p class="MsoNormal"><br /></p>

    <p class="MsoNormal1"></p>

    <p class="MsoNormal1">Daneel, Baley'i kahvaltı odasına götürdü. Arzlıyı orada bırakarak dışarı çıktı. Odada sadece bir masa ve iki iskemle vardı. İçeride ne robotlar için bölmeler ne de görünürde bir makine adam vardı. İki kişilik bir odaydı bu. Baley, bir iskemleye otururken kararsızca, Aşıklar için bir oda, diye düşündü. Gladia içeri girdi. Kapalı bir elbise giymişti. Saçları yeni yıkanmış gibi pırıl pırıl parlıyordu. Durarak hafifçe gülümsedi. "Elijah?"</p>

    <p class="MsoNormal1">Genç kadının birdenbire odaya girmesi yüzünden şaşalayan Baley ayağa fırladı.</p>

    <p class="MsoNormal1">"Nasılsın, Gladia?" Hafifçe kekeliyordu.</p>

    <p class="MsoNormal1">Gladia bu söze aldırmadı. Keyifli ve kayıtsız gibi bir hali vardı. "Daneel odada olmadığı için endişelenme. O güvende.</p>

    <p class="MsoNormal1">Öyle de kalacak. Bize gelince..." Arzlıya yaklaştı ve elini ağır ağır kaldırarak adamın yanağına dokundu. Vaktiyle Solaria'da yaptığı gibi. Neşeyle güldü. "O zaman sadece böyle yapmıştım, Elijah. Hatırlıyor musun?"</p>

    <p class="MsoNormal1">Baley sessizce, "Evet," der gibi başını salladı.</p>

    <p class="MsoNormal1">"İyi uyudun mu, Elijah? Otursana hayatım."</p>

    <p class="MsoNormal1">Baley iskemleye çöktü. "Cok iyi uyudum... Teşekkür ederim, Gladia .."</p>

    <p class="MsoNormal1">Genç kadın, "Bana teşekkür etme," dedi. "Haftalardan beri ilk kez bu gece rahat rahat uyudum." Birdenbire güldü.</p>

    <p class="MsoNormal1">"Zavallı, Elijah, utanıyorsun..."</p>

    <p class="MsoNormal1">Genç kadının bunu fark etmiş olması Arzlıyı daha da utandırdı Baley pişmanlık, tiksinti, utanç, sahte bir kayıtsızlık ya da gözyaşı beklemiş, kendisini bunlara hazırlamıştı. Gladia'nın böyle içten tavırlar takınacağı aklına gelmemişti.</p>

    <p class="MsoNormal1">Gladia, "Bu kadar azap çekmemelisin," diye ekledi.</p>

    <p class="MsoNormal1">"Herhalde açsındır. Dün gece fazla bir şey yemedin."</p>

    <p class="MsoNormal1">Baley sofradaki çöreğe benzeyen şeylere biraz da kuşkuyla baktı.</p>

    <p class="MsoNormal1">Gladia, "Ah," diye gülümsedi. "Herhalde onları ilk kez görüyorsun. Solaria çörekleri onlar. İçleri kestane püresi dolu. Haydi bir dene bakalım."</p>

    <p class="MsoNormal1">Baley istemeye istemeye çöreklerden birini alarak ısırdı.</p>

    <p class="MsoNormal1">Gladia, adamın yüzündeki ifadeden onun ne düşündüğünü anladı. "Beğendin değil mi?"</p>

    <p class="MsoNormal1">Baley, "Nefis..." diye mırıldandı. Çörek ağızda dağılıyordu sanki. Arzlı arka arkaya üç çörek yedi. Utandığı için bir dördüncüsünü alamadı.</p>

    <p class="MsoNormal1">Gladia, "Dün gece yüzünden utanıyor musun, Elijah?" diye sordu. "Bütün hissettiğin bu mu?"</p>

    <p class="MsoNormal1">Baley, insan böyle bir soruyu nasıl cevaplar, diye düşündü. Sonra başını salladı.</p>

    <p class="MsoNormal1">"Korkarım utanıyorum, Gladia. Ama bütün hissettiğim de bu değil. Hiç değil. Ama yine de utonç duyuyorum. Bir an dur ve düşün. Ben Arzlıyım. Bunu sen de biliyorsun. Ama şu ara bunu bilmemezlikten geliyorsun. Şimdiki durumda Arzlı senin için anlamsız, bir kaç hecelik bir kelime. Dün gece bana acıdın. Fırtına yüzünden geçirdiğim kriz seni endişelendirdi. Bana ancak bir çocuğa karşı duyulacak şeyleri hissettin. Kendi kaybın yüzünden savunmasız bir haldeydin.</p>

    <p class="MsoNormal1">Derdini benimle paylaşmak istedin. Ve bana geldin. Ama bu duygu geçecek. Hâlâ geçmemiş olmasına şaşıyorum. O zaman benim bir Arzlı olduğumu hatırlayacaksın. Utanacak, alçalmış, kirlenmiş olduğunu düşüneceksin. Aramızda geçenler yüzünden benden nefret edeceksin. Benden nefret etmeni istemiyorum, Gladia." Arzlı o anda çok mutsuzdu.</p>

    <p class="MsoNormal1">Gladia onun duyduklarını anlamış gibiydi. Uzanarak Baley'nin elini okşadı.</p>

    <p class="MsoNormal1">"Senden nefret etmeyeceğim, Elijah. Neden edeyim? Aramızda itiraz edebileceğim hiçbir şey geçmedi ki. Her şeyi ben istedim. Ve hayatımın sonuna kadar da bu yüzden sevineceğim. İki yıl önce bir dokunuşla beni kurtardın, Elijah. Dün gece de aynı şey oldu. İki yıl önce ihtiras duyup duyamayacağımı öğrenmeye ihtiyacım vardı. Dün geceyse Jander'den sonra tekrar istek duyup duymayacağımı anlamam gerekiyordu. Elijah... benimle kal. Burada."</p>

    <p class="MsoNormal1">Baley, heyecanla kadının sözünü kesti. "Bunu nasıl yaparım, Gladia? Kendi dünyama dönmem gerekiyor. Orada görevlerim var. Amaçlarım. Ve sen benimle birlikte gelemezsin. Arzdaki yaşama alışamaz, buna dayanamazsın. Arzdaki hastalıklar yüzünden ölürsün. Tabii önce o kapalı yerler ve kalabalık seni öldürmezse. Bunu anlıyorsun sanırım."</p>

    <p class="MsoNormal1">Gladia içini çekti. "Arz konusunu anlıyorum. Ama gezegenine hemen dönmen şart değil ki..."</p>

    <p class="MsoNormal1">"Daha bu sabah sona ermeden Başkan Aurora'dan gitmemi emredebilir."</p>

    <p class="MsoNormal1">Gladia heyecanla, "Olamaz," diye bağırdı. "Sen buna izin vermezsin! Ama böyle bir şey olursa o zaman kalkar başka bir Uzaycı dünyasına gideriz. Seçebileceğimiz bir sürü gezegen var. Arz senin için bu kadar değerli mi? Başka bir Uzaycı dünyasında yaşayamaz mısın?"</p>

    <p class="MsoNormal1">Baley, "Sana kaçamaklı cevap verir, hiçbir Uzaycı dünyasına yerleşmeme izin vermeyeceklerini söyleyebilirim," dedi. "Aslında bunun doğru olduğunu biliyorsun. Asıl gerçek şu: Uzaycı dünyaları beni kabul etseler bile yine de Arza dönmek isterim. Çünkü dünyam benim için çok değerli. Bu senden ayrılmak anlamına da gelse yine de Arza dönerim."</p>

    <p class="MsoNormal1">"Ve bir daha Aurora'ya gelmezsin, öyle mi? Beni bir daha görmezsin..."</p>

    <p class="MsoNormal1">"Mümkün olursa seni yine görürüm. Tekrar tekrar." Baley bunun olmasını çok istiyordu ama... "Fakat böyle konuşmanın ne yararı var, Gladia? Beni bir daha Aurora'ya çağırmayacaklarını sen de biliyorsun. Onlar çağırmadıkça buraya gelemeyeceğimi bildiğin gibi."</p>

    <p class="MsoNormal1">Gladia alçak sesle, "Buna inanmak istemiyorum, Elijah," diye mırıldandı.</p>

    <p class="MsoNormal1">Arzlı, "Kendini üzme, Gladia," dedi. "Aramızda eşsiz bir şey oldu. Ama başka eşsiz olaylarla da karşılaşacaksın. Bir çok, çeşitli olayla. Ama bu aynı eşsiz şey tekrarlanmayacak. Umutla diğerlerini beklemelisin."</p>

    <p class="MsoNormal1">Gladia sesini çıkarmadı.</p>

    <p class="MsoNormal1">Baley telaşla sordu. "Gladia, aramızda geçenleri başkalarının bilmeleri şart mı?"</p>

    <p class="MsoNormal1">Genç kadın Arzlıya acıyla baktı. "Bu kadar çok mu utanıyorsun?"</p>

    <p class="MsoNormal1">"Olanlar yüzünden utandığım yok! Hayır, utanmıyorum ama bu sıkıcı yankılar yapabilir. Bu olaydan söz ederler. Aramızdaki ilişkiyi çarpıtan o korkunç hiper dalga oyunu yüzünden herkes bizimle ilgileniyor. Arzlı erkekle Solaria'lı kadın! Aramızda... sevgi olduğundan şüphelendikleri an bu haber hızla Arza ulaşır."</p>

    <p class="MsoNormal1">Gladia hafif bir azametle kaşlarını kaldırdı. "Ve Arzhlar aşağılık bir duruma düştüğünü düşünürler, öyle mi? Kendinden aşağı biriyle seks ilişkisi kurduğuna karar verirler?"</p>

    <p class="MsoNormal1">Milyarlarca Arzlının gerçekten böyle düşüneceklerini bilen Baley sıkıntıyla, "Ne münasebet!" dedi. "Karımın bu olayı duyabileceği aklına gelmiyor mu? Ben evliyim."</p>

    <p class="MsoNormal1">"Karın duydu diyelim. Ne olur?"</p>

    <p class="MsoNormal1">Baley derin bir nefes aldı. "Durumu anlayamıyorsun. Arz gelenekleri Uzaycılarınkine benzemez. Tarihimizde seks bakımından ahlâksızlarla dolu çağlar görüldü. Bu hiç olmazsa bazı yerlerde, bazı sınıftan insanlar için böyleydi. Ama şimdi yaşadığımız o devirlere benzemiyor. Kalabalık Arz grupları bir arada yaşamak zorundalar. Böyle bir durumda aile sisteminin bozulmaması için ahlak kurallarının çok sıkı olması gerekiyor."</p>

    <p class="MsoNormal1">"Yani herkesin bir tek eşi var, öyle mi? Bir başkasıyla ilişkisi olmuyor."</p>

    <p class="MsoNormal1">Baley, "Hayır," diye cevap verdi. "Açık söylemek gerekiyorsa durum pek de böyle değil. Ama evlilik dışı ilişki kuranlar bunu belli etmemeye çalışıyorlar. Böylece herkes de... şey..."</p>

    <p class="MsoNormal1">"Sanki hiçbir şeyden haberleri yokmuş gibi davranabiliyorlar. Öyle mi?"</p>

    <p class="MsoNormal1">"Şey, evet. Ama bizim ilişkimizi..."</p>

    <p class="MsoNormal1">"Herkes öğrenecek. Kimse dünyadan haberi yokmuş gibi davranamayacak. Karın da çok öfkelenecek ve seni tokatlayacak."</p>

    <p class="MsoNormal1">"Hayır, tokatlamayacak ama aşağılanmış bir duruma düşecek. Bence bu tokattan daha kötü bir şey. Oğlum da utanacak. Toplumdaki mevkim sarsılacak ve... Gladia, anlaman imkânsız. Ama bana bu ilişkiden Aurora'lıların yaptıkları gibi açık açık söz etmeyeceğine söz vermelisin." Arzlı hiç de hoş bir durumda olmadığının farkındaydı.</p>

    <p class="MsoNormal1">Gladia düşünceli bir tavırla mırıldandı. "Sana eziyet etmek istemiyorum, Elijah. Bana çok iyi davrandın Sana zalimlik edemem. Ama..."</p>

    <p class="MsoNormal1">Ellerini umutsuzca açtı. "...sizin Arz gelenekleri çok saçma."</p>

    <p class="MsoNormal1">"Herhalde. Ama onlara uymak zorundayım. Senin de Solaria geleneklerine uyduğun gibi."</p>

    <p class="MsoNormal1">"Evet." Eskiyi hatırlayan genç kadının yüzünde acı bir ifade belirdi. Sonra da usulca ekledi. "Beni affet, Elijah. Senden gerçekten, dürüstçe özür diliyorum. İstediğimi elde etmem imkânsız. Bunun acısını senden çıkarmaya kalkıyorum."</p>

    <p class="MsoNormal1">"Zararı yok."</p>

    <p class="MsoNormal1">"Hiç de öyle değil. Elijah, lütfen... sana bir şeyi açıklamak istiyorum. Dün gece olanları anladığını pek sanmıyorum. Bu konudan söz edersem daha da fazla utanır mısın?"</p>

    <p class="MsoNormal1">Baley, karım Jessie bu konuşmayı duysaydı, diye düşündü. Acaba neler hisseder, neler yapardı? Sonra, "Her halde utanacağım ama," dedi. "İstediğini açıkla."</p>

    <p class="MsoNormal1">Gladia ayağa kalkarak iskemlesini Baley'nin yanına çekti.</p>

    <p class="MsoNormal1">Ama bunu döndürmüştü. Böylece oturduğu zaman Arzlıyla göz göze geldiler. Genç kadın kücük elini uzatarak Baley'nin parmaklarını tuttu. Baley bu eli usulca sıktı.</p>

    <p class="MsoNormal1">Gladia, "Görüyorsun ya," dedi. "Artık insanlara dokunmaktan korkmuyorum. Yanağına ancak bir an dokunabildiğim o devre çok geride kaldı."</p>

    <p class="MsoNormal1">"Olabilir. Ama bu seni o ilk dokunuş kadar etkilemiyor sanırım."</p>

    <p class="MsoNormal1">Gladia başını salladı. "Evet, o kadar etkilemiyor. Yine de hoşuma gidiyor. Ve bence bu bir ilerleme. Bir anlık bir dokunuş yüzünden alt üst olmam ne kadar anormal bir yaşam sürdüğümü gösteriyordu. Üstelik pek de uzun sürmüştü bu. Şimdi durum daha iyi. Bunun nasıl olduğunu sana anlatabilir miyim? Deminki sözlerim sadece bir girişti."</p>

    <p class="MsoNormal1">"Anlat..."</p>

    <p class="MsoNormal1">"Keşke yatakta olsaydık. O zaman daha rahat konuşabilirdim. Oda da karanlık olsaydı tabii."</p>

    <p class="MsoNormal1">"Burada, gündüz ışığında oturuyoruz, Gladia. Ama seni dinliyorum."</p>

    <p class="MsoNormal1">"Peki. Solaria'da aslında seks diye bir şey yoktu. Elijah. Bunu sen de biliyorsun."</p>

    <p class="MsoNormal1">"Evet, biliyorum."</p>

    <p class="MsoNormal1">"Aslında gerçek bir seks hayatım olmadı benim. Kocam bana birkaç defa yaklaştı. O da görevi olduğu için. Ve bu seksin hiç olmamasından çok daha kötü bir şeydi."</p>

    <p class="MsoNormal1">"Seni anlıyorum.<a id="__DdeLink__53_204557535">"</a></p>

    <p class="MsoNormal1">"Ama seksin ne olduğunu biliyordum. Bu konuda bazı kitaplar okumuştum. Kocam onları buldu. Onları 'pornografi' diye tanımlayarak kitapları yaktırdı Sonra kalkıp Aurora'ya geldim."</p>

    <p class="MsoNormal1">"Aurora'daki seks ilişkilerinin de hoşuna gitmediğini bana söyledin."</p>

    <p class="MsoNormal1">"Evet. Bu yüzden Solaria'lıların haklı olduklarını bile düşünmeye başladım. Kendi kendime, 'Seks benim hayal ettiğim gibi bir şey değilmiş,' dedim. Ancak Jander olayı sorunu kavramamı sağladı. Aurora'da seks dedikleri şey sadece bir. . Bir... koreografi. Her adımı moda kararlaştırıyor. Yaklaşma yönteminden, ayrılma anına kadar... her şeyi. Kimse beklenmedik, ani bir şey yapamıyor. Solaria'da pek az seks olduğu için kimse ne bir şey alabiliyor ya da verebiliyordu. Aurora da ise seks o kadar yapaylaştırılmış ki burada da sonuç aynı. Anlıyor musun?"</p>

    <p class="MsoNormal1">"Anladığımdan pek emin değilim, Gladia, Aurora'lı bir kadınla ilişki kurmadım. Daha da önemlisi Aurora'lı bir erkek değilim. Ama açıklama yapman gereksiz. Ne demek istediğini belli belirsiz kavrıyorum."</p>

    <p class="MsoNormal1">"Çok utanıyorsun, değil mi?"</p>

    <p class="MsoNormal1">"Seni dinleyemeyecek kadar değil."</p>

    <p class="MsoNormal1">"Sonra Jander'le karşılaştım. Onun tek amacı beni memnun etmekti. Sonra onu birdenbire kaybettim. İşte dün gece bu yüzden benim için önemli."</p>

    <p class="MsoNormal1">"Ama neden ben, Gladia? Neden bir başkası değil?"</p>

    <p class="MsoNormal1">"Hayır, Elijah, senin olman şarttı. Giskard'la gidip seni bulduk. Sen bayılmıştın. Giskard seni kucaklayıp taşıta götürmek zorunda kaldı. Seni ısıttıkları, tedavi ettikleri, yıkayıp kuruladıkları sırada ben oradaydım. Çaresiz durumdaydın, Elijah. Robotlar büyük bir beceriyle seninle ilgilendiler. Sana zarar gelmesini önlemeye, sana özen göstermeye çalışıyorlardı. Ama bir şey hissettikleri yoktu. Ben de oradaydım. Elijah. Ve ben de bazı şeyler hissediyordum."</p>

    <p class="MsoNormal1">Baley. herkesin karşısında çaresiz bir duruma düşmüş olduğunu düşünerek, başını eğdi. Dişlerini sıktı. Böyle bir halde görülmek rezillikten başka bir şey değildi.</p>

    <p class="MsoNormal1">Genç kadın konuşmasını sürdürdü. "Robotlar yerine seninle ben ilgilenmeyi istiyordum. Sana şefkat gösterme hakkını tekellerine aldıkları için kızıyordum. Sana şefkatimden vermek istiyordum. İşte o zaman bu güne kadar ki ilişkilerinde sadece aldığımı, hiçbir şey vermediğimi anladım. Yani ben seksin sadece yarısını biliyordum. Daha sonra... sofrada sıcak çorbanı içerken iyileşmiş, güçlenmiş gibi bir halin verdi. Beni avutacak kadar güçlüydün. Artık Arzlı olman beni korkutmuyordu. Bu yüzden kendimi kollarına atmaya hazırdım. Bunu istiyordum. Ama sen bana sarıldığın an bir şey kaybetmişim gibi bir duyguya kapıldım. Yine alıyor ve karşılığında hiçbir şey vermiyordum. Sonra bana, 'Gladia,' dedin. 'Lütfen. Oturmam gerekiyor.' Ah, Elijah bana bundan daha güzel bir söz söyleyemezdin."</p>

    <p class="MsoNormal1">Baley kızardığını hissetti. "O sırada bu beni çok utandırmıştı. Bu .pek bitkin olduğumu açıklamam demekti."</p>

    <p class="MsoNormal1">"Benim istediğim de buydu. Sana bir şeyler verebilecektim. Sevgi, anlayış, şefkat. Bu yüzden gece sana geldim. Böylece Jander'in etkisinden de kurtuldum. O ilişkinin de yeterli olmadığını anladım çünkü. İnsan hem almalı ve hem de karşılığını verebilmeli... Elijah, benimle kal."</p>

    <p class="MsoNormal1">Baley başını salladı. "Gladia, kalbimi ikiye de bölsem, bu gerçekleri yine de değiştiremez. Ben Aurora'da kalamam. Arza dönmem gerekiyor. Sen Arza gelemezsin."</p>

    <p class="MsoNormal1">"Elijah, belki de Arza gelebilirim."</p>

    <p class="MsoNormal1">"Neden böyle saçma sapan sözler söylüyorsun? Gelsen bile pek çabuk ihtiyarlayacağım. Yirmi, bilemedin otuz yıl sonra çok ihtiyarlamış olacağım. Hatta belki de öleceğim. Oysa sen yüz yıllar boyunca hep böyle kalacaksın."</p>

    <p class="MsoNormal1">"Ama ben de bunu kastediyordum. Arzda senin dünyanın hastalıklarına yakalanırım. Bu yüzden de çabucak yaşlanırım."</p>

    <p class="MsoNormal1">"Bu hiç hoşuna gitmez. Ayrıca yaşlılık bir hastalık değildir. Arza gelirsen çabucak hastalanır ve ölürsün. Gladia, kendine başka birini bulabilirsin."</p>

    <p class="MsoNormal1">"Bir Auroralı mı?" Genç kadının sesinde Aurora'lı erkekleri ne kadar aşağı gördüğü anlaşılıyordu.</p>

    <p class="MsoNormal1">"Böyle birine gerçek ilişkinin ne olduğunu öğretebilirsin. Sen artık bunu biliyorsun."</p>

    <p class="MsoNormal1">"Öğretmeye kalksam bile acaba anlayabilir mi?"</p>

    <p class="MsoNormal1">"Bazı Aurora'lılar anlayabilirler. Bundan eminim. O kadar çok zamanın var ki, istediklerini gerçekten öğrenecek birini bulabilirsin. Örneğin..." Baley Gremionis'ten söz edecekti sonra bundan vazgeçti. Bu şimdi akıllıca bir şey olmaz, diye düşündü. Gremionis, Gladia'nın karşısında daha az nazik ve daha çok azimli davranırsa...</p>

    <p class="MsoNormal1">Gladia düşünüyordu, bu mümkün olur mu? Sonra Baley'e baktı, grimsi mavi gözleri dolmuştu. "Ah, Elijah, dün gece olanları hatırlıyabiliyor musun?"</p>

    <p class="MsoNormal1">Arzlı kederle itiraf etti. "Korkarım anılarım biraz bulanık."</p>

    <p class="MsoNormal1">"Her şeyi hatırlasaydın, benden ayrılmayı istemezdin."</p>

    <p class="MsoNormal1">"Ben senden ayrılmayı zaten istemiyorum, Gladia. Ama başka çare de yok."</p>

    <p class="MsoNormal1">Genç kadın mırıldandı. "Sakin ve mutlu bir halin vardı. Başımı omzuna dayamıştım. Kalbin hızla atıyordu. Sonra biraz yavaşladı. Ama sonra birdenbire doğrulup oturdun."</p>

    <p class="MsoNormal1">Baley irkilerek iskemlesinde geriledi. Çıldırmış gibi Gladia'nın gözlerinin içine bakıyordu. "Hayır, bunu hatırlamıyorum. Ne demek istiyorsun? Ne yaptım?"</p>

    <p class="MsoNormal1">"Söyledim ya. Birdenbire doğrulup oturdun."</p>

    <p class="MsoNormal1">"Evet, evet, başka?" Baley'nin kalbi hızla çarpmaya başlamıştı. Üç kez gerçeği yakalar gibi olmuştu. İlk ikisinde yalnızdı, ama son defa yani dün gece Gladia yanındaydı.</p>

    <p class="MsoNormal1">Yani bir tanığı vardı.</p>

    <p class="MsoNormal1">Gladia, "Başka bir şey yok," dedi. "Sana, 'Ne var, Elijah?' diye sordum. Ama bana aldırmadın. Sadece, 'Anladım, anladım,' dedin. Doğru dürüst konuşamıyordun. Gözlerin bulanıklaşmıştı. Bu halin beni biraz korkuttu."</p>

    <p class="MsoNormal1">"Söylediklerim bu kadar mı? Yakub adına! Başka bir şey demedim mi?"</p>

    <p class="MsoNormal1">Gladia kaşlarını çattı. "Hatırlamıyorum. Sonra arkası üstü yattın. Ben, 'Korkma, Elijah, korkma,' dedim.' Artık güvendesin. 'Saçlarını okşadım. Sen de rahatça yatarak uykuya daldın. Ve horiaciın. Şimdiye kadar kimsenin horladığını duymamıştım. Ama tariflerinden horladığını anladım." Bunun kendisini çok eğlendirdiği belliydi.</p>

    <p class="MsoNormal1">Baley, "Beni dinle, Gladia," dedi. "Ne dedim ben? 'Anladım, anladım,' mı? Anladığım şeyin ne olduğunu açıklamadım mı?"</p>

    <p class="MsoNormal1">Gladia'nın kaşları tekrar çatıldı. "Hayır. Hatırlamıyorum. Dur, dur, bir dakika. Alçak sesle bir şey daha söyledin. 'Önce o yetişti,' dedin."</p>

    <p class="MsoNormal1">"Önce o yetişti... Böyle mi söyledim?"</p>

    <p class="MsoNormal1">"Evet. Tabii ben Giskard'ın diğer robotlardan önce seni bulmasını kastettiğini sandım. Fırtınadaki o anları tekrar yaşadığını, diğer robotların seni alıp götürmeleri olasılığı yüzünden duyduğun korkuyu yenmeye çalıştığını düşündüm. Evet, evet. İşte bu yüzden saçlarını okşayıp, 'Korkma, Elijah, korkma, artık güvendesin,' dedim. Sonunda rahatladın."</p>

    <p class="MsoNormal1">"Önce o yetişti... Önce o yetişti... Artık bu sözleri unutmayacağım. Gladia, dün gece için teşekkür ederim. Şimdi benimle konuştuğun için de."</p>

    <p class="MsoNormal1">Gladia, "Giskard'ın seni diğerlerinden önce bulduğunu söylemenin önemli bir yanı mı var?" diye sordu. "Giskard bunu gerçekten başardı. Bunu sen de biliyorsun."</p>

    <p class="MsoNormal1">"Herhalde o olayı kastetmiyordum, Gladia. Bu benim bilmediğim bir şeyle ilgili. Ancak kafam iyice rahatladığı zaman bu fikir ortaya çıkıyor."</p>

    <p class="MsoNormal1">"Ama bu ne anlama geliyor?"</p>

    <p class="MsoNormal1">""Bildiğimi pek sanmıyorum. Ama öyle söyledime göre bir anlamı olmalı. Bunu anlamak için bir saat kadar zamanım var." Baley ayağa kalktı. "Artık gitmem gerekiyor."</p>

    <p class="MsoNormal1">Arzlı kapıya doğru bir kaç adım attı. Gladia birdenbire koşarak onun boynuna atıldı. "Dur, Elijah."</p>

    <p class="MsoNormal1">Baley kararsızca durakladı, sonra da başını eğerek genç kadını öptü. Uzun bir an birbirlerine sarıldılar.</p>

    <p class="MsoNormal1">"Seni tekrar görebilecek miyim, Elijah?"</p>

    <p class="MsoNormal1">Baley hüzünle, "Bilmiyorum," dedi. "Seni göreceğimi umuyorum." Sonra Daneel'le Giskard'ı bulmaya gitti.</p>

    <p class="MsoNormal1">Yaklaşan savaş için hazırlık yapması gerekiyordu.</p>

    <p class="MsoNormal1">Baley, çim alandan Dr. Fastolfe'un evine doğru giderken hâlâ hüzünlüydü.</p>

    <p class="MsoNormal1">Robotlar, onun iki yanındaydılar. Daneel rahattı. Ama Giskard, programlanmış olduğu için etrafı dikkatle araştırıp duruyordu.</p>

    <p class="MsoNormal1">Baley sordu. "Başkanın adı nedir, Daneel?"</p>

    <p class="MsoNormal1">"Bilmiyorum, Ortak Elijah. Ondan her zaman Başkan,' diye söz edildiğini duydum."</p>

    <p class="MsoNormal1">Giskard, "Onun adı Rutilan Horder, beyim," diye açıkladı.</p>

    <p class="MsoNormal1">"Ama bu pek kullanılmaz."</p>

    <p class="MsoNormal1">"Başkan kaç yaşında?"</p>

    <p class="MsoNormal1">Bellek bankasında istatistikler de bulunan Giskard, "Bir hayli yaşlı, beyim," dedi.</p>

    <p class="MsoNormal1">"Üç yüz otuz bir yaşında."</p>

    <p class="MsoNormal1">"Sağlıklı mı?"</p>

    <p class="MsoNormal1">"Sağlıklı olmadığını gösteren hiçbir şey bilmiyorum, beyim."</p>

    <p class="MsoNormal1">"Nasıl bir insan o? Öfkeli mi? Sabırlı mı? Otoriter mi? Anlayışlı mı?"</p>

    <p class="MsoNormal1">Giskard, "Buna kendinizi karar vermelisiniz, beyim," dedi.</p>

    <p class="MsoNormal1">Daneel de ekledi. "Başkan taraf tutmaz, Ortak Elijah. Bir Başkanın her zaman adil olması gereklidir."</p>

    <p class="MsoNormal1">Baley, mırıldandı. "Bundan eminim. Ama tanımlamalar soyuttur. 'Başkan' sözü örneğin. Ama özel isimleri olan Başkanlar somuttur ve kafaları da kişiliklerine uyar."</p>

    <p class="MsoNormal1">Baley başını salladı. Kendi kafası konusunda kuşkuları vardı. Üç kez bir şeyi hatırlamış ve üç kez bunu unutmuştu.</p>

    <p class="MsoNormal1">'Önce o yetişti'... Kim nereye yetişti? Ne zaman?</p>

    <p class="MsoNormal1">Arzlı bu soruları cevaplayamadı.</p>

    <p class="MsoNormal1"><br /></p>

    <p class="MsoNormal1"></p>

    <p class="MsoNormal">* * *</p>

    <p class="MsoNormal"><br /></p>

    <p class="MsoNormal1"></p>

    <p class="MsoNormal1">Fastolfe evinin kapısında Baley'i bekliyordu. Arkasında da bir robot vardı. Makine adam kendisinden beklenmeyecek kadar huzursuz görünüyordu. Galiba konukları karşılamak onun göreviydi. Şimdi bunu uygun bir biçimde yerine getiremediği için sarsılmıştı. Arzlı gözlerini dalgın dalgın robota dikti. Durmadan robotları düşünüyor ve bunun nedenini de bilmiyordu. Sonra, "Sizi tekrar gördüğüme seviniyorum. Dr. Fastolfe," diyerek elini uzattı. Gladia'yla olanlardan sonra Uzaycıların, Arzlılara dokunmayı pek istemediklerini unutmuştu.</p>

    <p class="MsoNormal1">Fastolfe bir an durakladı. Sonra nezaket tedbire galip geldi. Aurora'lı Arzlının elini çabucak sıktı. "Ben sizi gördüğüm için daha da seviniyorum, Bay Baley. Dün akşam başınıza gelenler beni çok korkuttu. Aslında fırtına o kadar şiddetli değildi ama bir Arzlı için korkunçtu sanırım."</p>

    <p class="MsoNormal1">"O halde olanları biliyorsunuz..."</p>

    <p class="MsoNormal1">"Daneel'le Giskard bana bu konuda etraflı bilgi verdiler.</p>

    <p class="MsoNormal1">Doğrudan buraya gelselerdi, sizi de daha sonra evime getirselerdi içim rahat ederdi. Ama onlar Gladia'nın evi Hava kanadının indiği yere daha yakın olduğu için bu kararı vermişler. Bir de emirleriniz çok şiddetli olduğu ve Daneel'in güvenliğini kendinizinkinden çok daha önemli saydığınız için. Sözlerinizi yanlış anlamadılar ya?"</p>

    <p class="MsoNormal1">"Hayır. Onları yanımdan ayrılmaları için zorladım."</p>

    <p class="MsoNormal1">"Bu akıllıca bir davranış mıydı?" Fastolfe, Baley'i bir odaya götürerek bir koltuğu işaret etti.</p>

    <p class="MsoNormal1">Baley oturdu. "Bu bana uygunmuş gibi geldi Peşimizdelerdi."</p>

    <p class="MsoNormal1">"Evet, Giskard bunu da açıkladı. Ona göre..."</p>

    <p class="MsoNormal1">Baley, Aurora'lının sözünü kesti. "Dr. Fastolfe, lütfen. Çok az zamanım var. Size bazı sorular sormam gerekiyor."</p>

    <p class="MsoNormal1">Fastolfe o her zamanki nezaketiyle hemen, "Lütfen sorun," dedi.</p>

    <p class="MsoNormal1">"Sizin beyin üzerindeki çalışmalarınızı her şeyden daha önemli saydığınızı söylediler..."</p>

    <p class="MsoNormal1">"İzin verin de sözlerinizi tamamlayayım, Bay Baley. Ve hiçbir şeyin bana engel olmasına izin vermeyeceğimi, ahlâksızlık ya da kötülük gibi kavramlara aldırmadığımı, son derecede amansız olduğumu, çalışmalarım uğruna her yola başvurabileceğimi, her şeyi mubah göreceğimi iddia ettiler."</p>

    <p class="MsoNormal1">"Evet."</p>

    <p class="MsoNormal1">Fastolfe sordu. "Bunu size kim söyledi. Bay Baley?"</p>

    <p class="MsoNormal1">"Bu önemli mi?"</p>

    <p class="MsoNormal1">"Belki de değil. Zaten bunları kimin söylediğini tahmin etmek zor sayılmaz. Kızım Vasilia'nın sözleri bu. Bundan eminim."</p>

    <p class="MsoNormal1">Baley, "Belki," dedi. "Ben sadece şunu öğrenmek istiyorum: Karakterinizle ilgili bu değerlendirme doğru mu?"</p>

    <p class="MsoNormal1">Fastolfe kederle güldü. "Kendi karakterim konusunda benden dürüst bir cevap mı bekliyorsunuz? Bir bakıma bu suçlamalar doğru. Gerçekten çalışmalarımı çok önemli sayıyorum. Karşıma engeller çıktığı takdirde bunları çiğneyip geçeceğimi düşünüyorum. Düşünüyorum, düşünüyorum ama bunu yapamıyorum aslında. Beni, insan beyniyle ilgili çalışmalarım yüzünden Jander'i öldürmekle de suçluyorlar. Bu yalan. Jander'i ben öldürmedim."</p>

    <p class="MsoNormal1">Baley hatırlattı. "Kafamdaki fikri yakalayabilmem için Psişik Sondadan yararlanmamızı önerdiniz. Siz Psişik Sonda kullanılmasına izin verdiğiniz takdirde suçsuz olduğunuz da anlaşılabilir. Bu hiç aklınıza gelmedi mi?"</p>

    <p class="MsoNormal1">Fastolfe ağır ağır başını salladı. "Herhalde Vasilia bunu yapmamış olmamın suçluluğumu kanıtladığını söyledi. Doğru değil bu. Aslında Psişik Sonda tehlikeli bir aygıt. Onun uygulanmasını ben de sizin kadar istemiyorum. Ama korkularıma karşı bu yöntemin uygulanmasına yine de razı olabilirdim. Ancak düşmanlarım bunu yapmamı çok istiyorlardı. Sonunda Sondanın suçsuz olduğumu tam anlamıyla kanıtlamadığını söyleyeceklerdi. Bu arada beynimden insana benzeyen robotların yapımıyla ilgili teori ve bilgiyi alacaklardı. İşte onlar bunun peşindeler. Ve ben onlara bunu vermeyeceğim."</p>

    <p class="MsoNormal1">Baley, "Pekâlâ," dedi. "Teşekkür ederim, Dr. Fastolfe."</p>

    <p class="MsoNormal1">Auroralı, "Bir şey değil," diye mırıldandı. "Şimdi deminki konumuza dönebilir miyiz? Giskard, sizi Hava kanadında yalnız bıraktıkları zaman bazı yabancı robotların yanınıza geldiklerini söyledi. Daha doğrusu sizi fırtınada buldukları zaman kesik kesik yabancı robotlardan söz etmişsiniz."</p>

    <p class="MsoNormal1">"Evet, yabancı robotlar gerçekten yanıma geldiler, Dr. Fastolfe. Onları şaşırtıp geri göndermeyi başardım. Ama onların dönüşlerini beklemememin, Hava kanadından inmemin daha akıllıca olacağını düşündüm. Belki bu kararı verdiğim sırada kafam iyi çalışmıyordu Giskard bu fikirde."</p>

    <p class="MsoNormal1">Dr. Fastolfe, gülümsedi. "Giskard'ın Kainata bakış açısı çok basittir; O robotların kime ait olduklarını biliyor musunuz?"</p>

    <p class="MsoNormal1">Baley sıkıntılı sıkntılı kımıldandı. "Başkan geldi mi?"</p>

    <p class="MsoNormal1">"Hayır. Ama neredeyse gelir. Robotların dün tanıştığınızı söyledikleri Enstitü Müdürü Amadiro da öyle. Onu görmekle pek iyi yapmadınız. Amadiro'yu sinirlendirdiniz."</p>

    <p class="MsoNormal1">"Onunla konuşmam şarttı. Sinirlenmişe de benzemiyordu."</p>

    <p class="MsoNormal1">"Bu Amadiro'nun görünüşünden anlaşılmaz. O sizin kendisine iftira attığınızı, meslek şerefini dayanılamayacak kadar lekelediğinizi iddia ediyor. Böylece de Başkanı harekete zorladı."</p>

    <p class="MsoNormal1">"Nasıl?"</p>

    <p class="MsoNormal1">"Başkanın görevi anlaşamayan kimseleri bir araya getirmek ve bir uzlaşma yolu bulmaktır. Amadiro böyle bir toplantı istediği için Başkan buna karşı çıkamaz. Amadiro aleyhinizde bazı kanıtlar bulduğu takdirde araştırma da sona erecek. Ve bir Arzlı aleyhinde kanıt bulmak kolaydır."</p>

    <p class="MsoNormal1">"Belki bir Arzlıyı yardıma çağırmanız doğru olmadı, Dr. Fastolfe. Biz çok savunmasız durumdayız."</p>

    <p class="MsoNormal1">"Belki, Bay Baley. Ama aklıma başka çare gelmedi. Hâlâ da gelmiyor. Onun için Başkanı ikna etme işini tamamiyle size bırakacağım."</p>

    <p class="MsoNormal1">Baley sıkıntıyla, "Yani bütün sorumluluk benim," dedi.</p>

    <p class="MsoNormal1">Fastolfe nazik nazik eğildi. "Tamamiyle sizin."</p>

    <p class="MsoNormal1">Baley sordu. "Toplantıda sadece dördümüz mü bulunacağız?"</p>

    <p class="MsoNormal1">"Aslında biz üçümüz, Bay Baley. Başkan Amadiro ve ben. Sizi dördüncü bir kişi olarak lütfen davet edecekler. Başkan istediği an size odadan çıkmanızı emredebilir. Onu kızdıracak bir şey yapmayacağınızı umarım."</p>

    <p class="MsoNormal1">"Bunu yapmamaya çalışırım. Dr. Fastolfe."</p>

    <p class="MsoNormal1">"Kaba bir şey söyleyeceğim için özür dilerim. Bay Baley ama ona elinizi uzatmayın"</p>

    <p class="MsoNormal1">Daha önceki hareketini hatırlayan Arzlının yüzüne ateş bastı. "Uzatmam."</p>

    <p class="MsoNormal1">"Ve çok nazik davranın. Öfkeyle suçlamalarda bulunmayın. Desteklenemeyecek açıklamalar yapmakta ısrar etmeyin..."</p>

    <p class="MsoNormal1">"Yani birilerini şaşırtarak onların kendilerini ele vermelerini sağlamaya kalkışmayayım. Örneğin Amadiro'nun."</p>

    <p class="MsoNormal1">"Evet, bunu yapmayın. Çünkü ona iftira atmış sayılırsınız.</p>

    <p class="MsoNormal1">Onun için nazik olun!"</p>

    <p class="MsoNormal1">Fastolfe birdenbire başını kaldırdı. "Dışarıya bir Hava kanadı indi sanırım. Birilerinin kapıya yaklaştıklarını duyuyorum. Başkan'la Amadiro geldiler galiba."</p>

    <p class="MsoNormal1">Baley, "Beraber mi geldiler?" diye bağırdı.</p>

    <p class="MsoNormal1">"Bu muhakkak. Anlayacağınız, Amadiro burada toplanmamızı önerdi. Böylece savaşı tanıdık bir yerde yapmamı sağladı, görünüşte. Tabii o arada nezaket icabı Başkanı alarak buraya getirmeyi de teklif etti. Böylece Başkanla birkaç dakika özel olarak konuşma fırsatı buldu. Ona kendi görüşü ısrarla açıkladığından eminim."</p>

    <p class="MsoNormal1">Baley, "Ama haksızlık bu," dedi. "Buna engel olamaz mıydınız?"</p>

    <p class="MsoNormal1">"Engel olmayı istemedim ki. Amadiro belirli bir tehlikeyi göze aldı. Söyleyeceği bir söz Başkanı sinirlendirebilirdi."</p>

    <p class="MsoNormal1">"Başkan çabuk öfkelenen bir insan mıdır?"</p>

    <p class="MsoNormal1">"Hayır. Beşinci on yıllık görev süresine başlayan her Başkan kadar. Protokola sıkı sıkıya uymak, hiçbir zaman taraf tutmamak, karar verme gücü olmak insanı etkiler. Onun için Başkanlar biraz asabi olurlar. Ve de Amadiro her zaman akıllıca davranmaz. Neşeli gülüşü, bembeyaz dişleri ve pek dostça tavırları keyifsiz bir insanın tepesini attırabilir... Neyse... Onları karşılamam gerekiyor, Bay Baley. Sevimli tavırlar takınmam da şart. Lütfen orada oturun ve yerinizden kalkmayın."</p>

    <p class="MsoNormal1">Baley'nin beklemekten başka yapabileceği bir şey yoktu.</p>

    <p class="MsoNormal1">Nedense Arzlı birdenbire, Aurora'ya geleli yalnızca yaklaşık elli saat oldu, diye düşündü.</p>

    <p class="MsoNormal1"></p>
  </div>
</body>
</html>
