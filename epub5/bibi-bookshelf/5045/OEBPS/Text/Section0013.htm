<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>Şafağın Robotları</title><!--[if gte mso 9]><xml>
 <o:DocumentProperties>
  <o:Author>Isaac Asimov</o:Author>
  <o:Template>Normal</o:Template>
  <o:LastAuthor>KRANK</o:LastAuthor>
  <o:Revision>2</o:Revision>
  <o:TotalTime>15</o:TotalTime>
  <o:Created>2013-07-14T09:44:00Z</o:Created>
  <o:LastSaved>2013-07-14T09:44:00Z</o:LastSaved>
  <o:Pages>172</o:Pages>
  <o:Words>93837</o:Words>
  <o:Characters>534871</o:Characters>
  <o:Lines>4457</o:Lines>
  <o:Paragraphs>1254</o:Paragraphs>
  <o:CharactersWithSpaces>627454</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:TrackMoves>false</w:TrackMoves>
  
  <w:DefaultTableStyle Number="0">Normal</w:DefaultTableStyle>
  <w:DrawingGridHorizontalSpacing>0 nk</w:DrawingGridHorizontalSpacing>
  <w:DrawingGridVerticalSpacing>0 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 nk</w:DrawingGridHorizontalOrigin>
  <w:DrawingGridVerticalOrigin>0 nk</w:DrawingGridVerticalOrigin>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal1"><span>&nbsp;</span></p>

    <h1 class="MsoNormal1"><b class="calibre1">ON ÜÇ</b></h1>

    <p class="MsoNormal1"><span>&nbsp;</span></p>

    <p class="MsoNormal1">Baley tekrar konuya döndü ama bariton sesi daha kalınlaşmış gibiydi. "Bay Gremionis daha önce Robotik Enstitüsünün Müdürünün adını söylemiştiniz. Bunu tekrarlar mısınız?" "Kelden Amadiro."</p>

    <p class="MsoNormal1">"Ona buradan erişmek mümkün mü?"</p>

    <p class="MsoNormal1">Gremionis, "Şey," dedi. "Hem mümkün, hem de değil. Onun resepsiyon memuru ya da sekreteriyle bağlantı kurabilirsiniz. Ancak Amadiro'yla konuşabileceğinizi pek sanmıyorum. O biraz soğuk bir adammış. Bana öyle söylediler. Ben kendisiyle tanışmıyorum. Onu bir iki kez gördüm. Ama hiç konuşmadım."</p>

    <p class="MsoNormal1">Baley, "Amadiro soğuk olsun olmasın onunla bağlantı kurmak istiyorum," dedi.</p>

    <p class="MsoNormal1">"Üç boyutlu aygıtınız varsa, kullanmama izin verir misiniz?"</p>

    <p class="MsoNormal1">"Brundij sizin için bağlantı kurabilir."</p>

    <p class="MsoNormal1">"Hayır, sizce bir sakıncası yoksa, bunu iş arkadaşım Daneel yapmalı."</p>

    <p class="MsoNormal1">Gremionis, "Hiçbir sakıncası yok," diye karşılık verdi.</p>

    <p class="MsoNormal1">"Aygıt şurada, Daneel. Peşimden gel. Kullanman gereken numara '7530Yukarı 20."</p>

    <p class="MsoNormal1">Daneel eğildi. "Teşekkür ederim."</p>

    <p class="MsoNormal1">Üç boyutlu aygıtın durduğu oda hemen hemen boştu.</p>

    <p class="MsoNormal1">Sadece buradaki bir kaidenin üzerine karmaşık bir makine yerleştirilmişti. Daneel aygıta yaklaşarak ellerini hızla düğmelerin üzerinde dolaştırdı. Bir iki saniye sonra odada bir robotun üç boyutlu görüntüsü belirdi.</p>

    <p class="MsoNormal1">Daneel, "Ben R. Daneel Olivavv'ım," dedi. Robotun kendisini insan sanmaması için bu R harfini iyice vurgulamıştı. "Arzdan gelen iş arkadaşım Sivil Dedektif Elijah Baley'i temsil ediyorum. İş arkadaşım Usta Robotik Uzmanı Kelden Amadiro'yla konuşmak istiyor."</p>

    <p class="MsoNormal1">Robot, "Usta Robotik Uzmanı Cicis'le konuşmak yeterli olur mu?"</p>

    <p class="MsoNormal1">Daneel çabucak Baley'e bir göz attı. Arzlı, evet, der gibi başını salladı. Daneel de, "Bu yeterli," diye açıkladı. Robot, "Sivil Dedektif Baley'den sizin yerinizi almasını isteyin." dedi. "Ben de Robotik Uzmanı Cicis'i bulmaya çalışacağım."</p>

    <p class="MsoNormal1">Daneel hemen nazik nazik itiraz etti. "Belki önce sizin..."</p>

    <p class="MsoNormal1">Ama Baley seslendi. "Zararı yok, Daneel. Ben beklerim."</p>

    <p class="MsoNormal1">Daneel buna razı değildi. "Sen Usta Robotik Uzmanı Han Fastolfe'un temsilcisinin. Ortak Elijah. Onun için de Dr. Fastolfe'un toplumdaki mevkiine erişmiş oluyorsun. Hiç olmazsa kısa bir süre için. Bu yüzden beklemek..."</p>

    <p class="MsoNormal1">Ama Baley kesin bir havırla tartışmayı kesti. "Zararı yok, Daneel. Etiket tartışmaları yüzünden gecikme olmasını istemiyorum."</p>

    <p class="MsoNormal1">Daneel, aygıtın önünde oluşan ışıklı daireden çıktı. Baley onun yerini aldı.</p>

    <p class="MsoNormal1">Karşıdaki robotun görüntüsü kayboldu. Arzlı sabırla bekledi. Sonunda yeni bir hayal belirdi.</p>

    <p class="MsoNormal1">Adam, sert ve berrak bir sesle, "Ben Robotik Uzmanı Maloon Cicis," dedi. Saçları Uzaycı bronzu rengindeydi. Ama burnu br Uzaycıdan beklenmeyecek biçimde biraz çarpıktı Baley usulca, "Ben Arzdan Sivil Dedektif Elijah Baley'im," diye açıkladı. "Usta Robotik Uzmanı Kelden Amadiro'yla konuşmak istiyorum."</p>

    <p class="MsoNormal1">"Randevunuz var mı?"</p>

    <p class="MsoNormal1">"Hayır, efendim."</p>

    <p class="MsoNormal1">"Onu görmek için randevu almanız gerekiyor. Ama bu ve gelecek hafta hiç zamanı yok..."</p>

    <p class="MsoNormal1">"Ben Arzdan Sivil Dedektif Elijah Baley..."</p>

    <p class="MsoNormal1">"Bunu söylediniz. Bu durumu değiştirmiyor."</p>

    <p class="MsoNormal1">Baley, "Ben Dr. Han Fastolfe'un isteği ve Aurora Dünya Parlamentosunun da izniyle Robot Jander Panell'in öldürülmesi olayını inceliyorum..."</p>

    <p class="MsoNormal1">"Robot Jander Panell'in öldürülmesi olayını mı?" Cicis Arzlıyı ne kadar aşağı gördüğünü belirtmek için nazik nazik konuşmuştu.</p>

    <p class="MsoNormal1">"İstiyorsanız 'robotun arızalanması, olayını', da diyebilirsiniz. Arzda bir robotun ortadan kaldırılması hiçbir zaman önemsenmez. Ama Aurora'da robotlar hemen hemen insan sayılıyorlar. Bu nedenle 'öldürülme' ve 'cinayet' sözcüklerinin kullanılabileceğini düşündüm."</p>

    <p class="MsoNormal1">Cicis, "Cinayet ya da arızalanma," dedi. "Usta Robotik Uzmanı Amadiro'yu görmeniz yine de imkânsız."</p>

    <p class="MsoNormal1">"Ona bir haber bırakabilir miyim?"</p>

    <p class="MsoNormal1">"Bırakabilirsiniz."</p>

    <p class="MsoNormal1">"Bu haber ona hemen verilebilir mi? Şimdi?"</p>

    <p class="MsoNormal1">"Bunu deneyebilirim. Ama size kesin cevap veremeyeceğim ortada."</p>

    <p class="MsoNormal1">"Bu da bana yeter. Birkaç noktayı sayacağım. Belki not almak istersiniz."</p>

    <p class="MsoNormal1">Cicis güldü. "Sözlerinizi hatırlayabileceğini sanıyorum."</p>

    <p class="MsoNormal1">"Bir: bir cinayet işlendiği zaman ortada bir katil de var demektir. Dr. Amadiro'ya kendisini savunma şansı..."</p>

    <p class="MsoNormal1">Cicis bağırdı. "Ne?"</p>

    <p class="MsoNormal1">Odanın diğer tarafından konuşmayı dinleyen Gremionis'in ağzı bir karış açık kaldı.</p>

    <p class="MsoNormal1">Baley, Aurora'lının dudaklarından silinen hafif tebessümü taklide çalıştı. "Çok hızlı mı konuşuyorum, efendim? Not olmaya mı karar verdiniz?"</p>

    <p class="MsoNormal1">"Usta Robotik Uzmanını bu Jander Paneli olayıyla bir ilişkisi olmakla mı suçluyorsunuz?"</p>

    <p class="MsoNormal1">"Tersine, Robotik Uzmanı. Onu, kendisini suçlamayı istemediğim için görmeye çalışıyorum. Yetersiz bilgi dolayısıyla Usta Robotik Uzmanıyla arızalanan robot arasında bir bağ olduğunu ima etmeyi istemiyorum. Sonuçta Ustanın bir sözü her şeyin açıklığa kavuşmasını sağlayabilir."</p>

    <p class="MsoNormal1">"Siz çıldırmışsınız!"</p>

    <p class="MsoNormal1">"Pekâlâ. O halde Usta Robotik Uzmanına bir delinin kendisiyle konuşmak istediğini, bunu onu suçlamamak için arzu ettiğini söyleyin. Bu ilk nokta. İkincisi: ona aynı delinin Personel Sanatçısı Santim Gremionis'i uzun uzun ve ayrıntılı bir biçimde sorguya çektiğini ve şimdi onun evinden aradığını söyleyebilir misiniz? Üçüncüsü, çok çabuk mu konuşuyorum?"</p>

    <p class="MsoNormal1">"Hayır! Sözlerinizi tamamlayın!"</p>

    <p class="MsoNormal1">"Üçüncü nokta da şu: Herhalde Usta Robotik Uzmanının kafası önemli şeylerle dolu. Belki bu yüzden Personel Sanatçısı Santirix Gremionis'in kim olduğunu hatırlayamaz. O zaman Kendisine Gremionis'in Enstitü bahçesindeki bir evde oturduğunu ve artık Aurora'da yaşayan Solaria'lı Gladia'yla sık sık uzun yürüyüşlere çıktığını söyleyin."</p>

    <p class="MsoNormal1">"Böyle terbiyesizce ve gülünç bir haberi götüremem, Arzlı."</p>

    <p class="MsoNormal1">"O halde Usta Robotik Uzmanına hemen Parlamentoya gideceğimi ve orada araştırmalarıma devam edemeyeceğimi açıklayacağımı söyleyin. Parlamentoda Maloon Cicis adında birinin Usta Robotik Uzmanı Kelden Amadiro'nun Robot Jander Panell'in arızalanması olayında bana yardım etmeyeceğini ve bu sabotajla ilgisi olduğu konusunda kendisini savunma zahmetine katlanmayacağını söylemeyi bir görev saydığını da anlatacağım. Araştırmalarımı bu nedenle sürdüremeyeceğimi söyleyeceğim."</p>

    <p class="MsoNormal1">Cicis kızardı. "Böyle bir şey söylemeye cesaret edemezsiniz!"</p>

    <p class="MsoNormal1">"Öyle mi? Ne kaybım olur ki? Diğer taraftan kamu bunu nasıl karşılar? Aurora'lıların tümü de robotik alanında Dr. Fastolfe'dan sonra Dr. Amadiro'nun geldiğini biliyor. Sanırım, 'Robotu Dr. Fastolfe öldürmediğine göre,' diyecekler. Devam etmem gerekiyor mu?"</p>

    <p class="MsoNormal1">"Aurora yasalarının iftira konusunda çok sert olduklarını öğreneceksiniz, Arzlı."</p>

    <p class="MsoNormal1">"Herhalde. Ama Dr. Amadiro ustalıkla iftiraya uğrarsa cezası benimkinden de ağır olacak. Haberimi Dr. Amadiro'ya neden şimdi vermiyorsunuz?"</p>

    <p class="MsoNormal1">Cicis kaşlarını çatarak soğuk soğuk, "Dr. Amadiro'ya bütün bunları tekrarlayacağım," dedi. "Ve ona sizi görmemesini de önereceğim." Ortadan kayboldu.</p>

    <p class="MsoNormal1">Baley yine sabırla beklerken Gremionis şiddetle elini sallayarak yüksek bir fısıltıyla, "Bunu yapamazsınız, Baley," diye itiraz etti. "Yapamazsınız!" Baley ona susmasını işaret etti.</p>

    <p class="MsoNormal1">Aradan beş dakika geçti. Baley'e çok daha uzun gelen bu sürenin sonunda Cicis tekrar gözüktü. Adamın müthiş öfkeli olduğu belliydi. "Dr. Amadiro birkaç dakika sonra yerimi alarak sizinle konuşacak. Bekleyin!"</p>

    <p class="MsoNormal1">Baley hemen atıldı. "Beklemenin bir yararı yok. Ben hemen Dr. Amadiro'nun bürosuna geliyorum. Kendisini orada göreceğim." Işıklı daireden çıkarak Daneel'e bağlantıyı kesmesini işaret etti. Robot bunu hemen yaptı.</p>

    <p class="MsoNormal1">Gremionis boğulur gibi, "Dr. Amadiro'nun adamlarıyla böyle konuşamazsınız, Arzlı," diye inledi.</p>

    <p class="MsoNormal1">Baley, "Konuştum bile," dedi.</p>

    <p class="MsoNormal1">"Seni on iki saat içerisinde gezegenden kovdurur."</p>

    <p class="MsoNormal1">"Bu karmaşık olayı aydınlatamadığım takdirde zaten on iki saat sonra gezegenden kovulurum."</p>

    <p class="MsoNormal1">Daneel, "Ortak Elijah," dedi. "Korkarım Bay Gremionis telaşlanmakta haklı. Aurora Dünya Parlamentosu seni gezegenden atmaktan başka bir şey yapamaz. Çünkü Aurora vatandaşı değilsin. Yine de Arzdaki ilgililerin seni cezalandırması için ısrar edebilirler. Arzlılar da bunu yapar. Bu durumda Aurora isteklerine karşı koyamazlar. Senin bu biçimde cezalandırılmanı istemem, Ortak Elijah."</p>

    <p class="MsoNormal1">Baley sıkıntıyla, "Ben de cezalandırılmayı istemiyorum, Daneel," diye karşılık verdi. "Ama bu tehlikeyi göze almak zorundayım. Bay Gremionis, ona sizin evinizden aradığımı söylemek zorunda kaldığım için üzgünüm. Amadiro'yu beni görmeye ikna etmek için bir şeyler yapmam gerekiyordu. Bu konuya önem vereceğini düşündüm. Sonuçta söylediklerim gerçekti."</p>

    <p class="MsoNormal1">Gremionis başını salladı. "Böyle yapacağınızı bilseydim onu evimden aramanıza izin vermezdim, Bay Baley! Buradaki işimi kaybedeceğimden eminim." Sesi acılaştı.</p>

    <p class="MsoNormal1">"Bunu nasıl ödeyeceksiniz?"</p>

    <p class="MsoNormal1">"İşinizi kaybetmemeniz için elimden geleni yapacağım, Bay Gremionis. Başınızın derde girmeyeceğine eminim. Ama başarısız olursam, o zaman da benim deli olduğumu, çılgınca suçlamalarda bulunarak sizi iyice korktuğumu, bu nedenle aygıtınızı kullanmama izin verdiğinizi söylemekle serbestsiniz. Dr. Amadiro'nun size inanacağından eminim. Nasıl olsa size iftira ettiğimi açıklayan bir şikayet mektubu da göndermişsiniz ona. Öyle değil mi?" Baley vedalaşır gibi elini kaldırdı. "Hoşçakalın, Bay Gremionis. Size tekrar teşekkür ederim. Endişelenmeyin. Gladia için söylediklerimi de unutmayın."</p>

    <p class="MsoNormal1">Baley, öne geçen Daneel'le arkasında kalan Gıskard'ın arasında Gremionis'in evinden çıktı. Tekrar Dışarı çıktığının pek farkında değildi.Baley kendisini Dışarıda bulunca durum değişti. Arzlı duraklayarak havaya baktı. "Çok garip. Aradan bu kadar zaman geçmiş olduğunun farkında değildim."</p>

    <p class="MsoNormal1">Daneel endişeyle sordu. "Ne var, Ortak Elijah?"</p>

    <p class="MsoNormal1">"Güneş batmış. Oysa ben daha erken olduğunu sanıyordum."</p>

    <p class="MsoNormal1">Giskard söze karıştı. "Güneş batmadı, beyim. Guruba daha iki saat var."</p>

    <p class="MsoNormal1">Daneel de ekledi. "Fırtına yaklaşıyor. Ortak Elijah. Bulutlar iyice yoğunlaştı. Ama fırtınanın kopmasına daha zaman var."</p>

    <p class="MsoNormal1">Baley ürperdi. Karanlık ona rahatsız etmiyordu. Hatta gece dışarıdayken karanlık duvar gibi etrafını sarıyor ve onu rahatlatıyordu. Ama şimdi ne geceydi ne de gündüz. Baley yine Arzda Dışarıdayken yağmura tutulmasını hatırladı.</p>

    <p class="MsoNormal1">Neler hissettiğini' hatırlamaya çalıştı. Sonra birdenbire, kar yağarken hiç Dışarı çıkmadım, diye düşündü. Kristalleşmiş katı su yağmurunun nasıl bir şey olduğunu bile bilmiyorum.</p>

    <p class="MsoNormal1">Kar'ı bana tanımladılar ama bu da yeterli değil.</p>

    <p class="MsoNormal1">Baley iğrenç, sarımsı bir kurşuniliğe bürünmüş bulutlara tekrar bir göz attı,</p>

    <p class="MsoNormal1">"Gökyüzünün rengi... acayip mi?"</p>

    <p class="MsoNormal1">Daneel başını kaldırıp gökyüzüne baktı. "Hayır, Ortak Elijah. Sadece fırtına çıkacak."</p>

    <p class="MsoNormal1">"Sık sık fırtına çıkar mı?"</p>

    <p class="MsoNormal1">"Bu mevsimde çıkar. Bazen gök gürültüsü de duyulur. Ama bu şaşırtıcı bir şey değil. Fırtına çıkacağı hem dün gece ve hem de bu sabah haberlerde açıklandı. Yağmur, güneş doğmadan sona erecek. Tarlaların da suya ihtiyacı var. Son zamanlar da yağmur normalin altına düşmüştü."</p>

    <p class="MsoNormal1">"Hava her zaman böyle soğur mu? Bu da normal mi?"</p>

    <p class="MsoNormal1">"Ah, evet. Ama Hava kanadına binelim, Ortak Elijah. Onun içi ısıtılabilir."</p>

    <p class="MsoNormal1">Baley başını sallayarak öğle yemeğinden önce çim alana bıraktıkları Hava kanadına doğru giderken durakladı. "Bir dakika! Gremionis'e Amadiro'nun bürosuna ya da evine nasıl gideceğimizi sormadım."</p>

    <p class="MsoNormal1">Daneel hemen, "Buna gerek yok, Ortak Elijah," dedi.</p>

    <p class="MsoNormal1">Baley'i dirseğinden tutmuş usulca ama kesin bir tavırla yürütüyordu. "Dostum Giskard'ın bellek bankasında Enstitünün planı var. Bizi Yönetim binasına götürecek. Dr. Amadiro'nun bürosu da orada olmalı."</p>

    <p class="MsoNormal1">Giskard, "Dr. Amadiro'nun bürosunun Yönetim binasında olduğunu biliyorum," diye açıkladı. "Eğer bürosunda değilse, evine gideriz. O da yakın."</p>

    <p class="MsoNormal1">Baley kendisini yine Hava kanadının ön tarafında, iki robotun arasında buldu.</p>

    <p class="MsoNormal1">Daneel'in gövdesi insan vücudu gibi sıcaktı. Giskard'ın örülmüşe benzeyen üst yüzeyi çıplak maden kadar soğuk değildi ama bu iyice üşümüş olan Baley'nin yine de hoşuna gitmedi. "Havanın durumu hiç de hoş değil."</p>

    <p class="MsoNormal1">Daneel, belki de Arzlıya Dışarının görünüşünü unutturmak için, "Ortak Elijah," diye sordu, "Gremionis'in Bayan Gladia'yla ilgilenmesini Dr. Vasilia'nın sağladığını nasıl anladın? Bu konuda kimse sana bilgi vermemişti."</p>

    <p class="MsoNormal1">Baley, "Evet, vermemişti," dedi. "Ama ben kumar oynayacak kadar çaresiz durumdayım. Gladia bana sadece Gremionis'in sık sık teklifte bulunacak kadar kendisiyle ilgilendiğini söyledi. Aurora'lının Jander'i kıskançlığından öldürmüş olabileceğini düşündüm. Aslında Gremionis'in robotik konusunda Jander'i öldürecek kadar bilgisi olduğunu sanmıyordum. Daha sonraysa Fastolfe'un kızı Vasilia'nın robotik uzmanı olduğunu ve Gladia'ya da benzediğini öğrendim. 0 zaman, 'Gremionis, Gladia'ya hayran,' diye düşündüm. 'Acaba daha önce de Vasilia'ya mı. hayranlık duyuyordu? Jander'i ikisi bir komplo kurarak mı öldürdüler?' Vasilia'ya da böyle bir komplo konusunda üstü kapalı bir imada bulunarak onun beni görmesini sağladım."</p>

    <p class="MsoNormal1">Daneel, "Ama böyle bir komplo yok ki, Ortak Elijah," diye hatırlattı. "Yani Jander'in öldürülmesi konusunda. Vasilia'yla Gremionis birlikte çalışsalardı bile Jander'i yine de öldüremezlerdi."</p>

    <p class="MsoNormal1">"Orası öyle. Ama Vasilia.Gremionis'le bir ilişkisi olabileceğini ima ettiğim zaman sinirlendi. Neden? Gremionis bize önce Vasilia'yı sonra da Gladia'yı beğendiğini açıkladığı zaman ikisi arasındaki ilişkinin daha dolaylı bir şey olup olmadığını düşündüm. Belki de,' dedim. 'Gremionis'in Gladia'yı beğenmesini Vasilia sağladı. Ve bu Jander'i ölümüyle ilgili. Uzaktan da olsa bir ilişki var.' Bu ikisi arasında bir bağlantı olması gerekiyordu. Vasilia'nın gösterdiği tepki de bunu belirtiyordu. Sonra şüphelenmekte haklı olduğumu anladım. Vasilia, Gremionis'in kendisini bırakıp Gladia'yla ilişki kurmasını sağlamıştı. Bunu biliyor olmam Gremionis'i şaşırttı ve bunun yararını da gördüm. Eğer bu masum bir şey olsaydı, bu durumu bir sır gibi saklamazlardı. Oysa bunu gizlemek için ellerinden geleni yapıyorlardı. Vasilia, Gremionis'i Gladia'yla ilgilenmesi için teşvik ettiğini söylemedi. Bunu ikiniz de hatırlayacaksınız. Ona Gremionis'in Gladia'ya teklifte bulunduğunu açıkladığım zaman sanki bunu ilk defa duyuyormuş gibi tavır takındı."</p>

    <p class="MsoNormal1">"Ama, Ortak Elijah, bunun ne önemi var?"</p>

    <p class="MsoNormal1">"Belki bunu da öğreniriz. Ben bunun Vasilia ya da Gremionis için önemli olmadığını anladım. 'O halde,' dedim. 'Bu üçüncü bir kimse için önemli olmalı. Bu olay Jander'in ölümüyle ilgiliyse, işe Vasilia'dar daha usta bir Robotik uzmanı karışmış demektir. Bu da Amadiro olabilir.' İşte bu yüzden Amadiro'ya da komplo konusunda üstü kapalı sözler söyledim. Gremionis'le konuştuğumu ve Enstitüyü onun evinden aradığımı vurgulayarak anlattım. Ve bunun da etkisi görüldü."</p>

    <p class="MsoNormal1">"Ben yine de bütün bunların ne anlama geldiğini kavrayamadım, Ortak Elijah."</p>

    <p class="MsoNormal1">"Ben de öyle. Yalnızca bazı tahminlerim var. Belki de her şeyi Amadiro'dan öğrenebiliriz. Anlayacağın durumumuz o kadar kötü ki, fikir yürütmek ve kumar oynamakla kaydedeceğimiz hiçbir şey yok."</p>

    <p class="MsoNormal1">Bu konuşma sırasında Hava kanadı biraz yükselmiş ve yeşilliklerin yukarısından ilerlemeye başlamıştı.</p>

    <p class="MsoNormal1">Baley diğer robota döndü. "Giskard, sen yanında yapılan konuşmaları kaydettin değil mi?"</p>

    <p class="MsoNormal1">"Evet, beyim."</p>

    <p class="MsoNormal1">"Onları gerektiği zaman tekrarlayabileceksin."</p>

    <p class="MsoNormal1">"Evet, beyim."</p>

    <p class="MsoNormal1">"Belirli bir kimsenin söylediği bazı sözleri kolaylıkla bulup tekrarlayabilecek misin?"</p>

    <p class="MsoNormal1">"Tabii, beyim. Bunun için bütün kaydı dinlemenize gerek kalmayacak."</p>

    <p class="MsoNormal1">"Gerektiği takdirde mahkemede tanıklık edebilir misin?"</p>

    <p class="MsoNormal1">"Ben mi, beyim? Hayır, beyim!" Giskard gözlerini dikkatle aşağıdaki yola dikmişti. "Bir robot ustalıkla verilecek bir emir yüzünden yalan söyleyebilir. Bir yargıcın ısrarları ya da tehditleri de onu etkilemez. İşte bu nedenle yasalar bir robotu yeterli ve sağlam bir tanık saymazlar. Akıllıca bir şey bu."</p>

    <p class="MsoNormal1">"Öyleyse konuşmaları kaydetmenin ne yararı var?"</p>

    <p class="MsoNormal1">"Bu başka bir konu, beyim. Bir konuşma kayda alındıktan sonra basit bir emirle değiştirilemez ama silinebilir. Bu yüzden böyle bir kayıt kanıt olarak kabul edilir. Ancak bu konuda da kesin bir 'örnek olay' yok. Kayıtların kanıt olarak kabul edilip edilemeyeceği yargıca ve davaya bağlıdır."</p>

    <p class="MsoNormal1">Baley sıkıldı. Bunun nedeni bu açıklama mıydı, yoksa ortalığı aydınlatan o sarımsı ışık mı, bunu bilmiyordu.</p>

    <p class="MsoNormal1">"İleriyi, taşıtı kullanacak kadar iyi görebiliyor musun, Giskard?"</p>

    <p class="MsoNormal1">"Tabii, beyim. Görmeme gerek yok aslında. Hava kanadında kompüterli bir radar var. Ben görevimi yapamasam bile taşıt engelleri kendi başına aşmayı yine de başarır. Dün, pencerelerin buzlanmış olmasına karşın rahatlıkla yolculuk yapabildik."</p>

    <p class="MsoNormal1">Daneel tekrar Baley'e yaklaşan fırtınayı unutturmaya çalıştı. "Ortak Elijah, Dr. Amadiro'yla konuşmanın yararı olacağına gerçekten inanıyor musun?"</p>

    <p class="MsoNormal1">Giskard Hava kanadını büyük bir binanın önündeki geniş çim alana indirdi.</p>

    <p class="MsoNormal1">Binanın ön cephesine karmaşık oymalar yapılmıştı.</p>

    <p class="MsoNormal1">Bunların yeni olduğu belliydi ama eski çağlardan kcılma şeylermiş gibi bir izlenim bırakıyorlardı yine de.</p>

    <p class="MsoNormal1">Baley yönetim binasını hemen tanıdı. "Hayır, Daneel, Amadiro çok zeki bir insan sanırım. Bize, yakasına yapışmamız için en ufak bir ipucu bile vermeyecek."</p>

    <p class="MsoNormal1">"Öyle olduğu takdirde başka ne yapacaksın?"</p>

    <p class="MsoNormal1">Baley bu anı eskiden de yaşamış gibi sıkıcı bir duyguya kapıldı. "Bilmiyorum. Bir şeyler düşünmeye çalışacağım."</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Baley Yönetim binasına girdiğinde önce Dışarıdaki acayip ışıktan kurtulduğu için rahatladı. Sonra da alayla gülümsedi.</p>

    <p class="MsoNormal1">Aurora'nın evleri kendilerine özgü yapılmış şeylerdi. Ama Yönetim binası inanılmayacak kadar Arzdaki resmi bürolara benziyordu. Baley Aurora'da ilk kez kendini Arzda sanabileceği bir yere giriyordu. Burada da o aynı uzun, soğuk koridorlar, aynı sadelik vardı. Bazı ayrıntılar farklıydı yi ne de. Örneğin tavandan sarkan zincirlere yapay ışıkla yaşayabilen bitki saksıları takılmıştı. Bu doğal ayrıntıyı Arzda göremezdiniz. Oysa bu saksılar Baley'nin hiç hoşuna gitmedi. Bu saksılar insanın başına düşmezler miydi?</p>

    <p class="MsoNormal1">Bitkilere verilen sular gelip geçenlerin üzerine damlamaz mıydı? Arzda görülen bir ayrıntı da burada yoktu. En soğuk resmi binalarda bile insanların ve makinelerin o sıcak gürültüsü duyulurdu. Oysa burası aşırı derecede sessizdi.</p>

    <p class="MsoNormal1">Baley, Daneel kolunu uzatarak onu ve Giskard'ı durdurunca daldığı düşüncelerden uyandı. Ana kapıdan bir adım içeri girmişlerdi. Baley ancak otuz saniye kadar sonra, "Neden bekliyoruz?" diye sordu. Etrafın sessizliği yüzünden fısıltıyla konuşmuştu.</p>

    <p class="MsoNormal1">Daneel, "Böylesi daha akıllıca da ondan, Ortak Elijah," diye açıkladı. "İleride bir 'karıncalanma' alanı var."</p>

    <p class="MsoNormal1">"Ne var, ne var?"</p>

    <p class="MsoNormal1">"Karıncalanma alanı, Ortak Elijah. Alan sinir uçlarını uyararak müthiş bir can acısına yol açıyor. Robotlar bu alandan geçebiliyorlar ama insanlar bunu yapamıyor. Tabii bir insan ya da robotun alana girmesiyle de alarm zilleri çalmaya başlıyor."</p>

    <p class="MsoNormal1">Arzlı, "Bir karıncalanma alanı olduğunu nasıl anladın?" diye sordu.</p>

    <p class="MsoNormal1">"Nereye bakman gerektiğini bilirsen, alanı görebilirsin, Ortak Elijah. Hava hafifçe ışıldıyor. Alanın gerisindeki duvar da diğerlerine oranla daha yeşilimsi duruyor."</p>

    <p class="MsoNormal1">Baley öfkelendi. "Bunu görebildiğimden emin değilim. Benim ya da başka masum bir yabancının aiana dalmasını ve azap çekmesini ne önleyebilir?"</p>

    <p class="MsoNormal1">Daneel, "Enstitü üyeleri yanlarında bir nötrleştirme aygıtı taşıyorlar," dedi.</p>

    <p class="MsoNormal1">"Konuklarınsa yanlarında her zaman robotları oluyor. Ve onlar karıncalanma alanını fark ediyorlar."</p>

    <p class="MsoNormal1">İlerideki koridordan çıkan bir robot onlara yaklaştı.</p>

    <p class="MsoNormal1">Giskard'a aldırmadı ama bir an duraklayarak bir Baley'e bir Daneel'e baktı. Sonra kararını vererek Baley'e döndü.</p>

    <p class="MsoNormal1">"Adınız, beyim?"</p>

    <p class="MsoNormal1">Baley, "Ben Arzdan Sivil Detektif Elijah Baley'im," dedi.</p>

    <p class="MsoNormal1">"Yanımda Dr. Han Fastolfe'un iki robotu var: Daneel Olivaw ve Giskard Reventlox."</p>

    <p class="MsoNormal1">"Kimliğiniz, beyim?"</p>

    <p class="MsoNormal1">Giskard'ın göğsünün sol tarafında seri numarası fosforlu gibi parladı. "Bu iki kişiye kefilim, dostum."</p>

    <p class="MsoNormal1">Robot, sanki seri numarasını bellek bankasındaki bir bilgiyle karşılaştırıyormuş gibi rakamları bir süre inceledi.</p>

    <p class="MsoNormal1">Sonra başını salladı. "Seri numarası kabul edildi. Girebilirsiniz."</p>

    <p class="MsoNormal1">Daneel'le Giskard hemen ilerlediler. Ama Baley ağır ağır yürüdü. Elini uzatmış, ne zaman acı duyacağını anlamaya çalışıyordu.</p>

    <p class="MsoNormal1">Daneel, "Alan kayboldu, Ortak Elijah," diye açıkladı. "Biz geçtikten sonra tekrar oluşacak."</p>

    <p class="MsoNormal1">Baley, korkulu rüya görmektense uyanık oturmak iyidir, diye düşündü. Ayaklarını sürüye sürüye alanın bulunduğunu sandığı kısmı ağır ağır geçti. Robotlar ne sabırsızlandılar, ne de onu ayıpladılar. Arzlının isteksizce onlara yetişmesini beklediler.</p>

    <p class="MsoNormal1">Sonra iki kişiyi alacak genişlikte helezon biçimi bir rampaya çıktılar. Enstitünün robotu en öndeydi, Daneel'le Baley yan yana onun arkasında duruyorlardı.</p>

    <p class="MsoNormal1">Daneel, Baley'i hafifçe ama kesin bir tavırla yine dirseğinden tutmuştu.</p>

    <p class="MsoNormal1">Giskard'sa en gerideydi.</p>

    <p class="MsoNormal1">Ayak burunlarının hoşa gitmeyecek bir biçimde yukarı kalkmış olduklarını farkeden Baley bu çok dik rampaya tırmanırken biraz sıkılacağını düşündü.</p>

    <p class="MsoNormal1">Üstelik kaymamak için öne doğru eğilmek zorunda kalacağım. Ya ayakkabılarımın tabanları ya da rampa dişli olmalıydı. Ya da ikisi birden. Ama ikisi de böyle değil.</p>

    <p class="MsoNormal1">Öndeki robot, Arzlıyı uyarmak istiyormuş gibi, "Bay Baley," dedi. Parmakları, tuttuğu trabzanı sıkıca kavradı.</p>

    <p class="MsoNormal1">Rampa birdenbire kısımlara bölündü. Bunlar kayarak basamaklar oluşturdular.</p>

    <p class="MsoNormal1">Hemen sonra merdiven yukarıya doğru çıkmaya başladı.</p>

    <p class="MsoNormal1">Tam bir dönüş yaptı, kapak gibi açılan tavandan geçti ve durdu. Galiba ikinci kata erişmişlerdi.</p>

    <p class="MsoNormal1">Basamaklar kayboldu. Grup rampadan indi.</p>

    <p class="MsoNormal1">Baley merakla dönerek geriye baktı. "Aşağıya inmek isteyenler de ondan yararlanıyorlar herhalde. Ama ya belirli bir sürede daha çok kişi aşağıya inmeyi değil de yukarı çıkmayı isterse? Rampa yarım kilometre kadar gökyüzüne mi uzanacak? Ya da tersi olduğu zaman toprağa mı batacak?"</p>

    <p class="MsoNormal1">Daneel alçak sesle bilgi verdi. "Bu yukarı çıkan bir helezon. Aşağı inen helezonlar ayrı."</p>

    <p class="MsoNormal1">"Ama tekrar aşağıya inmesi gerekmiyor mu?"</p>

    <p class="MsoNormal1">"Yukarıda kapanıyor. Ya da aşağıda, Ortak Elijah. Kullanılmadığı sırada yavaş yavaş açılıyor. Bu yukarı çıkan helezon da şimdi aşağıya iniyor."</p>

    <p class="MsoNormal1">Baley hâlâ geriye bakıyordu. Belki o düzgün yüzey aşağıya doğru kayıyordu ama bunu belirten hiçbir iz yoktu.</p>

    <p class="MsoNormal1">"Ya helezon iyice yükseldiği sırada biri buna binmek isterse?"</p>

    <p class="MsoNormal1">"O zaman helezonun açılmasını bekler. Bu bir dakikadan daha az bir zaman alır. Burada sıradan merdivenler de var, Ortak Elijah. Aurora'lıların çoğu onları kullanmaktan kaçınmazlar. Robotlar ise her zaman merdivenlerden inip çıkarlar. Sen konuk olduğun için nezaket gösterdiler ve yukarı helezonla çıktın."</p>

    <p class="MsoNormal1">Yine bir koridorda, diğerlerinden daha süslü bir kapıya doğru gidiyorlardı, Baley, "Demek bana nezaket gösteriyorlar," diye mırıldandı. "Bu umut verici bir şey."</p>

    <p class="MsoNormal1">Kapıda bir Aurora'lının belirmesi de başka bir ümit verici bir işaretti belki de.</p>

    <p class="MsoNormal1">Baley'den beş santim kısaydı. Ayrıca adam enli gövdeli ve tıknazdı. Yüzü yuvarlak, burnu domates gibi, siyah saçları kıvırcık ve cildi de esmerdi. Gülümseyip duruyordu. En dikkati çeken tarafı da bu tebessümdü. Adamın gülümsemek için kendisini zorlamadığı belliydi. Dudakları iyice gerilmiş, iri ama biçimli, bembeyaz dişleri ortaya çıkmıştı.</p>

    <p class="MsoNormal1">Adam, "Ah, işte benim çok kötü bir adam olduğumu kanıtlamak için küçük gezegenimize gelen Arzlı ünlü detektif Bay Baley," dedi.</p>

    <p class="MsoNormal1">"Buyurun buyurun. Hoş geldiniz. Yardımcım Robotik Uzmanı Maloon Cisis benimle konuşmanız imkânsızmış gibi davrandığı için üzgünüm. Aslında o tedbirli bir adamdır. Zamanıma benden fazla değer verir."</p>

    <p class="MsoNormal1">Yana çekildi. Baley içeri girerken de avcuyla onun sırtına vurdu. Bu dostça bir harekete benziyordu. Baley o ana kadar Aurora'da böyle bir şeyle karşılaşmamıştı.</p>

    <p class="MsoNormal1">Baley, fazla ileri gidip gitmediğini düşünerek, "Siz Usta Robotik Uzmanı Kelden Amadiro'sunuz sanırım," diye mırıldandı.</p>

    <p class="MsoNormal1">"Evet. Evet. Dr. Han Fastolfe'u bu gezegendeki siyasi bir güç olarak ortadan kaldırmaya azmetmiş olan adam. Ama sizi bu yüzden kötü bir insan saylımayacağıma inandırmak da isterim. Sonuçta ben Fastolfe'un, kendi yarattığı eseri bir budala gibi parçalaması yüzünden kötü bir insan olduğunu kanıtlamaya çalışmıyorum. Zavallı Jander... Ben yalnızca Fastolfe'un... yanıldığını kanıtlamak istiyorum." Eliyle hafif bir işaret yapınca onlara yol gösteren robot odadan çıktı.</p>

    <p class="MsoNormal1">Kapı kapanırken Amadiro, Baley'e oturması için rahat bir koltuğu gösterdi. Pek neşeliydi. Diğer eliyle de Daneel ve Giskard'ın girebilecekleri bölmeleri belirtti.</p>

    <p class="MsoNormal1">Baley, Amadiro'nun bir an Daneel'e aç bir kurt gibi baktığını ve o sırada tebessümünün kaybolduğunu; yüzünde âdeta yırtıcı bir hayvana benzeyen bir ifadenin belirdiğini fark etti. Bu, pek çabuk kayboldu ve Amadiro tekrar gülümsedi. Baley de bu yüzden, acaba ben mi yanıldım, diye düşündü.</p>

    <p class="MsoNormal1">Amadiro, "Hava biraz kötüleşecek," dedi. "Onun için şu anda pek de etkili olmayan gündüz ışığından yararlanmaktan vazgeçelim."</p>

    <p class="MsoNormal1">Amadiro, yazı masasındaki kontrol panelinde bir şeylere dokundu. Pencerelerdeki camlar buzlu cam gönümü alarak duvarlar ışıldadı. Bunlardan etrafa tatlı bir gündüz ışığı fışkırır gibiydi.</p>

    <p class="MsoNormal1">Adadiro'nun tebessümü yayıldı. "Sizinle konuşacak fazla bir şeyimiz yok. Bay Baley. Siz buraya gelirken ben de önlem alabilmek için Bay Gremionis'le konuştum. Anlattıklarını duyunca Dr. Vasilia'yı da aramaya karar verdim. Anladığım kadarıyla ikisini de Jander'in arızlanması olayına karışmakla suçlamışsınız. Yanılmıyorsam beni suçlamayı da unutmamışsınız."</p>

    <p class="MsoNormal1">"Ben yalnızca sorular sordum, Dr. Amadiro. Şimdi de aynı şeyi yapmak niyetindeyim."</p>

    <p class="MsoNormal1">"Herhalde. Ama siz Arzlısınız ve ne korkunç şeyler yaptığınızın da farkında değilsiniz. Bu yüzden başınız derde gireceği için gerçekten üzgünüm. Herhalde Gremionis'in bana bir mektup yollayarak kendisine iftira ettiğinizden yakındığını biliyorsunuz sanırım."</p>

    <p class="MsoNormal1">"Buna bana söyledi. Ama o davranışlarımı yanlış yorumlamış. Ben ona iftira atmadım."</p>

    <p class="MsoNormal1">Amadiro sanki bu sözleri düşünüyormuş gibi dudaklarını büzdü. "Herhalde kendi açınızdan haklısınız, Bay Baley.</p>

    <p class="MsoNormal1">Ama bu kelimenin Aurora'da nasıl tanımlandığını da bilmiyorsunuz. Gremionis'in raporunu Başkana iletmek zorunda kaldım. Bunun sonucu olarak yarın sabaha kadar size gezegenden ayrılmanızı emredecekler sanırım. Çok üzgünüm ama korkarım araştırmalarınız artık sona erecek."</p>

    <p class="MsoNormal1"><span>&nbsp;</span></p>

    <p class="MsoNormal1"><span>&nbsp;</span></p>
  </div>
</body>
</html>
