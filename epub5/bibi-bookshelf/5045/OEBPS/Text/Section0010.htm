<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" />

  <title>Şafağın Robotları</title><!--[if gte mso 9]><xml>
 <o:DocumentProperties>
  <o:Author>Isaac Asimov</o:Author>
  <o:Template>Normal</o:Template>
  <o:LastAuthor>KRANK</o:LastAuthor>
  <o:Revision>2</o:Revision>
  <o:TotalTime>15</o:TotalTime>
  <o:Created>2013-07-14T09:44:00Z</o:Created>
  <o:LastSaved>2013-07-14T09:44:00Z</o:LastSaved>
  <o:Pages>172</o:Pages>
  <o:Words>93837</o:Words>
  <o:Characters>534871</o:Characters>
  <o:Lines>4457</o:Lines>
  <o:Paragraphs>1254</o:Paragraphs>
  <o:CharactersWithSpaces>627454</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:TrackMoves>false</w:TrackMoves>
  
  <w:DefaultTableStyle Number="0">Normal</w:DefaultTableStyle>
  <w:DrawingGridHorizontalSpacing>0 nk</w:DrawingGridHorizontalSpacing>
  <w:DrawingGridVerticalSpacing>0 nk</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 nk</w:DrawingGridHorizontalOrigin>
  <w:DrawingGridVerticalOrigin>0 nk</w:DrawingGridVerticalOrigin>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal1"><span>&nbsp;</span></p>

    <h1 class="MsoNormal1"><b class="calibre1">ON</b></h1>

    <p class="MsoNormal1"><span>&nbsp;</span></p>

    <p class="MsoNormal1">Sanki bir hiper dalga dramı birdenbire kesilmişti. Baley hiç kımıldamıyordu. Dr. Vasilia Aliena da öyle. Uzun saniyeler geçti. Sonra Vasilia tuttuğu nefesini vererek ağır ağır ayağa kalktı. Yüzü neşesiz bir tebessümle gerildi.</p>

    <p class="MsoNormal1">Kadın alçak sesle, "Yani insana benzeyen robotun arızalanması olayında suç ortaklığı ettiğimi mi söylüyorsunuz, Arzlı?" diye sordu.</p>

    <p class="MsoNormal1">Baley, "Aklıma böyle bir şey geldi," dedi.</p>

    <p class="MsoNormal1">"Böyle düşündünüz için teşekkür ederim. Konuşmamız sona erdi. Artık gidebilirsiniz." Kapıyı işaret etti.</p>

    <p class="MsoNormal1">Baley, "Korkarım gitmek istemiyorum," dedi.</p>

    <p class="MsoNormal1">"İstekleriniz beni ilgilendirmiyor."</p>

    <p class="MsoNormal1">"İlgilendirmeli. İstemememe rağmen beni nasıl gönderebilirsiniz?"</p>

    <p class="MsoNormal1">"Robotlarım var. İsteğim üzerine sizi nazik ama kesin bir tavırla kapı dışarı ederler. Gururunuzdan başka bir şeyinize de zarar vermezler. Tabii eğer gururunuz varsa."</p>

    <p class="MsoNormal1">"Burada bir tek robotunuz var. Yanımdaki iki robot ise böyle bir şeye izin vermezler."</p>

    <p class="MsoNormal1">"Çağırdığım an yirmi robot gelir."</p>

    <p class="MsoNormal1">Baley, "Dr. Vasilia, dedi. "Lütfen anlamaya çalışın! Daneel'i gördüğünüz zaman şaşırdınız. Daha çok insana benzer robot konusuyla uğraşan bu Enstitüde çalışmanıza karşın tamamlanmış ve iyi çalışan bir makine adam görmediğiniz belli. O halde robotlarınız da öyle bir şey görmediler. Daneel'e bakın. O insana benziyor. Tabii robotlarınız da onu insan sanacaklar. Belki de Daneel, onların sizi değil kendisini dinlemelerini sağlayacak biçimde emir vermeyi de başarır."</p>

    <p class="MsoNormal1">Vasilia, "Gerekirse Enstitüden yirmi insan çağırırım," diye karşılık verdi. "Onlar sizi dışarı atar ve belki biraz canınızı da yakarlar. Robotlarınız, hatta Daneel onları engelleyemez."</p>

    <p class="MsoNormal1">"Robotlarım kımıldamanıza izin vermeyecekler. Yardım nasıl çağıracaksınız?</p>

    <p class="MsoNormal1">Robotlarımın refleksleri çok hızlı."</p>

    <p class="MsoNormal1">Vasilia dişlerini gösterdi ama bu hareketi gülümseme diye tanımlanamazdı.</p>

    <p class="MsoNormal1">"Daneel adına konuşamam. Ama Giskard'ı kendimi bildim bileli tanıyorum. Onun yardım çağırmamı engellemek için bir şey yapacağını sanmıyorum. O Daneel'in işe karışmasını da engeller."</p>

    <p class="MsoNormal1">Baley, sesinin titremesine engel olmaya çalıştı. Tehlikeli bir konuya girdiğinin farkındaydı. "Bir şey yapmaya kalkışmadan önce Giskard'ın fikrini almanız daha doğru olur sanırım. Ona birbirine zıt emirler verdiğimiz takdirde ne yapacağını sorun?"</p>

    <p class="MsoNormal1">Vasilia müthiş bir güvenle, "Giskard?" dedi.</p>

    <p class="MsoNormal1">Giskard gözlerini genç kadına dikerek, acayip bir sesle, "Küçük Hanım," diye mırıldandı. "Bay Baley'i korumak zorundayım."</p>

    <p class="MsoNormal1">"Öyle mi? Kim emretti bunu? Bu Arzlı mı? Bu yabancı mı?"</p>

    <p class="MsoNormal1">Giskard, "Dr. Han Fastoife," dedi Vasilia'nın gözleri ateş saçtı bir an. Sonra kadın ağır ağır tekrar tabureye oturdu.</p>

    <p class="MsoNormal1">Kucağına bıraktığı elleri titriyordu. Dudaklarını pek kımıldatmadan, "O seni bile benden uzaklaştırmış," diye söylendi.</p>

    <p class="MsoNormal1">Daneel birdenbire söze karıştı. "Belki bu sizin için yeterli değil, Dr. Vasilia. Ama ben de Ortak Elijah'ın güvenliğini sizinkinden daha önemli sayıyorum."</p>

    <p class="MsoNormal1">Vasilia acı bir merakla Daneel'e baktı. "Ortak Elijah mı?</p>

    <p class="MsoNormal1">Onu böyle mi çağırıyorsun?"</p>

    <p class="MsoNormal1">"Evet, Dr. Vasilia. Bu konuda sizi değil Arzlıyı seçmemin tek nedeni Dr. Fastolfe'un emirleri değil. Arzlıyla ben bu işte birlikte çalışıyoruz. Ve..." Daneel söyleyecekleri kendisini de şaşırtmış gibi bir an durakladı. "...o benim arkadaşım."</p>

    <p class="MsoNormal1">Vasilia, "Arkadaşın mı?" dedi. "Bir Arzlı ve insana benzeyen bir robot. Eh, bu da uygun. İkiniz de tam insan sayılmazsınız."</p>

    <p class="MsoNormal1">"Ama yine de dostuz." Baley'nin sesi sertti. "Size iyiliğiniz için söylüyorum. Birbirimize olan..." Bu kez de o şaşırmış gibi durdu "...sevgimizi sınamaya kalkışmayın."</p>

    <p class="MsoNormal1">Vasilia Baley'e döndü. "Ne istiyorsunuz?"</p>

    <p class="MsoNormal1">"Bilgi. Beni bu Şafak Dünyası denilen Aurora'ya kolaylıkla açıklanamayacak bir olayı aydınlatmam için çağırdılar. Dr. Fastolfe haksızca suçlanıyor. Bu hem sizin ve hem de benim dünyam bakımından korkunç şeylere yol açabilir. Sizi Jander Paneel'in öldürülmesi olayına karışmakla suçladım. Bu suçlamayı reddediyoruz musunuz, yoksa etmiyor musunuz? Cevap vermelisiniz."</p>

    <p class="MsoNormal1">Vasilia acı acı, "Cevap vereceğim," dedi. "Hiç endişeniz olmasın. Cinayet ha? Bir robot bozuluyor ve bu olay 'cinayet' diye tanımlanıyor. İster cinayet olsun, ister olmasın bu suçlamayı olanca gücümle reddediyorum. Gremicnis'e Jander'i öldürmesi için bilgi vermedim. Bunu başaracak kadar bilgim yok. Enstitüdekilerin olduğunu da sanmıyorum."</p>

    <p class="MsoNormal1">Baley, "Cinayetin işlenmesine yardım edecek bilginiz olup olmadığını bilmiyorum," diye karşılık verdi. "Ama cinayet sebebini inceleyebiliriz. Belki bu Gremionis'e karşı bazı duygularınız vardı. Bir aşık olarak onu aşağı görüyor ve tekliflerini de reddediyordunuz. Belki de ısrarı gururunuzu okşuyordu. Belki de Gremionis'in bir başkasına bağlanmasını kıskandınız."</p>

    <p class="MsoNormal1">"Kıskanmak mı? Kıskançlık Arzlılara özgü bir duygudur. Gremionis'i istemiyordum. Onun başka bir kadına teklifte bulunması beni ilgilendirmezdi ki."</p>

    <p class="MsoNormal1">"Bana daha önce de Aurora'da cinsel kıskançlığın bilinmediğini söylediler. Yine de bazı istisnalar olmalı. Belki kıskançlığınızın seksle bir ilgisi yoktu. Belki de Gladia'yı kıskanıyordunuz. Gremionis'i istemiyordunuz ama genç kadına fenalık edilmesi hoşuna gidecekti."</p>

    <p class="MsoNormal1">"Gladia'yı neden kıskanayım? Onu bir kere, Aurora'ya geldiği zaman hiper dalga ekranında gördüm. Binde bir, birinin Gladia'ya benzediğimi söylemesi de beni rahatsız etmedi."</p>

    <p class="MsoNormal1">"Gladia'nın Dr. Fastolfe'un himayesinde olması, ona dostluk duyması sizi rahatsız etmiyor mu? Gladia'nın hemen hemen sizin yerinize geçmiş olması?"</p>

    <p class="MsoNormal1">"Aman o yer onun olsun." Vasilia'nın alnında ter tanecikleri belirmişti. Baley'e gitgide artan bir öfkeyle bakıyordu. "Bu konuyu tartışmaya gerek yok. Bana suç ortağı olup olmadığımı sordunuz. Ben de bu suçlamayı reddettim. Bütün bunları Aurora'ya açıklayabilirsiniz. Herkese beni suçlamak için giriştiğiniz budalaca çabaları anlatın. İsterseniz bu işi başarabilecek ustalıkta olduğumu da iddia edin. Ama elinize bir şey geçmeyecek. Hiçbir şey."</p>

    <p class="MsoNormal1">Öfkeyle titriyordu ama Baley onun güvenle konuştuğunu da fark etti. Bu suçlamamdan korkmadı, diye düşündü. Beni görmeye razı oldu. Yani Vasilia'nın korktuğu... belki de çok korktuğu bir şeyin izindeyim. Oysa bu tehdidim onu korkutmadı. O halde... nerede hata yaptım?</p>

    <p class="MsoNormal1"><span>&nbsp;</span></p>

    <p class="MsoNormal">* * *</p>

    <p class="MsoNormal1"><span>&nbsp;</span></p>

    <p class="MsoNormal1">Endişelenen Baley kurtuluş çaresi aradı. "Bu sözlerinizi kabul ettiğimi düşünelim. Dr. Vasilia. Ama bu bana yardım etmenizin imkânsız olduğu anlamına gelmez." "Size neden yardım edeyim?"</p>

    <p class="MsoNormal1">Baley, "İnsanlık bunu gerektirir," dedi. "Dr. Han Fastolfe Jander'i öldürmediğini kesinlikle söyledi. Bir robot katili olmadığını açıkladı. Siz Dr. Fastolfe'u herkesten daha iyi tanıyorsunuz. Dr. Fastolfe'un sevgili çocuğuydunuz ve onun yanında büyüdünüz."</p>

    <p class="MsoNormal1">Vasilia'nın yüzündeki ifade sertleşti. "Bu işe karışmak istemiyorum."</p>

    <p class="MsoNormal1">"Karışmalısınız."</p>

    <p class="MsoNormal1">"Neden?"</p>

    <p class="MsoNormal1">"Babanıza hiçbir borcunuz yok mu? O sizin babanız. Bu sözün sizin için bir anlamı olsun olmasın, aranızda bu biyolojik bağ var. Ayrıca Dr. Fastolfe babanız olsun olmasın, sizinle ilgilenmiş. Size yıllarca bakmış, siz yetiştirmiş. Bu bakımdan ona borçlusunuz."</p>

    <p class="MsoNormal1">Vasilia titremeye başladı. Dişleri de birbirine vuruyordu.</p>

    <p class="MsoNormal1">"Giskard, bu söylenenleri duyuyor musun?"</p>

    <p class="MsoNormal1">Giskard başını eğdi. "Evet, Küçük Hanım.""</p>

    <p class="MsoNormal1">"Ya sen insan biçimi robot... Daneel?"</p>

    <p class="MsoNormal1">"Evet, Dr. Vasilia"</p>

    <p class="MsoNormal1">"İkiniz de Arzlının Dr. Fastolfe'un karakteri konusunda tanıklık etmem için ısrar ettiğinin farkındasınız değil mi?"</p>

    <p class="MsoNormal1">İki robot da başlarını salladılar.</p>

    <p class="MsoNormal1">"O halde konuşacağım. İstemememe, öfkelenmeme rağmen konuşacağım. Ben, babam olacak o adamı, genlerini aldığım ve beni yetiştirmeye çalıştığı için biraz olsun korumaya çalıştım. Bu yüzden tanıklık etmek istemedim. Ama artık konuşacağım. Beni dinleyin, Arzlı. Genlerinin bazılarını paylaştığım Dr. Fastolfe bana... bana... ayrı, belirli, bir insan gibi özen göstermedi. Ben onun için bir deney, gözlem yapacağı bir fenomenden başka bir şey değildim."</p>

    <p class="MsoNormal1">Baley itiraz etti. "Ben bunu sormadım."</p>

    <p class="MsoNormal1">Kadın öfkeyle onu susturdu. "Konuşmamda ısrar ettiniz. Ben de konuşacağım! Bu sizin için yeterli bir cevap da olacak! Dr. Han Fastolfe'u bir şey ilgilendiriyor. Bir tek şey. Sadece bir tek şey. İnsan beyninin nasıl çalıştığı. Bu beyni formüller ve diyagramlar haline sokmak istiyor. Böylece insanların geleceğini tahmin edebilecek bir matematik bilimi yaratacağını düşünüyor. Bu bilimden 'Psikotarih' diye söz ediyor. İnsana benzeyen robotlarla da bu yüzden ilgileniyor. İnsan beynine daha fazla yaklaşabilmek için. Zaten insana benzeyen robotların yapılmasını sağ layan temel teoriyi de beynimizi anlamaya çalışırken yarattığından eminim. Daha iki yüz yıllık ömrü var. Bu sürede insan beyni problemini tek başına çözmeye çabalıyor. Bu konunun dışında hiçbir şeyin önemi yok. Benim de tabii."</p>

    <p class="MsoNormal1">Baley bu öfke seline karşı koymaya çalıştı. "Bunun sizinle ne ilgisi var, Dr. Vasilia?"</p>

    <p class="MsoNormal1">"Doğduğum zaman beni de diğer küçükler gibi çocukların nasıl bakılacağını bilen profesyonellere vermeliydi. Bir amatörün elinde yalnız başıma kalmamalıydım. Ama Dr. Fastolfe beni kendisine vermeleri için ilgilileri ikna etti. O, Han Fastolfe değil de başka biri olsaydı bunu başaramazdı."</p>

    <p class="MsoNormal1">Baley mırıldandı. "O sizi seviyordu."</p>

    <p class="MsoNormal1">"Seviyor muydu? Başka bir bebek de aynı işi görürdü. Ama böyle bir bebek yoktu. Dr. Fastolfe bir çocuğun yanında büyümesini, onun gelişen beynini istiyordu. Bu yüzden beni anormal bir çevrede büyüttü. Üzerimde gizli gizli deneyler yaptı. Bir insan olduğumu düşünmedi bile."</p>

    <p class="MsoNormal1">"Buna inanamam. Belki Dr. Fastolfe size bir deney konusu olarak ilgi duyuyordu ama yine de sizi seviyordu."</p>

    <p class="MsoNormal1">"Hayır! Bir Arzlı gibi konuşuyorsunuz. Belki Arzda biyolojik ilişkilere önem veriliyor! Ama burada böyle bir şey yok. Ben Dr. Fastolfe için bir deney konuşuydum, işte o kadar."</p>

    <p class="MsoNormal1">"Belki de başlangıçta öyleydi. Ama herhalde Dr. Fastolfe zamanla sizi, bakması için verilen bu çaresiz yarattığı sevmesini de öğrendi. Aranızda biyolojik bir bağ olmasaydı, hatta siz bir hayvan olsaydınız, sizi sevmesini yine de öğrenirdi."</p>

    <p class="MsoNormal1">Kadın acı acı, "Ah, öyle mi?" dedi. "Dr. Fastolfe gibi bir adamın ne kadar kayıtsız olabileceğini bilemezsiniz. Bilgisini arttırması için beni öldürmesi gerekseydi hiç duraklamadan bunu da yapardı."</p>

    <p class="MsoNormal1">"Gülünç bu. Dr. Vasilia. O size her zaman şefkat ve ilgi gösterdi. Ve bu yüzden siz de onu sevdiniz."</p>

    <p class="MsoNormal1">"O size böyle söyledi değil mi? Ah, tabii söyler ya. Bir olayı çok iyi hatırlıyorum. Bir gün çalışırken yanına gittim. Beni azarladı. Hatta. 'Böyle davranırsan nasıl tarafsızca çalışabilirim?' dedi. 'Seni incelememin ne yararı olur o zaman?'"</p>

    <p class="MsoNormal1">"Artık o sırada Dr. Fastolfe'un insan beyniyle ilgilendiğini öğrenmiştim. Hatta onun izinden gidiyor, Robotik uzmanı olmak için eğitim görüyordum. Bu bakımdan Giskard'la da çalıştım, onu programlayarak deneyler yaptım. Bunda çok da başarılı oldum Öyle değil mi, Giskard?<a id="__DdeLink__40_204557535">"</a></p>

    <p class="MsoNormal1">Giskard, "Evet, Küçük Hanım," dedi.</p>

    <p class="MsoNormal1">"Ama artık babam dediğiniz bu adamın bana insan gözüyle bakmadığını anlıyordum. Deney yapabilmek için psikolojimin çarpılmasına bile aldırmıyordu. Gözlemleri benim normal olmamdan daha önemliydi onun için. O zaman onun ne olduğunu anladım, kendimin de. Ve Dr. Fastolfe'un yanından ayrıldım."</p>

    <p class="MsoNormal1">Derin, ağır bir sessizlik oldu.</p>

    <p class="MsoNormal1">Baley'nin şakakları hafifçe zonklamaya başlamıştı.</p>

    <p class="MsoNormal1">Vasilia'ya, büyük bir bilim adamının bencilliğini hesaba katamaz mıydınız, diye sormak istiyordu. Büyük bir problemin onun için ne kadar önemli olduğunu anlayamaz mıydınız? Çalışması yarıda kesildiği için o sözleri öfkeyle söylemiş olabileceğini düşünemez miydiniz?</p>

    <p class="MsoNormal1">Ama bunların hiçbirini soramazdı Bu sözleri kadının anlayabileceği bir biçime sokabileceğini sanmıyordu. Bu dünyada ne işim var? Ne kadar açıklarsa açıklasınlar onları da, yaşam tarzlarını da anlayamıyorum.</p>

    <p class="MsoNormal1">Yorgun yorgun, "Çok üzgünüm, Dr. Vasilia," diye mırıldandı. "Öfkeli olduğunuzu anlıyorum. Ama bir an öfkenizi yenmeye, bu konu yerine Dr. Fastolfe'la ölü robot sorununu düşünmeye çalışamaz mısınız? Belki Dr. Fastolfe sizi tarafsızca incelemek istedi. Bu da sizi mutsuz etti. Ama bu, onun insana benzeyen bir robotu ortadan kaldırmayı isteyeceği anlamına gelmez ki."</p>

    <p class="MsoNormal1">Kıpkırmızı kesilen Vasilia haykırdı. "Size ne söylediğimi anlayamadınız mı, Arzlı? Bu anlattıklarımı sizin ya da başka birinin hayatımın acıklı hikâyesiyle ilgileneceğini düşündüğüm için mi açıkladığımı sanıyorsunuz? Ben size bunları tekrarlamaktan hiç bıkmadığınız biyolojik babam olan Dr. Han Fastolfe'un Jander'i ortadan kaldırdığını açıklamak için söyledim. Bu işi tabii o yaptı. Bunu şimdiye kadar açık açık söylemedim. Çünkü siz gelinceye kadar kimse bunu bana sormak ahmaklığını göstermedi. Diğer bir neden de o adama duyduğum budalaca ilgiden kalan kırıntılardı. Ama artık bana sordunuz, ben de söyledim. Ve bunu herkese... herkese söylemeye de devam edeceğim. Gerekiyorsa kamuya da açıklayacağım'."</p>

    <p class="MsoNormal1">"Jander'i Dr. Han Fastolfe öldürdü. Bundan eminim. Memnun oldunuz mu?"</p>

    <p class="MsoNormal1">Baley çılgına dönmüş olan kadına dehşetle baktı. Bir şeyler kekeledi. Sonra kendisini toplayarak yeniden konuşmaya başladı. "Hiçbir şey anlayamadım, Dr. Vasilia. Lütfen sakinleşin ve düşünün. Dr. Fastolfe rcbotu neden öldürsün? Bunun size olan davranışlarıyla ne ilgisi var?"</p>

    <p class="MsoNormal1">Vasilia hızlı hızlı soluyordu. "Size, Dr. Fastolfe'un insan beynini incelemeye meraklı olduğunu demin söyledim, değil mi Arzlı? Giadia'yla neden ilgilendiğini sanıyorsunuz? Belki bana benzerliği dikkatini çekti. Ama ilgisinin nedeni Solaria'lı kadının... bir yabancı oluşuydu. O Solaria'da Aurora'dakilere benzemeyen kavramlar ve geleneklere göre yetişmişti. Yani Dr. Fastolfe bizimkinden farklı biçimde koşullanmış bir beyni inceleyebilecekti. Bunu anlayamıyor musunuz Onun sizinle neden ilgilendiğini sanıyorsunuz, Arzlı? Sizin Aurora konusunda hiç bilginiz yok. Dr. Fastolfe buna rağmen Aurora'yla ilgili bir sorunu çözebileceğinizi mi düşünüyor? O</p>

    <p class="MsoNormal1">bu kadar aptal mı?"</p>

    <p class="MsoNormal1">Daneel yine birdenbire söze karıştı. "Dr. Vasilia,. Ortak Elijah, Solaria'daki bir esrarı da çözdü. O sırada Solaria konusunda da bilgisi yoktu."</p>

    <p class="MsoNormal1">Vasilia ekşi ekşi, "Evet, bunu bütün dünyalar o hiper dalga programında gördü,"</p>

    <p class="MsoNormal1">dedi. "Ama Dr. Fastolfe'un Arzlının ikinci kez de başarılı olacağına inandığını hiç sanmıyorum. Hayır, Arzlı onun ilgisini çekmenizin nedeni başka bir dünyadan olmanız. Arzdan olmanız. Sizin beyniniz de yabancı. Dr. Fastolfe da bunu inceleyip, etkileyecek."</p>

    <p class="MsoNormal1">"Dr. Vasilia, Dr. Fastolfe'un değişik bir beyni incelemek için Aurora'yla ilgili önemli konulara aldırmayacağını, bu gezegeni tehlikeye atacağını sanmıyorsunuz ya."</p>

    <p class="MsoNormal1">"Pekâlâ da yapar. Deminden beri size anlatmaya çalıştığım bu değil mi? Dr. Fastolfe, Aurora'nın karşılaşabileceği hiçbir acil durumu insan beyni probleminin çözülmesi kadar önemli saymaz. Kendisine bunu sorduğunuz takdirde ne der biliyor musunuz? 'Aurora yükselir ya da çökebilir. Ama bu beyin probleminin yanında solda sıfır kalır. Çünkü insanlar beyini gerçekten anlayabildikleri takdirde bin yıllık savsaklamalar ya da yanlış kararlar yüzünden kaybedilen her şey on yılda elde edilebilir. Tabii Psikotarihin rehberliğiyle.' O her şeyi, yalanları, zalimlikleri, her şeyi, her şeyi haklı çıkarmak için aynı şeyleri söyler."</p>

    <p class="MsoNormal1">"Dr. Fastolfe'un zalimlik edebileceğini hiç sanmıyorum. İnsanların en uysalı o."</p>

    <p class="MsoNormal1">"Öyle mi? Ne kadar zamandan beri onun yanındasınız?"</p>

    <p class="MsoNormal1">Baiey, "Üç yıl önce onu Arzda birkaç saat için gördüm," diye açıkladı. "Buraya geleli de bir gün oldu."</p>

    <p class="MsoNormal1">"Bir gün. Bütün bir gün. Ben otuz yılımı hemen hemen sürekli onun yanında geçirdim. Daha sonra da meslek hayatındaki ilerlemelerini yakından izledim. Ve siz bütün bir gün onun yanında kaldınız, öyle mi, Arzlı? Peki, o bir gün içinde sizi korkutacak ya da gururunuzu kıracak hiçbir şey yapmadı mı?"</p>

    <p class="MsoNormal1">Baley sesini çıkarmadı. Fastolfe'un baharat kutusuyla birdenbire saldırmasını, görüntülerle dolu Özeli ve Dışarıda dolaşma teklifini düşünüyordu.</p>

    <p class="MsoNormal1">Vasilia, "Yapmış olduğu anlaşılıyor," dedi. "Yüzünüz duygularınızı sandığınız kadar gizleyemiyor, Arzlı. Dr. Fastolfe sizi Psişik sondayla mı tehdit etti yoksa?"</p>

    <p class="MsoNormal1">Baley, "Bundan söz edildi," dedi.</p>

    <p class="MsoNormal1">"Bir gün ve sondadan söz ediliyor .. Herhalde bu sizi endişelendirdi?"</p>

    <p class="MsoNormal1">"Öyle."</p>

    <p class="MsoNormal1">"Tabii bunun için bir neden de yoktu."</p>

    <p class="MsoNormal1">Baley çabucak, "Ah, vardı," diye karşılık verdi. "Aklıma gelen bir şeyi unuttum. Psişik Sondayla bu fikri yeniden yakalayabileceğimin söylenmesinde bir sakınca yoktu."</p>

    <p class="MsoNormal1">Vasilia, "Hiç de değil," dedi. "Psişik sonda bunu sağlayacak kadar özenli kullanılamaz. Böyle bir şey beyni iyileşmeyecek bir biçimde yaralayabilir."</p>

    <p class="MsoNormal1">"Bir uzman kullandığı takdirde? Örneğin Dr. Fastolfe..."</p>

    <p class="MsoNormal1">"O mu kullanacak? Dr. Fastolfe Sondanın bir ucunu diğerinden ayırt edemez bile. O bir teorici, teknisyen değil."</p>

    <p class="MsoNormal1">"O halde Sonda'yı başkası kullanacaktı. Zaten Dr. Fastolfe de kendisinin kullanacağını söylemedi."</p>

    <p class="MsoNormal1">"Hayır. Arzlı. hiç kimse Sondayı bu amaçla kullanamaz. Düşünün! Herhangi bir kişi Psişik Sondayı bir insana güvenle uygulayabilseydi, Dr. Fastolfe bundan yararlanılmasını söylemez miydi? Madem robotun öldürülmesi yüzünden bu kadar endişeleniyordu, o halde kendi beynine Psişik Sonda'nın uygulanmasını istemez miydi??"</p>

    <p class="MsoNormal1">"Kendi beynine mi?"</p>

    <p class="MsoNormal1">"Yani bu hiç aklınıza gelmedi mi? Kafası çalışan her insan Dr. Fastolfe'un suçlu olduğu sonucuna varırdı. Onun lehindeki tek nokta suçlu olmadığında ısrar etmesi. O halde neden suçsuz olduğunu Psişik Sondayla kanıtlamayı teklif etmiyor? O size böyle bir teklifte bulundu mu, Arzlı?"</p>

    <p class="MsoNormal1">"Hayır, bulunmadı."</p>

    <p class="MsoNormal1">"Çünkü Sondanın ne kadar tehlikeli olduğunu biliyor. Ama size bunu önermekten kaçınmadı. Çünkü beyninizin baskı altında nasıl çalışacağını, korkuya ne gibi bir tepki göstereceğinizi öğrenmek istiyordu. Belki de Psişik Sondanın sizin için tehlikeli olmakla beraber Arzda biçimlenen beyniniz konusunda ilgi çekici bilgiler edinebileceğini düşünüyordu. Söyleyin, bu zalimce bir şey değil mi?"</p>

    <p class="MsoNormal1">Baley, elini hafifçe sallayarak bunun üzerinde durmayacağını açıkladı. "Bunun olayla ne ilgisi var? Robotun öldürülmesiyle?"</p>

    <p class="MsoNormal1">"O Solaria'lı kadın... Gladia vaktiyle babam olan o adamın dikkatini çekti. Dr. Fastolfe'a göre ilginç bir beyni vardı onun. İşte Jander'i bu yüzden kadına verdi. Aurora'da yetiştirilmemiş bir kadınla insana benzeyen bir robot karşılaştığı zaman neler olacağını anlamak istiyordu. Gladia'nın robota seks açısından bakacağını ama Solaria'da yetiştiği için ona yaklaşmakta zorluk çekeceğini de biliyordu. Han Fastolfe, Solaria'lı kadının bazı girişimlerde bulunması için altı ay bekledi..."</p>

    <p class="MsoNormal1">Baley Vasilia'nın sözünü kesti. "Babanızın Gladia'yla Jander arasındaki ilişkiden haberi yoktu."</p>

    <p class="MsoNormal1">"Bunu size kim söyledi, Arzlı? Babam mı? Gladia mı? Babam yalan söylüyordu tabii. Ama bu açıklamayı yapan Gladia'ysa onun da durumdan haberi yoktu. Fastolfe'un olanları yakından izlediğinden emin olabilirsiniz. Böylece Solaria'da koşullanmış bir insan beynini inceliyordu. Sonra, 'Bu kadın Jander'e çok güvenmeye başladı,' diye düşündü. 'Onu birdenbire sebepsiz kaybetseydi, ne yapardı acaba?' İşte bu yüzden Jander'in arızalanmasını..."</p>

    <p class="MsoNormal1">"Yani o basit bir merak yüzünden son derecede değerli bir robotu öldürdü mü?"</p>

    <p class="MsoNormal1">"Ne korkunç değil mi? Ama Han Fastolfe böyle şeyler yapar işte. Şimdi ona gidin ve küçük oyununun artık sona erdiğini söyleyin. Belki bütün gezegendekiler onun suçlu olduğuna inanmıyorlar. Ama ben açıklamamı yaptıktan sonra herkes buna inanacak."</p>

    <p class="MsoNormal1">İyice sersemleyen Baley bir süre yerinden kalkamadı. Vasilia ise haşin bir sevinçle onu süzüyordu. Yüzündeki sert ifadeyle o anda Gladia'ya hiç benzemiyordu...</p>

    <p class="MsoNormal1">Galiba Arzlının yapabileceği hiçbir şey kalmamıştı. Baley ağır ağır ayağa kalktı.</p>

    <p class="MsoNormal1">Kendisini kırk beşten çok daha yaşlı hissediyordu. Oysa Aurora'lılara göre çocuk yaşta sayılırdı. O ana kadar yaptığı şeylerden hiçbir sonuç alamamıştı. Hayır, daha da kötüsü olmuş, attığı her adımla Fastolfe'u saran ipler büsbütün sıkışmıştı.</p>

    <p class="MsoNormal1">Vasilia, "Yanılmıyorsam konuşmamız sona erdi," dedi.</p>

    <p class="MsoNormal1">"Sizi bir daha görmem için bir neden yok, Arzlı. Sizin de beni görmeniz için. Belki Aurora'dan ayrılmanız daha doğru olur." Neşesizce gülerek vahşi bir kinle ekledi. "Babama yeteri kadar zarar verdiniz. Ama yine de hakkettiği kadar değil."</p>

    <p class="MsoNormal1">Baley kapıya doğru bir adım attı. İki robotu hemen yaklaştılar. Giskard alçak sesle sordu. "İyisiniz ya beyim?"</p>

    <p class="MsoNormal1">Baley omzunu silkti. Bu söze ne cevap verilirdi?</p>

    <p class="MsoNormal1">Vasilia seslendi. "Giskard! Dr. Fastolfe artık işine yaramayacağına karar verdiği zaman bana gelir misin?"</p>

    <p class="MsoNormal1">Giskard kadına sakin sakin baktı. "Dr. Fastlfe izin verdiği takdirde gelirim, Küçük Hanım."</p>

    <p class="MsoNormal1">Vasilia'nın tebessümü sıcaklaştı "Lütfen gel, Giskard. Seni her zaman özledim."</p>

    <p class="MsoNormal1">"Ben de sık sık sizi düşünüyorum. Küçük Hanım."</p>

    <p class="MsoNormal1">Baley kapıda durdu. "Dr. Vasilia burada kullanabileceğim bir Özel var mı?"</p>

    <p class="MsoNormal1">Vasilia'nın gözleri irileşti. "Ne münasebet, Arzlı! Enstitü de şurada burada Genel Özeller var. Robotlarınız size yol gösterirler."</p>

    <p class="MsoNormal1">Baley, kadına bakarak başını salladı. Vasilia'nın bir Arzlının odalarını mikroplamasını istememesi şaşılacak bir şey değildi. Detektif yine de öfkelenmişti.</p>

    <p class="MsoNormal1">Mantıklıca verdiği bir karar değil de yine bu hiddeti yüzünden, "Dr. Vasilia," dedi.</p>

    <p class="MsoNormal1">"Ben sizin yerinizde olsaydım Dr. Fastolfe'dan söz etmezdim."</p>

    <p class="MsoNormal1">"Beni ne engelleyebilir?"</p>

    <p class="MsoNormal1">"Greminois'le olan ilişkinizin açıklanması tehlikesi. Karşı karşıya olduğunuz tehlike."</p>

    <p class="MsoNormal1">"Saçmalamayın. Gremionis'la komplo kurmamış olduğumu kendiniz de itiraf ettiniz."</p>

    <p class="MsoNormal1">"Aslında öyle bir şey yapmadım. Gremionis'le Jander'i ortadan kaldırmak için doğrudan doğruya bir komplo kurmamış olabileceğinden söz ettim. Geriye dolaylı bir komplo olasılığı kalıyor."</p>

    <p class="MsoNormal1">"Siz çıldırmışsınız! Dolaylı komplo da neymiş?"</p>

    <p class="MsoNormal1">"Bunu Dr. Fastolfe'un robotlarının önünde tartışmaya hazır değilim. Tabii siz ısrar ederseniz o başka. Ama neden ısrar edesiniz? Ne demek istediğimi biliyorsunuz."</p>

    <p class="MsoNormal1">Baley'nin kadının bu blöfe inanacağını düşünmesi için hiçbir neden yoktu. Belki de bu, durumu daha da kötüleştirecekti.</p>

    <p class="MsoNormal1">Ama öyle olmadı. Vasilia sanki için için büzüldü Kaşları çatılmıştı.</p>

    <p class="MsoNormal1">Baley'nin keyfi biraz yerine geldi. "Tekrarlıyorum: Dr. Faltolfe hakkında hiçbir şey söylemeyin." Tabii bu blöfle ne kadar zaman kazandığını bilmiyordu. Belki de bu süre pek kısaydı.</p>

    <p class="MsoNormal1"><span>&nbsp;</span></p>

    <p class="MsoNormal1"><span>&nbsp;</span></p>
  </div>
</body>
</html>
