<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yedi Noel Kartı Macerası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="14" id="page14"></span><st c="0">ÜÇÜNCÜ BÖLÜM </st></h1>
		<p><st c="14">Ertesi sabah, Holmes’u karamsar şekilde camdan dışarıyı izlerken buldum. </st><st c="87">Her ne kadar ilk ve ikinci postalar gelmiş olsa da, başka kart gelmemişti ve beklemekten başka yapabileceğimiz bir şey yoktu.</st></p>
		<p><st c="212">“İşte sana üzücü bir hikâye,” diyerek konuşmaya başladı. </st><st c="270">“Genç bir adam, kendinden üst sınıf bir kadınla evlenir. </st><st c="327">Karısını memnun etmek için kolonilerde çalışmaya gider ve kayda değer miktarda para kazanır. </st><st c="420">Uzun bir süre sonra Londra’ya döndüğündeyse artık onu sevmeyen eşiyle karşılaşır. </st><st c="502">Dahası, kadın başkasını bulmuştur. </st><st c="537">Yine de, Noel’in onları bir araya getireceğini umar. </st><st c="590">Ancak korkarım ki umudu boşunadır.”</st></p>
		<p><st c="625">Okuduğum gazeteyi kenara bırakıp pencere önünde, ona katıldım. </st><st c="689">Bugün trafik her zamankinden yoğundu. </st><st c="727">Taksiler ve otobüsler, demiryolu vagonları, esnaf arabaları ve birçok başka araç; arkalarında çirkin, kahverengi izler bırakarak kar örtüsünü yararak ilerliyordu. </st><st c="890">Bir kadın ve bir adam, karşıya geçmek üzere kaldırımda bekliyordu. </st><st c="957">Adam, yeni alınan şeyler içerdiği belli olan birçok paket taşıyordu. </st><st c="1026">Kadınsa oldukça geniş bir pelerin giymişti, ellerini kaşkolüyle ısıtmaya çalışıyordu. </st><st c="1112">Görünürde, az önceki hikâyeyi akla getirecek herhangi bir şey yok gibiydi.</st></p>
		<p><st c="1186">“Kim olduklarını biliyor musun?” diye sordum.</st></p>
		<p><st c="1232">Holmes yanıtladı: “Onları tanımak için onlarla tanışmış olmam gerekmiyor.”</st></p>
		<p><st c="1307">“O halde nasıl bu kadar kendinden eminsin?”</st></p>
		<p><st c="1351">“Olay, her zamanki gibi, bir gözlem meselesinden ibaret, dostum.” Pencereye geri döndü. </st><st c="1440">“Adamın yakın zamana kadar yurtdışında olduğu, yüzünün renginden belli oluyor. </st><st c="1519">Bolca güneşe maruz kalmış ve bu ülkede güneş yüzünü aylardır göstermedi. </st><st c="1592">Uzun frak ceketi, şu sıralar bu ceketlerin pek moda oldukları Amerika’yı işaret ediyor. </st><st c="1680">Tıpkı Amerikalı dostlarımızın “favori” dediği, kulak kenarı saçları gibi. </st><st c="1754">Oysa kadının pelerini ve şapkası bariz biçimde İngiliz, bu da bir süredir ayrı olduklarını gösteriyor.</st></p>
		<p><st c="1856">“Peki adamınki?”</st></p>
		<p><span epub:type="pagebreak" title="15" id="page15"></span><st c="1873">“Onun giyimi hırpani duruyor. </st><st c="1904">Soğuk havaya rağmen ne bir kravat ne de çizme almaya gücü yetmiş. </st><st c="1970">Kendi bakımına hiç para harcamamış anca taşıdığı şu paketlere bak, yaptığı harcamaya! </st><st c="2056">Açıkça, kadını etkilemek istiyor. </st><st c="2090">Gel gör ki kadın yine de mesafesini koruyor. </st><st c="2135">Fark ettiysen zeminin kaygan olmasına rağmen eşinin koluna girmemiş.”</st></p>
		<p><st c="2204">“Ben yine de onlar için bir umut olduğunu düşünmek isterim.”</st></p>
		<p><st c="2265">“Bu tür duygulara çok değer veriyorsun, Watson ama sanmıyorum. </st><st c="2329">Kadının pelerini, hamile olduğunu saklamaya yetmiyor. </st><st c="2383">Durumunun pek yeni olmadığını ve adamın bronzluğunun tazeliğini düşünürsek, çocuk onun olamaz.”</st></p>
		<p><st c="2478">Koltuğuna döndü ve üzerinde çalıştığı makaleyi eline aldı. </st><st c="2538">İkimiz de ciddi bir kaygı durumu içerisindeydik; önümüzde duran dört Noel kartı, tehditkâr havalarıyla bizle dalga geçiyor gibiydi. </st><st c="2670">Holmes’a, Shadwell’de beni yere düşürüp kaçan sanatçının, Hubert Smythe’in evine dönmeyi önermiştim ama o, son üç kart da gelene kadar yapılacak bir şey olmadığında kararlıydı. </st><st c="2847">Ne var ki kartların aynı anda gelip gelmeyeceğinden bile emin değildik.</st></p>
		<p><st c="2918">Gün bitmek bilmiyordu. </st><st c="2942">Öğle postası yeni bir şey getirmeden gelip gitti. </st><st c="2992">Güneş ilgisini yitirip bulutların ardında batarken sert rüzgarlar, karları bir sokaktan diğerine sürükledi. </st><st c="3100">Kapı iki kez tıklatıldığında saat beş olmuştu ve hava çoktan kararmıştı. </st><st c="3173">O ana kadar evde yalnızca Holmes ve ben vardık. </st><st c="3221">Holmes, Bayan Hudson’a, kendi iyiliği için, evde bulunmaması konusunda ısrar etmişti.</st></p>
		<p><st c="3306">“Perdenin arkasına geçmeni isteyeceğim,” diye sakince konuştu Holmes. </st><st c="3377">“Ben dediğim an dışarı çık. </st><st c="3405">Tabancan yanında mı?”</st></p>
		<p><st c="3426">Onaylar şekilde başımı salladım. </st><st c="3460">O sabah almak için evime uğradığım silah tüm gün yanımda durmuş ve beni rahatlatmıştı.</st></p>
		<p><st c="3546">“O zaman, hesaplarımın doğru olup olmadığını görme zamanımız geldi.”</st></p>
		<p><st c="3615">O aşağı inerken ben yönergesine uyarak perdenin arkasına gizlendim. </st><st c="3684">Bir an sonra odaya iki kişinin girdiğini duydum ve Holmes konuşmaya başladı.</st></p>
		<p><st c="3760">“Benim için bir postanız var mı?”</st></p>
		<p><st c="3794">“Evet, bayım.”</st></p>
		<p><st c="3809">“Noel kartları, sanıyorum.”</st></p>
		<p><st c="3837">“Doğru.”</st></p>
		<p><st c="3846">“Kaç tane, acaba?”</st></p>
		<p><st c="3865">“Üç.”</st></p>
		<p><st c="3871">“O zaman buradaki işiniz bitti.”</st></p>
		<p><st c="3904">Perdenin kenarından, konuşanın kim olduğuna göz atmamak için kendimi zor tuttuğum kısa bir sessizlik oldu ama kıpırdamaya cesaret edemedim.</st></p>
		<p><st c="4044">“Sizi tanıyorum,” diye devam etti Holmes. </st><st c="4087">“St. </st><st c="4092">Martin’s Le Grand’deki Genel Posta Ofisinde çalışıyorsunuz.”</st></p>
		<p><st c="4152">“Beni gördüğünüzü düşünmemiştim.”</st></p>
		<p><st c="4186">“Sör William Mawson ve Bay Clifford Barrowman’a son kartları teslim eden sen miydin?”</st></p>
		<p><span epub:type="pagebreak" title="16" id="page16"></span><st c="4272">“Bendim, bayım. </st><st c="4289">İşime karışmadan duramadığınız için gerçekten üzgünüm. </st><st c="4344">Her şey yolunda gidiyordu. </st><st c="4371">Ama siz bana başka seçenek bırakmıyorsunuz. .</st><st c="4416">”</st></p>
		<p><st c="4418">Birden boğuşma sesleri geldi, bir sandalyenin düşüşü ve öfkeli bir homurtu. </st><st c="4494">“Şimdi, Watson!” Holmes haykırdığı an saklandığım yerden çıktığımda, onu postacı üniformalı genç bir adamla mücadele ederken gördüm. </st><st c="4627">Sahiden de gençti, bir an daha bakınca on altı veya on yedi yaşlarında bir oğlan olduğunu fark ettim. </st><st c="4729">Başının üstünde kıvrılan kızıl saçları, bir deri bir kemik yüzü ve şeytani ifadesiyle dikkat çekecek biçimde çirkindi. </st><st c="4848">Elinde tuttuğu, dostumun boğazına dayanmış makası fark ettim ve Holmes’un, çocuğun kolunu tutuş şekline bakılırsa, her an korkunç şekilde yaralanabilir veya ölebilirdi.</st></p>
		<p><st c="5016">“Yeter!” diye bağırdım. </st><st c="5041">Tabancamı çoktan genç adama doğrultmuştum. </st><st c="5084">“Hareket ettiğin an seni vururum.”</st></p>
		<p><st c="5118">“Aferin, Watson!” diye haykırdı Holmes.</st></p>
		<p><st c="5158">Başarısız suikastçi, kaybettiğinin farkındaydı. </st><st c="5207">Bir an tökezleyince Holmes makası kapıp odanın öbür ucuna fırlattı.</st></p>
		<p><st c="5274">“Bırak beni!” Çocuk gerçekten ağlamaya başlamıştı.</st></p>
		<p><st c="5325">“Adını söyle,” diye çıkıştı Holmes.</st></p>
		<p><st c="5361">“Edwin. </st><st c="5370">Edwin Griggs.”</st></p>
		<p><st c="5384">“Eh, Bay Griggs, hiçbir yere gitmiyorsunuz!” Holmes gözlerini bana çevirdi. </st><st c="5461">“Dikkatli ol, Watson. </st><st c="5483">Gardını bir an için bile düşürme. </st><st c="5517">Bu rezil gençten çok daha az korkunç vahşi yaratıklar ve zehirli yılanlar gördüm.”</st></p>
		<p><st c="5599">Silahsız ve gözleri yaşlı, postacı oğlan, gözümde neredeyse acınacak haldeydi. </st><st c="5679">Ama yüzündeki ifadeye yerleşmiş saf kötülük hissi ve yenildiğini fark ederek verdiği nefret dolu tepki kendime hâkim olmamı sağladı. </st><st c="5812">Bir an sonra kapı açıldı ve Müfettiş Lestrade, peşinde üniformalı bir polisle birlikte içeri daldı. </st><st c="5912">“Onu yakalamışsın!”</st></p>
		<p><st c="5931">“İçeri girdiğini gördün mü?” diye sordu Holmes.</st></p>
		<p><st c="5979">“Tam olarak bana söylediklerini yaptım. </st><st c="6020">Sabahtan beri sokakta dikiliyorum, kemiklerime kadar donmuş durumdayım. </st><st c="6092">Bir saat daha geçseydi öleceğime yemin edebilirim. </st><st c="6143">Her halükârda, Holmes, burada ne döndüğünü bana açıklaman lazım. </st><st c="6208">Memur bey, yakalayın şu alçağı. </st><st c="6240">Bir an önce bu acayip olayın detaylarını duymak istiyorum.”</st></p>
		<p><st c="6299">Kendimize gelmemiz birkaç dakikamızı aldı ama çok geçmeden etrafa yan yan bakmayı sürdüren postacı oğlan kelepçeli halde yere çökmüştü; polis memuru başında dikiliyordu ve Lestrade ve ben karşısında oturuyorduk, Sherlock Holmes ise sırtını ateşe vermiş, ayakta duruyordu.</st></p>
		<p><st c="6571">“Bu bir soygun hikayesi,” diye başladı. </st><st c="6612">“Aynı zamanda evlere girebilmek için dahice bir yöntemin. </st><st c="6670">Bu genç, Edwin Griggs, postanede çalıştığı için Doğu Londra’daki pek çok varlıklı insanın evini ziyaret etme fırsatı buldu. </st><st c="6794">Kendisi de, inanıyorum ki, Shadwell’de yaşıyor.”</st></p>
		<p><st c="6842">“Bu doğru mu?” diye sorguladı Lestrade.</st></p>
		<p><st c="6882">“Evet!” Griggs artık sakince somurtmakla yetiniyordu.</st></p>
		<p><span epub:type="pagebreak" title="17" id="page17"></span><st c="6936">“Bir kırtasiyecinin önünden geçerken şu ana kadar basılmış en tuhaf ve dehşet verici Noel kartlarına denk geldi, hiç duraksamadan girip dokuz paket aldı. </st><st c="7091">Sen de hatırlayacaksındır ki Watson, matbaacı bize dükkanını arayan bir ayakçı oğlandan bahsetmişti ve benzer şekilde, Sör William Mawson’ın kâhyası postacıyı tarif ederken bir adamdan değil, gençten söz ediyordu. </st><st c="7305">Tüm bu zamandır suçlumuzun küçük bir yaşta olabileceğinden şüpheleniyordum. </st><st c="7381">Dokuz paket, talihsizdir ki, teşebbüs etmeyi planladığı dokuz suça işaret ediyordu. </st><st c="7465">Dokuz ayrı soygun... </st><st c="7486">Başka kurbanlar olabileceğini düşünüyorum, Lestrade. </st><st c="7539">Sırası gelince onu da anlarız.</st></p>
		<p><st c="7569">“İlk beş kartı rasgele gönderdi. </st><st c="7603">Postanenin çalışma düzenini biliyordu, adrese EC notunu düşmesi de tabii ki hızlı bir teslimatı güvenceye almak içindi. </st><st c="7723">Sör William’ın cinayetinde kullanılan makas ise, yine dikkatsizliğinin sebep olduğu talihsizliği sonucu, ziyaret ettiğimiz türden bir ofisi akla getiriyordu.</st></p>
		<p><st c="7880">“Son kartları kendisi teslim etti. </st><st c="7916">Alıcıların onu, bu nahoş mesajlarla ilgili sorguya çekme amacıyla içeri davet etmesi şaşırtıcı mı? </st><st c="8015">Etmeselerdi dahi içeri girebilmenin bir yolunu bulacağından eminim. </st><st c="8083">Sonuç olarak, bu şekilde, soymayı planladığı evleri inceleme fırsatı buldu; Sör William’ın penceresini açabildi ve Bay Barrowman’ın kütüphanesindeki saati gözüne kestirdi. </st><st c="8255">Cinayet işlemeyi planlamamıştı aslında. </st><st c="8295">Zavallı Sör William’ın sırtından değil de kalbinden bıçaklanması, hırsızı iş üstünde bastığını gösteriyordu. </st><st c="8404">Yakalandığını fark eden Griggs ise ona acımasızca saldırdı.</st></p>
		<p><st c="8463">“Tüm bunlar bir kenara, oyununun bozulmasına sebep olan hamle, Barrowman’a gönderilen zarfların adreslerindeki yazım hatalarıydı. </st><st c="8594">İlk beşi yanlış yazılmış olmasına rağmen son ikisi doğruydu. </st><st c="8655">Neden olabilirdi? </st><st c="8673">Bunun yanıtı da Whitecross Sokağı’nı ziyaret ettiğimizde ortaya çıktı. </st><st c="8744">Griggs, pirinç plakada doğru yazımı görüp hatasını düzelterek daha büyük bir hata yapmış bulundu. </st><st c="8842">İtiraf etmeliyim ki planı zekiceydi, maharetleriyle gurur duyduğunu tahmin ediyorum. </st><st c="8927">Her şeyin doğru yapılmış olmasını istiyordu.”</st></p>
		<p><st c="8972">Genç adam kaşlarını çattı ancak bir şey söylemedi.</st></p>
		<p><st c="9023">“İyi de buraya gelmesi gerektiğini nasıl biliyordu?” diye ısrar ettim. </st><st c="9095">“Ve sana saldırmaya ne zaman karar verdi?”</st></p>
		<p><st c="9137">“Genel Posta Ofisi ziyaretimiz sırasında Bay Frobisher adımı duyurduğunda oradaydı. </st><st c="9222">Peşinde olduğumu biliyordu, bana saldırarak kendini güvenceye alacağını düşündü.”</st></p>
		<p><st c="9303">Lestrade homurdandı: “Küçük şeytan!”</st></p>
		<p><st c="9340">“Ve artık elinizde,” diye hatırlattı Holmes. </st><st c="9386">“Nerede yaşadığını öğrendiğiniz an, suçlarından yaptığı hasılatı da bulacak ve kaç eve gizlice girdiğini anlayacaksınız. </st><st c="9507">Bu durumda, sevgili Lestrade, ola ki altından meleklerle süslenmiş bir duvar saatine rastlarsanız, bana teslim etmenizi rica edeceğim. </st><st c="9642">Onu gerçek sahibine ulaştırmak isterim.”</st></p>
		<p><st c="9682">Edwin Griggs, kelepçeler içinde götürülmüştü ancak bu, yedi Noel kartına dair maceranın sonu anlamına gelmiyordu. </st><st c="9797">Henüz değil. </st><st c="9810">Zira çözülmesi gereken bir gizem daha vardı.</st></p>
		<p><span epub:type="pagebreak" title="18" id="page18"></span><st c="9854">Noel arifesinden bir gün önce, bu son sır da açığa çıktı. </st><st c="9913">Ben yine ördek ve bademli tatlıdan oluşan akşam yemeği için Baker Sokağı’nda kalıyordum; tam da o sırada Holmes, eski odama geri taşınmamı teklif ettiğinde neşeyle kabul ettim. </st><st c="10090">Zil çaldığında, odasında tutuğu gazojende hazırladığı soda ve viski eşliğinde oturuyorduk.</st></p>
		<p><st c="10180">“Beklediğin bir ziyaretçi mi vardı?” diye sordum.</st></p>
		<p><st c="10230">Gülümseyerek yanıtladı. </st><st c="10255">“Aynen öyle. </st><st c="10268">Aslında kendisi, kısmen, senden özür dilemek için geldi.”</st></p>
		<p><st c="10325">Kapı açıldığında içeri iri yapılı bir adam girdi, gergince etrafına bakınıyordu. </st><st c="10407">Sarıya çalan saçları ve hoş görünümünü incelediğim an onu tanıdığımı fark ederek irkildim. </st><st c="10498">Bu, Shadwell’de bana saldıran adamın ta kendisiydi; nam-ı diğer sanatçımız, Hubert Smythe.</st></p>
		<p><st c="10588">Holmes ise adamı son derece sıcak bir tavırla karşılamıştı. </st><st c="10649">“Smythe, dostum! </st><st c="10666">Hoş geldin. </st><st c="10678">Soğukta durma lütfen, gel ve yanıma, ateşin başına otur. </st><st c="10735">Anladığım kadarıyla mektubumu almışsın.”</st></p>
		<p><st c="10775">“Sizi gördüğüme çok sevindim, efendim.” Smythe, başındaki kumaş şapkayı ellerine almış şekilde duruyordu. </st><st c="10882">Bana döndü. </st><st c="10894">“Sizle tanışmak, Dr. </st><st c="10915">Watson, büyük bir onur. </st><st c="10939">Yıllardır işlerinizi hayranlıkla takip ediyorum. </st><st c="10988">Sizi itip yere düşürmek, efendim, hayatımda yaptığım en kötü şeydi diyebilirim. </st><st c="11068">Ne var ki ikinizi evimde o şekilde gördüğümde ve aniden kendinizi tanıttığınızda son derece korktuğumu söyleyebilirim. </st><st c="11187">Size bir yanlış yaptığımı düşündüm ve aklıma gelen tek şey, kulağa ne budalaca geliyor da olsa, kaçıp saklanmaktı.”</st></p>
		<p><st c="11302">Konuştukça onu otuzlarının sonunda, nazik ve sıradan bir adam olarak görmeye başlamıştım. </st><st c="11393">Hayal gücümün yarattığı kötü adam figüründen son derece uzak olduğu kesindi. </st><st c="11470">Her ne kadar yazılarıma yalnızca aşina değil, aynı zamanda hayran olduğunu öğrenmek hoşuma gitse de henüz, bize nasıl bir kötülük yapmış olabileceğini düşündüğü bir kenara, bizle nasıl bir alakası olduğunu dahi anlayamamıştım.</st></p>
		<p><st c="11696">Holmes rahatsız durduğumu fark etmiş olacak ki, bir kahkaha patlattı. </st><st c="11767">“Burada gördüğün adam yalnızca yetenekli değil, bir o kadar da senden ilham alan bir sanatçı.”</st></p>
		<p><st c="11861">“Nasıl yani?” Anlamamıştım.</st></p>
		<p><st c="11889">“Yedi Noel kartı! </st><st c="11908">Başından beri farkında değil miydin? </st><st c="11945">Her biri bizim maceralarımızdan uyarlanmıştı!” Holmes, satın aldığı paketi cebinden çıkarıp bir kez daha önüme dizdi. </st><st c="12063">“Elinde şarap şişesi tutan adam, açıkça görülüyor ki, Forest Row’da, göğsüne bir mızrak saplanmış halde bulduğumuzu anımsayacağın Peter Carey’den başkası değil! </st><st c="12224">Kara Peter adıyla tanınması, senin de hikayene koyacağın isme ilham olmuştu. </st><st c="12301">Çayırdaki at Silver Blaze, başında durduğu adamsa o gece öldürülen John Straker olmalı. </st><st c="12389">Üçüncü kart Yunan Tercüman’ın korkunç kaderini sahneliyor. </st><st c="12448">Zavallı Bay Melas, tam da burada gösterildiği üzere, Japon savaşçılarına ait bir zırhın bulunduğu bir odada yara bantlarıyla bağlanmış duran bir adama denk gelmişti.</st></p>
		<p><st c="12613">“Dördüncü kartsa en bariz olanı. </st><st c="12647">Karton Kutu’nun hikayesini anlatıyor. </st><st c="12685">Tuz dolu bir kutuyu açtığında iki adet insan kulağı bulan Bayan Susan Cushing’in hikayesini unutmuş olamazsın. </st><st c="12796">Beşinci kartta kendi köpeğinin saldırısına uğrayan Bay Jephro Ruscastle’ı görüyoruz. </st><st c="12881">Bakır Renkli Kayın Ağaçları yazında sahneyi betimleyen sendin. </st><st c="12944">Altıncıda, </st><span epub:type="pagebreak" title="19" id="page19"></span><st c="12955">Watson, yine senin en sevdiklerinden biri olan Benekli Kordon hikayesi var! </st><st c="13031">Sonunda zehirli bir bataklık engereği tarafından neredeyse öldürülecek olduğumuzu, gece boyu süren dehşet verici nöbetimizi asla unutamayacağını yazmıştın. </st><st c="13187">Son olarak, ay ışığına doğru kaçan adam.. </st><st c="13229">”</st></p>
		<p><st c="13230">“Victor Hatherley,” diyerek utançla tamamladım.</st></p>
		<p><st c="13277">“Seni fena halde sakatlanmış şekilde ziyaret edip, nihayetinde Mühendisin Paşparmağı olarak anılacak hikayeyi anlatmıştı.”</st></p>
		<p><st c="13400">Ziyaretçimize döndüm. </st><st c="13423">“Peki ama. . </st><st c="13436">Neden?”</st></p>
		<p><st c="13443">“Amacımın ne olduğundan emin değilim, efendim.” Smythe, açıklamaya girişti. </st><st c="13520">“Hikayelerinizi okuduğumda bu çizimleri yapmak için ilhamla doldum, sonra da onları bir Noel kartı setine uyarlama düşüncesi aklıma geldi. </st><st c="13659">Biliyorum, vahşi ve karanlıklar ama bu tarz şeylere ilgi duyan insanlar var gibiydi. </st><st c="13744">Evime geliş sebebinizin, hakkım olmayan bir iş yaptığımı düşünerek öfkelenmiş olmanız olduğunu düşündüm.”</st></p>
		<p><st c="13849">“Kesinlikle öfkeli değiliz,” diye belirtti Holmes. </st><st c="13901">“Bununla birlikte, ileride daha nazik konulara yönelmenizi tavsiye edeceğim, Bay Smythe. </st><st c="13990">Zira yeteneğinizin orada yattığını düşünüyorum.”</st></p>
		<p><st c="14038">“Keşke insanlar da aynı fikirde olsa, Bay Holmes.”</st></p>
		<p><st c="14089">“Olacaklar, inanın bana. </st><st c="14115">Kendinizi adamanız gerek, Bay Smythe. </st><st c="14153">Buyurun, bu sırada işinize yarayabilecek bir şey.”</st></p>
		<p><st c="14203">Adama, çoktan adı yazılmış ve imzalanmış olan bir çek uzattı. </st><st c="14266">Elindeki kâğıt parçasını inceleyen sanatçının gözleri fal taşı gibi açıldı. </st><st c="14342">“Ama efendim.. </st><st c="14357">Bu çok fazla! </st><st c="14371">Fazla cömertsiniz.”</st></p>
		<p><st c="14390">Holmes cık cıkladı. </st><st c="14411">“Bunu bir Noel hediyesi olarak alın lütfen; benden değil, sanat dünyasındaki bir dostumdan. </st><st c="14503">Çalınan değerli saatinin iadesi üzerine, rahatça karşılayabileceğine inandığım cömert bir ödeme yaptı. </st><st c="14606">Hak ettiğiniz başarıya kavuşana kadar sizi idare edeceğini umuyorum, Bay Smythe. </st><st c="14687">İyi geceler, efendim. </st><st c="14709">Kartlar için de çok teşekkürler, beni son derece keyiflendirdiklerini söyleyebilirim.”</st></p>
		<p><st c="14795">Ziyaretçimiz yanımızdan ayrıldığında Holmes rafa uzanıp eski, kıymetli piposunu eline aldı. </st><st c="14888">Dışarıda yeniden kar yağmaya başlamıştı ve gecenin derinlerinden mükemmel bir harmoni içerisinde en sevdiğim ilahi Mistletow Bow’u söyleyen koronun sesini duyabiliyordum. </st><st c="15059">O sırada fark ettim ki, her ne kadar Holmes ona sırtını dönmekte ısrar etse de, Noel bir şekilde kalbine ve evine sızmanın bir yolunu bulacaktı. </st><st c="15204">Benimse dünyada, tam o anda, bulunmayı tercih edeceğim başka hiçbir yer yoktu.</st></p>
	</section>
<div id="charCountTotal" value="15282"></div></body>
</html>
