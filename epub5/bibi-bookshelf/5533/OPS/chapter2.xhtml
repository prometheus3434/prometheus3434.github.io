<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yedi Noel Kartı Macerası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="7" id="page7"></span><st c="0">İKİNCİ BÖLÜM </st></h1>
		<p><st c="14">Ertesi sabah erken saatlerde bir araba, at nalları ve teker sesleriyle irkilmemize neden olarak evin tam önünde durduğunda, hâlâ kahvaltı masasında oturuyorduk. </st><st c="175">Çalan zilin ardından, merdivenlerden çıkıp koridora yaklaşan, ağır ve ölçülü adım sesleri duyuldu.</st></p>
		<p><st c="273">“Kararlıyım,” diye belirtti Holmes birden, “Bir gün, insanın kimliğinin yalnızca adımlarının ağırlığı ve ölçüsü üzerinden anlaşılabileceği üzerine bir makale yazacağım. </st><st c="443">Aslında bunun doğruluğundan yahut tam olarak mümkün olduğundan emin değilim. </st><st c="520">Ama yine de dün sabah gelenin sen olduğunu bu yöntem sayesinde anladığımı rahatlıkla söyleyebilirim. </st><st c="621">Yine iddiasına varım ki dostumuz Müfettiş Lestrade şu an odaya girmek üzere.”</st></p>
		<p><st c="698">Kapı açıldığında ünlü müfettiş karşımızda duruyordu. </st><st c="752">Gözleri anında çaydanlığa kilitlendi, ellerini ovuşturarak konuştu: “İzninizle ben de bir fincan alırım. </st><st c="857">Dışarısı dehşet verici derecede soğuk.”</st></p>
		<p><st c="896">Ben çay koymak için yerimden kalkarken Scotland Yard’dan gelen dostumuz ısınmak üzere ateşin önüne geçti.</st></p>
		<p><st c="1002">“Sizi buraya hangi rüzgâr attı Müfettiş?” Holmes ziyaretçimizin geliş sebebini sorgularken ben de çayını ikram ettim.</st></p>
		<p><st c="1120">“Holborn’da bir cinayet,” diye yanıtladı Lestrade. </st><st c="1172">“Ünlü pul koleksiyoncusu Sör William Mawson dün gece evinde bıçaklanmış. </st><st c="1245">Pis bir iş. </st><st c="1257">Gecenin erken saatlerinde uykusundan uyanıp davetsiz misafirini şaşırtmış olması muhtemel. </st><st c="1348">Herhangi bir şeyin çalınıp çalınmadığı henüz meçhul ama. .</st><st c="1406">”</st></p>
		<p><st c="1408">Durdu. </st><st c="1415">Gözünü, Holmes’un deneyleri yüzünden asit lekeleriyle kaplı masaya dikmişti. </st><st c="1492">Bizim yapımcı, </st><em><st c="1507">emprezaryo,</st></em><st c="1518"> Bay Clifford Barrowman’in yedi Noel kartı masaya yayılmış şekilde duruyordu. </st><st c="1596">“Bu ne böyle?” diye haykırdı. </st><st c="1626">Küçük, koyu renkli gözleri şüpheyle doluydu. </st><st c="1671">“Ne yani, bu Mawson davasıyla halihazırda bir ilgin var, öyle mi?”</st></p>
		<p><st c="1737">“Seni temin ederim ki şu ana kadar Sör William Mawson adını daha önce hiç duymamıştım,” diye açıkladı Holmes.</st></p>
		<p><span epub:type="pagebreak" title="8" id="page8"></span><st c="1847">“Ama bu kartlar!” Lestrade fincanında kalan çayı kafasına dikip, soluğu masanın başında aldı. </st><st c="1942">Kartlardan birini alıp inceledikten sonra bir zafer edasıyla arkasını döndü. </st><st c="2019">“Daha bu sabah Sör William’ın evinde tam olarak bu çizimlere rastladım.”</st></p>
		<p><st c="2091">“Emin misiniz?” diye heyecanla konuşmaya daldım.</st></p>
		<p><st c="2140">“Şömine rafının üstündelerdi ve adamlarımdan birine, bunların kimseye göndermek istemeyeceğim türden Noel kartları olduğunu söylemiştim - yahut başkasından almak istemeyeceğim türden! </st><st c="2325">Ne tür bir çarpık zihnin böylesi korkunç şeyler ortaya çıkarabileceğini sorgulamadan edemedim.”</st></p>
		<p><st c="2420">“Sanatçının adı Hubert Smythe.” Holmes, sakince açıklayıp o sabah Shadwell’e gitmemize neden olan olayları anlattı. </st><st c="2537">Sâkini ortadan kaybolduktan sonra eve girmiş ancak bakımsız bir yaşam alanı dışında dikkate değer pek bir şey bulamamıştık. </st><st c="2661">Smythe, içerisinde bir yatak, bir masa ve ocak bulunan tek bir odada yaşıyordu. </st><st c="2741">Kendini sanata adamıştı. </st><st c="2766">Her ne kadar var olan her yüzey çizimler ve taslaklarla kaplanmış olsa da, Holmes’un gözlemlediği üzere, konuları tamamıyla farklıydı. </st><st c="2901">Smythe gemiler ve nehir manzaraları çizmişti; limanlardaki yaşam, Londra köprüleri, kilise avluları... </st><st c="3004">Hepsi de pek hoştu. </st><st c="3024">Kartlardaki korkunç sahnelerin aynı adamın elinden çıktığına inanmak çok zordu, ilham kaynağını tahmin etmek, kavramaksa daha zor.</st></p>
		<p><st c="3154">“İşte bu tuhaf,” diye mırıldandı Lestrade. </st><st c="3198">“Hırsızlık yapacak biri öncesinde potansiyel kurbanlarına neden Noel kartları gönderir ki?”</st></p>
		<p><st c="3289">“Üstelik pek tuhaf kartlar. .</st><st c="3319">” diye hatırlattım.</st></p>
		<p><st c="3339">“Kesinlikle çok çok ilginç,” diyerek katıldı Holmes. </st><st c="3393">“İlk destenin St. </st><st c="3411">Martin’s Le Grand’deki Genel Posta Ofisinden gönderildiğini biliyoruz, teslimatı gerçekleştiren postacıyla görüşmek işimize yarayabilir. </st><st c="3548">Belki de aynı adamdır, kim bilir? </st><st c="3582">Holborn ve Clerkenwell çok da uzak değil. </st><st c="3624">Bize eşlik edecek misin, Lestrade?”</st></p>
		<p><st c="3659">Lestrade onaylar şekilde başını salladı. </st><st c="3701">Çok geçmeden hep birlikte St. </st><st c="3731">Paul Katedralinin gölgesinde yükselen Genel Posta Ofisi binasına doğru yürüyorduk. </st><st c="3814">Lapa lapa kar yağıyordu; kar taneleri adeta sokağa düşüp kirlenmek istemiyormuşçasına havada asılı kalıyordu. </st><st c="3924">Yanımızdan geçen birkaç kişi, kabanlar, bereler ve atkılarla öylesine sarınmışlardı ki, insan oldukları bile pek anlaşılmıyordu. </st><st c="4053">Binaya yaklaşınca karşımıza bir dizi parlak kırmızı posta vagonundan bir duvar çıktı. </st><st c="4139">“Euston Meydanı!” “Kuzeybatı!” diye bağıran postacılar ağır torbaların altında minyatür birer Atlas gibi kamburlaşmışlardı. </st><st c="4263">Böylece sabah postası, Londra’nın demiryolu istasyonlarından geçerek kırsala olan yolculuğuna başlıyordu.</st></p>
		<p><st c="4368">Girişte jilet gibi bir siyah takım elbise giyen yaşlıca bir adam tarafından karşılandık. </st><st c="4458">Kendisini </st><em><st c="4468">Bay Frobisher</st></em><st c="4481"> olarak tanıttıktan sonra yol boyu konuşmaya devam ederek bize içeri kadar eşlik etti.</st></p>
		<p><st c="4567">“Her sabah altıda, bizi bekleyen bin çuval oluyor,” dedi. </st><st c="4626">“Ve Londra’daki her evi günde on iki kez ziyaret ediyoruz. </st><st c="4685">Fazlasıyla yorucu bir iş, Bay Holmes, bir ordudan hallice iş gücümüz olmasına rağmen. </st><st c="4771">Ben küçük bir çocukken mektup yazmak bir sanattı. </st><st c="4821">Bir ayrıcalık olduğunu bile söyleyebilirdiniz. </st><st c="4868">Ya şimdi? </st><st c="4878">Broşürler ve reklamlar, dernek </st><span epub:type="pagebreak" title="9" id="page9"></span><st c="4909">başvuruları, raporlar... </st><st c="4934">Şahsen, bu bir peniye posta gönderme sisteminin ciddi bir kâğıt ve pul israfına yol açtığını düşünüyorum. </st><st c="5040">Bir sigorta şirketi var ki, her gün son derece anlamsız beş bine yakın bildiri gönderiyor. </st><st c="5131">İsim vermeyeceğim. </st><st c="5150">Tüm bunlar yetmezmiş gibi bir de akın akın gelen Noel kartlarını yarım peniden almalıymışız! </st><st c="5243">Hoş bir gelenek, tabii. </st><st c="5267">Ancak siz de takdir edersiniz ki, sonuç gerçek bir kaos.”</st></p>
		<p><st c="5324">Uzun, mağarayı andıran bir odaya girdik. </st><st c="5366">İçerisi iki veya üç yüz kadar fraklı kâtiple doluydu; memurların çoğu, karşı duvara kadar uzayan bankolarda duruyordu. </st><st c="5485">Duvara, zamanın geçtiğini hatırlatmak üzere dev bir saat asılmıştı. </st><st c="5553">Tepede ışıklar yanıyordu ve her yandan makine uğultusu geliyordu. </st><st c="5619">Ahşap bir oluktan durmadan gelen mektup yığınları, çırak çocuklar tarafından kapılıyor ve aceleyle ayıklanmak üzere diğer kısımlara götürülüyordu. </st><st c="5766">Kesinlikle hareketli ve oldukça meşgul bir çalışma ortamıydı ama açıkçası rehberimizin bahsettiği kaosu pek görememiştim.</st></p>
		<p><st c="5887">“Önce mektupların yüzleri çevrilir,” diye açıklamaya başladı Frobisher. </st><st c="5960">“Bir diğer deyişle, posta pulu olan yüzleri önde olacak şekilde dizilirler. </st><st c="6036">Eğer pulun yeri yanlışsa, mektup “kör” olarak adlandırılır ve düzeltilmesi gerekir. </st><st c="6120">Memurların damgalarla posta mührü bastığını fark etmişsinizdir. </st><st c="6184">Buna “tahrif” diyoruz. </st><st c="6207">Mektuplar, ileride gördüğünüz demiryolu bölgelerine göre sınıflandırılır. </st><st c="6281">Diğer tarafta ise yırtılmış veya zarar görmüş mektuplarla ilgilendiğimiz “hastaneyi” göreceksiniz. </st><st c="6380">İşte, bu işten sorumlu </st><em><st c="6403">kör</st></em><st c="6406"> adam da burada!”</st></p>
		<p><st c="6423">Gözlüklü de olsa görme yetisini kaybetmişe pek benzemeyen, ufak tefek, koyu tenli bir beyefendiyi kastediyordu. </st><st c="6536">İskemlesinden kalkan adam başıyla selam verip gülümsedi.</st></p>
		<p><st c="6592">“Bizim anlayamadığımız adresleri deşifre etmek onun işi.”</st></p>
		<p><st c="6650">“Ohleywhite! </st><st c="6664">Mallowberg!” Kör adam monoton bir sesle bağırıyordu.</st></p>
		<p><st c="6716">“Wight Adası ve Marlborough,” diye açıkladı Frobisher. </st><st c="6772">İlerlememiz için işaret etti. </st><st c="6802">“Bu iki bey de Merkez Doğu bölgesiyle ilgilenen posta görevlileri ve sanıyorum ki tanışmak istediğiniz kişilerin ta kendileri.”</st></p>
		<p><st c="6929">Gri üniformaları içinde, kepleri ellerinde iki postacı bizi saatin altında bekliyordu.</st></p>
		<p><st c="7016">Postane müdürü hayli yüksek perdeden bir sesle; “Karşınızda ünlü dedektif Sherlock Holmes.” Dedi. </st><st c="7115">Etrafta mektupları ayıklamakla meşgul birkaç gencin ismi duymalarıyla birlikte heyecanla başlarını bizden yana çevirdiğini fark ettim. </st><st c="7250">“Bay Holmes, Whitecross Sokağı 27 Numara ve High Holborn’daki Elms’e yapılan teslimatlar ile ilgili bir soruşturma yürütüyor.” Bunlar, sırasıyla, Bay Clifford Barrowman ve Sör William Mawson’ın adresleriydi. </st><st c="7458">Frobisher bize dönerek devam etti: “İlkiyle Harris, ikinci ile Callaghan ilgileniyor.”</st></p>
		<p><st c="7544">“Günaydın, baylar,” diyerek söze girdi Holmes. </st><st c="7592">“İletmiş olabileceğiniz ve bir dizi cinayetle ilişkili olması muhtemel, birbiriyle aynı yedi postayla ilgileniyorum.” Clifford Barrowman’dan aldığı zarflardan birini, iki adamın görmesi için çıkardı. </st><st c="7792">“Toplam üç gün içerisinde teslim edilmişler. </st><st c="7837">Belki tamamı büyük harfler içeren satırları veya garipsediğiniz, o an dikkatinizi çekmiş olabilecek herhangi bir detayı hatırlayabilirsiniz.”</st></p>
		<p><span epub:type="pagebreak" title="10" id="page10"></span><st c="7978">İkinci adam, Callaghan, başını iki yana salladı. </st><st c="8028">“Elms’e buna benzer herhangi bir teslimat yaptığımı söyleyemem,” diye söylendi. </st><st c="8108">“Yine de emin olamıyorum. </st><st c="8134">Sör William’a işiyle ilgili epey mektup ve broşür geliyordu. </st><st c="8195">Bir fatalistti, sanıyorum.”</st></p>
		<p><st c="8222">“Filatelist mi demek istiyorsun?” diye düzelttim.</st></p>
		<p><st c="8272">“Pul topluyordu, efendim. </st><st c="8299">Son günlerde ona birçok Noel kartı da teslim etmiştim. </st><st c="8354">Kendisi popüler, çokça sevilen bir beyefendi.”</st></p>
		<p><st c="8400">Konuşma sırası, nispeten daha düşünceli duran Harris’teydi. </st><st c="8461">“Ne aradığınızı bilmiyorum, efendim,” diye mırıldandı. </st><st c="8516">“Dediğiniz gibi, Whitecross Sokağı’na o zarflardan götürmüş olabilirim ama yedi tane değil. </st><st c="8608">Beş tanelerdi ve hatırladığım kadarıyla hepsi de aynıydı. </st><st c="8666">O büyük harflerden de vardı. </st><st c="8695">Ne yazık ki nereden gönderildiklerini ya da içlerinde ne olduğunu bilemiyorum.”</st></p>
		<p><st c="8774">“Beş zarftan bahsediyorsunuz,” diye yanıtladı Holmes. </st><st c="8829">“Peki ya diğer ikisi?”</st></p>
		<p><st c="8851">“Sonraki gün hastaydım, efendim, yani benim postam diğer postacılara bölüştürülmüş olmalı. </st><st c="8943">Ertesi gün de bir pazar günüydü.”</st></p>
		<p><st c="8976">“Harika bir hafızanız var, Bay Harris.”</st></p>
		<p><st c="9016">“Orada yaşayan bey fazlasıyla müşkülpesent biri, efendim. </st><st c="9075">Bay Barrowman, eğer postasının geciktiğini veya kaybolduğunu düşünürse olay çıkarmaya çok yatkın. </st><st c="9173">Daha önce birden fazla defa hakkımda şikâyette bulunmuştu.”</st></p>
		<p><st c="9232">“Kartları ona doğrudan mı verdin?”</st></p>
		<p><st c="9267">“Hayır, efendim. </st><st c="9285">Bir uşak vardı.”</st></p>
		<p><st c="9301">Lestrade, Callaghan’a döndü. </st><st c="9331">“Sör William Mawson’ın dün gece öldürüldüğünün farkında mısınız?”</st></p>
		<p><st c="9396">Callaghan gözlerini kırpıştırdı ancak başka bir duygu belirtisi göstermemişti. </st><st c="9476">“Öyleyse yakında dul eşine başsağlığı mektupları götürmeye başlayacağım,” demekle yetindi.</st></p>
		<p><st c="9566">Genel Posta Ofisinde yapılacak pek bir şey kalmamıştı. </st><st c="9622">Bay Frobisher bize dışarıya kadar eşlik ettikten sonra Lestrade ile birlikte, viyadük yakınlarındaki sarmaşıklarla kaplı, dört katlı, asil duruşlu The Elms’e gitmek doğru yola çıktık. </st><st c="9806">Girişte bizi kurdeleler, mumlar ve şekerlemelerle süslenmiş bir Noel ağacı karşıladı ama havada ister istemez asılı kalan bir hüzün, bir ağırlık vardı. </st><st c="9958">Leydi Mawson odasında yatıyordu, konuşamayacak kadar kederliydi. </st><st c="10023">Uşaklar bizi görmezden geliyordu.</st></p>
		<p><st c="10056">Lestrade bizi çalışma odasına götürdü. </st><st c="10096">Kaliteli, antik yazı masasının önünde uzanan halı, üzerindeki alışılmadık, koyu renkli leke sayesinde, karanlık hikayesini kendi başına anlatıyordu.</st></p>
		<p><st c="10244">“Sör William kalbine aldığı yara yüzünden öldü ancak bu darbeyi bıçakla değil, bir ofiste bulabileceğiniz türden basit bir makasla almıştı,” diye bilgilendirdi bizi Lestrade.</st></p>
		<p><st c="10419">Holmes, halıyı doğru dürüst incelemedi bile. </st><st c="10465">Dikkatini, şöminenin üstüne dizilmiş Noel kartlarına vermişti. </st><st c="10528">Yirmi kadar kart vardı, ancak yedi tanesini anında tanımıştım. </st><st c="10591">Clifford Barrowman’a gönderilen kartlarla tam olarak aynılardı.</st></p>
		<p><span epub:type="pagebreak" title="11" id="page11"></span><st c="10654">Adının Bayan Turner olduğunu öğrendiğimiz kâhya bize giriş kapısından itibaren eşlik etmişti. </st><st c="10749">Beyaz önlüğü ve gri giysileri içindeki kadın, heybetli duruşuyla aşırı kuralcı bir amir izlenimi veriyordu. </st><st c="10857">Görünüşe göre katil, eve doğrudan Sör William’ın öldüğü çalışma odasına açılan bir pencereden girmişti. </st><st c="10961">Pencerenin sürgüsü çekilmemiş olmalıydı ancak Bayan Turner fazlasıyla dargın ve sinirli duruyordu. </st><st c="11060">Hatalı olma ihtimalini katiyen kabul etmeyecek gibiydi.</st></p>
		<p><st c="11115">“Gün boyu kilitliydi, eminim.” Elleri belinde, açıklamaya girişti. </st><st c="11183">“Sör William neden bu soğuk havada cam açmak istesin ki? </st><st c="11240">Zaten her zaman cereyandan şikâyet ederdi!” Lestrade’a öfkeli bir bakış attı. </st><st c="11318">“Bu beyefendiyse benim pencereyi kapatmayı unuttuğumu iddia ediyor...”</st></p>
		<p><st c="11388">“O konuda suçsuz olduğunuzdan eminim.” Kadını rahatlatmaya çalışan Holmes, devam etti: “Ne var ki, Bayan Turner, sizden bu kartlar hakkında bilgi vermenizi rica etmem gerekiyor. </st><st c="11567">Bazılarının alışılmışın dışında tasarımlara sahip olduğunu fark etmişsinizdir.”</st></p>
		<p><st c="11646">“Tabii ki dikkatimi çektiler, efendim,” diye cevapladı Bayan Turner. </st><st c="11716">“Sör William fazlasıyla keyiflenmişti, hatta onları sergilemek konusunda ısrar etti ancak bu durum Leydi Mawson’ın hiç hoşuna gitmemişti. </st><st c="11854">Kötü olayların habercisi olduklarını düşünüyordu... </st><st c="11906">Eh, sonuç olarak yanılmadığını söyleyebiliriz! </st><st c="11953">İki tanesi ilk gün geldi, sonraki sabah üç ve öğleden sonra da diğer ikisi. </st><st c="12029">Her biri öncekinden rahatsız ediciydi. </st><st c="12068">Hanımefendi bu sırada kaygılanmaktan fenalaşacak hale gelmişti ve olayı araştırmaya karar verdi.”</st></p>
		<p><st c="12165">“Bu araştırmalar neleri içeriyordu acaba?”</st></p>
		<p><st c="12208">“Tam olarak burada, bu odada postacı oğlanla konuştu ama genç ona yardımcı olamadı. </st><st c="12293">Tek bildiği kartları Genel Posta Ofisi’nden teslim aldığıydı. </st><st c="12355">Dolu bir çuvalı vardı ve tek istediği işine devam etmekti.”</st></p>
		<p><st c="12414">“Son kartların hangi saatlerde geldiğini hatırlıyor musunuz?”</st></p>
		<p><st c="12476">“Akşam üstüydü, saat dördü biraz geçiyordu, efendim. </st><st c="12530">İkindi çayı servisini yeni yapmıştım.”</st></p>
		<p><st c="12568">Teşekkürler, Bayan Turner. </st><st c="12596">Takdire şayan hafızanızla büyük yardımınızın dokunduğunu söyleyebilirim.”</st></p>
		<p><st c="12669">Lestrade’ı orada bırakıp Clifford Barrowman’ın yakında bulunan, Farringdon’daki Whitecross Sokağı’ndaki evine, geçtik. </st><st c="12789">Kapı zilinden sarkan ipte ev sahibinin adı yazılı olan pirinç bir plaka vardı. </st><st c="12868">Kapının tepesindeyse yine kendisinin kaymaktaşından bir rölyef heykeli, oval bir plakaya yerleştirilmiş şekilde duruyordu. </st><st c="12991">Ön bahçeye, </st><em><st c="13003">Commedia dell’Arte</st></em><st c="13021"> göndermesi olarak yerleştirilen bir soytarı heykelinin bir eli havadaydı; adeta bizi, gerçek bir sanat adamının evinde olduğumuz konusunda temin etmek istiyor gibiydi.</st></p>
		<p><st c="13189">Zili çalmamız üzerine bir uşak bizi içeriye, hayli kalabalık duran kütüphaneye geçirdi. </st><st c="13278">Bizim </st><em><st c="13284">emprezaryo</st></em><st c="13294"> orada, kömür ateşinin başında oturuyordu; etrafı Euripides, Shakespeare, Racine, Goldoni, Ben Jonson ve daha birçok sanatçının eserleriyle çevriliydi. </st><st c="13446">Duvarlara kendisinin yerleştirdiği çerçeveler içerisinde geçmiş yapımların programları ve posterleri vardı. </st><st c="13554">Komedya ve tragedyayı temsil eden iki maske, şöminenin üzerinde asılı </st><span epub:type="pagebreak" title="12" id="page12"></span><st c="13624">duruyordu. </st><st c="13635">Rafın üstünde, Louis XVI model saatin olması gereken yerdeki boşluğu fark etmeden edemedim.</st></p>
		<p><st c="13726">“Bay Holmes!” Barrowman bizi karşılarken ayağa kalkmaya gerek duymamıştı. </st><st c="13801">Ancak oturmamız için işaret ettiği koltuklara yerleştikten sonra sorguya geçti: “Bana ne haberler getirdiniz?” Çay yahut kahve dahi teklif etmeyişi içeri girdiğimizdeki tavrıyla birleştiğinde, bizi sıradan bir esnaftan fazlası olarak görmediğini düşündürüyordu.</st></p>
		<p><st c="14062">“Bu gizemin tek kurbanının siz olmadığını bilmek, belki de, ilginizi çekecektir,” diye giriş yaptı Holmes. </st><st c="14170">“Hatta bir bakıma, kendinizi şanslı dahi sayabilirsiniz. </st><st c="14227">Başka bir adam, buraya bir milden az bir uzaklıkta öldürüldü.”</st></p>
		<p><st c="14289">“Daha önce ne tanıştığım ne de adını duyduğum birinin ölümünün beni etkilediğini söyleyemem. </st><st c="14383">Sanatçıyı, Bay Smythe’i buldunuz mu?”</st></p>
		<p><st c="14420">“Bulduk ancak ne yazık ki dostuma saldırdı ve kaçtı.”</st></p>
		<p><st c="14474">“Hah! </st><st c="14481">Beni hayal kırıklığına uğratıyorsunuz.”</st></p>
		<p><st c="14520">“Soygundan Bay Smythe’in sorumlu olduğunu düşünmüyorum.”</st></p>
		<p><st c="14577">“O zaman size neden saldırsın?”</st></p>
		<p><st c="14609">“Korkarım bu soruya cevabım yok.”</st></p>
		<p><st c="14643">“Bana öyle geliyor ki, Bay Holmes, pek az şey biliyorsunuz ve daha da az şey başarmışsınız.”</st></p>
		<p><st c="14736">“Aksine, Bay Barrowman, ihtiyacım olan tüm bilgiye evinize girdiğim an eriştiğimi ve bu sebeple şu andan itibaren yanınızda daha fazla zaman geçirmeyi lüzumsuz bulduğumu söyleyebilirim.”</st></p>
		<p><st c="14923">Holmes’un geri ayağa kalkmasıyla, şaşkın bir şekilde, onu takip ettim. </st><st c="14995">Dostum devam etti: “Sizi daha fazla rahatsız etmeyeceğim, bayım. </st><st c="15060">Eşyanıza ulaşmaya çok yakınım ve onu en kısa sürede size iade edeceğim. </st><st c="15132">Ancak ne yazık ki eğer üslubunuz ve davranışlarınız biraz daha zarif olsaydı bu iş sizin için daha ucuza mal olabilirdi.</st></p>
		<p><st c="15252">Sözlerini tamamlaması üzerine oradan ayrıldık.</st></p>
		<p><st c="15299">O dönem hâlâ ani hastalığı ve ölümüne kadar merhum eşimle yaşadığımız evde oturuyordum. </st><st c="15388">Ama yokuşu tırmandığımız sırada Holmes, ona kendi dairesinde akşam yemeği için eşlik etmek isteyip istemediğimi sordu. </st><st c="15507">Minnettar şekilde kabul ettim. </st><st c="15538">Ona pek bahsetmemiş olsam da Noel zamanlarında yalnız olmakta zorlanıyordum. </st><st c="15615">Özellikle ateşin başında sevgili Mary’me yakın geçirdiğim zamanları veyahut –evet– Noel kartlarını anımsadığımda. </st><st c="15729">Gerçi, bahsetmiş olmam da gerekmiyordu. </st><st c="15769">Nasıl olsa çıkarımları sonucu fark etmişti ya da edecekti.</st></p>
		<p><st c="15827">Eve döndüğümüzde Bayan Hudson bizi bekliyordu ve tüm evi, mutfaktan yayılan kızarmış çulluk kokusu kaplamıştı. </st><st c="15939">“Sizi yeniden görmek ne hoş, Dr. </st><st c="15972">Watson,” diye şakıdı. </st><st c="15994">“Akşam yemeğinde bize katılacak mısınız? </st><st c="16035">Fazlasıyla yemeğimiz var ve size sormamış olsam da eski odanızı hazırladım.”</st></p>
		<p><st c="16111">“Çok naziksiniz, Bayan Hudson,” diye yanıtladım.</st></p>
		<p><span epub:type="pagebreak" title="13" id="page13"></span><st c="16160">“Size gelince, Bay Holmes, ateşin başındaki yerinize geçin. </st><st c="16221">Ayrıca ısınmanız için ikinize de biraz konyak getireyim. </st><st c="16278">Ah, bu arada, unutmadan söyleyeyim; adınıza dört Noel kartı geldi. </st><st c="16345">Dedektif değilim ancak hepsinin aynı elden çıktığını söyleyebilirim.”</st></p>
		<p><st c="16414">Zavallı kadın sözlerinin üzerimizde yaratacağı etkinin farkında bile değildi.</st></p>
		<p><st c="16492">Dostumun yüzüne bir gölge düştüğünü fark ettiğimde kanım donmuştu. </st><st c="16560">Keskin bakışlarında, korkudan çok bitkin bir kabulleniş yakaladım. </st><st c="16627">Uzanıp bir sigara yaktı. </st><st c="16652">“Kartlar nerede?”</st></p>
		<p><st c="16669">“Şömine rafına koydum,” diye yanıtlayan Bayan Hudson yemekle ilgilenmek üzere yanımızdan ayrıldı.</st></p>
		<p><st c="16767">Holmes şömineye doğru gidip dört zarfı yavaşça eline aldı. </st><st c="16827">Daha onları açmadan içlerinde tam olarak ne olduğunu biliyordu. </st><st c="16891">Teker teker dört Noel kartı çıkardı: köpek saldırısına uğrayan bir adam, yılanın saldırdığı bir diğeri, yanında duran atın eşliğinde bir arazide yatan öteki, mızrak saplanmış bir alkolik. </st><st c="17079">İçlerindeyse aynı söz, “Güzel bir Noel dileğiyle,” ve altlarında aynı imza: “Bir Dost.”</st></p>
		<p><st c="17166">“Holmes!” diye haykırdım. </st><st c="17193">“Bu ne anlama geliyor?”</st></p>
		<p><st c="17216">“Çok basit,” diye yanıtladı. </st><st c="17246">“Üç kartın daha yolda olduğu. </st><st c="17276">Sonrasındaysa, sevgili Watson, bir ziyaretçi için hazırlanmamız gerektiğini düşünüyorum.</st></p>
	</section>
<div id="charCountTotal" value="17364"></div></body>
</html>
