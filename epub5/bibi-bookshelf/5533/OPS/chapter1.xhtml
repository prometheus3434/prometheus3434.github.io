<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yedi Noel Kartı Macerası</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="1" id="page1"></span><st c="0">BİRİNCİ BÖLÜM</st></h1>
		<p><st c="13">İtiraf etmeliyim ki Sherlock Holmes ile uzun zamandır sürdürdüğüm samimi ilişkide en büyük pişmanlıklarımdan biri, onu Noel’in getirdiği basit güzellikleri görmeye ikna edememiş olmam. </st><st c="199">Nar gibi kızarmış bir kaz veya dumanı tüten pudingler, ona göre değildi.</st></p>
		<p><st c="271">Bir ağacın doğasından koparılıp evin içine yerleştirilmesi, en başta kraliyet ailesi tarafından desteklenen bir gelenek olsa da, onun için anlamsız bir bayağılıktı.</st></p>
		<p><st c="436">Holmes’un bir davayı araştırmak amacı dışında tek bir kez bile kiliseye gittiğini görmedim. </st><st c="529">Sahiden, hatırlıyorum da bir keresinde dolandırıcı bir kadını nikah törenine kadar takip etmişti. </st><st c="627">Ancak işin sonunda, nasıl olduğunu anlamadığı bir şekilde, kendini sağdıç koltuğunda bulmuştu! </st><st c="722">Özünde, o bir bilim insanıydı. </st><st c="753">Evet, gün batımında veya açan bir tomurcuktaki maneviyatı anlayabilirdi. </st><st c="826">Ama olağanüstüne dair herhangi bir düşünceden kaçınırdı. </st><st c="883">Benim gözlerimi dolduran bir Noel ilahisi, onun için yalnızca rahatsız edici bir detaydı.</st></p>
		<p><st c="972">Onu, mor robdöşambrı içinde pencereden dışarıya bakarken bulduğumda, kalbinde filizlenen alevleri görebiliyordum. </st><st c="1087">Karşısında neşeli bir sahne vardı: Önceki gece yağan karın altında Baker Sokağı neredeyse pürüzsüz bir beyazlıkla uzanıyordu. </st><st c="1213">Gaz lambaları ve posta kutuları da bu örtünün altında kalmıştı. </st><st c="1277">Birkaç sokak çocuğu kaygısızca kartopu savaşı yapıyordu. </st><st c="1334">Hayat dolu kahkahaları, karla birlikte sokağa düşen tuhaf sessizliği bozuyordu. </st><st c="1414">Ne faytoncu bağrışı duyabiliyordum, ne de dört tekerlilerin gıcırtısını. </st><st c="1487">Hava bile durgundu. </st><st c="1507">Tüm şehir, kendini adeta donmuş bir fotoğraf karesi gibi bize sunmaktaydı.</st></p>
		<p><st c="1581">Arkasına bile dönmeyen, orada olduğumu nasıl anladığına dair hiçbir ipucu vermeyen dostum, “Ah, Watson!” diye bana seslendi. </st><st c="1707">Bayan Hudson da odaya girdiğimi haber vermemişti. </st><st c="1757">“Her zamanki gibi tam zamanında geldin. </st><st c="1797">Sağlığın iyidir diye umuyorum.”</st></p>
		<p><st c="1828">“Gayet iyiyim, teşekkür ederim. </st><st c="1861">Sen nasılsın?”</st></p>
		<p><st c="1875">Sonunda arkasını döndü. </st><st c="1900">İnsanın içine işleyen parlak bakışları ve gülümseyişindeki sıcak karşılamayı gördüğüm anda, iyi bir ruh halinde olduğunu anlamıştım. </st><st c="2033">Zaman zaman kontrolü altına girebildiği o tehlikeli uyuşukluk hissine meyilli durmuyordu. </st><st c="2123">“Sevinçle söyleyebilirim ki, bir müşteri bekliyorum. </st><st c="2176">Suçlu takımı kışı hoş karşılamıyor. </st><st c="2212">Soğuk bu kadar keskinken gölgelerde gezinmek zor, kar ayak izlerini kaydedip onları ele veriyor. </st><st c="2309">Su boruları kayganlaşıyor, pencereler kapanıyor. </st><st c="2358">Ancak yanılmıyorsam, misafirimiz gelmiş. </st><span epub:type="pagebreak" title="2" id="page2"></span><st c="2399">Lütfen otur, eski dostum. </st><st c="2425">Her zamanki gibi gözlemlerini duymaktan gibi minnettar olacağım.”</st></p>
		<p><st c="2490">Bir an sonra kapı açıldı ve uşak tipli bir oğlan, sinirli gözüken bir beyefendiyi içeri aldı. </st><st c="2585">Adam, kalın kaşları ve buruşturduğu yüzünü ortaya çıkarmak istercesine uzun siyah saçlarını geriye taramıştı. </st><st c="2695">Yere saçılan karlara aldırmadan mantosunu çıkardığında iyi kesimli, gri takım elbisesi, işlemeli yeleği ve göğsünden sarkan saat zinciri görüldü.</st></p>
		<p><st c="2840">Konuğumuz, “Günaydın, Bay Holmes.” diyerek söze girdi. </st><st c="2896">Özsaygı veya özgüven gibi konularda sorun yaşamadığı çok belliydi. </st><st c="2963">Kendisine söylenmeden oturmuş ve hiç beklemeden açıklamasına girişmişti. </st><st c="3036">“Adım Clifford Barrowman. </st><st c="3062">Daha önce duymuş olmanız kuvvetle muhtemel. </st><st c="3106">Gaiety Tiyatrosu ve Londra’daki Alhambra başta olmak üzere, ülkenin her yanında yapımları sahnelenmiş bir yapımcıyım, bir diğer deyişe bir </st><em><st c="3245">emprezaryo</st></em><st c="3255">. Müzikal burleskler ve komediler uzmanlık alanım, birçok saygın işe imza attım. </st><st c="3336">Gelgelelim, şu an burada bulunma sebebim bunlar değil. </st><st c="3391">Dün gece, Bay Holmes, soyguna uğradım. </st><st c="3430">Hem de kendi evimde! </st><st c="3451">Hırsız benim için fazlasıyla değerli bir eşyayı çaldı, bir zamanlar Gustave Flaubert’e ait olan bir saati.</st></p>
		<p><st c="3557">“Sizi temin ederim ki bu saatin bana ifade ettiği anlam ve değer paha biçilemez. </st><st c="3639">Eski sahibi bir kenara, bahsettiğim eşya som altından, melek figürlerine sahip, Louis XVI model bir duvar saati. </st><st c="3752">İşçiliği tek kelimeyle eşsiz. </st><st c="3782">Gecenin bir yarısı onu kütüphanemden çalan suçlunun yakalanmasını diliyorum.”</st></p>
		<p><st c="3859">“Kaybınızı polise bildirdiğinizi varsayıyorum,” dedi, Holmes.</st></p>
		<p><st c="3921">“Hah!” Barrowman bu fikri ciddiye bile almadığını belirten bir el hareketi yaptı. </st><st c="4004">“Polis bunun şehirde her gece gerçekleşenler gibi sıradan bir soygun olduğunu düşünüyor. </st><st c="4093">Söylediklerinin doğru olmadığını biliyorum!” Bize güven vermek istercesine bir gizlilikle öne eğildi. </st><st c="4195">“Tam da böyle bir olayın gerçekleşmesini bekliyordum. </st><st c="4249">Son birkaç gündür büyük bir korku içindeyim. </st><st c="4294">Bir nevi uyarıldığımı söyleyebiliriz.”</st></p>
		<p><st c="4332">“Ne tür bir uyarıdan bahsediyoruz?” diye sordu, Holmes.</st></p>
		<p><st c="4388">“Tarafıma yedi Noel kartı gönderildi. </st><st c="4427">Birbirini takip eden üç gün içinde geldiler: Önce iki, sonra üç ve nihayet bir çift daha. </st><st c="4517">Gönderim adresi bana aitti, ne var ki imza namına yalnızca “Bir Dost” yazılmıştı. </st><st c="4599">Bu kartların üstündeki çizimlerse, korkarım, dostça olmaktan son derece uzaktı. </st><st c="4679">Her biri o kadar dehşet vericiydi ki neredeyse onları yırtıp atıyordum. </st><st c="4751">Neyse ki öyle yapmamışım, aksi takdirde onları şimdi size sunamazdım.”</st></p>
		<p><st c="4821">Sessizleşen ziyaretçimiz, elini cebine atıp yedi kartı abartılı bir jestle çıkardı ve rahatça görebilmemiz için masaya yaydı. </st><st c="4948">Kartları tarif etmeye başlamadan önce belirtmek isterim ki, bu günlerde piyasada fazlasıyla rahatsızlık verici, hatta şiddet içerikli denecek kadar itici Noel kartları dolaşıyordu. </st><st c="5129">Pagan mitleri ve alegorileri, Noel ruhuna folklor ögeleri adı altında sızmaktaydı. </st><st c="5212">Dans eden hamam böcekleri, savaşan karıncalar ve çarpık suratlı palyaçolar sıradan imgeler haline gelmişti. </st><st c="5320">Çocukları zincirlerle sürükleyerek götüren, yarı insan yarı canavar figürüyle resmedilen Krampus’a denk gelmek işten bile değildi.</st></p>
		<p><span epub:type="pagebreak" title="3" id="page3"></span><st c="5450">Tüm bunlara rağmen, Clifford Barrowman’in bize gösterdiği kartlar, daha önce gördüğüm herhangi bir şeyle karşılaştırılamazdı.</st></p>
		<p><st c="5576">Birinci kartta bir elinde bir şişe, ötekinde kadeh olan sakallı bir adam, bir sandalyede oturuyordu. </st><st c="5678">Eğlencesi, göğsüne saplanmış bir mızrak yüzünden bölünmüş gibiydi. </st><st c="5745">İkinci kartta ise, yine yaralı bir adam, karla kaplı bir arazide başından yayılarak büyüyen bir kan gölü içinde yatıyordu. </st><st c="5868">Çizimde adamın dışında onu izleyen bir at ve yaralı gibi duran üç koyun vardı. </st><st c="5947">Üçüncüde gecelik giyen, bir deri bir kemik kalmış bir adam görülüyordu; başı sargılarıyla kaplıydı ve bu yeterince tuhaf değilmiş gibi, tepesinde, kılıcıyla yükselen bir Japon savaşçısı vardı.</st></p>
		<p><st c="6139">Dördüncü kartta bir kadın, Noel hediyesi olduğunu tahmin ettiğim bir paketi açıyordu. </st><st c="6226">Ancak paketten bir çift insan kulağı çıkıyordu. </st><st c="6274">Bir başkasında azgın bir köpeğin saldırdığı, ötekisinde de zehirli bir yılanın boğazına dişlerini geçirdiği bir adam vardı. </st><st c="6398">Sonuncudaysa ayın tepede olduğu bir gecede pencereden atlayan, ölümden kurtulsa da baş parmağını kaybetmiş bir adam resmedilmişti.</st></p>
		<p><st c="6528">Bu kartları, halihazırda rahatsız edici olan içeriklerinden daha tedirgin edici yapan şey ise, oldukça yetenekli birinin elinden çıkmış olmalarıydı. </st><st c="6678">Her biri “güzel bir Noel dileğiyle” şeklinde bir tebrik notu içeren kartlardaki imza da aynıydı; “Bir Dost.”</st></p>
		<p><st c="6786">Holmes tüm bunları hevesli bir şekilde incelerken farkındaydım ki karşımızdaki tam da onun parlak zekasına hitap eden türden bir gizemdi. </st><st c="6925">Olağan, basit vahşet onu tatmin etmezdi. </st><st c="6966">Döneminin en iyi dedektifiydi, öyle ki zaman zaman suçlulardan, kendi seviyesine çıkmalarını beklediğini düşünüyordum.</st></p>
		<p><st c="7084">“Bu resimler size bir anlam ifade ediyor mu?” diye sordu.</st></p>
		<p><st c="7142">“Katiyen etmiyor,” diye cevapladı Barrowman. </st><st c="7188">“Ancak anında tehdit edildiğime emin oldum. </st><st c="7232">İsimsiz olmalarıysa yalnızca kaygılarımı arttırdı. </st><st c="7283">Son iki tanesi geldiğinde, nereden gönderildikleri konusunda postacıyı sorguladım. </st><st c="7366">Ama bana söyleyebildiği tek şey onları St. </st><st c="7409">Martin’s Le Grand’deki Merkez Posta Ofisinden aldığıydı.”</st></p>
		<p><st c="7466">“Saatin ne zaman çalındığını söylemiştiniz?”</st></p>
		<p><st c="7511">“İki gün sonra. </st><st c="7528">Hırsız, çalışma odamdan almış olmalı, orada tutuyordum. </st><st c="7584">Biraz budalaca davrandığımı itiraf etmeliyim, Bay Holmes. </st><st c="7642">Saatin bir </st><em><st c="7653">Tartuffe</st></em><st c="7661"> yapımında kullanılmasına izin verdim. </st><st c="7700">Oyunu biliyor musunuz?”</st></p>
		<p><st c="7723">“Tiyatroya gitmek gibi bir alışkanlığım yoktur.”</st></p>
		<p><st c="7772">“Beni şaşırtıyorsunuz. </st><st c="7796">Molière’e ait iyi bir oyundur. </st><st c="7827">Her neyse... </st><st c="7840">Belli başlı gazeteler ödünç alınan saatin değeri üzerine yazılara yer verdi ve bu durum her ne kadar reklam açısından iyi olsa da hırsıza saatin bana ait olduğunu duyurmuş oldu.”</st></p>
		<p><st c="8018">Holmes, Noel kartlarını incelemeyi bitirmişti. </st><st c="8066">“Zarflar da yanınızda mı?” diye sordu.</st></p>
		<p><st c="8104">“Tabii ki.” Dedi Barrowman ve yedi zarf çıkardı. </st><st c="8154">Adı ve soyadı, kalemi tutan eli gizlemek istercesine büyük harflerle yazılmıştı.</st></p>
		<p><st c="8234">“Bu eşsiz bir şey,” diye çınladı Holmes. </st><st c="8276">“Görüyorsun ki Watson, ilk beş zarfta –en eski tarihli pullara sahip olanlar– Bay Barrowman’in adı yanlış yazılmış. </st><st c="8392">Yalnızca tek “r” var. </st><st c="8414">Ancak son iki tanesinde birer “r” daha eklenmiş.</st></p>
		<p><span epub:type="pagebreak" title="4" id="page4"></span><st c="8462">“Nihayetinde hatasını anlamış,” diye önerdi Barrowman.</st></p>
		<p><st c="8517">“Öyle duruyor.”</st></p>
		<p><st c="8533">Son adres satırında geçen EC harflerini fark ettim. </st><st c="8586">“Bu ne anlama geliyor?” diye sordum.</st></p>
		<p><st c="8622">“Hiçbir fikrim yok,” diye homurdandı Barrowman.</st></p>
		<p><st c="8670">“</st><em><st c="8672">Eastern Central</st></em><st c="8687">,” diye açıkladı Holmes. </st><st c="8712">“Merkez Doğu. </st><st c="8726">Şehrin doğusunda mı yaşıyorsunuz?”</st></p>
		<p><st c="8760">“Farringdon’da.”</st></p>
		<p><st c="8777">“Tam düşündüğüm gibi. </st><st c="8800">Gönderen kişi, hızlı bir teslimatı garantiye almak istemiş.” Gülümsedi. </st><st c="8872">“Davanız ilgimi çekti, Bay Barrowman, onla ilgileneceğim. </st><st c="8930">Sırası geldiğinde sizi evinizde ziyaret etmem de gerekecek ama önce Watson ve ben, izninizle, bu sıra dışı kartları yanımıza alarak Shadwell’e gitmeliyiz.”</st></p>
		<p><st c="9085">“Shadwell’de ne var acaba?”</st></p>
		<p><st c="9113">“Kartların her birinin ön yüzündeki isim dikkatinizi çekmedi mi? </st><st c="9179">Eh, epey küçük yazılmış ve neredeyse görselle iç içe duruyor. </st><st c="9241">Görüyor musun, Watson? </st><em><st c="9264">Shadwell’li Smythe.</st></em><st c="9283"> ”</st></p>
		<p><st c="9285">“Sanatçının ismi mi?”</st></p>
		<p><st c="9306">“Muhtemelen.”</st></p>
		<p><st c="9320">“Shadwell’li Bay Smythe’in evime gizlice girdiğini mi söylüyorsunuz?” Barrowman bir açıklama talep ediyor gibi duruyordu. </st><st c="9443">“Durum hakikaten de buysa, Bay Holmes, hizmet bedelinizi en aza indireceğinizi düşünüyorum. </st><st c="9535">Bunu herhangi bir ahmak bile görebilirdi.”</st></p>
		<p><st c="9577">“Ancak siz, Bay Barrowman, göremediniz.” Holmes gülümsedi. </st><st c="9637">“Her halükârda, Bay Smythe’in sizle bir ilgisi olduğundan şüpheliyim. </st><st c="9707">Saatinizi geri istiyorsanız, hizmetlerimin normal bedelini kabul etmelisiniz. </st><st c="9785">Anlaştık mı?”</st></p>
		<p><st c="9798">“Siz nasıl diyorsanız.”</st></p>
		<p><st c="9822">“O zaman yola koyulacak ve bir gelişme olduğu an sizinle tekrar iletişime geçeceğiz.”</st></p>
		<p><st c="9908">Hâlâ canı sıkkın duran ziyaretçimiz ayrılana kadar bekledikten sonra biz de evden çıkıp Thames Nehri kenarındaki Shadwell’e gitmek üzere bir taksiye bindik. </st><st c="10066">Ağır kabanlar giymekle kalmayıp boynumuzu da sarmamız akıllıca bir fikirdi anlaşılan. </st><st c="10152">Zira doğuya gittikçe hava daha da soğuyordu; etrafı kaplamış kar katmanı hâlâ kalındı, çatılardan buz saçakları sarkıyordu ve havada kar taneleri uçuşuyordu. </st><st c="10310">Henüz ikindi vakti olmasına rağmen güneş batmaya yüz tutmuştu. </st><st c="10373">Sokaklarda insandan çok gölge olduğunu düşünmeye başlamıştım.</st></p>
		<p><st c="10434">Yazları bu bölge, dünyanın her yerinden gelmiş insanların oluşturduğu olağanüstü bir kalabalıkla dolu olurdu: Hint gemiciler, Malezyalılar, Çinliler, Yahudiler... </st><st c="10598">Pansiyonlar, her biri geçimini limanlardan sağlayan denizciler, mavnacılar ve yük işçileriyle dolup taşardı. </st><st c="10707">Ne var ki, aralık ayının son haftalarındaydık ve ortalığa tuhaf bir boşluk hissi çökmüştü; gittikçe kalınlaşan kar örtüsünün altında kalan nehir dahi, çeliktenmiş gibi parlayan düşmanca bir duruşa sahipti.</st></p>
		<p><st c="10912">Holmes’a içimi kemiren soruyu sormak için araçtan inene kadar bekledim.</st></p>
		<p><st c="10984">Konuştuğumda nefesim havada donuyordu. </st><st c="11024">“Bu Smythe denen adamı nasıl bulacağız? </st><span epub:type="pagebreak" title="5" id="page5"></span><st c="11064">Shadwell oldukça geniş bir bölge, saatlerce yürüsek de bir şey elde edemeyebiliriz.” Ayaklarımı yere vurdum. </st><st c="11173">Hindistan’daki yıllarımın beni bu hava şartlarından ziyade keskin bir sıcağa alıştırdığını bir kez daha fark etmiştim.</st></p>
		<p><st c="11291">“Kesinlikle çok haklısın,” diye itiraf etti yol arkadaşım. </st><st c="11351">“Yine de, bu bölgede yalnızca dört kırtasiyeci olduğunu biliyoruz ve bizim yetenekli Bay Smythe’in tasarımlarını onlardan birine satmış olması çok olası.”</st></p>
		<p><st c="11505">Tabii ki, Baker Sokağı’ndan ayrılmamızdan evvel, çalışma odasının raflarını dolduran rehber, ansiklopedi ve fihristlere dikkatimi çekmişti. </st><st c="11646">“Her küçük bilgi, dedektifin işine yarar.” Kaç kere duymuştum bu cümleyi ondan? </st><st c="11726">İşte yine iş başındaydık. </st><st c="11752">Yalnızca iki başarısız girişimin ardından Cable Sokağı’nda, çarpık duruşlu bir işletmeye denk geldiğimizde Holmes’un; "Ben demiştim,” demek istercesine haykırmasıyla boşa kürek çekmediğimiz anlaşılmıştı. </st><st c="11956">“Hah, Watson! </st><st c="11970">Gördün mü? </st><st c="11981">Oyun kesinlikle başladı!”</st></p>
		<p><st c="12006">Gerçekten de camda başka bir yedili Noel kartı serisi sergileniyordu. </st><st c="12077">İçeri girdik.</st></p>
		<p><st c="12090">Dükkân hem kırtasiye, hem de baskı işleriyle ilgilenen bir adam tarafından işletiliyordu. </st><st c="12181">Kel kafasındaki bir tutam beyaz saçıyla ufak, tombul adam bana Bay Pickwick’i anımsatmıştı. </st><st c="12273">Mekânın sıkışık giriş kısmı tekerlekleri, kaldıraçları ve dev silindirleri olan metal bir yaratık tarafından işgal edilmişti. </st><st c="12399">Bu bir matbaa makinesiydi. </st><st c="12426">Etrafını çeviren raflar; çeşitli kalem, mürekkep, kâğıt tipleriyle doluydu –kokulu kağıtlar, dokulu kağıtlar, altın çerçeveli kağıtlar, dolma kalemler, metal kalemler ve dahası. </st><st c="12604">İçeride birçok Noel kartı sergileniyordu ama camdaki özel alan yalnızca Smythe’in işine ayrılmıştı.</st></p>
		<p><st c="12703">“Şahsen göndermeyi tercih edeceğim kartlar değil,” diye açıkladı Bay Pickwick’in karşımızdaki neşeli versiyonu. </st><st c="12816">“Ama birkaç hafta önce sadece bir müşteriye tam dokuz paket sattım. </st><st c="12884">Öyle büyük bir siparişti ki yeni bir modayı yakaladığımı düşünmüştüm ama o zamandan beri ilgi gösteren olmadı.”</st></p>
		<p><st c="12995">“Kartları kimin satın aldığını söyleyebilir misiniz?” diye sordu Holmes.</st></p>
		<p><st c="13068">“Maalesef, hayır. </st><st c="13087">Zengin biri olduğu kesin. </st><st c="13113">Ödemeyi yapması için bir tomar parayla ayakçı bir oğlan göndermişti. </st><st c="13182">Tam olarak ne istediğini biliyordu. </st><st c="13218">Çocuk paketleri aldı ve ödemeyi yaptı. </st><st c="13257">Fakat korkarım ki işvereninin adını paylaşmadı.”</st></p>
		<p><st c="13305">“Kartları kendiniz mi basıyorsunuz?”</st></p>
		<p><st c="13342">“Elbette. </st><st c="13353">Çizimler ve mesajlar bana sanatçının kendisi tarafından gönderildi. </st><st c="13421">Ben temel renk paletini hazırlayıp baskıyı yaptım.”</st></p>
		<p><st c="13472">“Yani sanatçıyla tanışıklığınız var?”</st></p>
		<p><st c="13510">“Pek tabii, efendim. </st><st c="13532">Hubert Smythe buradan fazla uzakta yaşamıyor, geçtiğimiz yıllar içinde onun pek çok işini almışımdır. </st><st c="13634">Zavallı adam, zor zamanlar geçiriyor; hayli darda ve geçimini ancak sağlayabiliyor. </st><st c="13718">Oysa bana kalırsa oldukça yetenekli. </st><st c="13755">Eh, keşke çalışmaları bu kadar aykırı olmasaydı! </st><st c="13804">O ilk satıştan sonra kartlarından çok daha fazla satacağımı ummuştum ama eğer siz, beyler, ilgilenmiyorsanız, korkarım ki durum umutsuz.”</st></p>
		<p><st c="13941">Şaşkın bakışlarım eşliğinde, Holmes gerçekten de iki şilin karşılığında bir paket yedili Noel kartı aldı. </st><st c="14048">Onu tanıdığım bunca yıldır bana bir kere bile kart göndermemişti ve Bayan Hudson, kardeşi Mycroft veya bir ihtimal Müfettiş Lestrade dışında gönderebileceği </st><span epub:type="pagebreak" title="6" id="page6"></span><st c="14205">kimse olduğunu da sanmıyordum. </st><st c="14236">Gelgelelim, Cable Sokağı’ndan geri dönüş yolu boyunca zihnimde dolanan bu düşünceleri kendime sakladım. </st><st c="14340">Sonunda dar, isimsiz bir ara sokaktan geçip Shadwell Nehri’nin kenarına çıktık. </st><st c="14420">Burada dostumuz matbaacının tarif ettiği gibi, her biri altlarındaki çamur ve balçıkla akan sudan korunmak üzere ahşap sütunlar üstünde gerilmiş duran, bir dizi hurda olmaya yüz tutmuş ev bulduk. </st><st c="14616">Komşu evlerden bir köpeğin havladığını, bir çiftin kulak tırmalayıcı tartışmasını duyabiliyordum. </st><st c="14714">Birileri keman çalıyordu ama Holmes ile Stradivarius’unun yanına bile yaklaşamazdı. </st><st c="14798">Enstrüman akort edilmemişti ve notalar neredeyse rasgeleydi. </st><st c="14859">Smythe’in evi ise sessizdi. </st><st c="14887">Tozlu pencereler ardında herhangi bir hareket görülmüyordu.</st></p>
		<p><st c="14946">Ben farkına bile varamadan gün, sanki geceye yetişmek için acelesi varmışçasına, batmıştı. </st><st c="15038">Giriş kapısına yönlendiren çürük çarık basamaklar ayaklarımızın altında çatırdıyordu. </st><st c="15124">Bu, içinde, daha önce başarıyı bir kez bile tatmamış bir sanatçının dahi yaşamasını bekleyeceğiniz türden bir ev değildi. </st><st c="15246">Öyle vasat, öyle kasvetliydi ki insanın cesaretini, umudunu kırmak için özel olarak tasarlandığını düşünürdünüz.</st></p>
		<p><st c="15358">Holmes kapıya vurdu.</st></p>
		<p><st c="15379">Sessizlik. </st><st c="15391">Ardından içeriden gelen bir ses: “Kim o?”</st></p>
		<p><st c="15432">“Adım Sherlock Holmes,” diye cevapladı dostum. </st><st c="15480">“Bay Hubert Smythe ile görüşmek istiyorum.”</st></p>
		<p><st c="15523">Bu kez sessizlik daha uzun sürdü. </st><st c="15558">Çevrede de tek bir kişi yoktu. </st><st c="15589">Şehrin pek de nezih bir kesiminde olmadığımızı da düşününce, emektar beylik tabancamı yanıma almadığım için pişman oldum. </st><st c="15711">Birçok benzer yolculukta benleydi, onu artık bir silah olduğu kadar, uğurlu bir tılsım gibi de görüyordum.</st></p>
		<p><st c="15817">Neden sonra, evin öteki tarafında bir kapının açılmasıyla çatırdayan ahşap sesleri duyuldu. </st><st c="15910">Birinin yere düştüğünü duyup binanın yan tarafına koştum ve tam karşıdan son hız saldırganca koşan adamı gördüm. </st><st c="16023">Gözü kara, vahşi bakışlı ancak çaresiz duruyordu. </st><st c="16073">Ağzı öfkeden mi korkudan mı olduğunu anlayamadığım bir şekilde açılmıştı. </st><st c="16147">Adamı yakalamaya davrandım ancak paldır küldür üstüme atlayarak beni kenara itmesiyle kendimi yerde buldum. </st><st c="16255">O ise çoktan köşeyi dönmüştü. </st><st c="16285">Ayak sesleri kasvetli sessizliğe karışırken adam tamamen ortadan kayboldu.</st></p>
	</section>
<div id="charCountTotal" value="16359"></div></body>
</html>
