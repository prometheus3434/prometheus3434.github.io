<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tarih Boyunca Yemek Kültürü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
<section>
<h2><span><st c="0">Meyvalar</st></span></h2>
		<p><st c="9">“Ve kadın gördü ki, ağaç yemek için iyi, ve göklere hoş, ve anlayışlı kılmak için arzu olunur bir ağaçtı; ve onun meyvasından aldı, ve yedi; ve kendisiyle beraber kocasına da verdi, o da yedi. </st><st c="203">İkisinin de gözleri açıldı, ve kendilerinin çıplak olduğunu bildiler; ve incir yaprakları dikip kendilerine önlükler yaptılar.”</st></p>
		<p><st c="330">Evet, Havva’nın ettiği ve Adem’e de ettirdiği bu haltın sonuçlarından hâlâ kurtulabilmiş değiliz. </st><st c="429">Sorun da, bir meyva yemiş olmak.</st></p>
		<p><st c="461">Normal olarak meyvanın Tanrı’nın bir nimeti olduğunu söyleyebilirdik. </st><st c="532">Ama bu hikâyede nimetten önce bir lânet olduğu görülüyor.</st></p>
		<p><st c="589">Öyle ya da böyle, bugün yediğimiz meyvaların hemen hemen hiçbiri Tanrı’nın verdiği gibi değil. </st><st c="685">Hepsi, bin yıllar içinde, türlü aşılarla ıslah olmuş, değişmiş.</st></p>
		<p><st c="748">İlk günahın (bir “yemek” yasağı çiğnenerek) meyvayla işlenmiş olması çok akla yakın. </st><st c="834">Bu aynı zamanda meyvaya verilen değeri de gösteriyor. </st><st c="888">Ama, dikkat ettiniz mi, biz bu hikâyeyi hep “elma” diye biliriz; oysa </st><em><st c="958">Tevrat</st></em><st c="964"> “elma” demiyor, sadece “meyva” diyor. </st><st c="1003">Nasıl olmuş da meyva elmaya indirgenmiş? </st><st c="1044">Bu, İ.S. </st><st c="1053">beşinci yüzyılda olmuş bir iş. </st><st c="1084">Aden Bahçesi’nde tek bir meyva var idiyse, bu olsa olsa elma olmalıdır, diye düşünmüş herhalde insanlar. </st><st c="1189">Meyvanın Latince’si </st><em><st c="1209">“pomum”</st></em><st c="1216">; ama bu Fransızca’ya </st><em><st c="1239">“pomme”</st></em><st c="1246"> olarak geçerken “elma” anlamını alıyor. </st><em><st c="1287">Tevrat</st></em><st c="1293"> yorumunun izlediği </st><span epub:type="pagebreak" title="52" id="page52"></span><st c="1313">yol da aynı. </st><st c="1326">Yol da, belli ki, kuzeye doğru yöneliyor. </st><st c="1368">Ama Adem’le Havva’nın meyvayı yedikten sonra iyi ile kötünün bilgisini edinerek kendilerine incir yaprağından önlük yaptıklarına bakarak, </st><em><st c="1506">Tevrat</st></em><st c="1512">’ta anlatılan meyvanın incir olduğu konusunda bir spekülasyona da girebilirdik. </st><st c="1593">Bu, güney iklimine daha uygun bir “günah meyvası” olabilir.</st></p>
		<p><st c="1652">Neyse, biz göreneksel yoruma bağlı kalıp konuya elmadan devam edelim. </st><st c="1723">Gerçekten de dünyada en fazla yetiştirilen, onun için “meyva” dendiğinde akla ilk gelen, elmadır. </st><st c="1821">Ayrıca çok eskidir. </st><st c="1841">Bin yıllar içinde binlerce çeşidi yetiştirilmiştir. </st><st c="1893">En fazla efsanesi olan, en fazla deyime girmiş meyva odur. </st><st c="1952">Mitolojilerde “altın elma”lardan geçilmez (bizde de “Kızıl Elma” biraz bu anlamdadır). </st><st c="2039">Yunan mitolojisinde Hesperides Bahçesi’ndeki elmalar ölümsüzlük kazandırır. </st><st c="2115">Paris, üç tanrıçanın en güzelini seçtiğinde ona bir altın elma verir ve böylece Troya Savaşı’nı başlatmış olur. </st><st c="2227">Hippomenes, girdiği yarışta yere attığı altın elmalarla bakire Atalanta’nın hızını keser. </st><st c="2317">Başka halkların mitolojilerinde de habire elmaya rastlarız.</st></p>
		<p><st c="2376">Tatlı, mayhoş ve ekşi çeşitleri olan (ayrıca kırmızısı, sarısı, yeşili) elma meyva olarak çok tüketilir, ama başka birçok işe de yarar. </st><st c="2513">Sirkesi, şarabı (cider), brendisi (calvados) vardır. </st><st c="2566">Pişirilir, birçok yemeğin sosu olur; Avusturya’nın </st><em><st c="2617">strudel</st></em><st c="2624"> gibi tatlılarında boy gösterir. </st><st c="2657">Şimdilerde şampuan ve benzeri güzellik müstahzaratına çeşitli meyvalar katılıyor, ama bunların en eskisi gene elma: </st><em><st c="2773">“pomade”</st></em><st c="2781"> adının belirttiği gibi.</st></p>
		<p><st c="2805">Ancak “beyaz adam”ın gelişinden sonra elmalanan Amerika kıtası şimdi dünyanın en büyük elma ihracatçısı oldu (ABD ve Kanada). </st><st c="2932">İlk ağacı, o zaman Nieuw Amsterdam adıyla bir Hollanda kolonisi olan Manhattan’a, Broadway yakınlarına, adına sigaralar yapılan Vali Peter Stuyvesant’ın diktiği söylenir.</st></p>
		<p><em><st c="3102">Armut</st></em><st c="3108"> da elmayla benzer zamanlarda, aynı bölgeden dünyaya yayılmıştır: ortadoğu ile Keşmir arasından. </st><st c="3205">Elma kadar olmasa da çok çeşidi vardır. </st><st c="3245">Gene bunların da yazlık ve kışlıkları vardır.</st></p>
		<p><st c="3290">Romalılar armuta çok meraklıydı. </st><st c="3324">Bu merak Ortaçağ’da bütün Avrupa’ya yayıldı, ama İtalya hâlâ bu kıtanın en büyük armut üreticisi. </st><st c="3422">Armut da elma gibi meyva olarak tüketildikten başka, pişirilerek çeşitli tatlıları yapılır. </st><st c="3514">Armut brendisi de çeşitli Avrupa ülkelerinde, özellikle de Orta Avrupa ve Balkanlar’da sevilen bir içkidir.</st></p>
		<p><em><st c="3621">Ayva</st></em><st c="3626"> bu ilk iki meyvanın akrabası (hepsi “gülgiller”den), ama onlar </st><span epub:type="pagebreak" title="53" id="page53"></span><st c="3690">kadar yaygın tüketilmiyor. </st><st c="3717">Bunda sertliğinin payı olabilir. </st><st c="3750">Anayurdu buralar, belki hatta Anadolu’dur. </st><st c="3793">Belki çiğ yenmekten çok pişirilen bir meyvadır. </st><st c="3841">Reçeli yapılır. </st><st c="3857">Kıpkırmızı kesilen ve kaymakla yenen fırında ayva tatlısı da gittikçe popüler oluyor.</st></p>
		<p><em><st c="3942">Erik</st></em><st c="3947"> bir başka eski meyva. </st><st c="3970">Gene buralardan türemiş. </st><st c="3995">Bildiğimiz en eski erik Mısır’da, Tebai’nin mimarı Kha’nın mezarında bulunmuş olanı. </st><st c="4080">Bu da “gülgiller” familyasının bir üyesidir. </st><st c="4125">Çeşitleri çoktur. </st><st c="4143">Erik de Roma’nın gözde meyvaları arasındaydı.</st></p>
		<p><st c="4188">Fransa’da üç Henri’nin (o zamanki Kral III. </st><st c="4233">Henri, onu izleyecek olan IV. </st><st c="4263">Henri ve bütün entrikalarına rağmen kral olamayan Henri de Guise) hesaplaşmalarına erik de bir şekilde karışmıştır. </st><st c="4379">Herhalde hipoglisemiden muzdarip olan Duc de Guise sarayda baygınlık geçirir ve III. </st><st c="4464">Henri’nin yatak odasında sakladığını bildiği eriklerin peşine düşer; yolda kralın adamlarının kurduğu pusuya düşerek öldürülür. </st><st c="4592">Demek elma “yoldan” çıkarırken erik “candan” ediyor.</st></p>
		<figure>
			<img src="image/img05.jpg" alt="gorsel-05" />
		</figure>
		<p><st c="4644">Bizde yeşil eriklerden can eriği çocukların sevgilisidir. </st><st c="4703">Daha iri ve tatlı olan papaz eriği o kadar sevilmez. </st><st c="4756">Çakal eriğinden yalnız Yahudiler, gelincik balığına sos yapmak için yararlanır. </st><st c="4836">O kolay bulunmadığı için can eriği de </st><span epub:type="pagebreak" title="54" id="page54"></span><st c="4874">kullanırlar. </st><st c="4887">Oysa Balkanlar’ın erik rakısı </st><em><st c="4917">slivovitz</st></em><st c="4926"> daha çok ekşi çakal eriğinden çekilir. </st><st c="4966">Olgun kırmızı eriğin yanısıra kurutulan mürdüm ve üryani erikleri vardır.</st></p>
		<p><st c="5039">Bitmez tükenmez “gülgiller” ailesinin bir başka üyesi de </st><em><st c="5097">kiraz</st></em><st c="5102">’dır. </st><st c="5109">En azından Helen medeniyetinden beri buralarda olduğu biliniyor. </st><st c="5174">Giresun’un Yunanca adı “Kerason”dur ve “kiraziye” gibi bir anlamı vardır. </st><st c="5248">Mitridates’i yenen Romalı general Lucullus meyvayı burada tanıyıp İtalya’ya taşımıştır. </st><st c="5336">Yaz başının –bizde can eriği/malta eriği ikilisini izler– nimetlerindendir. </st><st c="5412">Ondokuzuncu yüzyıl buluşlarından “Napolyon” şimdi her yeri kapladı. </st><st c="5480">Bunun aslı “Apollon” olmalı.</st></p>
		<p><st c="5508">“Kirazın kardeş çocuğu” diyebileceğimiz </st><em><st c="5549">vişne</st></em><st c="5554"> de muhtemelen Anadolu’dan başka yerlere yayılmıştır. </st><st c="5608">Bu yakın akrabalıktan ötürü çoğu Batı dilinde vişnenin ayrı bir adı yoktur; “koyu kiraz” gibi adlarla anılır. </st><st c="5718">Ruslar’sa bizim gibi “vişne” derler. </st><st c="5755">Onun için Çehov’un </st><em><st c="5774">Vişne Bahçesi</st></em><st c="5787"> Türkçe’ye çevrilir, ama İngilizce’ye, Fransızca’ya vb. </st><st c="5843">doğru çevrilemez. </st><st c="5861">Ekşi olduğu için meyva olarak, çiğ yenmez pek (kiraz ise hep öyle yenir). </st><st c="5935">Pastada, şekerlemede kullanılır; bir de reçeli çok iyi olur. </st><st c="5996">İdeal reçellik meyvalardan biridir. </st><st c="6032">Romanya’da da yapıldığını biliyorum.</st></p>
		<p><em><st c="6068">Şeftali</st></em><st c="6076"> buralara Uzakdoğu’dan, Çin’den gelmiştir. </st><st c="6119">Orada İ.Ö. </st><st c="6130">üçüncü bin yıldan beri yetiştiriliyordu. </st><st c="6171">Epey eski zamanlarda İran’a geldi, orayı sevdi ve yerleşti. </st><st c="6231">Bizdeki adı Farsça’dan: “şeft-alû”, yani “tombul erik”; onu büyülü bir meyva ve ayrıca çiçeğini bekaretin simgesi sayan (Amerika’da da kiraz böyledir) Çinliler gibi İranlılar da pek sevdiler. </st><st c="6423">Aşıladılar, geliştirdiler.</st></p>
		<p><st c="6449">Buradan Avrupa’ya geçtiğinde </st><em><st c="6479">“malum persicum”</st></em><st c="6495"> adıyla tanındı: “Pers elması”. </st><st c="6527">Bu “persicum” zamanla çeşitli dillerde “pesca”, “pêche”, “peach” gibi kılıklara girdi.</st></p>
		<p><st c="6613">Çin gibi uzak bir yerden gelmekle birlikte şeftali ve yakın akrabası </st><em><st c="6683">kayısı</st></em><st c="6689"> gene “gülgiller” familyasındandır. </st><st c="6725">Kayısı adının etimolojisini bilmiyorum, çünkü çevre dillerde benzeri yok. </st><st c="6799">Ama Balkanlar’da, örneğin Bulgaristan’da, bizden geçen “kayisiya” kullanılıyor. </st><st c="6879">Arapça’daki </st><em><st c="6891">“el berkuk”</st></em><st c="6902"> önce İspanya’ya yerleşmiş, oradan dağılarak “apricot” biçimine girmiş. </st><st c="6974">Arapça’da bu “erken-olgun” anlamına geliyor.</st></p>
		<p><st c="7018">Bu da doğru bir tanım. </st><st c="7042">Kayısı bir yandan dayanıklı bir meyvadır. </st><st c="7084">Tibet’te bile yetişir, yani yüksekleri sever (bizde de en çok Malatya’da yetişiyor ya); aynı zamanda, erken açan çiçeği bir don yedi mi meyva falan </st><span epub:type="pagebreak" title="55" id="page55"></span><st c="7232">çıkmaz. </st><st c="7240">Kuraklığa hiç gelmez, her gübreden hoşlanmaz vb. </st><st c="7289">Yani zor bir meyvadır. </st><st c="7312">Meyva verme süresi de oldukça kısadır.</st></p>
		<p><st c="7350">Bizim kayısının dünya pazarlarındaki yeri son derece yüksektir.</st></p>
		<p><st c="7414">Kayısının bir cinsi gene Farsça’dan alır adını: zerdali, yani “zerd-alû”, yani “sarı erik”. </st><st c="7507">Kurutulmaya yatkın bir meyvadır. </st><st c="7540">Erik ve dut gibi bizde pestili de yapılır. </st><st c="7583">(Kayısı ve zerdalinin).</st></p>
		<p><st c="7606">Çin’den gelme bir başka meyva da (bu durum adını fena halde yalanlıyor) </st><em><st c="7679">maltaeriği</st></em><st c="7689">’dir. </st><st c="7696">İstanbul’da biz onu baharın sonunda can eriği ile birlikte görmeye alışmışızdır. </st><st c="7777">Bu da, şimdiye kadar andığım bütün meyvalar gibi, “gülgiller”dendir.</st></p>
		<p><st c="7845">Gene aynı ailenin, şimdiye kadar gördüklerimize benzemeyen bir başka namlı üyesine ya da üyeler grubuna geçeyim: </st><em><st c="7959">çilek</st></em><st c="7964">’ten başlayalım.</st></p>
		<p><st c="7981">“Benzemeyen” dedim, çünkü şimdiye kadar yekpare meyvalardan söz ediyorduk. </st><st c="8057">İngilizce’de “berry”, küçük küçük tanelerin birbirine yapışarak tek bir meyva oluşturduğu grubu anlatır: dut, böğürtlen gibi. </st><st c="8183">Bizde böyle bir terimin varlığından haberdar değilim. </st><st c="8237">Ama zaten botanistler bu grubu da “gülgiller”in içinde sınıflandırıyorlar.</st></p>
		<p><st c="8311">Çilek, dünyanın şu bizim yaşadığımız bölgesinde, Avrasya’da, yüzyıllarca yabani bir meyva olarak yaşadı. </st><st c="8417">Evcilleştirilerek yetiştirilmesi ta 15. </st><st c="8457">yüzyılı buldu. </st><st c="8472">Şimdi ne kadar sevildiğini düşününce bu gecikme bana çok şaşırtıcı geliyor. </st><st c="8548">Buranın bir yerlisi olduğu halde, meyva haline getirilmiş halini bizler “ecnebi” sandık. </st><st c="8637">Örneğin Farsça adı “tut-e-farangi”, yani “frenk dutu”.</st></p>
		<p><st c="8691">Bu meyvaların hepsi oldukça kısa ömürlüdür – bir görünür, bir kaybolurlar. </st><st c="8767">Öyle uzun mesafeli taşınmaya da gelmezler. </st><st c="8810">Çilek, gene en dayanıklısı sayılır. </st><st c="8846">Ama o da yalnız elle toplanabilir. </st><st c="8881">Fiyatı yüksek kaldığı için yetiştirici açısından kârlıdır.</st></p>
		<p><st c="8939">İstanbul’da eski zamanların Arnavutköy çileği çok sevilirdi. </st><st c="9001">Ama Arnavutköy sırtlarında önceleri kiraz bahçeleri olduğunu ve İpsilanti’lerden birinin çilek ekilmesini teşvik ettiğini bir yerde okumuştum. </st><st c="9144">İpsilanti ailesi Yunan Bağımsızlık Savaşı’yla birlikte ortadan kaybolduğuna göre bu olay 18. </st><st c="9237">yüzyıl sonlarında olmuş olabilir. </st><st c="9271">O zaman, Osmanlı toplumunda ilk çilekler de muhtemelen Arnavutköy’dekilerdir. </st><st c="9349">Küçük, açık renk, tadından çok kokusu güzel olan çileklerdi bunlar (mevsiminde hâlâ bir miktar satılıyor); çilekte zaten koku çok önemlidir. </st><st c="9490">İtalyanca “fragola”, </st><span epub:type="pagebreak" title="56" id="page56"></span><st c="9511">İspanyolca “fresa” ve Fransızca “frais” hep koku anlamında “fragaria”dan türemiş adlar. </st><st c="9599">Koku önemli olduğu için şeker eksikliğini pudra şekeriyle gidermek ve toplam keyfi krem şanti ile tamamlamak âdet olmuştur. </st><st c="9723">Çilek, ayrıca, sanırım reçelde de en popüler meyva.</st></p>
		<p><em><st c="9774">Ahududu</st></em><st c="9782"> bir başka güzellik tabiî. </st><st c="9809">O çilekten çok daha ince narin. </st><st c="9841">Bir kilosunu bir kese kâğıdına doldursan ezilir, perişan olur. </st><st c="9904">Şefkat ister. </st><st c="9918">Asya kökenli olduğu tahmin ediliyor, ama çilekten de yakın bir zamanda, bazı Avrupa ülkelerinde tarımına başlanmış. </st><st c="10034">Biz Türkiye’de yeni yeni tanışıyoruz diyebilirim (Avrupa dolayımıyla epey eskiden bilenler olsa da). </st><st c="10135">Reçeli, marmeladı da güzeldir.</st></p>
		<p><em><st c="10165">Dut</st></em><st c="10169">, meyvasının yapısıyla bu “berry” grubuna girmelidir (İngilizce zaten “mulberry”), ama botanikçiler bu meyvanın ağacını “gülgiller” familyasına sokmuyor. </st><st c="10323">Botanikçiler bu gibi sınıflamalar yaparken bana da bir danışsalar iyi olabilir diye düşünüyorum.</st></p>
		<p><st c="10419">Asya kökenli olduğu söyleniyor. </st><st c="10452">Eh, “dut” deyince ipek böceği, “ipek böceği” deyince Çin... </st><st c="10512">Öyle olsa gerek. </st><st c="10529">Böcek buralara sonradan gelmiş, ama ağaç herhalde hep vardı. </st><st c="10590">Çocukluğumun İstanbul’unda her evin bir bahçesi, her bahçenin de bir dut ağacı olurdu. </st><st c="10677">Arada bir ellerinde sedyeyle adamlar “eyi dut!” diye dolaşırdı ama biz zaten bahçelerde yiyeceğimizi yemiş olurduk. </st><st c="10793">Eski İstanbullu olarak, alışmışım, dutu ve istavriti parayla alamıyorum. </st><st c="10866">Bunları insan kendi temin eder, satın almaz ki!</st></p>
		<p><st c="10913">Tabiî dut ağacından bir de bağlama yapılır.</st></p>
		<p><st c="10957">Arsız </st><em><st c="10964">böğürtlen</st></em><st c="10973"> (bu gene “gülgiller”den) insanların taşımasına ihtiyaç duymadan kıtalararası yayılmış ender bitkilerdendir. </st><st c="11082">Ve hiçbir zaman evcilleştirilmemiştir. </st><st c="11121">Dikenli çalılarında büyür, sonbahar başında olgunlaşır; kırda gezerken toplayıp yemesi büyük keyiftir.</st></p>
		<p><st c="11223">Avrupa’da bu “berry”lerden çok var; bir de “gooseberry” dedikleri var ki, aslında tek bir (yeşil renkli) meyva, yani öyle tek tek, küçük küçük tanelerden oluşmuyor. </st><st c="11389">Sözlükler bunun Türkçe’sini “bektaşiüzümü” diye verdiğine göre, bizde de olmalı. </st><st c="11470">Ama burada ne gördüm, ne de sözlük dışında bu adı işittim.</st></p>
		<p><em><st c="11528">Üzüm</st></em><st c="11533"> bizim için önemli bir meyvadır. </st><st c="11566">Ayrıca, dünyanın en eski meyvalarından biri. </st><st c="11611">Şimdiye kadar sözünü ettiğim bütün meyvalar “gülgiller” familyasının çeşitli üyeleriydi; üzüm ise bambaşka bir soydan, “asmagiller”den </st><em><st c="11746">(vitaceae)</st></em><st c="11756"> geliyor. </st><st c="11766">Zaman içinde yetmiş milyon yıl gerile</st><span epub:type="pagebreak" title="57" id="page57"></span><st c="11803">re kadar giden </st><em><st c="11819">vitis</st></em><st c="11824">, mekân içinde de çok yaygın. </st><st c="11854">Doğu Avrupa ile Kuzey Hindistan arasında kalan çok geniş alanda birçok cinsi yetiştiği gibi, Amerika’ya özgü üzüm cinsleri de var.</st></p>
		<p><st c="11984">İnsanların “toplayıcılık” dediğimiz besin bulma etkinliğinde bu yabani üzümlerin herhalde önemli bir yeri vardı. </st><st c="12098">Medeniyetin kuruluş aşamalarında kentlerin çevresinde kültüre alınan ilk meyva değilse de onlardan biri üzüm olmalıdır.</st></p>
		<p><st c="12217">Dünya üzüm coğrafyası içinde Anadolu hep önemli bir yer tutuyordu ve şarabın bulunuşunda da öncü rol oynamıştı. </st><st c="12330">Şarap konusunu içki faslında ele aldığım için burada meyva olarak tükettiğimiz üzüm üstüne birkaç sözle yetineceğim.</st></p>
		<p><st c="12446">Türkiye’de bunları “çekirdekli/çekirdeksiz” olarak ya da renklerine göre ayırmaya alışığızdır. </st><st c="12542">Çekirdekli üzümlerin başında “çavuş” gelir. </st><st c="12586">Bunun da en iyisi Marmara Bölgesi’nde ve İstanbul çevresinde yetişir(di). </st><st c="12660">Çavuşun taneleri iri, derisi incedir. </st><st c="12698">Pembe cinsi de vardır. </st><st c="12721">Tadı, çekirdeğini çıkarma zahmetine katlanmaya değer.</st></p>
		<p><st c="12774">Çekirdeksiz üzümlerin tartışmasız kralı ise Ege Bölgesi, burada özellikle Manisa çevresidir. </st><st c="12868">En güzel çekirdeksiz Ege üzümü, “sultanî”dir. </st><st c="12914">Ege’den Akdeniz’e değin uzandığımızda “razakı”, “müşküle”, “tarsus beyazı” gibi çeşitlerle karşılaşırız.</st></p>
		<p><st c="13018">Nüfus mübadelesi, üzüm (özellikle şaraplık) yetiştiriciliğinin piri olan Rumlar’ın gitmesiyle, Anadolu bağcılığına önemli bir darbe vurmuştu. </st><st c="13161">Ama ne de olsa, toprak burada, iklim burada. </st><st c="13206">Bir süre sonra yeniden toparlandık. </st><st c="13242">Doğrusu, başka hiçbir ülkede, Türkiye’de yediğim lezzette üzüm yemedim – görünüşleri gösterişli olsa da. </st><st c="13347">Batı ülkelerinde elde edilen üzümün % 90’ı, bizde ise ancak % 15’i içki üretimine ayrılıyor. </st><st c="13440">Bu da, yenecek üzümün niteliğini adamakıllı yükseltiyor.</st></p>
		<p><st c="13496">Kuru üzüm doğrusu beni çok ilgilendirmiyor, ama ekonomik bakımdan oldukça önemli bir kategori – Türkiye’nin en eski ihraç ürünlerinden biri. </st><st c="13638">Kurutma doğrudan doğruya güneşe sererek yapıldığı gibi, birtakım eriyiklere bandıktan sonra kurutma yöntemleri de var.</st></p>
		<p><st c="13756">Anadolu’da genellikle tahinle birlikte tatlı ihtiyacını karşılayan pekmez Batı’da pek bilinmeyen bir şey. </st><st c="13863">Şıra da öyle. </st><st c="13877">İslâm’ın “alkolsüz medeniyet” oluşu, meyvalardan böyle yararlanmayı teşvik etmiş.</st></p>
		<p><st c="13958">Ticani şeyhi Pilavoğlu, şarap merkezlerimizden Bozcaada’ya sürgün </st><span epub:type="pagebreak" title="58" id="page58"></span><st c="14025">edilmişti. </st><st c="14036">Orada bağ satın aldı. </st><st c="14058">Belirli zamanlarda gelip gönüllü çalışan müritleriyle sirke üretimine girişti. </st><st c="14137">Bu çabaları belki onun cennete vize almasına yardımcı olmuştur, ama Bozcaada şarapçılığını pek fazla etkilemedi.</st></p>
		<p><st c="14249">Üzümün bize kazandırdığı nimetlerden biri de sirkedir. </st><st c="14305">Bazı salatalar ancak sirkeyle çok güzel olur. </st><st c="14351">Bizde şarap yemeğe de konmaz, ama sirkeyle pişirilen tek tük yemeklerimiz vardır: papaz yahnisi gibi. </st><st c="14453">Dananın ön bacağından, lifi doğrultusunda doğranmış kuşbaşıyla, sirke ve arpacı soğanıyla yapılan bir yemek.</st></p>
		<p><st c="14561">Üzümün geç katıldığı kuzey ülkelerinde sirke bira ile atbaşı gitmiş ve “malt sirkesi” yapılmıştır. </st><st c="14661">Elma gibi meyvalardan yapılan sirkeler, vaktiyle oldukça yerelken, şimdilerde, değişiklik arayan yeni dünyada, hızla yayılıyor. </st><st c="14789">En son moda da “balsamik” sirke. </st><st c="14822">Renksiz ve keskin, damıtılmış sirkeler daha çok turşu yapımında kullanılır.</st></p>
		<p><st c="14897">Şarap gibi sirke üretiminde de Fransa’nın müstesna bir yeri var. </st><st c="14963">Beyaz ve kırmızı “vinaigre de vin” bence sirkelerin şahıdır (Orleans bölgesi öteden beri bu alanda öncüdür). </st><st c="15072">Çok zaman bunların içine tarhun veya biberiye dalı konur ve fazladan bir koku sağlanır.</st></p>
		<p><st c="15159">Sirke konusu bizi meyvalardan uzaklaştırır gibi oldu. </st><st c="15214">Şimdi Türkiye’de “üzüm” denince akla gelen öbür meyvaya, </st><em><st c="15271">incir</st></em><st c="15276">’e gelelim. </st><st c="15289">Sanırım hem üzümle yaklaşık aynı bölgelerde yetiştiği (başta Ege), hem de belki onunla birlikte en önemli ihraç malı olduğu için, hiçbir ailevî akrabalığı olmamasına rağmen </st><em><st c="15462">(ficus carica)</st></em><st c="15476">, Türkçe’de “incir, üzüm” hep yanyana anılır.</st></p>
		<p><st c="15521">“Elma” bölümünde ima ettiğim gibi, Ortaçağ ortalarından başlayarak kuzeyin güney üzerindeki hegemonyasını gitgide artırması, dünya tarihinde hâlâ içinde yaşadığımız ve hâlâ tartıştığımız yığınla sonuç yaratmıştır; bunlardan biri de, büyük bir ihtimalle, yasak edilen bilgi meyvası statüsünün elma tarafından incirden gaspedilmesi olmuştur. </st><st c="15862">Oysa medeniyet beşiği olan bölgemizde incir bu tip teolojik hikâyelerde –çok farklı teolojilerde– yer almaya en yatkın meyvadır. </st><st c="15991">İbrani geleneğinde, en azından ilk günahın ilk “giysi”si olduğunu görmüştük. </st><st c="16068">Doğuya gittiğimizde, Hindistan’da, Gautama Buda’nın bir incir ağacı </st><em><st c="16136">(banyan)</st></em><st c="16144"> altında oturarak tefekküre daldığını görüyoruz. </st><st c="16193">Brahman dininde incir Vişnu’nun ağacıydı. </st><st c="16235">Yunan mitolojisinde ise Diyonissos’a yakıştırılmıştı. </st><st c="16289">Gerek İyonya, gerek Attika’da, Elen kültüründe çok önemli bir yeri vardır. </st><st c="16364">Eski Mısır inanç</st><span epub:type="pagebreak" title="59" id="page59"></span><st c="16380">larında ve ayinlerinde de incir önemliydi. </st><st c="16424">Roma’nın kurucusu Romus ve Romulus kardeşler incir yiyerek büyümüşlerdi.</st></p>
		<p><st c="16496">Bunlar mitoloji... </st><st c="16516">Ama Roma’nın tarihî dönemlerinde incir “ajit-prop” kavramına uygun bir rol oynadı. </st><st c="16599">Bilindiği gibi Cato amansız bir Kartaca düşmanıydı. </st><st c="16651">Olur olmaz her durumda </st><em><st c="16674">“Carthago delenda est”</st></em><st c="16696"> (Kartaca yok edilmelidir) demesiyle ünlüydü. </st><st c="16742">Sonunda bir gün Senato’da konuşurken bir taze incir göstererek bunun üç gün önce Kartaca’da bir incir ağacının dalında olduğunu söyledi. </st><st c="16879">Düşmanın ne kadar yakın olduğunu kanıtlamaya çalışıyordu. </st><st c="16937">Bu kanıt etkili oldu ve Roma Kartaca’yı gerçekten yok etti (M. </st><st c="17000">Toussaint-Samat).</st></p>
		<p><st c="17017">Cato’nun hikâyesinde incir yok edici bir rol oynasa da, Ortadoğu mitolojisinde –sapından süzülen sütünün de etkisiyle– daha çok doğurganlık simgesi olmuştur. </st><st c="17176">Kolay yetişir. </st><st c="17191">Bizde buna ilişkin bir deyim vardır: “ocağına incir dikmek”.</st></p>
		<p><st c="17251">Ege’de mübadelede terk edilmiş Rum köylerini gördükçe bu deyimin sırrını çözdük galiba (arkadaşım Çağatay Anadol ile birlikte): bütün harap evlerin ocağında bir incir büyümüş. </st><st c="17428">Sanırım kuşların taşıdığı polen baca deliğinden evin içine düşüyor ya da incir arıları buradan giriyor (“polen” doğru değil, ama botanikçi olmadığım için incir döllenmesinin tam mekanizmasını bilemiyorum). </st><st c="17634">Evde normal hayat sürüyorsa, sorun yok. </st><st c="17674">Bir nedenle sürmüyorsa, doğa ilkin incir kılığında metruk eve giriyor ve ocak yerinden başlayarak vaktiyle kendinden alınmış olanı geri alıyor.</st></p>
		<p><st c="17817">İncirin beyazı ya da yeşili ile karası olur. </st><st c="17863">İstanbul çevresinin kavak inciri, bardacık, patlıcan inciri bilinen iyi cinsler arasındadır. </st><st c="17956">Siyah incirin rengi “daha olgun” izlenimi verse de, çok zaman yeşiller daha tatlıdır.</st></p>
		<p><st c="18041">Buralardan Batı’ya taşınmakla birlikte, oranın ikliminde hiçbir zaman tam rahat etmedi. </st><st c="18130">Türkiye hâlâ dünyanın rakipsiz kuru incir ihracatçısı – nitelikçe ve nicelikçe.</st></p>
		<p><st c="18209">Bu yakınlarda bir Sırp tanıdığım Belgrad’da birçok bahçede incir yetiştiğini anlattı; ben de ona kendi “ocak” teorimi anlattım. </st><st c="18338">Böylece Sırbistan’ın ocağına incir dikildiği konusunda anlaştık – bu bir “kendim ettim, kendim buldum” hikâyesi, tabiî.</st></p>
		<p><em><st c="18457">Narenciye</st></em><st c="18467"> bir aile adı; Türkçeleştirirsek, “turunçgiller”. </st><st c="18517">Ama burada ilginç etimolojiler var, meyvalardan önce bunlara bakalım.</st></p>
		<p><em><st c="18586">Portakal</st></em><st c="18595">’ın doğum yeri muhtemelen Malezya’dır; buradan komşu böl</st><span epub:type="pagebreak" title="60" id="page60"></span><st c="18652">gelere, bu arada Hindistan’a yayılmıştır. </st><st c="18695">Eski bir Malay efsanesine göre filler çok obur hayvanlar oldukları için çok büyümüşler. </st><st c="18783">Filin biri bir gün bir portakal ağacına rastlamış, meyvayı çok beğenmiş ve o kadar fazla yemiş ki çatlayıp ölmüş. </st><st c="18897">Aradan yıllar ya da yüzyıllar geçtikten sonra bir insanın yolu düşmüş buraya. </st><st c="18975">Bir fil iskeletinin çevresinde bir yığın portakal ağacı görünce, </st><em><st c="19040">“naga ranga”</st></em><st c="19052"> demiş. </st><st c="19060">Sanskritçe’de bu “fil için ölümcül hazımsızlık” anlamına geliyormuş (demek ki Sanskritçe az heceyle çok anlam ileten bir dil).</st></p>
		<p><st c="19186">Batı dillerindeki “orange”ın da, bizim “narenciye”nin de kökeni bu </st><em><st c="19254">“naga ranga”</st></em><st c="19266">. Farsça üstünden geliyor ve yayılıyor.</st></p>
		<p><st c="19305">Portakal Hindistan’dan Doğu’ya, Çin’e, epey eskiden gitmişti. </st><st c="19368">Batı’ya gelişinin çok daha geç olduğunu sanıyorum. </st><st c="19419">Yunan mitolojisinde adı geçen meyva (sözgelişi Hesperides’in elma ya da portakalları) aslında limon, hatta bir eşseslilik yanlışı yüzünden “koyun” bile olabilir. </st><st c="19581">Yakın çağlarda portakalın doğum yerine çok daha uzak olan İberya Yarımadası’nda kendine sağlam mesken tuttuğu anlaşılıyor. </st><st c="19704">Bu herhalde Vasco da Gama’dan başlayan seferlerin erken sonuçlarındandı. </st><st c="19777">Böylece bizler de önceleri “narenc” diye bildiğimiz meyvayı “portakal” adıyla (tabiî Portekiz’den) yeniden tanıdık. </st><st c="19893">Bu konuda, önce gelen portakalların acı olduğu, 15 ve 16. </st><st c="19951">yüzyıllarda Çin’den Portezililer’in tatlı portakalı getirdiği teorisi de var. </st><st c="20029">İşin tuhafı, Portekizliler kendileri bu meyvaya, Hindistan’da öğrendikleri gibi, “naranj” diyorlar. </st><st c="20129">Yunanca’da, Romence’de ve Arapça’da (“bortugal”) aynı ad geçerli olduğuna göre, muhtemelen Akdeniz de değil, Kızıldeniz ve Umman Körfezi çevresindeki karşılaşmalarda portakal bu bölgeye yerleşti. </st><st c="20325">Herhalde çok geçmeden Yafa’da daha nitelikli bir çeşidi yetişmeye başladı.</st></p>
		<p><st c="20399">Aradaki yıllarda meyvanın serüvenleri nasıl gelişti, bilmiyorum, ama Katolik Kilisesi tarihinde, 441 ve 529 tarihlerinde toplanan iki “Orange” konsili var. </st><st c="20556">Bu, Güneydoğu Fransa’da, Provans’ta bir bölgenin adından geliyor. </st><st c="20622">Demek ki o tarihlerde de buralar portakallarla tanışmış. </st><st c="20679">Öyleyse, portakalın Avrupa’daki tarihi Vasco da Gama’dan çok öncelere gidiyor. </st><st c="20758">Ya da ilgisi yok, başka türlü rastlantılar aramak gerekiyor.</st></p>
		<p><st c="20818">Meyvanın kendisi kadar adı da ilginç seyahatler yapmış. </st><st c="20875">Güney Fransa’nın bu bölgesi daha sonra kuzeyli Nassau hanedanının eline geçti, ta XIV. </st><st c="20962">Louis zamanına kadar onlarda kaldı. </st><st c="20998">Ama bu hanedan o zamana kadar ve ondan sonra Hollanda tarihinde önemli bir rol oynayadurdu. </st><st c="21090">Bu önemli rol Hollanda’yla sınırlı kalmadı. </st><st c="21134">Oranje Prensliği ve Nassau Kont</st><span epub:type="pagebreak" title="61" id="page61"></span><st c="21165">luğu’ndan William of Orange, 1689’da karısı Mary ile birlikte Hollanda’yı terk ederek İngiltere kralı oldu; Stuart hanedanının saltanatı boyunca (ve iç savaşta doruğa tırmanacak şekilde) İngiltere’nin başından eksik olmayan huzursuzluğu sona erdirdi; bugünkü İngiliz parlamentarizmi ve demokrasisinin belirleyici kurumları onun döneminde oluştu.</st></p>
		<p><st c="21511">Hollanda’da kalan Oranje soyu ise III. </st><st c="21551">William’ın ölümünden sonra erkek varis kalmadığı için, 19. </st><st c="21610">yüzyıl başında sona erdi. </st><st c="21636">Buna rağmen, 1908’de Kraliçe Wilhelmina kendi isteğiyle Oranje-Nassau unvanını taşıyacağını ilan ettiği için Hollanda’da halen bu hanedanın varlığı kabul ediliyor.</st></p>
		<p><st c="21799">Bütün bu tarihî ayrıntıların, meyvanın kendisiyle bir ilgisi var mı, diye soracaksınız; sormayı düşünmedinizse de, ben aklınıza getireyim. </st><st c="21939">Hem var, hem yok. </st><st c="21957">Daha doğrusu, kendinden çok rengiyle ilgisi var. </st><st c="22006">Hollanda milli takımının rengi niye turuncu? </st><st c="22051">İşte bundan. </st><st c="22064">Hanedan, Güney Fransa’dan Hollanda’ya bu sıcak iklim meyvasını getiremese de, rengini getirmiş. </st><st c="22160">Biz ise, aynı rengin adını akraba meyvadan, turunçtan türetmişiz.</st></p>
		<p><st c="22225">Üstelik, yalnız Hollanda’ya da değil. </st><st c="22264">William, İngiltere’ye geçmeden önce Hollanda’da Katolikler’e karşı katı yasalar çıkarmıştı. </st><st c="22356">Bunun üstüne Katolik İrlanda, biraz tuhaf bir kararla, İrlanda’da portakal ağacı dikilmesini yasakladı. </st><st c="22460">Oranın iklim koşulları düşünülürse bu, La Fontaine’in tilkisinin erişemediği üzümlere “ekşi” demesi gibi bir şey. </st><st c="22574">Yasaklamasalar ne olacaktı?</st></p>
		<p><st c="22601">Portakalı yasakladılar ama, “Orangemen”e engel olamadılar. </st><st c="22661">Çünkü William’ın 1688’de son Stuart Kralı II. </st><st c="22707">James’i yenilgiye uğratmasından adını alan bu gizli Protestan derneği 1795’ten sonra bütün İrlanda’ya yayıldı. </st><st c="22818">1835’te Britanya Parlamentosu gizli dernekleri öncelikle Orangemen’i hedef alarak yasakladığı halde İrlanda’da bu etkinliklerini sürdürdüler. </st><st c="22960">Bugün de, Kuzey İrlanda’da, Ulster’da, Katolik İrlanda hareketine karşı en büyük direnişi sürdüren onlar. </st><st c="23066">Katolik açısından bakınca, “Portakal adamlar” İrlanda için “portakal ağaçları”ndan çok daha fazla zararlı olmuş. </st><st c="23179">Eh, normal. </st><st c="23191">İnsanlar her zaman ağaçlardan daha zararlıdır.</st></p>
		<p><st c="23237">Güney Afrika’daki Orange Irmağı ve bölgesi de adlarını bu hanedandan alır. </st><st c="23313">Oraya göçen Hollandalı göçmenler (Boerler) böyle münasip görmüştür.</st></p>
		<p><st c="23380">İngiltere’de Stuart hanedanını bitiren William aslında onların çok yakın akrabasıydı. </st><st c="23467">Annesi, I. </st><st c="23478">Charles Stuart’ın kızı Mary, karısı da savaşta yendiği II. </st><st c="23537">James Stuart’ın kızı Mary’ydi. </st><st c="23568">Akrabanın akrabaya ettiğini...</st></p>
		<p><span epub:type="pagebreak" title="62" id="page62"></span><st c="23598">Ama bir süredir “portakal” adlı meyvayı bırakmış, Avrupa tarihinin girift sayfalarında dolanıyorum. </st><st c="23699">Çok genç yaştan beri gastritim var ve buna dokunduğu en kesin olan nesne portakal. </st><st c="23782">Acaba bu bilinçaltı korunma duygusuyla mı meyvaya gelemiyorum diye düşünmeye başladım.</st></p>
		<p><st c="23868">XIV. </st><st c="23874">Louis sarayında portakal yetiştirmeye çalışmış, bu iş emektar bahçivanbaşı Quintinie’yi de epey yormuştu. </st><st c="23980">Ama bu kuzey iklimlerinde oluşturulan portakal bahçelerinde </st><em><st c="24040">(“orangerie”)</st></em><st c="24053"> lezzetli meyva pek alınamadı. </st><st c="24084">Mme de Sévigné’nin Versailles’da gördüğü portakal ağacı 1858’de tek meyva vermeden kurumuştu, örneğin.</st></p>
		<p><st c="24186">Amerika’ya ilk portakalı Kolombo götürmüştü. </st><st c="24232">Zamanla adalardan kıtaya yayılan bu meyvayı yerliler de pek sevmişlerdi. </st><st c="24305">Çekirdeklerini oraya buraya tükürdükleri için zamanla uygun yerlerde ağaçlar türemeye başladı. </st><st c="24400">Beyazlar da bunların Amerikan portakalı olduğuna inandı. </st><st c="24457">Kuzeyde, ilkin Florida’da ekilen portakal (İspanyollar tarafından) zamanla Kaliforniya’ya da taşındı. </st><st c="24559">Burası özellikle 1848’de altının bulunmasıyla iyice kalabalıklaşırken portakal ekimi de, son derece elverişli koşullarda, hızla yayıldı. </st><st c="24696">Bu arada bütün kıtada deneyimler yapılıyordu ve Brezilya’da, Bahia’da, çok iyi bir cins yetişmişti. </st><st c="24796">Schneider adında bir misyoner bunun dallarını kesip incelenmesi için Washington’a gönderdi. </st><st c="24888">Çeşitli ilginç serüvenlerden sonra bu dalların torunları Kaliforniya’da ekildi ve dünyaca namlı “Vaşington portakalı” böyle doğdu.</st></p>
		</section>
	<div id="charCountTotal" value="25018"></div></body>
</html>
