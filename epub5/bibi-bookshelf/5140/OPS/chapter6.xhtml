<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tarih Boyunca Yemek Kültürü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="109" id="page109"></span><st c="0">Çin Mutfağı</st></h1>
		<p><st c="12">Bütün eski büyük medeniyetler gibi Çin medeniyetinde de yemek günlük hayatın en merkezî ve en önemli olaylarından biridir. </st><st c="136">Hayatın görece durgun ve belirli bir rutin içinde aktığı kapitalizm-öncesi toplumlarda, yemek, ister istemez, başka birçok etkinlik alanıyla içiçe geçer. </st><st c="290">Örneğin siyasetin de, ekonominin de, eğlence ve sefahatin de resmiyet dışı ama canalıcı kısımlarının yaşandığı, konuşulduğu, karara bağlandığı toplumsal buluşma yeridir. </st><st c="460">Aslında modern zamanlarda ve toplumlarda da bunun pek fazla değiştiği söylenemez. </st><st c="542">Örneğin Winston Churchill anılarında gençliğini anlatırken, savaşta istediği konuma gelmesi için annesinin örgütlediği kulisleri şöyle betimler: “Bu amaçla annem çalınmadık kapı, dibi yoklanmadık taş ve pişirilmedik bonfile bırakmadı.”</st></p>
		<p><st c="777">Gene de modern toplumlarda hem vakit kısa (en azından şaşaalı ziyafetler için), hem de insanların olan vakitleri çok çeşitli etkinlikler arasında bölünmüş durumda. </st><st c="942">Onun için, bu kapitalizm-öncesi tarihimiz olmasa, bu tarih içinde çeşitli medeniyet merkezleri boş zamanlarını pişirme yöntemleri geliştirmek ve inceltmekte kullanmasa, bugünkü mantığımızla biz olsa olsa konserve ve hazır yemek kültürü yaratabilirdik. </st><st c="1194">Neyse ki bu medeniyetler yaşamış ve bugünün kolaycı, hazırlop eğilimleriyle bile büsbütün yıkılamayan “mutfaklar” yaratmışlar. </st><st c="1321">Günümüzde tanıdığımız en görkemli mutfaklardan biri de Çin’inki.</st></p>
		<p><st c="1385">“Çin mutfağı” gibi bir söz dehşetli bir soyutlama şüphesiz. </st><st c="1446">Hele bu </st><span epub:type="pagebreak" title="110" id="page110"></span><st c="1454">mutfak, aşağı yukarı bir milyar insana, aşağı yukarı günde üç kere yemek pişiren bir mutfaksa. </st><st c="1549">Çin mutfağı konusunda bir fikri olanların çoğu da Çin’de bulunmuş değil. </st><st c="1622">Çin dışındaki, genellikle Batı toplumlarındaki Çin lokantalarında yediğimiz yemeklerden biliyoruz bildiğimizi (bir de tabiî kitaplardan). </st><st c="1760">Bu da her zaman çok güvenilir bir bilgi değil. </st><st c="1807">Örneğin Batı’da çok kişinin aklına, Çin yemeği denince ilkin “chop suey” gelir. </st><st c="1887">Bu yemeğin doğuşuyla ilgili de şöyle bir hikâye anlatılır: San Fransisco’da gemiciler gece geç vakit bir Çin lokantasına giriyorlar, “ne kaldıysa ver,” diyorlar. </st><st c="2049">Lokantacı, “bir şey kalmadı, yalnız ‘chop suey’ var,” diye cevap veriyor. </st><st c="2123">“Tamam, onu ver,” diyorlar ve yediklerinden çok memnun kalıyorlar. </st><st c="2190">Meğer Çince “chop suey,” “artıklar” demekmiş.</st></p>
		<p><st c="2235">Bu hikâyeyi anlatmışken, Çin mutfağının muhtemelen uluslararası arenaya çıkan ilk mutfak olduğunu da ekleyeyim. </st><st c="2348">1849’da California’da altın bulunup ünlü “altına hücum” başlayınca, buraya Çin’den de büyük bir göçmen topluluğu gelip yerleşti. </st><st c="2477">Bunlar, kısa zaman sonra, ilk “Çin lokantaları”nı açtılar.  </st><st c="2536">Ve bir kısmı asıl o zaman “altını buldular”. </st><st c="2581">Şimdi Batı’nın her şehrinde görmeye alışık olduğumuz Çin lokantalarının ataları, ilkin San Fransisco’da faaliyete geçmişler ve altını bu yolla bulmuşlardı.</st></p>
		<p><st c="2736">Çin medeniyeti dünyanın en uzun ömürlü ve görece en az kesintiye uğramış medeniyetidir. </st><st c="2825">Hanedanlar gelmiş gitmiş, istilâlar olmuş ama hayat kendi ilkeleri çerçevesinde fazla bir değişiklik geçirmeden dört bin yıldan fazla bir süre devam etmiştir. </st><st c="2984">1949’dan beri Çin’in sosyalizme geçmiş olması da günlük hayatın “yemek” gibi temel kurumlarını çok fazla değiştirmemiştir. </st><st c="3107">Başta söylediğim gibi, yemek hayatın en merkezî kurumu olunca, bu dört bin yıllık uygarlığın dehasının önemli bir kısmı da yemeğin inceltilmesine adanmıştır. </st><st c="3265">Çin, yemek konusunda (birçok başka konuda olduğu gibi) dışarıdan çok fazla etkilenmemiştir. </st><st c="3357">Örneğin patates, domates gibi Yeni Dünya’dan gelme ürünler birkaç istisnai yemek dışında Çin mutfağında fazla boy göstermez. </st><st c="3482">Oldukça yakın komşu Hindistan’ın yoğun baharat kültürü Çin’e nüfuz etmemiştir. </st><st c="3561">Buna karşılık Çin mutfağı dünyaca ünlü olması (ve dünyanın en iyi mutfağı olarak tanınması) bir yana, komşularını etkilemiştir. </st><st c="3689">Örneğin Çin Hindi yarımadasında, Kore’de, Taiwan’da Çin etkisi belirgindir. </st><st c="3765">Batı’da “Çin lokantası” olarak çalışan kurumların birçoğu zaten Formoza’dandır. </st><st c="3845">Çinli tüccarların yerleştiği daha uzak ülkelerde de Çin mutfağı yerli pişirme yöntemlerini etkile</st><span epub:type="pagebreak" title="111" id="page111"></span><st c="3942">miştir. </st><st c="3951">Endonezya’da, bazı Afrika ülkelerinde, hatta bir Çin-Karaib mutfağının doğduğu Batı Hint Adaları’nda.</st></p>
		<p><st c="4052">Ancak Çin mutfağı dediğimiz şey, Çin içinde de tek bir tarz, tek bir kültür değildir. </st><st c="4139">Büyük mutfaklar oluşturmuş bütün medeniyetler gibi Çin’de de zengin yerel mutfaklar vardır. </st><st c="4231">Başlıca üç bölge Pekin, Kanton ve Secuan’dır. </st><st c="4277">Ama bunlar kadar gelişkin olmayan başka bölgelerin veya Şanghai gibi büyük kentlerin de kendilerine özgü yemekleri vardır. </st><st c="4400">Pekin, başkent özelliğini de içermesi nedeniyle en ince mutfak sayılabilir. </st><st c="4476">Güneydeki Kanton (Gwangdong) bölgesinin yemeklerinde tatlı ögeler ve deniz ürünleri daha çok rol oynar; Secuan ise Çin’in en acılı yemeklerinin yapıldığı bölgedir. </st><st c="4640">Şüphesiz zaman içinde bölgeler birbirlerinden de yemek almışlardır.</st></p>
		<figure>
			<img src="image/img09.jpg" alt="gorsel-09" />
		</figure>
		<p><st c="4707">Şimdi gelelim Çin mutfağının ortak diyebileceğimiz özelliklerine. </st><st c="4774">Bu mutfağı dünyada birinci yapan özellik, araştırıcılığı ve hayal gücü olsa gerektir. </st><st c="4860">Kuş yuvasından köpek balığı kanadına kadar yenebilen her şeyi arayıp bulan, kimbilir kaç </st><span epub:type="pagebreak" title="112" id="page112"></span><st c="4949">deneyden sonra bundan en iyi lezzeti çıkaracak yöntemi keşfeden bir azmin elinden herhalde hiçbir şey kurtulamaz. </st><st c="5063">Gerçekten de Çinliler olağanüstü sayıda ve çeşitlilikte doğal nesnelerden yemekte ya yenecek şey ya da lezzet (veya koku) verici olarak yararlanmayı öğrenmişlerdir. </st><st c="5228">Bunların bazıları alışık olmayan insanı dehşete düşürebilir. </st><st c="5289">Örneğin mantarla pişmiş bir deniz kabuklusu yemeği ısmarlıyorsunuz ve gelen güvecin içinde uygun parça ararken karşınıza birkaç ördek ayağı çıkıyor! </st><st c="5438">Telâşla, “yanlış yemek getirmişsiniz,” diyorsunuz, ama bu ördek ayaklarının bu yemeğe koku vermek için konduğunu öğreniyorsunuz.</st></p>
		<p><st c="5566">Bana bir de yenecek nesnelere sevgiyle bakan, onları şefkatle değerlendiren Çin felsefesi önemli görünüyor, Çin mutfağının inceliğinin sağlanmasında. </st><st c="5717">Bu felsefede, yenebilir şeylere karşı bir güven var. </st><st c="5770">Çinli sanki, yediğini yalnız beğenerek yemekle kalmıyor, onunla başka bir ilişki kuruyor. </st><st c="5860">Yenilecek hale getirirken onu incitmemeye, tersine, hiç hırpalamadan, zaten iyi olan özünü öne çıkarmaya çalışıyor. </st><st c="5976">“Canlı maymun beyni” gibi vahşi denebilecek yöntemleri örnek göstererek bu söylediklerime karşı çıkacaklar olabilir. </st><st c="6093">Ama bunlar da söylediğimi çürütmüyor aslında; çünkü Çinli’nin dostça baktığı maymun değil, beyni. </st><st c="6191">Maymuna yaptıkları, o beyine en iyi biçimde ulaşmak için. </st><st c="6249">Çoğumuz için iştah kapayıcı olabilecek maymun beynini geçip daha genel yemeklere gelelim. </st><st c="6339">Birçok et veya sebzenin küçük parçalara bölünüp çok kısa sürede pişmesi, bu arada renklerinin kaybolmamasına özen gösterilmesi, bu dediğim felsefenin yemek pişirme pratiği düzeyine indirgenmiş sonucu gibi görünüyor.</st></p>
		<p><st c="6554">Çin tarzı bir yemek pişirirken nelere dikkat etmelisiniz? </st><st c="6613">Bu tabiî biraz yemeğin çapına bağlı. </st><st c="6650">Yemeği yiyeceklerin sayısı çoğaldıkça olay karmaşıklaşıyor.</st></p>
		<p><st c="6709">Çin yemeği özünde “senkronik” bir yemektir. </st><st c="6754">Yani, yiyecekler, Batı’da olduğu gibi hors d’oevre, çorba, balık, et, tatlı vb. </st><st c="6834">gibi bir sırayla sofraya gelmez. </st><st c="6867">Batı’da bir tabak biter, onu başkası izler. </st><st c="6911">Çin yemeğinde ise birkaç yemek birden, aynı anda sofraya gelir. </st><st c="6975">Dolayısıyla ayrı ayrı yemeklerin uyumunu böyle bir düzen içinde düşünmek gerekir. </st><st c="7057">Normal bir yemekte, elde bir, pilav olmalıdır. </st><st c="7104">Çinli pilav anlayışı bizdekinden farklıdır. </st><st c="7148">Pilavın kendisinin lezzeti genellikle oldukça yavandır: Çin pirincinin haşlanmasından, bazan da buğuda pişirilmesinden elde edilir. </st><st c="7280">Pilav, yanında gelen keskin, çarpıcı lezzetlerin üzerinde buluşacağı oldukça tarafsız zemin </st><span epub:type="pagebreak" title="113" id="page113"></span><st c="7372">gibidir. </st><st c="7381">Her şeyin yanında yenir. </st><st c="7406">Kavrulmuş ve içine jambon, yumurta, mantar gibi başka yiyecekler de eklenmiş pilav çeşitleri de vardır, ama bu daha çok başlı başına küçük bir yemek gibi düşünülmelidir ve zaten bunlar (“fried rice” çeşitleri) daha çok Çin dışındaki Çin lokantalarında icat edilmiştir. </st><st c="7675">Genişçe bir yemek yenecekse, başka birçok irili ufaklı tabağın arasında haşlanmış pirinç gelir. </st><st c="7771">Normal olarak bu pirinç ayrı bir kâseden yenir. </st><st c="7819">Bütün yemekleri, o kâsedeki pirincin üstünde de karıştırabilirsiniz.</st></p>
		<p><st c="7887">Orta halli bir yemek için, bir et, bir kuş, bir su ürünü ve en az bir sebze yemeği düşünülmelidir. </st><st c="7987">Arada bir de çorba bulunsa hiç fena olmaz. </st><st c="8030">Çin’de küçükbaş hayvan pek fazla bulunmadığı için koyun eti yemekleri vardır ama, çok zengin değildir. </st><st c="8133">Sığır deyince de bu ülkede en bol bulunan çeşit mandadır. </st><st c="8191">Yoksul halk bunu –çalıştırdığı için– pek fazla kesmek istemez. </st><st c="8254">Onun için çoğu zaman yaşlı hayvanlar kesilip yenir ve bu da doğal olarak çok lezzetli bir sonuç vermez. </st><st c="8358">Dolayısıyla en makbul et, domuz etidir. </st><st c="8398">En çok ve en değişik biçimlerde değerlendirilen, domuzdur. </st><st c="8457">Çin’e özgü küçük boylu domuz, bir yaşını doldurduktan sonra, her batında on, on iki yavru verecek şekilde doğurmaya başlar. </st><st c="8581">Beslenmesinin de özel bir masrafı yoktur. </st><st c="8623">Bu durumda, Çince’de “domuz” ve “et” kelimelerinin aynı olmasına şaşmamalı. </st><st c="8699">Şüphesiz, koyun, sığır ve danayla da yapılan birçok güzel yemek vardır.</st></p>
		<p><st c="8770">Kuşlardan en çok yenenler tavuk ve ördektir. </st><st c="8816">Ördek özellikle sevilir, özenerek birçok farklı yemekleri yapılır. </st><st c="8883">Her ikisinin ciğerleri, iç organları ayrıca değerlendirilir. </st><st c="8944">Tavuğun hemen hemen bütün yemeklerinde deri yüzülür, yenmez; başka türlü kullanılır. </st><st c="9029">Kaz ve özellikle hindi daha seyrek pişer, çünkü pek yoktur.</st></p>
		<p><st c="9088">Her türden su ürünü çok sevilir ve çok sık pişirilir. </st><st c="9143">Deniz, ırmak ve göl kıyılarında avlanma doğaldır. </st><st c="9193">Ama böyle kaynaklara sahip olmayan, sudan uzak köylerde de bu tür canlıları yetiştirmek için göletler yapılır. </st><st c="9304">Bunlar bizdeki ortak mera gibi köyün ortak mülkiyetindedir (komünizmden önce de böyleymiş). </st><st c="9396">Ürünlerinden herkes yararlanır. </st><st c="9428">Tatlı suya bağımlı yerlerde sazan cinsleri çok yaygındır. </st><st c="9486">Su ürünlerinden yararlanma yolları çoktur ve çok çeşitlidir. </st><st c="9547">Çin’de yıllık tatlı su ürünleri tonajının, Fransa’nın yıllık deniz ürünlerinden fazla olduğu söyleniyor ki, önemli bir miktar bu – nüfus farkına rağmen. </st><st c="9700">Ayrıca bu yapma göller, ördek </st><br /><st c="9730">–hatta bazan domuz– ve balıkların ortak yetişmesini sağlıyor.</st></p>
		<p><span epub:type="pagebreak" title="114" id="page114"></span><st c="9791">Sebze de çok ve çeşitlidir. </st><st c="9820">Çinlilerin yemeklerinde kullandıkları sebzelerin bir kısmı bizde hiç yoktur. </st><st c="9897">Bir kısmı vardır ama bizde yiyecek olarak kullanılmaz; bir kısmı da kullanılır, ama öyle kullanılmaz. </st><st c="9999">Karnıbahar, havuç, şalgam, bezelye, patlıcan, ıspanak, pırasa onlarda da vardır. </st><st c="10080">Bizim çiğ salata yaptığımız hıyarı, rokayı onlar pişirirler. </st><st c="10141">Mantarları zengindir. </st><st c="10163">Soya fasulyesini daha çok filiz halindeyken, bambu kamışını gene filiz halindeyken (yalnız bu iki “filiz”in çapları çok farklıdır) yerler. </st><st c="10302">Bu “taze” sebze merakı Çinlilerde yaygındır; “ekonomik” olmadığı söylenebilir (süt kuzusu kesmek gibi), ama tadı tartışılmaz. </st><st c="10428">Bezelye, sarmısak, mısırı da daha “yavru” halindeyken toplayıp yerler.</st></p>
		<h2><span><st c="10498">Pişirme yöntemleri ve araçları</st></span></h2>
		<p><st c="10529">Çinlilerin birkaç temel pişirme yöntemi vardır. </st><st c="10578">Bunların en az yaygın olanından başlayalım: fırın. </st><st c="10629">Fırın çokça yakacak gerektirdiği, yapımı da epey emek ve masraf gerektirdiği için, kırsal kesimi ve halk çoğunluğu her zaman yoksul yaşamış olan Çin’de aile mutfağının vazgeçilmez bir aracı değildir. </st><st c="10829">Şehirlerde de fırın daha çok bazı lokantalarda bulunur. </st><st c="10885">Bu nedenle fırın yemekleri genellikle aristokrasi arasında yayılıp gelişmiştir. </st><st c="10965">Fırında pişecek yemekler, ki çoğu ettir, uzun zaman marine edilir; bu da fırında pişme süresini kısaltır. </st><st c="11071">Pekin ördeği, Kanton ördeği gibi fırın gerektiren yemekler hâlâ “menu”lerin lüks yemekleri arasında sayılabilir. </st><st c="11184">Çoğu Çin lokantalarının listelerinde bunların bir gün önceden ısmarlanması gerektiği yazılıdır, çünkü hazırlığı, marine edilmesi vb. </st><st c="11317">bir gün önceden başlamalıdır. </st><st c="11347">Fırın gibi, çıplak ateşte pişmiş “ızgara” yemekler de görece azdır.</st></p>
		<p><st c="11414">Geleneksel Çin fırını, bizdekiler gibi tuğladan ve sıcağa dayanıklı kılınmış topraktan yapılırdı. </st><st c="11513">Şimdi onlar da, bulabildikleri zaman, modern fırınları kullanıyorlar.</st></p>
		<p><st c="11582">Bir yöntem de “buğulama”dır ama bu bizim bildiğimiz buğulamaya pek benzemez. </st><st c="11660">Suya değdirmeden, gerçekten buharla pişirmek demektir. </st><st c="11715">Çeşitli boylarda bambu sepetler vardır. </st><st c="11755">Yiyecek sepete konur (gerekli marinaddan sonra ve gerekli lezzet vericilerle), sepet de içinde su kaynayan bir kaba oturtulur. </st><st c="11882">Yemek, alttan gelen buharla pişer. </st><st c="11917">Buğulamayla </st><span epub:type="pagebreak" title="115" id="page115"></span><st c="11929">pişecek yiyecek miktarı çoksa, sepetlerin sayısını da artırırsınız ve böylece üzerlerinde gene bambudan, şirin bir kapağı olan bu sepetler kaynayan su kabının üstünde apartman gibi yükselirler. </st><st c="12123">Pilavın bir çeşidi (nişastası bol pirinçler buna daha uygun), birçok balık ve kuş türleri, bazı mantı türleri bu yöntemle pişirilir. </st><st c="12256">Yöntemin başlıca hoşluğu, pişen nesnenin haşlamada olduğu gibi tadını dışarı bırakmaması, öz suyunu içinde tutmasıdır.</st></p>
		<p><st c="12374">Bazı yemekler, daha çok da yumuşaması gereken etler, tencerede “uzun pişirme” yöntemiyle değerlendirilir. </st><st c="12481">Eski dönemlerde bu iş odun ateşi üstünde yapılıyordu. </st><st c="12535">Dolayısıyla pişme süresinin uzunluğu, ateş gücünün zayıflığıyla orantılıydı. </st><st c="12612">Ama yalnız Çin’de değil, bütün dünya mutfaklarında “hafif ateşte” uzun süre pişirmenin özel erdemleri vardır. </st><st c="12722">Çünkü böylece, yemeğin suyuna eklenen lezzet verici ögeler bu süre içinde pişen ana yemeğe daha iyi nüfuz eder vb. </st><st c="12837">Bu gibi tencere yemeklerine Çinliler genellikle soya sosu gibi lezzet dışında renk de veren nesneler kattıkları için, sonunda ortaya çıkan ürün iyice kırmızılaşmış olur; onun için bu yönteme “kırmızı-pişirme” de derler. </st><st c="13057">Uzun pişirme, yerine göre toprak veya madeni tencerede yapılabilir.</st></p>
		<p><st c="13124">“Derin kızartma” Çin mutfağının bir başka yöntemidir. </st><st c="13179">Günümüzde, daha çok Fransız tarzı patates kızartması için kullandığımız derin ve içinde telden ikinci bir kap olan tavalar bu işe pekâlâ uygundur. </st><st c="13326">Çin’de çoğu yemek için bu yöntem, pişme sürecinin bir evresini oluşturur. </st><st c="13400">Örneğin derin kapta kızartılan bir yemek daha sonra sahana alınıp sosla biraz daha pişebilir vb.</st></p>
		<p><st c="13496">En çok kullanılan yöntem ise bir tür “kavurma” ya da tam çevirisiyle “karıştırarak kızartma”dır. </st><st c="13594">Çin’de bunun için “wok” denilen özel bir tava kullanılır. </st><st c="13652">Yarı-küre biçiminde, saplı ya da sahan gibi kulaklı, demirden bir tavadır bu. </st><st c="13730">Dibine biraz sıvı yağ konur, harlı ateşte kızdırılırken içine dövülmüş sarmısak, dilinmiş taze zencefil ya da soğan gibi birşeyler atılır. </st><st c="13869">Amaç, bunların lezzetinin yağa, sonra da o dolayımla pişecek yemeğe geçmesidir. </st><st c="13949">Kızan yağa asıl yemek –ince doğranmış olarak– atılır. </st><st c="14003">Daha sonra da yanına konan garnitürü. </st><st c="14041">Toplam pişme süresi beş dakikayı pek geçmez, geçmemelidir de. </st><st c="14103">Yoksa bütün tadı kaçar. </st><st c="14127">Bazan ana yemeği oluşturacak et vb. </st><st c="14163">bir iki dakika kızartıldıktan sonra tavadan çıkarılıp süzülür. </st><st c="14226">Bunun için “wok” ağzına takılacak süzme telleri de vardır.</st></p>
		<p><st c="14284">Yemeğin bu kadar kısa sürede pişebilmesinin sırrı, her şeyin çok kü</st><span epub:type="pagebreak" title="116" id="page116"></span><st c="14352">çük doğranmış olmasıdır. </st><st c="14378">Bu parçalar kızgın yağa atıldıkları için suları dağılmaz, kendi içlerinde kalır. </st><st c="14459">Ayrıca bu yöntemde kapak kullanılmadığı için özellikle sebzelerin rengi de kaçmaz. </st><st c="14542">Pırasa yemyeşil (veya bembeyaz), havuç kıpkırmızı çıkar tavadan.</st></p>
		<p><st c="14606">“Karıştırarak kızartma”, pişme süresi az bir yöntem olduğu için pratiktir; önceki kesme, doğrama süreci bir yana bırakıldığında kolaydır. </st><st c="14745">Dolayısıyla lokantalarda karşılaştığımız Çin yemeklerinin büyük çoğunluğu bu yöntemle pişirilir.</st></p>
		<p><st c="14841">Bu kesip biçme işlemleri Çinliler’e özgü bir satırla tahta üstünde yapılır, her şey önceden hazırlanır, yumurtaya, sosa, mısır nişastasına vb. </st><st c="14985">bulanacak olanlar bulanır. </st><st c="15012">Pişme sırası gelince gerekli sırayla durdukları yerden alınıp tavaya atılır. </st><st c="15089">Sürenin kısalığı bu son aşamada neredeyse otomatik bir disiplin gerektirdiği için ön hazırlık iyi yapılmalıdır.</st></p>
		<p><st c="15200">Burada anlattığım değişik pişirme araçlarını (örneğin “wok”) kullanmanın, Çin işi kepçeler, kaşıklarla oynamanın şüphesiz kendine göre bir keyfi olmakla birlikte, Çin yemeği yapmak için bunlar zorunlu değildir. </st><st c="15412">Bildiğimiz tavada da pekâlâ “karıştırarak kızartma” yapabilirsiniz. </st><st c="15480">Yalnız buğulama sepeti sorun çıkarabilir, ama burada bile, bazı küçük elekleri hatta süzgeçleri kullanarak oldukça iyi sonuç alabilirsiniz.</st></p>
		<h2><span><st c="15619">Lezzet vericiler</st></span></h2>
		<p><st c="15636">Bir Türk mutfağında normal olarak bulunacak araçları Çin yemeği yöntemlerine uyarlamak mümkündür, ama lezzet vericilerin yerine ikame edecek birşeyler bulmak çok daha zordur. </st><st c="15812">Temel malzeme olan soya sosu artık kolayca bulunuyor. </st><st c="15866">Ama iş bununla bitmiyor. </st><st c="15891">Bir zamanın, şarküterilere yansıyan ithalat bolluğu çok sürmedi ve zaten sürerken de getirilen mallar Çin malzemesi gibi görece egzotik şeyler değil, daha harcıâlem yiyeceklerdi. </st><st c="16070">Şimdi yarı yerli bir ürün olarak da soya sosu var; istiridye sosu, hoi-zin sosu, erik sosu vb. </st><st c="16165">daha zor da olsa bulunabiliyor. </st><st c="16197">Çin yapımı susam yağı bulamazsanız tahinin sıvı kısmıyla bu eksiği bir ölçüde giderebilirsiniz. </st><st c="16293">Çin şarabının bir benzerini de bulmak mümkün. </st><st c="16339">Zaten Batılılar için yazılmış Çin yemeği kitaplarında, bir İspanyol içkisi olan “sherry” önerilir. </st><st c="16438">Şeri gibi, kimi zaman bazı vermutları da ikame edebilirsiniz.</st></p>
		<p><span epub:type="pagebreak" title="117" id="page117"></span><st c="16499">Taze zencefil, çok sayıda yemeğe giren bu bahar, yakın zamana kadar hiç bulunmazdı. </st><st c="16584">Şimdi Beyoğlu Balıkpazarı’ndaki baharatçılar düzenli olmasa da İngiltere’den getirtiyor. </st><st c="16673">Bundan yüz gram kadar alıp havasız kavanozda ve buz dolabında uzun zaman koruyabilirsiniz. </st><st c="16764">Tazesi bulunmazsa, tazesi gibi olmamakla birlikte, her baharatçıda bulunan toz veya kök zencefil de hiç yoktan iyidir.</st></p>
		<p><st c="16882">Çinliler’in çokça kullandığı soya filizi de artık Türkiye’de yetiştiriliyor ve –benim bildiğim– Balıkpazarı’nda bir iki yerde bulunuyor. </st><st c="17020">Bunun konservesi de bazı şık mezecilerde var, ama tazesini buluyorsanız bence konservesine hiç yüz vermeyin.</st></p>
		<p><st c="17128">Buna karşılık gene oldukça sık kullanılan, ama Batı ülkelerinde bile yalnız konserve halinde bulunan bambu filizine bizde seyrek rastlanıyor.</st></p>
		<p><st c="17270">Mayalanmış fasulyadan Çinlilerin yaptığı bir tür peynir ve bir tür bulamaç Türkiye’de bulunmuyor – ya da ben hiç rastlamadım. </st><st c="17397">Aynı şekilde su kestanesi, lotus yaprağı veya tohumu, bazı lahanamsı sebzelerin turşuları, pek çok Çin tipi mantarlar (tabiî bunların yerine de bizde bulunan çeşitler bir yere kadar konabilir), “agar agar” denilen jelatin ve daha birçok malzeme de bulunmuyor. </st><st c="17657">Bu da, eldeki malzemeyle pişebilecek Çin yemekleri sayısını epeyce azaltıyor. </st><st c="17735">Ancak bu saydıklarımın çoğu yurt dışına giden biri tarafından kolayca bulunabilecek ve getirilebilecek şeyler.</st></p>
		<p><st c="17845">Ayrıca, bir süre önce Etiler girişinde bir Çin süpermarketi açıldı. </st><st c="17914">Burada epey malzeme bulmak mümkün.</st></p>
		<p><st c="17948">Çinliler çok fazla baharat kullanmazlar – taze zencefil kökünü saymazsak. </st><st c="18023">Ama kullandıkları “anason-yıldızı” ve “beş-lezzetli bahar” da burada bulunmaz. </st><st c="18102">Birincisi, bu şık görünüşlü yıldız yerine belki başka anason türleri ikame edilebilir. </st><st c="18189">İkincisi aslında karma bir bahardır, tarçın gibi bizde olan baharları da içerir, ama bunu da burada kendimiz yapmamız güçtür.</st></p>
		<p><st c="18314">Birçok Çin yemeğinde, şimdilerde, “monosodium glutamate” (MSG) denilen ve karbonatı andıran beyaz bir toz da ekleniyor. </st><st c="18435">Bu maddenin işlevi yeni bir tat katmak değil, bize yaptığı kimyasal etkiyle orada bulunan her şeyin tadını daha belirgin hale getirmek, yani tad alma bezlerimizi daha çok çalıştırmak. </st><st c="18619">Ama bu kimyasal maddeyi hiç kullanmamayı da tercih edebilirsiniz.</st></p>
		<p><st c="18684">Sonuç olarak, Çin yemeği pişirmenin uçsuz bucaksız serüvenine dalmak isteyenlerin bu gibi malzemeleri bizzat ya da bir tanıdık yoluyla sağ</st><span epub:type="pagebreak" title="118" id="page118"></span><st c="18823">lamalarında yarar vardır. </st><st c="18850">Bir konserve kutusu ya da bir torba baharat çok sık kullanılmayacaksa uzun zaman yetebilir.</st></p>
		<p><st c="18941">Pirinç ve makarnanın da Çinlisi burada her zaman bulunmamakla birlikte, Türkiye’de bulunan pirinç, erişte, şehriye ve spagettileri uyarlamak mümkündür.</st></p>
		<h2><span><st c="19093">Yemeğe başlayalım (mı?)</st></span></h2>
		<p><st c="19117">Bütün bu laflardan sonra, şöyle iyice bir yemek düşünelim. </st><st c="19177">Yukarıda, etlerden, sebzelerden söz ederken, bunları dengelemek gerektiğini söylemiştim. </st><st c="19266">Bir yemek daveti planlarken, başka şeyleri de dengelemek önem taşıyor: örneğin, değişik yöntemler. </st><st c="19365">Uzun pişen, orta vadede pişen ve son birkaç dakikada pişen yemekler arasında bir denge kurarsanız, bu tabiî lezzete de yansır. </st><st c="19492">Fırında veya uzun zaman tencerede pişmiş yemeklerin daha zengin lezzetleri, karıştırılarak kızartılmışların daha taze ve gevrek lezzetleriyle bir kontrast oluşturur. </st><st c="19658">Zaten Çin yemeğinde en önemli sorun, lezzetleri hem karıştırıp kaynaştırmak, hem de yerine göre karşıtlıkları yanyana getirerek dengelemektir.</st></p>
		<p><st c="19800">İşin tuhafı, bütün bu ince işleri yalnız “lezzet” düzeyinde sıraya sokmanız da yetmez. </st><st c="19888">Yukarıda belirttiğim gibi, yemekler sofraya bir arada gelecek, yanyana dizilecektir. </st><st c="19973">Onun için yemeklerin renkleriyle de ortaya hoş bir kompozisyon çıkmasına dikkat etmenizde yarar vardır. </st><st c="20077">Örneğin tavuğun beyazlığı ile domuzun pembesi ya da sığırın kahverengisi, bunların yanısıra yeşil, sarı, kırmızı sebzeler vb.</st></p>
		<p><st c="20202">Yemeği planladıktan sonra (yukarıdaki ilkelere göre) ilk iş, tavuk suyu çıkarmaya başlayabilirsiniz. </st><st c="20304">Çünkü aşağı yukarı ne pişirseniz, buna ihtiyacınız olacaktır. </st><st c="20366">Hele çorba yapacaksanız, temeli yüzde doksan bu sıvı olacaktır. </st><st c="20430">Tavuğun iç organları ayrılır (bunlarla da bir yemek olacaksa, muhtemelen takviye etmek gerekecektir), derisi yüzülür. </st><st c="20548">Butları ve beyaz eti de ayrılıp tavukla yapılacak yemek veya yemeklere göre bir kenara ayrılır. </st><st c="20644">Kalan kemikli kısım iyice temizlenip (akciğerleri, kanı vb.) tencereye konur. </st><st c="20722">Zencefil atılır. </st><st c="20739">“Lezzetleri karıştırma” ilkesi gereğince domuz veya koyun veya sığır kemikleri de konulur. </st><st c="20830">Yüzeyde toplanan köpük ve tortular sık sık sabırla toplanarak (delikli kepçeyle) birkaç saat az </st><span epub:type="pagebreak" title="119" id="page119"></span><st c="20926">ateşte kaynar. </st><st c="20941">Son beş on dakikada bir küp tavuksu eklemek de iyi olur. </st><st c="20998">Sonunda, tamamen duru bir çorba elde etmelisiniz. </st><st c="21048">Bunu bir kenara ayırırsınız; bir kısmı, büyük bir ihtimalle pişecek öteki yemeklere ek bir öge olarak bir aşamada katılacaktır. </st><st c="21176">Çorba da gene büyük bir ihtimalle “temel çorba” denen bu suya başka nesneler eklenerek pişecektir.</st></p>
		<p><st c="21274">Sonra, yapmayı kararlaştırdığınız yemeklerin tariflerini gözden geçirin ve bunları kesme, doğrama hazırlıklarına girişin. </st><st c="21397">Kuru ve taze soğanları doğrayın, sarmısağı dilin veya dövün, etleri hazırlayın. </st><st c="21477">Bazılarını belki mısır nişastasına bulayıp bırakacaksınız, bazıları için (genellikle etler) daha karmaşık marinadlar hazırlayacaksınız. </st><st c="21613">Daha uzun pişecek yemeklerin zamanlamasını hesaplayıp sırası geldikçe ocağa koyun. </st><st c="21696">En sona mutlaka birkaç “karıştırarak kızartılacak” yemek kalacak, dolayısıyla son anda birkaç ocak gerekli olacaktır. </st><st c="21814">Önceden pişebileceklerin işini bitirip, son anda bir iki dakikada ısıtıp sofraya getirecek hale getirirsiniz – ocak sayısı az gelirse!</st></p>
		<p><st c="21948">İlkin hafif ve soğuk “ordövr” tipi yemeklerle başlayabilirsiniz. </st><st c="22014">Bizde de çok popülerleşen ve olur olmaz bir sürü lokantada boy gösteren “Çin böreği”, ya da birkaç saat zencefil, sherry, soya ve sirkeyle marine edilerek çiğ yenen kabuğu soyulmuş karides ya da içi domuz, tavuk ve/veya karides kıymasıyla ve incecik kesilmiş soğanla doldurulan ve buğulanan (isterseniz sonra bir yüzünü yağda kızartabilirsiniz) Çin mantısı (wantun) iyi bir başlangıç olur.</st></p>
		<p><st c="22403">Bundan sonra pilavla birlikte dört, beş ayrı yemek sofraya gelir. </st><st c="22470">Pilavı mümkünse kendi başına ayrı çanaklara koyar, yemekleri normal tabaklara bölüştürebilirsiniz. </st><st c="22569">Ya da isteyen istediğinden tabağına alır (bazı lokantalarda döner masalar bu işi kolaylaştırır). </st><st c="22666">Çin yemeğine en iyi uyan içki, şaraptır. </st><st c="22707">Beyaz, kırmızı veya roze olabilir ve bu seçim bireysel zevke göre ayarlanabilir. </st><st c="22788">Şüphesiz başka içki içmek isteyene de engel olunmaz. </st><st c="22841">Bu arada çay da verilebilir. </st><st c="22870">Yeşil çay ya da “keemun” gibi hafif çaylar bu aşamada daha uygundur. </st><st c="22939">Midenin daha bir dolmaya başladığı ve “bastıracak” bir şeye ihtiyaç duyulur gibi olduğu bir aşamada da “yasemin çayı” iyi gider.</st></p>
		<p><st c="23067">Çin yemeğinde çay, farklı yemekler arasında damağı yıkayıp onu bir sonraki lezzete hazırlama işlevi görür. </st><st c="23175">Aslında, çorba da biraz öyledir. </st><st c="23208">Onun için, bizdeki gibi yemeğin başında değil, iki parti arasında içilir ve böylece yeni gelecek tabaklardaki yeni lezzetler için bir bakıma dilimizin “bakirliğini” restore eder. </st><st c="23387">Yani, “sorbet” işlevi görür.</st></p>
		<p><span epub:type="pagebreak" title="120" id="page120"></span><st c="23415">Kesenize, bilginize, sabrınıza göre bu partileri çoğaltabilirsiniz. </st><st c="23484">İmparatorluk sarayında 300 kadar ayrı yemek sofraya gelirmiş. </st><st c="23546">Buna özenmek biraz mübalağalı olabilir! </st><st c="23586">Altı, sekiz kişilik bir yemeği on ayrı çeşitte tamamlamak bana akla yakın görünüyor. </st><st c="23671">Gerçekçi olarak, yemek çeşidini, yemek yiyen sayısından bir, iki fazla hesaplamak, hem insanı fazla zorlamaz, hem de yeterli davet sahibi “cömertliği”ni sağlar.</st></p>
		<p><st c="23831">Çin yemeğini ancak Batı’daki Çin lokantalarında yemiş biri olarak, “dim Sum”un aslı nedir, bir şey söyleyemeyeceğim. </st><st c="23949">Sanki olabilecek “starter”ların hepsini bir araya toplayıp, gene “bon pour l’occident”, bir lokanta çeşidi yaratmışlar. </st><st c="24069">Benim bildiğim, Londra’daki iki örnekte, siz oturduğunuz yerde oturuyorsunuz, onlar arabalarla yanınızdan geçip mallarını size gösteriyorlar: kırsal bölgelerin çerçileri, gezgin tüccarları gibi. </st><st c="24264">Bunların çoğu buğulanmış yemekler, ama başka türlüleri de olabilir. </st><st c="24332">Beğendiklerinizi masanıza bırakıp çeteleye çentik atıyorlar. </st><st c="24393">Böylece, midenizde boşluk bulabildiğiniz sürece bunları yutuyorsunuz. </st><st c="24463">Bu “dim sum” da başlı başına müthiş bir şey!</st></p>
		<p><st c="24507">Son olarak, sofra adabı. </st><st c="24533">Çin yemeği çubukla mı yenmeli? </st><st c="24564">Şüphesiz ki bu bir zorunluluk değil. </st><st c="24601">Ancak Çinliler, kendileri, yemeğe saygılarından ötürü, yedikleri şeyi çatal bıçakla kesmeyi bir çeşit saldırganlık gibi görüyor, vahşet kategorisine sokuyorlar. </st><st c="24762">Onun için her şeyi önceden kesip biçerek, sofrada çubukla tutulur ve ağza atılır bir lokma boyuna getiriyorlar. </st><st c="24874">Çubukla yemenin, kendine göre bir keyfi var ve sanıldığı kadar güç de değil. </st><st c="24951">En iyisi, merdivenden inerken basamaklara bakmadığımız gibi, ne yaptığınızın fazla bilincinde olmamaya çalışarak bu işi ellerin doğal ve içgüdüsel hünerine bırakmak. </st><st c="25117">Bilinçlilik müdahale etmezse, eller ne yapacaklarını biliyorlar.</st></p>
	</section>
	<div id="charCountTotal" value="25181"></div></body>
</html>
