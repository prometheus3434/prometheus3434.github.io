<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tarih Boyunca Yemek Kültürü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="19" id="page19"></span><st c="0">Lezzet Yapıları</st></h1>
		<p><st c="16">Her toplumun kendi kültürel tarihi ve somut gündelik hayatı içinde kurmuş olduğu “duygu yapıları” ve hatta “duyu yapıları” var. </st><st c="145">Bunu demekle yapısalcılığımı bir kez daha itiraf etmiş oluyorum belki, ama diyeceğim gene de.</st></p>
		<p><st c="238">Bu yapılarla, yapılara sahip olan toplumun “doğallık” kavramı arasında da yakın bir ilişki var. </st><st c="335">Dış dünyamızı duyularımızla tanıyoruz, en yakın ve dolaysız biçimde. </st><st c="404">Fakat bu tanıma işleminin kendisi de aynı zamanda bir koşullanma. </st><st c="470">Sözgelişi, yalnız Hindistan cevizi yiyor, ya da yalnız martı sesi işitiyorsam, tatma ve işitme duyumu bunlar belirliyor ve koşullandırıyordur. </st><st c="613">Dolayısıyla, duyularım bir yandan dünyamda varolan nesnelerle sınırlıdır, bir yandan da kültürümle. </st><st c="713">Çünkü insan doğayı hiçbir zaman kültürün aracılığı olmadan, mutlak dolaysız bir biçimde algılayamaz. </st><st c="814">Zaten duygu veya duyu yapıları gibi bir kavram icat etme gereğini duymamın nedeni de bu. </st><st c="903">Şöyle bir örnek anlatayım: Bir vakitler yemeğe birkaç arkadaş çağırmış, balıkla birlikte tarak almıştım (hani, istiridyenin küçüğü)... </st><st c="1038">Arkadaşlardan biri yedi-sekiz yaşlarında oğluyla geldi, oğlan da bu tarağın görünüşüyle pek ilgilendi, tatmak istedi. </st><st c="1156">Hazırladık, limonu sıktık filan, ama ağzına alıp tadınca bütün hevesi kaçtı. </st><st c="1233">Şimdi biz büyüklerin ağız tadımızı kültürle karışmış, isterseniz çarpılıp bozulmuş sayalım ve diyelim ki, daha doğal olan çocuk, tarağın tadını doğal bulmadığı için yemek istediği halde hoşlanmadı. </st><st c="1431">Ama bir Pasifik adasında doğmuş bir çocuk olsaydı </st><span epub:type="pagebreak" title="20" id="page20"></span><st c="1481">gene beğenmeyecek miydi? </st><st c="1506">Böyle bir çocuk, bir mucize sonucu, Paris’in lüks bir lokantasına gitse ve orada yemeğe istiridye ile başlansaydı, herhalde ilk yemeğinden çok memnun kalacaktı, ama belki de dünyanın olanca ihtimamıyla hazırlanmış bir “chateaubriand” veya sufleyi ağzına alamayacaktı. </st><st c="1774">Çünkü damağında yarı doğal yarı kültürel olarak oluşmuş lezzet yapısı Paris lokantasında varolan çeşitli lezzetlerin bazılarını özümleyip kabul ederken, ötekileri de itici ve yabancı bulacak, reddedecekti.</st></p>
		<p><st c="1979">Bir topluma doğmuş bir insan nasıl kendi toplumunun dilinde kullanılan sesleri bebeklikten duya duya alışıyor, öğreniyor ve sonra kullanıyorsa, lezzet için de böyle kendinden önce, toplumsal olarak belirlenmiş yapılarla karşılaşıyordur. </st><st c="2217">Ve </st><em><st c="2220">toplumsal</st></em><st c="2229"> olarak belirlenen bu yapıyı </st><em><st c="2258">doğal</st></em><st c="2263"> sayıyordur.</st></p>
		<p><st c="2275">İdeolojinin şaşmaz özelliği bu “doğal” sayma zaten. </st><st c="2328">Kendini dünyanın merkezi gibi görme ihtiyacında olan insan, kendisini kuşatan nesneleri ve o nesnelerin kendi alıştığı kullanım biçimlerini “başka türlü olamaz” diye kabul eder. </st><st c="2506">Başka türlü olduğunu işitir ve görürse de, çok garipser, “Amma tuhaf adamlar”, diyebilir. </st><st c="2596">Bu nedenle, duyular aslında tutucudur. </st><st c="2635">Çünkü duyuyla algılanan şey, “doğal” yanılsamasına en yatkın olan şeydir. </st><st c="2709">Özellikle de lezzet. </st><st c="2730">“Özellikle lezzet” diyorum, çünkü insanlar duyularına yapılmış başka türlü saldırılardan görece kolay koruyabilirler kendilerini. </st><st c="2860">Yabancı bir ülkenin alışık olmadığınız için hoşlanmadığınız müziğine kulağınızı tıkayabilirsiniz. </st><st c="2958">Sevmediğiniz bir koku bile görece dışınızda tutulabilir. </st><st c="3015">Oysa lezzetini tattığınız şey bedeninizden içeriye girmektedir, onun saldırısı ta içinize, en nüfuz edilmemesi gereken yerinize yöneliktir. </st><st c="3155">Bu yüzden başka duyusal temaslarda duyulmayan tiksintiyi burada duyar insanlar. </st><st c="3235">Bir çöl Arabı çekirgesini çıtır çıtır afiyetle yerken, şu çılgın gavurların sümüklü böceği veya kaplumbağa çorbasını nasıl yiyebildiğine hayret ediyordur. </st><st c="3390">Bunlar daha aşırı örnekler, diyorsanız, “Allaha şükür, bizim böyle acaip şeyler yeme huyumuz yok” diyorsanız, kendini yavan tadlara alıştırmış bir Hollandalı Kalvenist’in bizim dünya güzeli pastırmaya ne diyeceğini düşünün.</st></p>
		<figure>
			<img src="image/img02.jpg" alt="gorsel-02" />
		</figure>
		<p><st c="3613">Şüphesiz aşılmaz şeyler değil bu duyu yapıları. </st><st c="3662">Aşıldığının pek çok somut örneği var. </st><st c="3700">Birçok ülkenin müziğini seven insanlar, birçok toplumun kılığına severek girebilen insanlar olduğu gibi, birçok lezzeti benimseyen de çok. </st><st c="3839">Ama bir çeşit hazırlık gerektiriyor böyle açık olabilmek. </st><st c="3897">Genelinde tutucu bir ideolojide, kendine kapalı bir ideolojide, her şey gibi lezzet </st><span epub:type="pagebreak" title="21" id="page21"></span><st c="3981">yapısında da dışa açılmak zor. </st><st c="4012">İtalyanların kedi yediğine kesinlikle inanmış bir Türk işçisine rastlamıştım. </st><st c="4090">İtalyanlara karşı hayatın başka düzeylerinde arasına koymak istediği mesafeden ötürü inanıyordu buna ve kimbilir ne kadar eziyet çekiyordu İtalya’da yaşarken. </st><st c="4249">Tabiî “lezzetlere açık olma”nın olumsuz biçimleri var, son yıllarda kendi ülkemizin özenti tipleri arasında sık sık rasladığımız. </st><st c="4379">Örneğin bizde deprem olunca, Kızıl Haç filan konserve yiyecekler yollar. </st><st c="4452">Bunlar Batı’da ucuz ve kötü besin sayılır. </st><st c="4495">Ama Batı’dan gelen şey kötü olur mu? </st><st c="4532">Deprem geçirmiş biçarelere birtakım adamlar, “Bunlar gavurlardan gelme domuz eti” der, sonra bunları şehirlerde satarlar. </st><st c="4654">Her deprem sonrası mezecilerde sıra sıra görürsünüz bu kötü konserve etleri ve sonradan görme zenginlerimiz kapışırlar Avrupa malı konserveleri. </st><st c="4799">Bu, yeni lezzetlere açık olmanın maymunsu “kozmopolit” türü. </st><st c="4860">Doğrusu ise “enternasyonalist” olanıdır!</st></p>
		<p><span epub:type="pagebreak" title="22" id="page22"></span><st c="4900">Hangi koşullarda yaşarsa yaşasın her insan topluluğunun elinde olmadan en iyi sonuçları çıkarabileceğini kabul eden (tabiî ortaya çıkmış her şeye, çekirgeye ve balina etine bayılmak zorunda değil kimse), bir başka kültürle bu düzeyde bir temasın da kişiye bir yeni insan zenginliği katacağını teorik olarak kabul eden bir zihniyettir “lezzet enternasyonalizmi” dediğim. </st><st c="5271">Ama insanlarda yeniye açıklık her düzeyde eşit gelişmiyor.</st></p>
		<p><st c="5329">Örneğin bir “toplumsal değer” bize doğal ve temel bir insanlık değeri olarak sunulabilir. </st><st c="5420">Böylece toplumsal değerlere eleştirel gözle bakmayı öğrenmiş bir kişi, belirli bir analizle, bunun aslında “feodal” toplumda oluşmuş bir değer olduğunu, bir başka düzende biçim değiştireceğini kolayca görebilir. </st><st c="5632">Gelgelelim, aynı insan, böyle bir konuda esnek düşünebildiği halde, kendi damağındaki “lezzet yapı”sının da aynı şekilde toplumsal bir belirleme olduğunu aynı kolaylıkla farketmeyecektir. </st><st c="5820">Örneğin salyangozun tadından iğrenecektir. </st><st c="5863">Oysa onu iğrendiren salyangozun </st><em><st c="5895">tadı</st></em><st c="5899"> değil, </st><em><st c="5907">salyangoz yeme kavramıdır.</st></em></p>
		<p><st c="5933">Neyin “yenir”, neyin “yenmez” olduğu eski dinlerin başlıca sorunlarından biriydi. </st><st c="6016">Bu çağlardan kalma inançlar kültürümüzü hâlâ da etkiliyor. </st><st c="6075">Kendi türünün uyduğu kurallara uymazmış gibi görünen hayvan “mekruh” sayılırdı. </st><st c="6155">Örneğin eskiden bizim balıkçılar “kırlangıç” yemezdi, çünkü bunların çift gezdiğine ve yakalanınca “ses çıkardığı”na inanılırdı. </st><st c="6284">Bu balık kılığındaki “gayri-balık”, ideolojik nedenlerle yenmezdi böylece.</st></p>
		<p><st c="6358">Bu tür inançların bazıları zamanla geçiyor; ama yediğimizi yemediğimizden ayıran ideolojik/kültürel nedenler hâlâ var.</st></p>
		<p><em><st c="6477">Demokrat,</st></em><st c="6487"> 25 Nisan 1980</st></p>
	</section>
	<div id="charCountTotal" value="6501"></div></body>
</html>
