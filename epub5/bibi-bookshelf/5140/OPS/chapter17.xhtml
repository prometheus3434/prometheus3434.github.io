<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tarih Boyunca Yemek Kültürü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="227" id="page227"></span><st c="0">Lüks Yiyecekler</st></h1>
		<p><st c="16">Gençliğimde, yeni asistan olmuşken, maaşım ancak ev kirasını karşılıyordu. </st><st c="92">Gerisini özel dersle, çeviriyle vb. </st><st c="128">bir biçimde toparlıyordum. </st><st c="155">O yıllarda mezeciye gider, “lüks” olarak, bir hafta rokfor peyniri, öbür hafta da balık yumurtası alırdım. </st><st c="262">Yiyecek ithal edilmediği için, kaçak gelen rokfor bayağı lüks sayılırdı. </st><st c="335">Yurt dışına gidiş gelişlerimde de soya, Worcester, tartar, béarnaise vb. </st><st c="408">sosları taşımaktan canım çıkardı. </st><st c="442">Bunlar hepsi, “lüks”tü.</st></p>
		<p><st c="465">Yasaklar kalktı, genel olarak serbestleştik. </st><st c="511">İhtiyaç duyduğum birçok şey hâlâ yok; ama, yasak olduğu için değil, egzotik olduğu ve bilinmediği için. </st><st c="615">Birçok Çin yemeği malzemesi böyle, örneğin. </st><st c="659">Bunları hâlâ dışarıdan taşımam gerekiyor.</st></p>
		<h2><span><st c="700">Havyar</st></span></h2>
		<p><st c="707">Balık yumurtasına hâlâ lüks denebilir mi? </st><st c="750">Eh, epey pahalı olduğuna göre, biraz öyle sayılabilir. </st><st c="805">Ama şimdi çarşıya gidip en iyisinden Rus havyarı almak da mümkün. </st><st c="871">O, sahiden lüks.</st></p>
		<p><st c="887">Balık yumurtaları genellikle sarımtırak ya da kırmızı tonlarda olur. </st><st c="957">Bizde kurutularak mumlanan, kefal yumurtasıdır (tarama için tazesi de satılır ve bu oldukça ucuzdur). </st><st c="1059">Kefal dalyanlarda, koruma altında yaşatılabildiği için balmumlu balık yumurtası bol bulunuyor, ama bir fiyatın al</st><span epub:type="pagebreak" title="228" id="page228"></span><st c="1172">tına da hiç düşmüyor. </st><st c="1195">Bu kurutulmuş yumurta, bildiğim kadarıyla, Doğu Akdeniz’e özgü bir şey. </st><st c="1267">Türkler ve bir miktar Yunanlar dışında bunu yapan yok, diye biliyorum.</st></p>
		<p><st c="1337">Türkiye’de ayrıca kırmızı renkli ve iri taneli turna yumurtasını da mezecilerde bulursunuz. </st><st c="1430">Tatlı ve tuzlu suların birleştiği noktalarda yaşayan bu balığın yumurtası güzeldir. </st><st c="1514">O hiçbir zaman kurutulmaz. </st><st c="1541">Öteki balık yumurtaları bizde böyle ayrıca satılmaz; aldığınız balıktan çıkarsa –kalkan, pisi gibi balıklarda sıkça rastlarsınız– ve siz de tadını seviyorsanız, kızartıp yersiniz. </st><st c="1721">Kalkanın çoğaldığı mevsimlerde ayrıca –ama mezecide değil balıkçıda– satılır. </st><st c="1799">Herhalde, almayanlar olduğu için kalan yumurtalardır bunlar. </st><st c="1860">Kalkanın “erkeği”nin makbul olmasını da büyük ölçüde buna bağlıyorum. </st><st c="1930">Lezzetinin farklı olmasından çok, dişiden çıkan yumurtanın “zarar” sayılmasından.</st></p>
		<p><st c="2011">Batı ülkelerinde morinanın yumurtası tütsülenerek yenir.</st></p>
		<p><st c="2068">Ama bunların hiçbiri Hazar’ın mersinbalığından çıkarılan siyah havyarla boy ölçüşemez. </st><st c="2156">Siyah havyarınki, dünyanın nadide rafine tatları arasındadır.</st></p>
		<p><st c="2217">Tadının güzelliğinin yanısıra az bulunması, biraz da hazırlanışının zorlukları havyarı dünyanın en lüks yiyeceği haline getirir. </st><st c="2347">Havyar veren mersinbalığı yalnız Karadeniz ve Hazar’da bulunuyor. </st><st c="2413">Havyar için yapılan avın, hayvanın soyunu tüketecek ölçülere gelmemesi gerekiyor. </st><st c="2495">Sovyetler Birliği bu gibi konularda oldukça dikkatliydi ve Karadeniz çevresinde çok iyi deniz laboratuvarları kurmuştu. </st><st c="2615">Hatta mersinbalığını öldürmeden ameliyatla havyarın alındığına dair bir hikâye işitmiştim. </st><st c="2706">İşaretliyor ve ancak üçüncü ameliyatta balığın etinden de yararlanmak üzere öldürüyorlar, denmişti. </st><st c="2806">Doğru mu, bilmiyorum, ama o zaman doğru idiyse de bu özenin şimdiki koşullarda süreceğini hiç sanmıyorum.</st></p>
		<p><st c="2911">Havyar daha bol bulunur bir şey olsa, tadını kanıksayacağımı hiç sanmıyorum. </st><st c="2989">Gene de, iktisatta “nedret” ilkesi, malın değerini (ve dolayısıyla fiyatını) artıran bir şeydir. </st><st c="3086">Ama havyarın elde edilme ve hazırlanma süreçleri de hayli ince iş olduğu için “nedret”ten başka çok özel nitelikli emek de değerinin artmasına katkıda bulunur. </st><st c="3246">Yakalanan balığın yumurtasının çok çabuk ve çok özenli biçimde alınması gerekir. </st><st c="3327">Yumurta hemen zarından ayrılır ki bu da bayağı zor bir iştir. </st><st c="3389">Daha sonra havyar boyuna ve cinsine göre tuzlanır ve tamamen havasız olması gereken ortamlarda saklanır.</st></p>
		<p><st c="3493">Ruslar havyara “ikra” diyor (Azeriler de, “küri”). </st><st c="3545">Havyar bu ülkede </st><span epub:type="pagebreak" title="229" id="page229"></span><st c="3562">yemek öncesinde yenir. </st><st c="3585">Siyah havyarın yanında, turnadan alındığını sandığım iri taneli bir kırmızı havyar da getirirler. </st><st c="3683">Ekmek de, beyaz ve siyah olmak üzere, iki çeşittir. </st><st c="3735">Böylece, birkaç kombinezon imkânı doğar. </st><st c="3776">Tereyağı üstüne havyar sürülür, genellikle –ve tercihen– votka refakatinde tenavül buyrulur.</st></p>
		<p><st c="3868">Dünyanın yalnız sınırlı bir bölgesinde bulunduğu için, havyar, uzun zaman dünyada tanınmadı. </st><st c="3962">Büyük (bizim “Deli” dediğimiz) Petro’nun elçisi havyarı Fransa Kralı XV. </st><st c="4035">Louis’ye sunmuş. </st><st c="4052">Louis bu alışılmadık tadı alınca, lokmayı halıya tükürüvermiş. </st><st c="4115">Tarihte, hele yemek konusunda, Ruslar’ın Fransızlar’ı “barbar” diye –ve haklı olarak– küçümseyebilecekleri ender olaylardan biri bu olsa gerek.</st></p>
		<p><st c="4258">Ama iki yüzyıl kadar sonra havyar, Batı dünyasına gene Fransa kapısından geçerek girdi. </st><st c="4347">Bu sefer onu tanıtanlar 1917 Devrimi’nden kaçmış olan iki Ermeni kardeşti (Petrosyan’lar). </st><st c="4438">Soluğu Fransa’da alan bu iki kardeş, bu ülkede havyar diye bir şey olmadığını anlayınca dehşet içinde kalır ve telefona sarıldıkları gibi, mucizevi bir şekilde, Sovyet rejiminin Dış Ticaret Bakanlığı ile temasa geçerler. </st><st c="4659">Sovyet rejiminin bu adda bir bakanlığı bulunmakla birlikte, dış ticareti, hele ihracatı, hiç yoktur. </st><st c="4760">Öneri onları da çok mutlu eder.</st></p>
		<p><st c="4791">Petrosyan firması, hâlâ, Avrupa’nın havyar tekelini elinde tutuyor – ihraç edilen havyarın % 63’ünü onlar dağıtıyor. </st><st c="4909">İhraç edilen bu havyar (ortalama yılda iki bin ton) Rusya’da çıkanın en iyisi. </st><st c="4988">İç tüketime ayrılan yıllık yaklaşık 1800 ton genellikle ikinci sınıf. </st><st c="5058">İran son zamanlarda bazı atılımlar yaptı (Yahudilik gibi İslâm’da da pulsuz balık –ve yumurtası– haramdır; işin ilginci İran’da Humeyni mersinbalığının “helâl” olduğu yolunda fetva verdi), ama bu düzeyin çok gerisinde. </st><st c="5277">Dünyanın başka yerlerinde mersinbalığından elde edilen siyah havyara ise “havyar” demek bile fazlalık.</st></p>
		<h2><span><st c="5379">İstiridye</st></span></h2>
		<p><st c="5389">Havyar dolayısıyla denizden başladığımıza göre, denizden devam edelim. </st><st c="5461">İstiridye “lüks” bir yiyecek sayılır mı? </st><st c="5502">Eh, doğrusu sayılır; fiyatı hiç ucuz sayılmaz ki bu lüks olmanın önemli bir ölçütü. </st><st c="5586">Ben daha çok “lezzet”e önem veriyorum ama, bu alanda da istiridye epey benzersiz.</st></p>
		<p><span epub:type="pagebreak" title="230" id="page230"></span><st c="5667">İstiridyenin, sözgelişi havyarla kıyasladığımızda, çok daha “eşitsiz”, inişli yokuşlu bir tarihi var. </st><st c="5770">Bu, büyük ölçüde, yaygın bulunan bir hayvan olmasından ileri geliyor. </st><st c="5840">Örneğin şimdi ben istiridyeyi bu kitabın “lüks yiyecekler” bölümünde ele alıyorum ve itiraz edenler olsa da, birçokları buna katılacaktır. </st><st c="5979">Oysa istiridye en eskiden beri bilinen ve çok tüketilen bir şeydir. </st><st c="6047">Hayvan ya da balık avı başlamadan çok önce, yontmataş çağında, insanlar yerinde sabit duran istiridyeyi (ve benzer bazı kabukluları) özellikle med-cezir bölgelerinde çıkarıp yiyebiliyordu ve bu koşullarda bu besini “lüks” kategorisine sokmak herhalde mümkün değildi.</st></p>
		<p><st c="6313">İnsanlar –atalarımız– ateşi bulmadan ve pişirmeyi öğrenmeden önce hayvan yakalayıp etini yiyorlardı. </st><st c="6415">Ateşi kullanmayı ve yiyeceği pişirmeyi öğrendikten sonra her şey değişti, ama bal gibi istiridyenin de temel yenilme biçimi o zamandan bu zamana değişmedi.</st></p>
		<p><st c="6570">Jonathan Swift, “İstiridyeyi ilk yiyen insan, çok cesur bir insan olmalı” demişti. </st><st c="6654">En eski besinlerden biri olduğuna göre, tarihî bakımdan, bu tespit çok doğru değil; ama yakın tarihte, el altındaki besin çeşitleri gitgide çoğalırken, istiridyenin boğazına düşkün bir mutlu azınlığın tercihi olması bakımından, doğru.</st></p>
		<p><st c="6888">Bazı insanlar için istiridye hâlâ en sıradan besin. </st><st c="6941">Örneğin, yakınında zengin istiridye yatakları olan adalarda yaşayan yerliler her gün istiridye yiyor. </st><st c="7043">Onların, bu hayvanı “lüks” gibi görmeleri zor; öte yandan, her gün bıkmadan yediklerine göre, bizim gibilerin düşkünlüğünü de herhalde anlayışla karşılarlardı. </st><st c="7203">Aslında havyar da, vaktiyle, Hazar balıkçıları için böyle bir şeydi. </st><st c="7272">“Yüksek sosyete” havyarın nefasetini keşfedinceye kadar bu onların normal yemeğiydi.</st></p>
		<p><st c="7356">İstiridyeyle ben ilk olarak altmışların başında, bu kitabın başka bir bölümünde anlattığım, Galata Köprüsü üstündeki Amatör Balıkçılar Kulübü’nde tanıştım. </st><st c="7513">O sıralarda Beyoğlu balık pazarında da tezgâhlarda görmeye (ve tabiî satın almaya) başladım. </st><st c="7606">Bundan önce midye hep olurdu, ama istiridye görünmezdi. </st><st c="7662">Bu, bilinmediği anlamına gelmiyor tabiî, ama herhalde tüketimi çok sınırlıydı, balıkçı dükkânına uğramadan bazı lüks –ve muhtemelen “Batılı”– lokantalara gidiyordu. </st><st c="7827">Yoksa Evliya Çelebi de, Haliç’te, Aynalıkavak Kasrı önünde, zengin istiridye yatakları olduğunu anlatır.</st></p>
		<p><st c="7931">İlk yediğimde, Swift’in varsayımsal “ilk yeyici”si gibi, kendimde bir kahramanlık hissetmedim. </st><st c="8027">Ama tabiî aynı durumda değildik; ben bunun </st><span epub:type="pagebreak" title="231" id="page231"></span><st c="8070">yenen ve sevilen bir şey olduğunu biliyordum (teorik bilgi aslında önemlidir). </st><st c="8149">Bu “ilk yaşantı”nın bendeki duygusu denizi yediğim duygusu oldu ki hâlâ devam ediyor bu. </st><st c="8238">Başka her şeyden çok istiridye insana bu imkânsız işi yaptığı yanılsamasını yaşatabiliyor.</st></p>
		<p><st c="8328">Tattığımız lezzetlerin “rafinman”ı ile, onları tüketme yönteminin vahşeti, çok zaman elele gider. </st><st c="8427">İstiridye için de böyle. </st><st c="8452">Doğuda ve batıda, kuzeyde ve güneyde, istiridyeyi pişirmenin çeşitli, çok başarılı yöntemleri var (dumanlamaktan kızartmaya). </st><st c="8578">Ama evrensel yöntem istiridyeyi çiğ, çiğden de öte, canlıyken yemektir.</st></p>
		<p><st c="8649">Açması oldukça zordur. </st><st c="8673">Özel bıçağını, hiç simetrik olmayan alt ve üst kabuklar arasındaki aralığı bularak içine sokacak (bunu yaparken yanlış bir girintide bulabilirsiniz kendinizi) ve kabuğu kapalı tutan kası keseceksiniz (bunca “k” ve “s” sesi yapılan işlemi “onomatopoeik” biçimde anlatıyor). </st><st c="8946">Sonra alt ve üst kabuklara bağlayan kasları da kesip hayvanı alt kabuğa sığdıracaksınız. </st><st c="9035">Tuz ve karabiberini serpip iki damla da limon sıkınca, zavallı istiridye, limonun asidiyle büzülür. </st><st c="9135">Öylece ağzınıza atacaksınız ve bütün bu kepazeliği haklı çıkaran bir lezzeti tadacaksınız.</st></p>
		<p><st c="9225">Kimi zaman dişi </st><em><st c="9242">ya da</st></em><st c="9247"> erkek, kimi zaman da </st><em><st c="9269">hem</st></em><st c="9272"> dişi </st><em><st c="9278">hem</st></em><st c="9281"> erkek olabilen istiridye, yaz aylarında çoğalma sürecine girer. </st><st c="9346">Bu dönemde yenmez. </st><st c="9365">İngiltere ve Fransa’da, içinde “r” harfi olmayan aylarda yenmeyeceği söylenir – yani Mayıs’tan Ağustos sonuna kadar. </st><st c="9482">Hatırlamak için pratik bir yöntem sağlayan hoş bir rastlantı. </st><st c="9544">Londra’da Sheeky’s adında eski bir balık lokantasının kapısında, “Oysters ’r’ in season” diyen bir tabela görürdüm hep. </st><st c="9664">Yazık ki o tabela da kalktı.</st></p>
		<p><st c="9692">İstiridye, açana kadar canımızı çıkarmış ve böylece intikamını kendisi yenmeden önce almış olur; ama denizde onu kolayca açan hayvanlardan biri –şaşırtıcı bu– masum görünüşlü deniz yıldızıdır. </st><st c="9886">Bu yıldız aslında belâ bir yaratık olduğu için balıkçılar da ağdan falan çıkanını sağ komamaya özen gösterirler (denizanası gibi yıldız da kirlenmeye karşı dayanıklıdır). </st><st c="10057">İstiridyenin ve bütün kabukluların başlıca düşmanlarından biridir yıldız. </st><st c="10131">On yıl kadar önce Hayırsız Ada kıyılarında dalıyordum. </st><st c="10186">Zengin midye yataklarının üstü yıldız dolu, deniz tabanı da boşalmış midye kabuğuyla kaplıydı.</st></p>
		<p><st c="10280">Bazı vatozlar, ahtapot, salyangoz da istiridyenin ve öteki kabukluların avcıları arasındadır. </st><st c="10375">Akdeniz’de dipte birçok kulak (içi sedefli, küçük bir kabuklu) görürseniz, bilin ki yakında ahtapot yuvası vardır.</st></p>
		<p><span epub:type="pagebreak" title="232" id="page232"></span><st c="10489">Ama denizlerin bu öteki tanıdık sakinlerinden başka, belirli küçük parazitler istiridye üstünde genosid etkisi yaratmıştır. </st><st c="10614">Belki kirlenme sonucu olarak, çok yakın zamanlarda da böyle büyük kıyımlar görüldü (altmışlarda, seksenlerde). </st><st c="10725">Bunlar muhtemelen daha eski zamanlarda da olmuştu. </st><st c="10776">Roma çağında çok sevilen ve tüketilen istiridye barbar akınları ve onları izleyen dönemlerde yalnızca kıyı balıkçılarının bildiği bir besin haline gelmişti. </st><st c="10933">Ortaçağ’ın sonlarında yeniden tanındı ve sevildi. </st><st c="10983">1775’te yalnız bir bölgede yüz milyon istiridye toplandığı söyleniyor. </st><st c="11054">Bu aşırı avlanma sonucunda, geçen yüzyılda Batı dünyasının denizlerinde soyu yeniden tükenecek raddeye geldi. </st><st c="11164">Bu durum da, ilk “balık çiftliği” örneği sayılabilecek istiridye çiftlikleri kurulması fikrini doğurdu ve geliştirdi. </st><st c="11282">Bugün bütün dünyada yediğimiz istiridyenin hemen hemen tamamı böyle çiftliklerden geliyor. </st><st c="11373">Her iş gibi bunun da bir yığın güçlüğü, inceliği var. </st><st c="11427">Denizde avlanmak da zor, tarla ekip biçmek de.</st></p>
		<p><st c="11473">İstiridye ve öteki kabuklu yumuşakçalar, Amerika ve Avustralya yerlileri dahil, dünyanın her yerindeki insanlara yem olmuştur. </st><st c="11601">Bu yaygınlığına rağmen, doğudaki ve batıdaki büyük medeniyetlerde, bir “lüks” yemek sırasına da girmişlerdir. </st><st c="11711">Çin’in belli başlı soslarından biri, soyaya istiridye tadı eklenerek elde edilen istiridye sosudur, örneğin.</st></p>
		<p><st c="11819">Ayrıca, bu sabit hayvan (midye yer değiştirir, ama istiridye kıpırdayamaz), şaşırtıcı bir şekilde, denizden denize de göçmüştür. </st><st c="11949">Avrupa kıyılarında bulunan belli başlı cinslerden Portekiz istiridyesinin gemilere tutunarak Hindistan kıyılarından buraya geldiği anlaşılıyor. </st><st c="12093">Daha sonra, istiridye çiftlikleri yaygınlaşınca bu cins başka denizlere de götürüldüğü gibi Japonya’nın dev istiridyeleri de Avrupa’ya taşındı.</st></p>
		<p><st c="12236">Öteki kabuklular, zoolojik değil gastronomik nedenlerle, “lüks yiyecek” kategorisine pek girmezler. </st><st c="12337">Ama doğrusu çoğu pek güzeldir. </st><st c="12368">Örneğin, Fransa’da fırında pişirilen coquilles St. </st><st c="12419">Jacques. </st><st c="12428">Amerika’nın “clam”i, gene istiridye gibi çoğunlukla canlı yenen çeşitli taraklar. </st><st c="12510">Arkadaşım Ahmet İnsel’le birlikte geliştirdiğimiz bir gelenek uyarınca, Paris’te geçirdiğim günlerden birinde, yalnızca bu kabuklulardan oluşan bir yemek yeriz ve pek mutlu oluruz.</st></p>
		<p><st c="12690">Bu cinsin en büyüğü olarak bildiğim ve daha çok Büyük Okyanus’ta yetişen “abalon” var ki, onu da “lüks” sınıfına sokmak gerekiyor. </st><st c="12822">Çin’de ve Japonya’da çok sevilen abalonun Çin yiyecek mağazalarından aldı</st><span epub:type="pagebreak" title="233" id="page233"></span><st c="12895">ğım konservesi (bir tanesi bir kutuya girer) son seferinde 30 Sterlin’i bulmuştu.</st></p>
		<h2><span><st c="12977">Istakoz ve akrabaları</st></span></h2>
		<p><st c="12999">Istakoz, “az bulunurluk” ölçütüne, dolayısıyla “pahalılık” ölçütüne göre “lüks yiyecekler” kategorisine girer. </st><st c="13111">İnanmayan gidip fiyatını sorsun. </st><st c="13144">Havyar kadar değilse de, ona yakın bir yerlerde seyrediyordur. </st><st c="13207">Lezzet bakımından ise haydi haydi girer.</st></p>
		<p><st c="13247">Istakoz da bir kabuklu, ama istiridye gibi değil. </st><st c="13298">Dekapoda (onayaklı) denilen bu hayvanların dahil olduğu ana grup (filum), dünyadaki canlı türlerinin en kalabalığı olan “eklembacaklılar”dır. </st><st c="13440">Dolayısıyla, biçimsel olarak benzerlik gösterdiği akrep gibi yaratıklarla da uzaktan akraba sayılır. </st><st c="13541">Ama bölüm başlığına koyduğum “akraba” sözü bunları değil, denizdekileri anlatıyor. </st><st c="13624">Yani pavurya, karides vb.</st></p>
		<p><st c="13649">Hepsi (yani, “yenenleri”) lezzetli, hepsi de günümüzdeki kirlenme ve aşırı avlanmadan ötürü azalıyor. </st><st c="13752">Böylece, daha da “lüks” oluyor.</st></p>
		<p><st c="13783">Çocukluğumda, babam Karamürsel’de, deniz kıyısında yazlık bir ev tutmuştu. </st><st c="13859">Bir gece, denizden yaklaşan bir ışık görüp ilgilendik, kıyıya indik. </st><st c="13928">Balıkçılar, ırıp çekmeye gelmişlerdi. </st><st c="13966">Çektiler. </st><st c="13976">O yaşta benim için müthiş bir seyirdi. </st><st c="14015">Bir sürü ilginç yaratık. </st><st c="14040">Bir camgöz yavrusu ile iki farklı vatoz çıktı (sonra, koca bir keleri kıyıda yüzerken gene orada gördüm). </st><st c="14146">Bunları ve yığınla iskorpiti ölsün diye kıyıda bıraktılar (demek ki o tarihlerde iskorpit böyle ziyan edilebiliyordu). </st><st c="14265">Ama ağdan çıkan as solist, o zamandan beri daha büyüğünü görmediğim bir ıstakozdu. </st><st c="14348">Kabuğunun üstünde bir yığın bitki-hayvan arası deniz canlısı yapışıp yerleşmişti. </st><st c="14430">Adamakıllı yaşlı olmalıydı. </st><st c="14458">Çünkü ıstakozun doğal ömrü elli yıla bile çıkabiliyor. </st><st c="14513">Babam bunu –ve barbunyaları– satın aldı. </st><st c="14554">Sabahleyin kasabaya, bu boyda bir ıstakozu pişirmeye yetecek boyda bir kazan bulmaya gittik. </st><st c="14647">Nedense bahçede ateş yakılıp kazan bunun üstüne oturtuldu. </st><st c="14706">Su, kaynamaz da kaynamaz, Kaygusuz Abdal’ın kazı misali. </st><st c="14763">Nihayet, akşam yemeğe yetişti ve büyük bir hayal kırıklığı yaşandı. </st><st c="14831">Koca hayvanın içinden çok az ve kart bir et çıktı.</st></p>
		<p><st c="14881">Amerika’da, Massachussetts’de kaldığım yıllarda –1960-61– sıkça ısta</st><span epub:type="pagebreak" title="234" id="page234"></span><st c="14950">koz yediğimizi hatırlıyorum. </st><st c="14980">O sularda çok çıkardı ve ucuzdu. </st><st c="15013">Ama doksanlarda yeniden gittiğimde, her yerde aynı hikâye, aşırı avlanmadan iyice azalmıştı.</st></p>
		<p><st c="15105">1969’da İngiltere’ye gitmiş ve Brighton’da kalmıştım. </st><st c="15160">Orada da bol ve ucuzdu. </st><st c="15184">Tanıdıklarımı eve, ıstakoz yemeğine çağırabiliyordum.</st></p>
		<p><st c="15237">Istakoz benim için bir ölçü oldu. </st><st c="15272">Üniversiteden ayrıldığımda bir gazeteden iş teklifi almıştım. </st><st c="15334">Ücret pazarlığı yaparken, “Astronomik paralar istemiyorum elbette, ama ayda bir ıstakoz yiyebileyim,” demiştim. </st><st c="15446">Anlaşamamıştık.</st></p>
		<p><st c="15461">Neyse, şimdilerde böyle derdim kalmadı.</st></p>
		<p><st c="15501">Yıllar önce bir arkadaş, hayatında ilk kez, kumardan çokça para kazanmıştı. </st><st c="15578">“Ne yapalım?” diye sordu. </st><st c="15604">“Yeşilköy’de Hasan’a gidip ıstakoz yiyelim,” dedim. </st><st c="15656">Öyle de yaptık.</st></p>
		<p><st c="15671">Ağdan karavida veya başka kabuklular çıkardığım olmuştur, ama ıstakozu hiç rast getiremedim. </st><st c="15765">Sepet de denemedim.</st></p>
		<p><st c="15784">Ama yavru ıstakozla sık sık karşılaşmışımdır. </st><st c="15831">Örneğin, Akdeniz’de gördüğüm yerde pina çıkarıyordum. </st><st c="15885">Bu koca kabuklunun içinden pek az et çıkar, tadı da aman aman bir şey değildir. </st><st c="15965">Ama yem yapabilirsiniz. </st><st c="15989">Özellikle beyaz kasını çıpra sever, oltaya gelir. </st><st c="16039">Ne var ki, bir zaman sonra, çıkardığım üç pinadan ikisinin içinden yavru, minicik ve kabuksuz ıstakoz çıktığına dikkat ettim. </st><st c="16165">O zaman da pina açmaktan vazgeçtim.</st></p>
		<p><st c="16200">Istakoz ve benzeri kabukluların en büyük sorunu bu: Büyüyünce eski kabuklarına sığamadıkları için kabuk değiştirmek zorundalar. </st><st c="16329">Tabiî o zaman en güvenli savunma araçlarından yoksun kalıyor ve yeni kabuğu oluşturana kadar saklanmak dışında çareleri olmuyor. </st><st c="16458">Bu hayvanların etinin nefasetini, bizim kadar öteki deniz hayvanları da biliyor olmalı.</st></p>
		<p><st c="16545">Yavrular, pina gibi kabukluların içine saklanabilecek kadar küçük. </st><st c="16613">Denizde bu tür işbirliğinin çok örneğini görürsünüz. </st><st c="16666">Bir kabuğa yapışıp onun içindeki hayvanla hareket yeteneği kazanan –ve onu kamufle eden– anemon gibi. </st><st c="16768">Istakoz ayrıca yılan balığıyla aynı deliği paylaşabilir: Istakoz ötekinin yumurtalarını yemek üzere, yılan balığı da kabuksuz zamanında ıstakozu yemek üzere. </st><st c="16926">Bu son örnek, günümüz dünyasının siyasi ittifaklar bahsine de epey uygun sayılır.</st></p>
		<p><st c="17007">Istakoz, doğanın kendine verdiği araçlara razı olup uyum göstermiş bir yaratıktır: “Madem kıskaçlarım var, kullanayım!” O ve pavurya bu son </st><span epub:type="pagebreak" title="235" id="page235"></span><st c="17148">derece güçlü silahları hemcinslerine karşı kullanmakta hiç sakınca görmez. </st><st c="17223">Özellikle pavuryaların dünyanın en kavgacı hayvanları olduklarını söyleyebiliriz. </st><st c="17305">Yakalanıp sepete girdikleri andan bizlerin midesine inmek üzere kaynar suya girdikleri ana kadar geçen zamanı birbirlerini parçalayarak, kıskaçlarını, bacaklarını kopararak geçirirler. </st><st c="17490">O kıskaçlara parmağınızı kaptırırsanız, vay halinize!</st></p>
		<p><st c="17543">Ama ıstakozun kıskaçsız akrabaları, örneğin bizim sularda da bulunan karavida ve böcek (langust) daha sosyal hayvanlardır. </st><st c="17667">Langustun bazı cinsleri sürüler halinde yaşar. </st><st c="17714">Kabuğu ıstakoza göre daha sert ve dikenlidir (herhalde kıskacın yokluğunu telafi etmek için). </st><st c="17808">Eti de, bence ıstakozunkinden aşağı değildir (ama lezzeti biraz farklı).</st></p>
		<figure>
			<img src="image/img15.jpg" alt="gorsel-sayi" />
		</figure>
		<p><span epub:type="pagebreak" title="236" id="page236"></span><st c="17880">“Langust” adı olsun, ıstakozun İngilizcesi olan “lobster” olsun, “locust”, yani “çekirge”den geliyor.</st></p>
		<p><st c="17982">Karides normal olarak çok daha küçük olmakla birlikte, Okyanuslarda, boyu ıstakozu aşan cinsleri de vardır. </st><st c="18091">Türkiye’de, Marmara gibi görece kuzeyde kalan denizlerde pembemsi, küçük boy ve çok lezzetli bir karides çıkar. </st><st c="18203">İstanbul Boğazı’nda yakın zamana kadar bundan daha da küçük ve rengi kahverengiye çalan “kanal karidesi” tipi vardı. </st><st c="18320">Akdeniz’de karidesin boyu büyür, rengi bejleşir. </st><st c="18369">Batıda “Fethiye”, doğuda ise bizdeki en büyük boy olan “İskenderun” karidesi vardır.</st></p>
		<p><st c="18453">Karides haşlanır ve salatası ya da “kokteyl”i yapılabilir. </st><st c="18513">Boyuna göre kızartması veya ızgarası olur. </st><st c="18556">Güvece de gider. </st><st c="18573">Çok taze karidesi çiğ yemek de mümkündür. </st><st c="18615">Doğuda, taze karidesi birkaç saat marinadda tutulduktan sonra çiğ yeme adeti gelişmiştir.</st></p>
		<p><st c="18704">Küçücük ve tamamen şeffaf “teke” yenmez, ama birinci sınıf olta yemi olur.</st></p>
		<p><st c="18779">Pavurya resmî hiyerarşide ıstakoz ailesinden sonra gelmekle birlikte, kendi hesabıma, ıstakoza tercih edip etmediğimi sık sık düşünmüşümdür. </st><st c="18921">Ama bu, gerçekte cevabı olmayan bir soru. </st><st c="18963">Daha doğrusu, gereği olmayan bir soru. </st><st c="19002">İkisini de yemesi yeterince mutluluk, tercih nereden çıkıyor? </st><st c="19064">Zaten, insanlık âleminde hâlâ bir türlü erişemediğimiz eşitliğin, deniz canlılarında büyük ölçüde gerçekleştiğine inanırım.</st></p>
		<p><st c="19187">Türkiye’de pavuryanın iki çeşidini biliyorum. </st><st c="19234">Biri İstanbul’da aldığımız, daha aşina olan, siyah renklisi. </st><st c="19295">Öteki de Akdeniz’deki mavi ayaklı pavurya. </st><st c="19338">Bunun eşi değilse de benzeri Uzakdoğu denizlerinde de tutuluyor. </st><st c="19403">Dalyan’da mavi ayaklıdan çok vardır. </st><st c="19440">Bir mavi yolculukta, Kaunos’ta çocuğun sattığı sprite şişesinin iki pavurya fiyatı ettiğini hatırlıyorum. </st><st c="19546">İçinin “oda”larını açması, dolayısıyla yemesi daha kolaydır, ama lezzeti buradakiler kadar iyi değildir.</st></p>
		<p><st c="19650">Ama Londra ve Paris’te bizim bu siyah pavuryanın okyanustan gelen azmanları bulunur. </st><st c="19736">İşte bu, başka bir âlemdir ki, tarif edecek kelime bulamıyorum.</st></p>
		<p><st c="19799">Paris’te Ahmet İnsel’le istiridye vb. </st><st c="19838">geleneği kurduğumuz gibi, Londra’daki arkadaşlarımla da ıstakoz-pavurya geleneğimiz var. </st><st c="19927">Berwick Sokağı’ndaki balıkçım kapandı, ama Newport’taki Çinli balıkçı (galiba zaten o iflas ettirdi) daha da iyi. </st><st c="20041">Son gidişimde, Billingsgate’te balık haline taşın</st><span epub:type="pagebreak" title="237" id="page237"></span><st c="20090">maya da başladım – Hikmet’le.</st></p>
		<p><st c="20120">Bizim sularda ıstakoz ve pavurya çeşitleri yaz başına doğru yumurta döker. </st><st c="20196">Yumurta tam dökülene kadar dişinin bedeninden dışarı uğramış bir halde durur. </st><st c="20274">Bu sırada pek işe yaramaz. </st><st c="20301">Ama yumurta, dökülmeden önce, özellikle nefistir. </st><st c="20351">Hayvanın içinde, mercan kırmızısı bir rengi vardır. </st><st c="20403">Bu zamanlarda dişi, erkekten çok daha nefistir. </st><st c="20451">Cinsiyeti, altındaki kuyruk gibi kısımdan anlarsınız: Dişininki yuvarlak, erkeğinki ince uzun ve sivri.</st></p>
		<p><st c="20554">Bu lüks yiyeceklerin ya elde edilmesinde ya da pişirilmesinde vb. </st><st c="20621">yufka yürekli insanların keyfini kaçıran keyfiyetler olduğunu söylemiştim. </st><st c="20696">Bu ara bölümdeki facia, bu hayvanların kaynar suya diri diri atılması zorunluğu. </st><st c="20777">“Bağırır” diye bir efsane vardır. </st><st c="20811">Bu tabiî imkânsız, çünkü bütün deniz hayvanları gibi (memeliler dışında) bunların da ses çıkaracak organları yoktur. </st><st c="20928">O ses “bağırma” değil, içindeki hava boşluklarından gelen bir ses olabilir. </st><st c="21004">Gelgelelim, bunca yıldır işlediğim bunca ıstakoz ve pavurya cinayetine rağmen, bu sesi hiç işitmedim. </st><st c="21106">Sinir sistemleri bizden çok farklı olduğu için, son duyumlarının da bizim hayal ettiğimiz türden bir şey olmamasını umuyorum.</st></p>
		<h2><span><st c="21231">Kaz ciğeri</st></span></h2>
		<p><st c="21242">Şimdiye kadar saydıklarım ayarında olmasa dahi, kaz ciğerinin de lüks yiyeceklere ayrılmış bir bölümde görünmeyi hak ettiğini söyleyebiliriz. </st><st c="21385">O da ister istemez az bulunur bir şey ve dolayısıyla görece pahalıdır. </st><st c="21456">Onun da lezzeti bir hayli özel, rafine ve güzeldir.</st></p>
		<p><st c="21507">Buradaki facia hayvanın öldürülmesinde değil, beslenmesinde. </st><st c="21569">İyice şişmanlaması, dolayısıyla ciğerinin büyümesi için, daracık bir yere tıkılıyor ve durmamasıya besleniyor. </st><st c="21680">Neyle beslendiği, yer ve zamana göre değişiyor. </st><st c="21728">Yunanlar buğdaydan lapa verirken Romalılar kuru inciri tercih etmiş. </st><st c="21797">Kimi yerlerde ceviz yutturuyorlar. </st><st c="21832">Başka birçok şey de kullanılabilir.</st></p>
		<p><st c="21867">İnsanlara bu yöntemi düşündüren, kazın kendisi olmuş. </st><st c="21922">Ta eski Mısır’da, o sıralar hâlâ yabani olan kaz göç uçuşuna hazırlanırken iyice oburlaşıyor. </st><st c="22016">Yedikçe, ciğeri de yağlanıyor. </st><st c="22047">Bu sıralarda kaz kesip yiyen Mısırlılar bütün vücudun yanısıra ciğerdeki farkı da görmüşler. </st><st c="22140">Böylece, evcil</st><span epub:type="pagebreak" title="238" id="page238"></span><st c="22154">leştirilen kaz ve ördeklerin yapay yoldan semirtilmesi yöntemleri de o zamandan beri geliştirilmiş. </st><st c="22255">Kaz besleme sahnelerinin resimleri piramidlerde bile bulundu.</st></p>
		<p><st c="22316">Ancak, Avrupa kıtasının “kaz tarihi”nde bu işlemi bir “sanayi” haline getiren kişi, aynı zamanda bölgede şaraplık bağ yetiştirilmesini de teşvik eden, Strazburglu rahip Oberlin’dir (1735-1806). </st><st c="22511">Alsas ovalarında yüzlerce kaz kafesi yaparak geleneği başlattı.</st></p>
		<p><st c="22574">İşlemi tıp diliyle anlatmak gerekirse, ciğerin başına gelen şeyin, şeker hastalığı olduğunu söylemeliyiz. </st><st c="22681">“Diyabet” denen şey bu!</st></p>
		<p><st c="22704">Dünyanın bu yöresinde iddialı yemeklerin çoğunda Fransız parmağı var. </st><st c="22775">Mısır’dan, Roma’dan sonra, bugün bildiğimiz kaz ciğeri, </st><em><st c="22831">paté de foie gras</st></em><st c="22848"> adıyla tanınır. </st><st c="22865">Aslında Fransızlar da ürettiklerinden fazla tüketiyorlar (üretimin bir kısmını ihraç ettikleri halde); demek ki, onlar da ithal kaz ciğeri yiyorlar. </st><st c="23014">Bu da fazla bir şey farkettirmiyor, çünkü herkes aynı hususları gözeterek aşağı yukarı aynı standartta pate üretiyor. </st><st c="23132">Ama Fransa’da </st><em><st c="23146">paté de foie gras</st></em><st c="23163"> yemenin epey ritüeli oluşmuştur: Bıçakla ya da kaşıkla yiyorsanız, her kesişten önce aleti sıcak suya batıracaksınız; ekmeğe (beyaz ekmek olacak) sürüyorsanız, tereyağı kullanmayacaksınız vb.</st></p>
		<p><st c="23355">Kaz ciğeri, gelişen bütün tekniklere rağmen, sınırlı bir madde olduğu için, üretimi de sınırlı kalıyor. </st><st c="23460">Bu nedenle, epey bir süreden beri ördek ciğeri de pate yapmakta kullanılmaya başlandı. </st><st c="23547">O da iyi, iyi yapılmışsa, ama kaz ciğeri kadar olmuyor.</st></p>
		<p><st c="23602">Türkiye’deki ürünler Fransa’nın epey gerisinde. </st><st c="23651">Gene de, damağınız ona alışınca, fazla yakınmadan yiyorsunuz.</st></p>
		<h2><span><st c="23712">Salyangoz ve kurbağa bacağı</st></span></h2>
		<p><st c="23740">Bunları pek fazla sevmediğim için sona bıraktım. </st><st c="23790">Ayrıca, ne kadar ya da niçin “lüks” oldukları da tartışmalı.</st></p>
		<p><st c="23850">“Müslüman mahallesinde salyangoz satmak” deyimi “Türkiye çıkışlı” olduğuna göre, salyangozun “lüks” değil, “iğrenç yiyecekler” diye bir hükümde anlatılmasını uygun görenler de olabilir. </st><st c="24037">Bizde epey yaygın olan bu tiksintide, dilsel bir etkenin ne derece payı var acaba? </st><st c="24120">Hayvanın yaygın adı “sümüklü böcek” olunca, bunun konuya çok iştah açıcı bir gi</st><span epub:type="pagebreak" title="239" id="page239"></span><st c="24199">riş olmayacağı açık. </st><st c="24221">Ama adı başka olsa, durum değişir miydi?</st></p>
		<p><st c="24261">Burada muhtemelen değişmezdi, ama Fransa’da durum bambaşka. </st><st c="24322">Orada gerek </st><em><st c="24334">escargot</st></em><st c="24342">, gerekse </st><em><st c="24352">grenouille</st></em><st c="24362"> lokanta </st><em><st c="24371">menu</st></em><st c="24375">’lerinin en gözde maddeleri arasında. </st><st c="24414">Bildiğim kadarıyla bu hayvanları dünya lokantalarının </st><em><st c="24468">menu</st></em><st c="24472">’lerine ihraç eden de, Fransa. </st><st c="24504">Napoleon savaşlarından, hatta Yüz Yıl savaşlarından bu yana Fransız milletini affetmemeye kararlı İngilizler onları hâlâ “kurbağa yiyen” olarak niteler.</st></p>
		<p><st c="24656">“Lüks” kategorisine girmiş yiyeceklere bakarken, bunların çeşitli nedenlerle “tedarikinde güçlük çekilen” şeyler olduğunu gördük. </st><st c="24787">Kurbağa hakkında fazla bir şey söyleyemeyeceğim, ama salyangoz o kadar da az bulunur bir yaratık olmasa gerek. </st><st c="24898">“Değer”i açıklamakta “nedret” (azlık) ölçütüne başvurmak, burjuva iktisadının ilkesidir. </st><st c="24987">Salyangozun değerini açıklamak için sanırım Marksist iktisat daha uygun: “Üretimi için harcanan emek miktarı”ndan yola çıkmak gerekiyor; çünkü bu hayvancağızı yenir hale getirmek için bayağı ciddi uğraşmak zorundasınız. </st><st c="25207">Yakaladıktan sonra bir ay kadar aç bırakacaksınız. </st><st c="25258">Sonra tuzlu veya tuzlu ve sirkeli suda birkaç gün bekleteceksiniz (bunun sonucunda kabuğunu terkediyor); sonra on ayrı suda “durulayacaksınız”; sonra saatlerce haşlayacaksınız; sonra sosunu yapıp, her birini sosuyla kabuğuna geri koyup, fırına vereceksiniz. </st><st c="25516">Daha da bir yığın ayrıntı. </st><st c="25543">İnsan bu kadar gayret ettikten sonra ayakkabılarını bile yenir hale getirir – hele o maydanozlu sarmısaklı tereyağı sosuyla.</st></p>
		<p><st c="25667">Böylece, kendi değer yargımı belirtmiş oldum: Salyangozun kendisi bence matah bir şey değil, ama bunca azimle üstüne saldırıp uğraşınca eh, şöyle böyle yutulur bir nesne oluyor.</st></p>
		<p><st c="25845">Kurbağa bacağı bu kadar uğraş gerektirmiyor. </st><st c="25891">Onda da çok kendine özgü ve vazgeçilmez bir lezzet bulmuyorum. </st><st c="25954">Çeşitli üçüncü dünya ülkelerinde, bazı kertenkele cinsleri afiyetle yeniyor. </st><st c="26031">Bir sefer SSCB’de ne olduğunu bilmeden bir kertenkele yediğimi hatırlıyorum. </st><st c="26108">Bunların hiçbiri “şık” bir yemek sayılmıyor; ama kurbağa bacağı, “Fransız mutfağı”nın bir “spesyalite”si olduğu için, hayata avantajlı başlayan zengin çocukları gibi, daha baştan güzide yemekler sırasına adını yazdırıyor.</st></p>
		<h2><span><span epub:type="pagebreak" title="240" id="page240"></span><st c="26329">Domalan (truffle)</st></span></h2>
		<p><st c="26347">Böylece hayvanlar âleminden bulup çıkardığımız “lüks yiyecekler”i tamamladım, sanırım. </st><st c="26435">Şimdi, bitkiler âlemine geçiyoruz. </st><st c="26470">Burada da sözü edilmesi gereken birkaç çeşit var.</st></p>
		<p><st c="26519">Türkçe’de “domalan” dediğimiz mantar azlığı, elde edilmesinin zorluğu ve tadının inceliği gibi nedenlerle ilk akla gelecek lüks bitkidir.</st></p>
		<p><st c="26657">Ormanlık alanlarda, özellikle meşe ormanlarında, ağaç köklerinin dibinde yetişir. </st><st c="26740">Sporlanma ile çoğalır. </st><st c="26763">Bu süreç bilindiği halde, yapay yollardan domalan yetiştirmek pek mümkün değildir. </st><st c="26846">Ancak ağaç dikerek, ağaçlandırılan alana bilinen bir domalan bölgesinden toprak getirip dökerek, şöyle böyle on, yirmi yıllık bir dönem içinde yetiştirebilirsiniz.</st></p>
		<p><st c="27009">Toplanması bayağı zordur, çünkü domalan toprağın içinde, bazen otuz santime varan bir derinlikte yetişir ve dışarı çıkmaz. </st><st c="27133">Kendine özgü, belirgin bir kokusu vardır, ama insan burnu toprağın altındaki bu kokuyu alacak kadar hassas değildir. </st><st c="27250">Onun için, bazı doğal müttefiklerle çalışması gerekir.</st></p>
		<p><st c="27304">Bunların başında, yumurtalarını domalana bırakan bir çeşit sinek gelir. </st><st c="27377">Fransızlar’ın </st><em><st c="27391">rabassier</st></em><st c="27400"> dediği domalan avcısı ormanda bu sineği izler. </st><st c="27448">Konup kalktığı yerleri tespit etmeye çalışır. </st><st c="27494">Sinek aynı yere birkaç kere geri dönüyorsa, bu hayra alamettir. </st><st c="27558">Ama gelişigüzel kazmaya başlarsa, domalanı mahvedeceği kesindir. </st><st c="27623">Çok dikkatle, yavaş yavaş tırmıklamalı, domalanı zedelememelidir. </st><st c="27689">Bu arada toprağın altından ortaya çıkacak bazı böcek ve solucan çeşitleri de doğru iz üstünde olduğunu kanıtlar.</st></p>
		<p><st c="27801">Bu kısa özetten bile, bunun zor bir iş olduğu anlaşılıyor. </st><st c="27861">Başka yöntemler de var (ama tabiî onların da zorlukları var): Domuz veya köpek kullanmak gibi. </st><st c="27956">Çünkü bu hayvanlar domalanı olduğu yerde kokusundan bulabiliyorlar. </st><st c="28024">Domuz daha birkaç haftalıkken bu iş için eğitilmesi gerekiyor. </st><st c="28087">Bu kısmen kolay, çünkü birkaç tane –düşük nitelikli, ezilmiş vb.– domalan tattırmanızla domuz bunun tiryakisi haline geliyor. </st><st c="28213">Bir sorun var: Hep kötüsünün, geçkininin peşine düşebilir. </st><st c="28272">Bu durumda hemen bir yenisini yetiştirmekten başka çare yok.</st></p>
		<p><st c="28332">Ama, iyi yetişenin de sorunları var. </st><st c="28370">Domuz, bu domalan bulma işini pir aşkına yapmıyor; insanlığa faydalı olmak gibi bir amacı yok. </st><st c="28465">Buldu mu, kendi yiyor. </st><st c="28488">Adı üstünde, domuz. </st><st c="28508">İri kıyım olduğu için, zaptetmesi </st><span epub:type="pagebreak" title="241" id="page241"></span><st c="28542">de güç. </st><st c="28550">Yanınızda, domalana yakın sevdiği başka bir yiyecek götüreceksiniz, domalanın yeri belli olunca kenara çekip önüne mısır mı neyse, bu mamayı koyacaksınız, onunla uğraşırken domalanı hızla çıkaracaksınız.</st></p>
		<p><st c="28753">Burnuna sopayla vurunca domalanı ağzından bırakmayı öğreteceksiniz, filan; bir sürü iş.</st></p>
		<p><st c="28841">Dolayısıyla, bu işi iyi yetiştirilmiş köpeklerle yapmayı tercih edenler de var. </st><st c="28922">Bilindiği gibi köpek daha hayırsever bir hayvandır. </st><st c="28974">Vejetaryen olmadığı için, bulduğu domalanı kendisi yeme tehlikesi yoktur. </st><st c="29048">Teşvik primi olarak, bulduğu her domalana karşılık sevdiği bir yiyecek verilir. </st><st c="29128">Ama köpeğin bu erdemleri, aynı zamanda zaafı: İçgüdüsü, domalan bulma konusunda, domuzunki gibi güçlü ve kendiliğinden çalışmıyor. </st><st c="29259">Dalga geçme ihtimali her zaman daha yüksek.</st></p>
		<p><st c="29302">İnsanlık da Babil’den beri domalanı tanıyor ve seviyor. </st><st c="29359">Bir Yunan kentinde bir metek (yabancı kökenli) pişirdiği bir domalan yemeğinin nefasetinden ötürü eşit yurttaş statüsüne kavuşturulmuş. </st><st c="29495">Daha sonra Romalılar da domalan merakını sürdürmüşler.</st></p>
		<p><st c="29549">Batı Roma yıkıldıktan sonra, “Karanlık Çağlar” boyunca, Roma’daki pek çok medeniyet ögesi gibi domalan da unutulmuş. </st><st c="29667">Ancak Ortaçağ sonuna doğru yeniden keşfedilmiş. </st><st c="29715">Egzotik özellikleri olan yiyeceklere hemen “afrodizyak” kudretler atfedilir. </st><st c="29792">Domalan için de böyle olmuş. </st><st c="29821">Bir trajikomedi: Clarence Dükü 1368’de bir İtalyan’la evleniyor. </st><st c="29886">Gelinin çeyizi içinde, Alba yöresinin domalan çıkaran bazı tepeleri de var. </st><st c="29962">Düğün yemeğinde Dük bunlardan o kadar fazlasını tüketiyor ki, sahiden afrodizyak olup olmadığını denemeye imkân bulamadan çatlayıp ölüyor.</st></p>
		<p><st c="30100">“Alba” yöresinden söz ettim. </st><st c="30130">Bu vesileyle, varolan domalan cinslerine gelelim. </st><st c="30180">Fransa, İtalya ve İspanya kayda değer denecek miktarda domalan üreten ülkeler. </st><st c="30259">Üçünde de farklı cinsler yetişiyor ve üçü de en iyisinin kendisinde olduğuna kesinlikle inanıyor. </st><st c="30357">Bununla birlikte, Fransız mutfağının bilinen şan ve şöhreti, en iyi domalanın Fransa’dan çıktığı inancını, dünya çapında yaygın bir inanç haline getiriyor. </st><st c="30513">Fransız domalanı esmer, kahverengi oluyor ve olgunlaştıkça kararıyor. </st><st c="30583">Onun için “siyah elmas” olarak anılıyor. </st><st c="30624">İtalya’nın Piedmonte bölgesinde, Alba yöresinin domalanı ise beyaz – o da “beyaz elmas” sayılıyor.</st></p>
		<p><st c="30722">“Elmas” benzetmesi oldukça yerinde. </st><st c="30759">Sözkonusu üç ülke, yılda ortalama ellişer ton domalan çıkarıyor. </st><st c="30824">Örneğin bütün dünyanın yıllık platin </st><span epub:type="pagebreak" title="242" id="page242"></span><st c="30861">üretimi 85 ton; tarih boyunca çıkarılmış elmasın toplamı da 230 ton olarak hesaplanıyor.</st></p>
		<p><st c="30949">Domalan Türkiye’de de var. </st><st c="30977">Ama yerel olarak tüketiliyor, çünkü burada böyle bir kültür yok (mantar yemeye başlamamız bile çok yeni). </st><st c="31083">Bir aralık Fransa’da yaşayan buralı arkadaşlarım Türkiye’den domalan getirtmenin yolunu bulmuşlardı. </st><st c="31184">Ama bizimki de beyaz İtalyan domalanına yakın bir cinsmiş. </st><st c="31243">Fransa’da öyle göz kamaştırıcı fiyatlardan alıcı bulmayacağı anlaşılınca vazgeçtiler.</st></p>
		<p><st c="31328">Yakınlarda –şaşırtıcı bir olgu– Afrika’nın Kalahari Çölü’nün domalan bakımından zengin bir bölge olduğu keşfedildi. </st><st c="31445">Ama nitelik bakımından pek değerli olmadığı tahmin edilebilir.</st></p>
		<h2><span><st c="31507">Kuşkonmaz</st></span></h2>
		<p><st c="31517">Sebzeler arasında “lüks yiyecek” kategorisine en fazla yakışanı kuşkonmazdır. </st><st c="31596">Brillat-Savarin, bir işçinin gündeliğinin 2.5 Frank olduğu bir dönemde bir bağ kuşkonmazın 40 franktan satıldığını anlatıyor ki, fiyat açısından o kategoriye rahat rahat girdiği bundan belli.</st></p>
		<p><st c="31787">Kuşkonmaz başlangıçta, Akdeniz havzasında, yabanî yetişen bir bitkiydi. </st><st c="31860">Yunan ve Romalılar onu bu haliyle yiyorlardı. </st><st c="31906">Sevilen bir yiyecekti. </st><st c="31929">Bugün Korsika ve Sardunya adalarında yabanî kuşkonmaz yetişir. </st><st c="31992">Barbar akınları kuşkonmazı da kış uykusuna yatırdı. </st><st c="32044">Ancak 1300’lerde, Fransa’da yeniden ortaya çıktı ve bir daha kaybolmadı. </st><st c="32117">Keşiften sonra Amerika’ya da yerleşti. </st><st c="32156">Quebec’teki Fransız kökenliler onu “sebzelerin aristokratı” olarak adlandırdılar.</st></p>
		<p><st c="32237">Türkiye’de pek az tüketilen kuşkonmaz artık ekilip biçilen bir sebze. </st><st c="32308">Ekildikten sonra üç yıl içinde kullanılır hale geliyor ve kök, on on iki yıl boyunca yeni ürün verebiliyor. </st><st c="32416">Ama seyrek ekilmesi gerektiği için oldukça geniş alan kaplıyor.</st></p>
		<p><st c="32479">Kuşkonmaz Batı’daki birçok sebze gibi bir et yemeğinin yanında garnitür olarak değil, kendi başına, genellikle de bir “antre” olarak yenen bir yemektir. </st><st c="32633">Genellikle haşlanır, ama sadece buharda pişerse daha iyi olur. </st><st c="32696">Mayonez veya vinegretle yenebilir. </st><st c="32731">Daha şık bileşimlere de girebilir. </st><st c="32766">Fransızlar genellikle beyazını, İngilizler yeşilini tercih ediyor. </st><st c="32833">Bu renk </st><span epub:type="pagebreak" title="243" id="page243"></span><st c="32841">farkı bitkinin cinsinde bir fark değil, yetiştirirken yapılacak uygulamaya göre değişiyor.</st></p>
		<p><st c="32931">Bir bakıma, enginarı da belki bu kategoriye sokabilirdik. </st><st c="32990">Nefaseti oldukça geç (18. </st><st c="33016">yüzyılda) anlaşılan enginarın “nedret”i yok artık. </st><st c="33067">Dolayısıyla, biraz pahalı olsa da, şimdiye kadar sayılanların düzeyine çıkmaz. </st><st c="33146">Ama tadı ince ve kendine özgüdür. </st><st c="33180">Keşfinin gecikmesi, kimbilir, neresinin yenir olduğunu bir türlü bulamamalarından mı ileri geliyor? </st><st c="33280">Koçu’dan, burada ilk enginarın Ortaköy sırtlarında yetiştirildiğini öğreniyoruz.</st></p>
		<p><st c="33360">Bizde genellikle zeytinyağlı (bakla ya da bezelye ile birlikte) pişirilmekle birlikte Osmanlı mutfağının ünlü etli enginarı da vardır.</st></p>
		<p><st c="33495">Safra kesesine, karaciğere iyi geldiği için sarılık hastalarına yedirilir. </st><st c="33571">Bir özelliği de, enginar yedikten sonra içtiğiniz suyun özellikle tatlı gelmesidir.</st></p>
	</section>
	<div id="charCountTotal" value="33654"></div></body>
</html>
