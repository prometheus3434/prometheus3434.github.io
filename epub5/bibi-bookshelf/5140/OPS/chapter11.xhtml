<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tarih Boyunca Yemek Kültürü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="173" id="page173"></span><st c="0">Son Otuz Yılda İstanbul Lokantaları</st></h1>
		<p><st c="36">İstanbul’da lokanta sayısı, şu dönemde, herhalde tarihinin en yüksek düzeyine varmış olmalıdır. </st><st c="133">Çünkü nüfus artıyor: Dışarıda yemek yeme alışkanlığı da artıyor. </st><st c="198">Ama bu niceliksel artışın yanında niteliksel bir gelişme var mı? </st><st c="263">Bu soruya olumlu cevap vermek herhalde çok kolay değil.</st></p>
		<p><st c="318">“Nerede eski günler” sözü ya da bu sözün dile getirdiği ruh hali çok iyi tanıdığımız, hattâ bir hayli bıktığımız bir şeydir. </st><st c="444">Çok zaman olur olmaz yerde söylenir ve eskiden olan her şeyin şimdi olan her şeyden daha iyi olduğuna bizi inandırmaya çalışır. </st><st c="572">Oysa genellikle kendi gençliğini anıyordur bunu söyleyen, hayıflandığı da bundan ibarettir.</st></p>
		<p><st c="663">Ama şu otuz yılın “lokantalar tarihi”ne bakınca durum böyle olmuyor. </st><st c="733">Burada gerçekten önemli şeylerin kaybolduğunu görüyoruz. </st><st c="790">Anlaşılması güç bir şekilde, zevkler kayboluyor, bilgiler ve kurumlar da kayboluyor. </st><st c="875">Anlaşılması gerçekten güç: çünkü bir yandan imkânlar genişliyor, servet yayılıyor, incelme istekleri de yayılıyor. </st><st c="990">Ama nedense lokantalar da genel olarak bozuluyor, yemekler standartlaşıyor vb.</st></p>
		<p><st c="1068">Bunun başlıca nedeni, çok hızlı değişen bir toplumda geleneklerin çabuk unutulması, kurumların da fazla uzun ömürlü olmamasıdır sanıyorum. </st><st c="1208">Oysa iyi yemek, her şeyden önce sağlam gelenek ister. </st><st c="1262">Hızlı yemek, ucuz yemek, kolay yemek gibi “modern” ihtiyaçlar da, tüketicinin zevkini köreltiyor. </st><st c="1360">Bakıyorsunuz, hamburger, McDonald’s vb. </st><st c="1400">ortalığı kaplamış, insanların gözü başka bir şey görmez olmuş. </st><st c="1463">Ve tabiî bu eğilimler </st><span epub:type="pagebreak" title="174" id="page174"></span><st c="1485">yalnız bize özgü de değil.</st></p>
		<p><st c="1511">Dünya yemek inceliğinin başlıca merkezlerinden Paris’te ilk kez bir Wimpy Bar gördüğümde, insanlığa inancımın bir parçasını kaybeder gibi olmuştum.</st></p>
		<p><st c="1659">Bu bakımdan biraz nostaljik bir yazı olacak bu. </st><st c="1708">Çünkü İstanbul’da kaybolan ve yeri doldurulamayacak şeyler çok fazla, ama bu erozyonun “daimi” olmayacağı, bazı güzellikler diriltilemezse bile İstanbulluların yaratıcılığı ile yeni güzellikler doğacağı umudunu da taşıyorum doğrusu.</st></p>
		<p><st c="1940">İstanbul’un başlıca iş merkezleri, doğal olarak iyi lokantaların kurulduğu bölgeler olmuştur. </st><st c="2035">Ellilerin sonlarına kadar bu merkezler Eminönü-Bahçekapı ile karşı yakada da Galata-Karaköy’dü. </st><st c="2131">Bankalar, büyük şirketler, büyük ticarethaneler hep buralardaydı. </st><st c="2197">İthalatçılar, borsacılar, bir kısım sanayiciler buradaydı. </st><st c="2256">Çevrede de, genellikle akşam kapalı olan, bu hali vakti yerinde insanlara öğle yemeği veren iyi lokantalar bulunurdu.</st></p>
		<p><st c="2373">Eminönü bölgesini ele alalım. </st><st c="2404">Ellilerde hangi lokantalar vardı burada? </st><st c="2445">Pandelli, Konyalı, Ege Lokantası, Borsa Lokantası, İstanbul Lokantası ilk ağızda akla gelenler. </st><st c="2541">Bu adları sayınca, “Eh çoğu bugün de var” denebilir. </st><st c="2594">Oysa öyle değil. </st><st c="2611">Bazı adlar kalmış, ama kurumun kendisi çoktan değişmiş. </st><st c="2667">Örneğin Konyalı artık lokanta değil. </st><st c="2704">Topkapı Sarayı’nın Mecidiye Köşkü’nde icrayı sanat eyleyen kolu da eski Konyalı’nın yemeğini artık yapmıyor ya da yapamıyor.</st></p>
		<p><st c="2828">Borsa ve Ege ise eski yerlerinden taşınınca eski karakterlerini de büyük ölçüde kaybettiler. </st><st c="2922">Bina, atmosfer bir lokanta için son derece önemli özelliklerdir. </st><st c="2987">Borsa’nın eski, iki katlı lokantası güzeldi. </st><st c="3032">Ege ise eski bir havra binasındaydı (şimdi bu havra da üstüne yapılan bir banka binasının içinde kayboldu) ve kubbesi, kemerleri, lokantaya apayrı bir hava veriyordu. </st><st c="3199">Şimdi Ege yer altında bir yerde, Borsa Sirkeci’de düzayak, temiz ama sıradan bir mekâna, oradan Osmanbey’e, oradan da Lütfi Kırdar’a taşındı. </st><st c="3341">Müşteri değişti, kurum değişti. </st><st c="3373">İkisi de hâlâ iyi yemek yapan, işini iyi bilen lokantalar: ama eski hava kalmadı. </st><st c="3455">Öte yandan, oldukça iyi bir lokanta olan İstanbul Lokantası iyice tarihe karışıp gitti.</st></p>
		<p><st c="3542">Pandelli’nin tarihi daha farklıdır. </st><st c="3579">Menderes İstanbul’un imarı amacıyla eski Balık Pazarı’nı yıkmadan önce bu semtte küçük bir meyhaneydi Pandelli. </st><st c="3691">(Ünlü Gaskonyalıların serüveni de burada başlamıştı). </st><st c="3745">Pandelli usta mutfakta kendi durur, tanıdığı müşterilerine sevdiklerini bildiği </st><span epub:type="pagebreak" title="175" id="page175"></span><st c="3825">mezeleri verirdi. </st><st c="3843">Pilakisi çok ünlüydü. </st><st c="3865">Yıkımdan sonra Mısır Çarşısı’nda şimdiki yerine taşındı. </st><st c="3922">O zaman da lüks bir lokanta oldu. </st><st c="3956">Bugün hâlâ İstanbul’un en iyi yemek veren bir iki yerinden biridir Pandelli, ama yalnız öğleyin açıktır.</st></p>
		<figure>
			<img src="image/img12.jpg" alt="gorsel-12" />
		</figure>
		<p><st c="4060">Eski Yemiş tarafında daha meyhanemsi bir Pandelli devam etmişti. </st><st c="4126">Son dönemde de bu lokanta Ticaret Odası çevresine yerleşmişti. </st><st c="4189">Dalan’ın yıkımlarıyla ortadan kalkan bu lokanta da türünün çok iyilerindendi. </st><st c="4267">İşittiğime göre şimdi Rami’deki eski kışlanın içine taşınmış.</st></p>
		<p><st c="4328">Buna benzer daha başka yok olmuş lokantalar anılabilir. </st><st c="4385">Vilayet’in karşısındaki Konyalı Vilayet Lokantası gibi. </st><st c="4441">Ya da Sirkeci’deki Şehir Oteli’nin lokantası gibi. </st><st c="4492">İlki kapandı, ikincisi Ahırkapı’da kıyıya taşınıp kebapçı ve balıkçı olunca eski karakterini tamamen kaybetti. </st><st c="4603">Niçin yaşamıyor bu kurumlar? </st><st c="4632">Oysa kendi zamanlarında hep iyi iş yapmışlar, müşte</st><span epub:type="pagebreak" title="176" id="page176"></span><st c="4683">rileri eksik olmamış. </st><st c="4706">Önemli bir neden bu lokantaların sahiplerinin veya aşçılarının, hatta bazı garsonlarının böyle kolay yetişmemeleri. </st><st c="4822">Dolayısıyla bazen kurum bu insanların ömrüyle sınırlı oluyor. </st><st c="4884">Onların yerlerine geçenler aynı gelenekleri yaşatamıyor. </st><st c="4941">Kimi zaman, daha önce değindiğim gibi, mekânın değişmesi bile olayı kurutabiliyor. </st><st c="5024">Ama herhalde hepsinden önemli ve uzun vadede belirleyici olan faktör, tüketicinin eğilimleri. </st><st c="5118">Tüketici de bu gibi özgün kurumlara, onların özgün yemeklerine vb. </st><st c="5185">karşı kültürel bir duyarlılığa sahip değil. </st><st c="5229">Genel standardizasyon içinde varolmaktan yeterince memnun.</st></p>
		<p><st c="5287">Büyük şehirlerin uluslararası özellikleri olur. </st><st c="5336">Paris’te, Londra’da, Roma’da vb. </st><st c="5369">aşağı yukarı bütün ülkelerin lokantaları bulunur. </st><st c="5419">Bunlar kısmen, o şehirde yaşayan o ülkenin insanlarına, sözgelişi Portekizlilere, Çinlilere, İspanyollara, Yunanlara hizmet verir. </st><st c="5550">Ama aynı zamanda bu büyük şehirlerin yerli halklarının içinde hatırı sayılır sayıda insan böyle lokantalara gitmeye meraklıdır. </st><st c="5678">Kimisi belirli bir veya birkaç ulusal mutfağın müdavimidir: kimi daha serüvencidir, mümkün olduğu kadar çok ülkenin yemeklerini tatmaya çalışır. </st><st c="5823">Büyük şehirlerin büyük kalabalıkları, böylece, çok sayıda yabancı lokantayı yaşatırlar.</st></p>
		<p><st c="5910">Bu şehirlerin bulunduğu ülkelerin tarihleri de orada bazı bölgelerden gelme yabancı lokantaların daha fazla yoğunlaşmasına sebep olmuştur. </st><st c="6050">Onun için örneğin Paris’te Vietnam ya da Cezayir lokantaları, Londra’daysa Hint-Pakistan lokantaları çoktur. </st><st c="6159">Endonezya lokantaları Hollanda’da ibadullahtır vb. </st><st c="6210">Ama her ülkenin, her ulusal mutfağın en azından bir iki seçkin temsilcisi bulunur büyük şehirlerde.</st></p>
		<p><st c="6309">İstanbul bu bakımdan hiçbir zaman çok zengin olmadı diyebiliriz. </st><st c="6375">Geleneksel İstanbul’da zaten lokanta kavramı yoktu (kelime de İtalyanca’dan geliyor). </st><st c="6461">Çarşıda, esnafın yemek yiyeceği yerler, yol üstünde konaklayıp yemek yenecek yerler vardı da, bugünkü gibi, bir eğlence ve sosyalleşme eylemi olarak gidip lokantada yemek yemek âdeti yoktu. </st><st c="6651">Meyhaneler vardı, kimi dönemlerde Müslümanlar için bile yarı legalleşebiliyorlardı. </st><st c="6735">Ama bir lokanta geleneği yoktu. </st><st c="6767">Böyle şeyler on dokuzuncu yüzyılda başladı. </st><st c="6811">Tabiî Pera’dan başladı.</st></p>
		<p><st c="6834">Bir iş merkezi olarak Eminönü’nün yakın zamanlara kadar iyi lokantaların kurulmasını teşvik ettiğine değinmiştim. </st><st c="6949">Galata da gene böyle bir iş merkeziydi. </st><st c="6989">O zaman Voyvoda Caddesi olan şimdiki Bankalar Caddesi ve </st><span epub:type="pagebreak" title="177" id="page177"></span><st c="7046">çevresi o günlere göre modern irili ufaklı iş yerleriyle dolmuştu (Osmanlı Bankası’nın merkezi burasıydı, örneğin). </st><st c="7162">Dolayısıyla, işadamlarına öğle yemeğine gidecek iyi lokanta gerekiyordu. </st><st c="7235">İstanbul’un bir numaralı lokantası olma özelliğini elden bırakmaya uzun süre pek niyetli görünmeyen Abdullah Efendi ilkin bu çevrede icrayı sanat eylemeye başlamış, daha sonra İstiklâl Caddesi’nde Rumeli Han’a taşınmıştı. </st><st c="7457">Abdullah burada Abdullah’tı. </st><st c="7486">Arkasından Emirgân’a gidince şehir hayatından koptu. </st><st c="7539">Kalitesini bugün de sürdüren Liman Lokantası da Karaköy’ün iş çevresine hizmet verir (sanırım şimdi o da önce kapandı sonra yeniden açıldı, ben bu yazıyı yazalı beri). </st><st c="7707">Perşembe Pazarı’nda ya da Mumhane Sokağı çevresinde (kimisi şimdi kapanan) kaliteli balık lokantaları aynı tip müşteriye çalışır: burada da, Kolaro gibi, kapanmış ve artık unutulmuş birinci sınıf lokantalar vardı.</st></p>
		<p><st c="7920">Galata-Karaköy iş merkezine karşılık, Beyoğlu başlıca eğlence merkeziydi. </st><st c="7995">Onun için, İstanbul’un başka büyük şehirlerdeki yabancı lokantalara benzeyen lokantaları burada sıralanıyordu. </st><st c="8106">Şimdi Rejans’tan başkası kalmadı bu yerlerin. </st><st c="8152">Tarihlerine değil de, yerleşimlerine göre hatırlayalım bu yabancı mutfak temsilcilerini.</st></p>
		<p><st c="8240">Tünel’de ilk Fischer açılmıştı. </st><st c="8273">Daha sonra Mme Fischer lokantasını Galatasaray Lisesi’nin yanındaki sokağa taşıdığında, bu ilk Fischer de daha sınırlı bir mönü ile epey süre devam etmişti. </st><st c="8430">Asıl Fischer bir ara da Tepebaşı’ndan gelen caddenin İstiklal Caddesi’ne kavuştuğu kıvrımda, yani İngiliz Konsolosluğu’nun karşısında çalıştıktan sonra kapandı. </st><st c="8591">Yıllar sonra şimdilerde Gümüşsuyu’nda gene bir Fischer var. </st><st c="8651">İstanbul’da Alman mutfağının belli başlı temsilcisi olan – en garantili schnitzel’i, patates salatasını, strudel’i vb. </st><st c="8770">yediğiniz eski Ficher’le bu yenisinin arasında organik bir bağ olup olmadığını bilmiyorum.</st></p>
		<p><st c="8860">Tünel’den Rejans sırasında Galatasaray’a doğru yürüdüğünüzde, Asmalımescit Sokağı’ndaki Fransız Pasajı’nda –şimdi daha çok “Nil” diye biliniyor, belki de altmışlardaki aynı adlı meyhaneden ötürü– Çardaş adında bir Macar lokantası vardı. </st><st c="9098">Altmışların başında ortadan kaybolan, şimdi pek az kişinin hatırladığı bu lokantada, tabiî gulaş vardı, ama fırında kaz gibi başka yerde bulamadığınız yemekler de pişerdi. </st><st c="9270">Çardaş’la birlikte İstanbul fırında kaz imkânını kaybetti.</st></p>
		<p><st c="9328">Rejans, şükürler olsun, hâlâ yaşıyor. </st><st c="9367">Rejans, 1917 Sovyet devriminin </st><span epub:type="pagebreak" title="178" id="page178"></span><st c="9398">Türkiye’ye yansımış sonuçlarından sadece bir tanesidir. </st><st c="9454">Yirmilerde İstanbul ve Ankara’da Rus varlığının ne kadar hissedilir bir şey olduğu sık sık anlatılmıştır. </st><st c="9560">Kokain çekilen kahvehaneler (Novotni gibi), şık pastaneler ve lokantalarıyla “dekadan” Beyaz Ruslar Türkiye’nin eğlence hayatını uzun zaman belirlemişlerdi. </st><st c="9717">Bugün bile birçok Türk lokantasında strogonof, karski, kiyevski gibi yemeklerin bulunması bu etkinin süregiden sonucudur. </st><st c="9839">Ankara’da Karpiç, uzun zaman oranın bir numaralı lokantası oldu. </st><st c="9904">Daha sonra Karpiç’in başgarsonu Serge, adının Türkçe’leşmiş şekliyle, Süreyya’yı açtı. </st><st c="9991">Ankara’nın en iyi yemeği, ayrıca siyasi dedikodu ve sosyal skandalın en ilginç olanı, Serge’de bulunurdu. </st><st c="10097">Serge, ulaştırma bakanlığına kimin getirileceğini de bilirdi, bir önceki ulaştırma bakanının karısının kiminle kırıştırdığını da. </st><st c="10227">Ellilerde Süreyya, yazları Moda Deniz Kulübü’nün lokantasını işleterek İstanbul’a da ayak attı. </st><st c="10323">Daha sonra da Ankara’yı terk edip Bebek’teki bilinen yerini açtı. </st><st c="10389">Burada da birinci sınıf yemek vermeye devam etti. </st><st c="10439">Şimdi o lokantanın da –örneğin İstinye’de– devamı olan yeni kurumlar var.</st></p>
		<p><st c="10512">Rejans’ta kalmıştık. </st><st c="10534">Çocukluğumda, Rejans’ın balkonunda müzik çalındığı zamanı hayal meyal hatırlıyorum. </st><st c="10618">Bu lokanta yakınlarda yangın geçirdikten sonra iç düzeni değiştirilmeden –kalebodurları dışında– onarılması iyi oldu. </st><st c="10736">Çünkü atmosferi korundu. </st><st c="10761">Ama bu atmosferin bazı başka öğeleri değişmek zorunda kaldı. </st><st c="10822">İnsan ömrü, Beyaz Rus madamları birer birer eksiltti. </st><st c="10876">En son serviste onlarla akrabalığı olan, tek bir kişi kalmıştı ve onun da adı Fatma Hanım’dı. </st><st c="10970">Şimdi o da yok. </st><st c="10986">Rejans’ın yemekleri gene iyi, ama eskisi kadar Rus değil. </st><st c="11044">Ördeği veya Rus yemeklerini rakıyla yiyenlerin sayısı da çoğaldı. </st><st c="11110">Sonuç olarak, geçmişten yadigâr tek tük kurumlardan biri Rejans.</st></p>
		<p><st c="11174">İstiklâl Caddesi’nde aynı kaldırımdan Taksim’e doğru yürürken, Hıristaki Efendi’nin yaptırdığı Cité de Pera’da, yani Pasaj’da, Degüstasyon’a gelirdiniz. </st><st c="11328">Degüstasyon, Fransızca adına rağmen, temelde İtalyan lokantasıydı. </st><st c="11395">Rejans’tan daha da eskiydi (Rejans 1930’larda, Degüstasyon 1920’lerde işe başlamıştı). </st><st c="11482">Klasik İtalyan yemeklerinin yanısıra, çok iyi rakı mezesi de yapılırdı. </st><st c="11554">Bu lokantanın kapanması her bakımdan acı oldu. </st><st c="11601">Şimdilerde, Taksim çevresindeki birçok İtalyan lokantası, her biri çok değişik “lasanya”lar yapan bol miktardaki –ve her yerdeki– pizzacılar, Degüstasyon’un eksiğini kapamaya yetmiyor.</st></p>
		<p><span epub:type="pagebreak" title="179" id="page179"></span><st c="11785">Gene yürüyelim Taksim’e doğru. </st><st c="11817">Ağacami’den sonra, soldaki İmam sokağında, altmışlı yıllarda, Stat-Hamburg adında küçük bir Alman lokantası açılmıştı. </st><st c="11936">Somurtkan ve çalışkan bir karı kocanın işlettiği yerde, domuz pirzolası, Alman bifteği, spagetti gibi dört beş değişmez yemekten oluşan basit bir mönü vardı. </st><st c="12094">Ama yaptığını iyi yapan, sevimli bir lokantaydı.</st></p>
		<p><st c="12142">Taksim çevresine geldik. </st><st c="12168">Gümüşsuyu’ndaki küçük Rus lokantasını unutmamak gerekiyor. </st><st c="12227">Buranın çizgisi bir hayli inişli çıkışlı olmuştur. </st><st c="12278">Kimi zaman epey kötülemiştir. </st><st c="12308">Şu günlerde yükselişte.</st></p>
		<p><st c="12331">Taksim’e çıkınca sola doğru gidiyorsak, şimdi yeri değişen –eski yerinden fazla uzaklaşmaksızın– Çin lokantasına varırız. </st><st c="12454">Bu da görece eski. </st><st c="12473">Yanılmıyorsam, kuruluşu 1949 Çin devriminden sonra, Zeki Velidi Togan’ın çağrısıyla İstanbul Edebiyat Fakültesi’nde okutmanlığa gelen bir Singkianglı (Sincan) Türk aileye dayanıyor (anlaşılan Türkiye’nin dünya devrimlerinden etkilenmesi daha çok lokantaların zenginleşmesiyle sınırlı kalmış).</st></p>
		<p><st c="12765">En eski Çin lokantamızın Müslüman Türkler tarafından açılmasının azımsanmayacak bazı sonuçları var: Çin’de en fazla kullanılan et olan domuz eti buradaki mönüde yer almıyor. </st><st c="12940">Bunun dışında, Batı’daki bazı Çin lokantaları kadar parlak olmamakla birlikte, kendisinden sonra İstanbul’da veya Ankara’da açılmış Çin lokantalarının birçoğundan daha iyidir.</st></p>
		<p><st c="13115">Yakın zamanlara kadar İstanbul’da uluslararası </st><em><st c="13163">cuisine</st></em><st c="13170"> işte bu lokantalarla temsil ediliyordu. </st><st c="13211">Tabiî bu sayılanların yanında, birçok lokantada Fransız mutfağının yemeklerinden seçmeler de vardır. </st><st c="13312">Şimdilerde Japon lokantası, yeni açılmakta olan Kore lokantası gibi egzotik sayılabilecek lokantalar, Swiss Pub gibi yerler, Tünel’deki Dört Mevsim gibi doğrudan Fransız mutfağını uygulayan lokantalar da var. </st><st c="13521">Milli mutfak belki sayılmaz ama Laz mutfağının da bir örneği var: Kuruçeşme’deki Pafuli. </st><st c="13610">Kimbilir, belki ileride Hint, İspanyol, İskandinav vb. </st><st c="13665">yabancı mutfakların temsilcileri de ortaya çıkar.</st></p>
		<p><st c="13714">Büyük otellerin çok zaman ünlü lokantaları olur. </st><st c="13764">Bunlar da, dünya standartları gereği, Fransız mutfağına ağırlık veren, ama bazı ünlü dünya yemeklerini de bulunduran lokantalardır. </st><st c="13896">İstanbul’da kapanan otel ve dolayısıyla kapanan lokanta olarak önemli bir kayıp Park Otel’dir. </st><st c="13991">Bu otel, kendisi, barı, pastanesi ve lokantasıyla çok iyiydi. </st><st c="14053">O bakımdan yokluğu üzücü. </st><st c="14079">Yerine yapılıp sonra yarısı yıkılmış lenduha ise dehşet verici.</st></p>
		<p><span epub:type="pagebreak" title="180" id="page180"></span><st c="14142">Divan açıldığında zengin bir Fransız mutfağıyla ve İsviçre pastanesiyle başlamıştı diye hatırlıyorum. </st><st c="14245">Hilton ve Etap’lar lüks otellerin standart iyi mönülerini uyguluyorlar. </st><st c="14317">Pera Palas eski ayarında değil. </st><st c="14349">Ama standart dışı ilginç bir şeyi deneyen Sheraton var. </st><st c="14405">Burada Revan adlı restoran bölümünde, geleneksel Türk mutfağı canlandırılmaya çalışılıyor (o zamandan beri kaldı mı, bilemeyeceğim). </st><st c="14538">Bütün profesyonel “restorasyon” girişimlerinde olduğu gibi sonuç “otantiklik” açısından tartışılır; ama boğazınızdan lezzetli birşeyler geçtiğinden şüphe yok.</st></p>
		<p><st c="14696">Yakınlarda, Süleymaniye Külliyesi’nin imaret kısmında açılan Dar-ül Ziyafe ile Kariye’deki Asitane aynı iddiayı, yani Osmanlı mutfağını sürdürmeyi üstlendiler. </st><st c="14857">Asitane bence hayli başarılı. </st><st c="14887">Ayrıca, Armada Oteli de, fanteziye kaçmadan, iyi bir geleneksel mutfak örneği veriyor.</st></p>
		<p><st c="14973">Geleneksel Türk yemeklerinin önde gelen temsilcileri Mısır Çarşısı’nda Pandelli ve Emirgân’da Abdullah. </st><st c="15078">Bu arada, Kadıköy’de Fehmi ve Üsküdar’da Kanaat gibi, çok başka bir düzeyde iyi Türk yemeği yapan “kitle lokantaları” da neyse ki var hâlâ. </st><st c="15218">Bir başka iyi lokanta da –gene Türk yemeği ağırlıklı– Kapalı Çarşı’nın içinde. </st><st c="15297">Kenarda kıyıda böyle lokantalar hâlâ bulunuyor, müdavim de edinebiliyorlar. </st><st c="15373">Kapalı Çarşı’nın esnafı bol olduğu için, yalnız içinde değil, dışında da iyi yerler bulunuyor. </st><st c="15468">Nuruosmaniye kapısına yakın olan Subaşı bunlardan biri. </st><st c="15524">Nuruosmaniye’nin Çemberlitaş’a bakan kanadının karşısındaki Arslan da öyle. </st><st c="15600">Gene bu çevrede, şimdi Vezir Hanı’nın arka kanadında çalışan Ümit’i anmadan geçmemeli.</st></p>
		<p><st c="15686">Bu tip lokantalardan biri Fatih’te, Akdeniz Caddesi taraflarında Hünkâr. </st><st c="15760">Ayrıca, çeşidi az, ama kuru fasulyası hâlâ birinci sınıf olan, Süleymaniye Külliyesi’nin başındaki Ali Baba’yı da unutmamalı (eskiden, Üsküdar’daki Kanaat’ten ayrılmış saygıdeğer bir kurumdur).</st></p>
		<p><st c="15953">Kaybolanlara gelince, daha önce saydıklarıma ek olarak aklıma ilkin Ekrem Yeğen’in Beyoğlu’ndaki küçük lokantası geliyor. </st><st c="16076">Ekrem Yeğen’in yemek kitapları, hâlâ bu piyasanın en iyi satan kitapları arasında. </st><st c="16159">Onun için lokantasını da uzun uzun anlatmaya gerek yok. </st><st c="16215">Yalnız şunu söyleyeyim: Mönü oldukça değişkendi, ama bir günde pişirdiği çeşitler fazla değildi. </st><st c="16312">Bir de içki vermezdi.</st></p>
		<p><st c="16333">Beyazıt’ta Emin Efendi, benim öğrenciliğimde vardı, ama isim olarak sadece. </st><st c="16410">Eski Emin Efendi o zaman da kalmamıştı. </st><st c="16450">Üniversite çevresinde, </st><span epub:type="pagebreak" title="181" id="page181"></span><st c="16473">öğrenciye iş yaptığı için ucuz olan, zevkli ev yemekleri sunan bir yer olduğunu bilenlerden işitirdik. </st><st c="16576">Otuzlarda, kırklarda –tabiî şimdikine oranla çok daha küçük ölçekte olan– turistik turların öğle yemeği için alışılmış uğraklarından biriymiş Emin Efendi.</st></p>
		<p><st c="16730">Anmayı unutmamam gereken bir yer de Florya’da, demiryolunun yanında, Yahya Bey’in lokantasıydı. </st><st c="16827">Atatürk’e de hizmet eden Yahya ve Alman karısı burada yemeği birlikte pişirirlerdi. </st><st c="16911">Fırında, asma yaprağına sarılı sardalya gibi değişik buluşları da vardı. </st><st c="16984">Sonra, yanılmıyorsam, Devlet Demir Yolları bu yeri aldı ve lojman arsası olarak kullandı. </st><st c="17074">Yahya’nın, ahir ömründe uğradığı bu muamele üstüne acıklı sözleri, Reşat Ekrem Koçu’nun </st><em><st c="17162">İstanbul Ansiklopedisi</st></em><st c="17184">’nde vardır.</st></p>
		<p><st c="17197">Koçu’nun anlattığı, gene tarihe karışmış bir de av lokantası var. </st><st c="17264">İstanbul’dan epey uzak. </st><st c="17288">Avcılar buraya geliyor ve o gün ne vurmuşlarsa patrona veriyorlar. </st><st c="17355">Ama o gün ne pişmişse onu yiyorlar. </st><st c="17391">Sözgelişi, adam yedi kekliğini verip masaya oturuyor; önüne tavşan geliyor. </st><st c="17467">Geleneği bilmeyen biri, “Yahu, biz keklik vermiştik,” filan diye diklenirse, kekliğini eline verip gönderiyorlar. </st><st c="17581">Bir daha da içeri almıyorlar. </st><st c="17611">O zamanlar böyle hafif eksantrik, kuraldışı ve şirin kişilikler, uygulamalar olabiliyordu. </st><st c="17702">Şimdi Allah bilir, kekliği eline tutuşturulan zamane avcısı, kaldırıp lokantacıyı da vurur.</st></p>
		<p><st c="17793">Bu yakınlarda, Divanyolu üstünde bulunduğu için hem adliyede işi olan avukatlara, hem de Babıali’ye iş yapan Çınar Lokantası da, yerinden çıkarıldığı için kayboldu. </st><st c="17959">Bir yer bulup yeniden işe başlamaya çalışıyorlar diye biliyorum. </st><st c="18024">Bulamazlarsa, güzel ev yemekleri ve bulunmaz başgarsonu Hayri ile bu lokanta da tarihe karışırsa çok yazık olur.</st></p>
		<hr />
		<p><st c="18136">Çekmece’de Beyti, bildiğim kadarıyla “et lokantası” diye anılan bir lokanta türünün mucidiydi. </st><st c="18232">Şimdi bu türün örnekleri bir hayli çoğaldı: Gelik, çeşitli Kosova’lar vb. </st><st c="18306">Beyti de Çekmece’deki yeri kapayıp bir süre kaybolduktan sonra Florya’da yeniden yerüstüne çıktı.</st></p>
		<p><st c="18403">Bu tip uzmanlaşmış lokantaların bir çeşidi tabiî kebapçılar. </st><st c="18465">Elli sonrasının güneydoğulu akınıyla bunlar iyice çoğaldı. </st><st c="18524">Büyük çoğunluğunun sıradan olduğunu söylemek yanlış olmaz. </st><st c="18583">Levent, Etiler çevresinde açılan, oldukça arabesk bir zevkle döşenmiş, şıklık iddiasındaki kebapçılar belki de bu türün en beter örnekleri. </st><st c="18723">Bazılarının da parlak dönemleri istikrarlı </st><span epub:type="pagebreak" title="182" id="page182"></span><st c="18766">olmuyor. </st><st c="18775">Örneğin Bostancı’daki Buhara başlangıçtaki kalitesini kaybetti. </st><st c="18839">Bildiğim ilk Adana işi “ocakbaşı”nı açan Pala, Balo sokağına taşındıktan sonra kötüledi. </st><st c="18928">Beyazıt-Aksaray çevresinde Çavuşoğlu, Hacıbozanoğlu vb. </st><st c="18984">kebapçılar hâlâ iyi sayılır. </st><st c="19013">Bence İstanbul’un en iyi kebapçısı halen Mısır Çarşısı yanındaki otoparkın içinde işe başlayan, sonra karşı sırada yer alıp orayı büyüten Urfalı Hamdi. </st><st c="19165">Umarım zamanla o da bozulmaz. </st><st c="19195">Beşiktaş’taki Hanedan da kebapçının şık olanının başarılı örneklerinden.</st></p>
		<p><st c="19267">Kebapçı konusu açılınca aklıma şöyle bir şey geliyor. </st><st c="19322">Gaziantep’te patlıcandan “söğürme” denilen bir ezme yapılır ve lahmacun içine konup sarılarak yenir. </st><st c="19423">Ellilerde İstanbul’da bazı kebapçılarda söğürme bulunurdu. </st><st c="19482">Şimdi büsbütün ortadan kalktı. </st><st c="19513">Anlaması zor, böyle birşeyler neden zaman içinde bollaşacağına yok olup gider. </st><st c="19592">Bunun nihai cevabı gene tüketici olsa gerek. </st><st c="19637">Ağzının tadı bozulmuş, lezzet standardizasyonunu yadırgamayan, konserveye alışmış tüketici, dışarıda yemek yemeyi de alacağı tattan çok, bir “sosyalleşme” ayini olarak yerine getiriyor. </st><st c="19823">Tattığı şeyi değerlendiremeyince, fiyata ve servise bakarak gittiği yerin iyiliğine, kötülüğüne hükmediyor.</st></p>
		<p><st c="19930">Meyhane, tam olarak lokantadan sayılmaz, ama tabiî çok uzağında da değil. </st><st c="20005">Beyoğlu’nun kapanması yazık olmuş meyhanelerinden Bohem, Hıristaki ve altmışlarda parlayan Lefter şimdi aklıma geliyor. </st><st c="20125">Tabiî bütünüyle kaybolan Krepen’i de unutmamalı. </st><st c="20174">Öteki ciddi meyhane semti olan Kumkapı’da Yorgo kapandı. </st><st c="20231">Eski Minas kapandı. </st><st c="20251">Unutulmaz Kör Agop öldükten sonra sanki Kumkapı da değişti. </st><st c="20311">Eskilerden Şevket, mütevazı mönü ve fiyatlarıyla devam ediyor. </st><st c="20374">Şimdi burayı dolduran yığınla dükkân, birbirinin aynısı yemekleri, acılı salçaları, haydarileri, güveçte karidesleri ve fazla pişmekten lezzeti kalmamış buğulama balıklarıyla, “Neydi o eski günler” dedirtmek için varolmuş gibiler.</st></p>
		<p><st c="20604">Eski İstanbul’un Rum, Ermeni, Türk beceri ve zevklerini birleştiren mezelerini yapan meyhanelerden, Beyoğlu’nda eski ve yeni Hasır’larla, Kurtuluş’ta Despina kaldı. </st><st c="20770">Buralarda hâlâ radika salatası, pazı dolması, mevsiminde topik, kuzu sarması bulabiliyorsunuz. </st><st c="20865">Yakup da mezesine özen gösteren meyhanelerden biri. </st><st c="20917">Mekânıyla eski meyhanenin tadını yaşatan bir yer de, Yedikule’deki Safa Restoran.</st></p>
		<p><st c="20998">Son olarak bir de balıkta uzmanlaşan meyhane türüne göz atalım. </st><st c="21063">Bunlar da iyice çoğaldı son zamanlarda. </st><st c="21103">Boğaz’ın iki kıyısı birbirine ben</st><span epub:type="pagebreak" title="183" id="page183"></span><st c="21136">zeyen şık ve pahalı balık lokantalarıyla doldu. </st><st c="21185">Bunların aralarında özellikle iyi olanları da, özellikle kötü ve “verdiğin paraya değmez” olanları da var. </st><st c="21292">Büyükdere’nin Canlı Balık’ı, Armenak’ı kaybolan değerler arasında.</st></p>
		<p><st c="21358">Şimdi İstanbul’da en iyi balığın bulunduğu üç yer var: Sarıyer’de Urcan, Yeşilköy’de Hasan, Kireçburnu’nda Deniz. </st><st c="21473">Deniz ürünlerinin bulunabilen her çeşidini, en tazesini, büyüğünü buluyorsunuz buralarda. </st><st c="21563">İşin geleneğini iyi biliyorlar. </st><st c="21595">Örneğin uskumru ızgara istemişseniz, uskumru karnına maydanozlu soğan doldurulmuş olarak geliyor karşınıza. </st><st c="21703">Istakozun sosunda hiçbir eksiklik ya da fazlalık yok.</st></p>
		<hr />
		<p><st c="21756">İşte böyle, İstanbul’un lokantaları. </st><st c="21794">Bunlar üstüne söylenecek başka şeyler de var, bu yazıya unutulduğu için ya da başka “maksat”larla girmemiş olanları da var. </st><st c="21918">Son söz olarak şunu söyleyim: Ellilerden bu yana yemek zevkinde ve lokantalarda niceliksel artışın yanısıra niteliksel düşüş var. </st><st c="22048">Ama ne de olsa İstanbul burası. </st><st c="22080">Dolayısıyla hiçbir zaman büsbütün kurumuyor. </st><st c="22125">Benim kişisel tahminim de, toplumda gelişme gösteren başka şeylerle orantılı olarak, burada da bir iyileşme başlayacak, zaman içinde kötü iyiyi değil, iyi kötüyü tasfiye edecek.</st></p>
		<p><em><st c="22302">Şehir</st></em><st c="22308">, sayı 8, Ekim 1987</st></p>
		<div>
			<p><strong><st c="22327">Not: </st></strong><st c="22333">Bu yazıyı 1987’den sonra birkaç kere son duruma uydurmaya çalıştımsa da, İstanbul’da “son durum”a yetişilemediği için, sonunda umudu kestim ve vazgeçtim.</st></p>
		</div>
	</section>
	<div id="charCountTotal" value="22486"></div></body>
</html>
