<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tarih Boyunca Yemek Kültürü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="207" id="page207"></span><st c="0">Baharat</st></h1>
		<p><st c="8">Hep bilindiği ve söylendiği gibi baharat dünyada “global” denebilecek ilk ticaretin başlamasına vesile olmuştur. </st><st c="122">Yüzyıllar boyunca kervanlar doğudan ipek ve baharat taşıdılar – ipek öncelikle Çin’den, baharat ağırlıkla Hindistan’dan. </st><st c="243">Tabiî yalnız karadan değil, denizden de taşındı.</st></p>
		<p><st c="291">Niçin bu kadar önemliydi baharat? </st><st c="326">Yemek yemek, insanın en temel ihtiyacı olsa gerek; baharat da yemeğe lezzet (ve koku) verdiğine göre, önemli olmalı. </st><st c="443">Ama, neredeyse her yemeğe lezzet katan birşeyler koyduğumuz halde, tam anlamıyla baharat eklemeden pişirdiğimiz pek çok yemek de var. </st><st c="577">Tarihçiler bunu eski çağların koşullarıyla açıklıyorlar: teknolojinin çok ilkel olduğu çağlar boyunca, besinleri saklamak için uygulanan yöntemler, örneğin eti kurutarak saklamak gibi âdetler, sonunda yenen şeyde lezzet bırakmadığı için, baharata ihtiyaç duyulduğu söylenir. </st><st c="852">En yaygın açıklama budur. </st><st c="878">Buna baharatın, doğrudan doğruya saklama işine katkısı da eklenebilir: hani pastırmanın çemen içinde korunması gibi. </st><st c="995">Ben ayrıca bu çağlarda insanların baharattan lezzet verme dışında iyilikler de beklediğini sanıyorum. </st><st c="1097">Çoğu ilaç baharattan yapılıyordu. </st><st c="1131">Dolayısıyla bunların içinde “şifa” bulunduğuna inanmak normaldi; şifadan önce, cinsel güç başta olmak üzere, çeşitli yardımları olacağı düşünülüyordu. </st><st c="1282">Zaten bugün de, bu tür şifalı bitkilerle baharat çoğu zaman aynı dükkânda satılır.</st></p>
		<p><st c="1364">Osmanlı İmparatorluğu bu global ticaretin ortasına, en stratejik yere gelip oturdu. </st><st c="1449">Bu bakımdan, dünyadaki büyük dönüşümlere negatif kat</st><span epub:type="pagebreak" title="208" id="page208"></span><st c="1501">kısı olduğu söylenebilir. </st><st c="1528">Osmanlılar burada olduğu için Batı Avrupa okyanus üstünden baharat diyarının yollarını aramaya çıktı ve yeni dünyayı keşfetti. </st><st c="1655">Dünyanın mantığı böylece değişirken Osmanlılar yeni tarihin kurulacağı alanın dışına düşmüş oldular. </st><st c="1756">Bizimle birlikte, Venedik gibi, Akdeniz ticaretiyle zenginleşen İtalyan şehirleri de eski güçlerini kaybettiler. </st><st c="1869">Ama baharat önemini korudu, hâlâ da koruyor.</st></p>
		<p><st c="1913">Baharat yolu üstünde yerleşik bir toplum, bunun transitini sağlarken, kendisi de o nesneden yararlanmasın olmaz. </st><st c="2027">Onun için Türkiye’nin ciddi bir baharat kültürü vardır. </st><st c="2083">Gerçi bu, Hindistan ve öteki bazı Güneydoğu Asya ülkeleriyle kıyaslanamaz. </st><st c="2158">Ama zaten hiçbir toplumun baharat tüketim ve kullanımının o ülkelerle karşılaştırılması mümkün değildir. </st><st c="2263">Türkiye’de baharat kullanımının yoğun olduğu bölgeler de, baharatın geliş yönünü işaret eder niteliktedir. </st><st c="2370">Kıyılarda, Ege, Akdeniz ve Karadeniz’de, öyle aşırı bir baharat düşkünlüğü yoktur. </st><st c="2453">Asıl düşkünlük Arap toplumlarına komşu olan Güneydoğu bölgesindedir ve buradan kendine yol açarak Adana ile Mersin’e uzanır.</st></p>
		<p><st c="2577">Ve tabiî İstanbul! </st><st c="2597">Ortaçağ boyunca Avrupa’da da baharatı asıl kullananlar, zengin sınıflardı. </st><st c="2672">Baharat pahalı bir şey olduğuna göre, bunda şaşacak bir şey yoktu. </st><st c="2739">Para yoksa, lezzet de yok. </st><st c="2766">İstanbul Osmanlı İmparatorluğu’nun başkenti ve en zengin şehri olduğu için, tüketimin her türlüsü de burada yaygındı. </st><st c="2884">Doğal olarak, Arabistan üstünden, tonlarca baharat akıyordu İstanbul’a. </st><st c="2956">Onyedinci yüzyılda Yeni Cami Külliyesi’nin bir birimi olarak Mısır Çarşısı yapıldı ve baharat satışının merkezi oldu. </st><st c="3074">Avrupalılar buraya “baharat çarşısı” anlamına “Spice Bazaar” diyorlar. </st><st c="3145">Bizim “Mısır Çarşısı” adı da aynı anlamda sayılır, çünkü Mısır baharatın başlıca aktarma menzillerinden biriydi. </st><st c="3258">Nitekim, şehrin apayrı semtlerinde açılmış bazı baharat dükkânları da “Mısır Çarşısı” adını alır.</st></p>
		<p><st c="3355">İstanbul’da ikinci baharat merkezi Çemberlitaş olmuştur. </st><st c="3413">Burada şimdi de birkaç dükkân var, ama baharat satmakla birlikte, çeşitli dertlere deva olması beklenen havlıcan, sinameki, minare gölgesi, havaciva, kâfuru gibi tuhaf adlı nesneler daha fazla satılıyor. </st><st c="3617">Güneydoğu’nun yoğun baharat tüketildiği bölge olduğunu söylemiştim. </st><st c="3685">En çok tüketilen, acı biberlerdir elbette. </st><st c="3728">Ama örneğin kimyon gibi bir baharatın da özel tüketim alanları vardır. </st><st c="3799">Batı’da daha çok köftenin vazgeçilmez süsü olan kimyon Güneydoğu’da örneğin humusta, ayrıca, ciğer kebabında kullanılır. </st><st c="3920">Bölgenin </st><span epub:type="pagebreak" title="209" id="page209"></span><st c="3929">önemli bir baharatı da salataya “ezme”ye mayhoş tadını veren sumaktır. </st><st c="4000">Fesleğenin yakın akrabası reyhan, çiğ köfteye koku verir.</st></p>
		<p><st c="4057">Orta Asya Türkleri kebap türlerine toz kişniş de koyuyor, hoş bir koku sağlıyor bu. </st><st c="4142">Bizde ise, Orta Asya kökenli olup özellikle Buhara işi yemek pişiren yerler dışında böyle bir âdet yok. </st><st c="4246">Kafkasya ve Azerbaycan’da kişnişin taze yaprağını çok kullanırlar: Salatada veya öylece, yemeğin yanında. </st><st c="4352">Bunun da Türkiye’de kullanıldığına rastlamadım.</st></p>
		<p><st c="4399">Tarçın, hindistancevizi, karanfil gibi baharlar bizde daha çok tatlılarda kullanılır: tavukgöğsü gibi İstanbul işi tatlılarda, sahlepte vb. </st><st c="4540">Oysa bunlar özellikle Hint mutfağında, ama ayrıca Batı’da, et yemeklerinde gider. </st><st c="4622">İran ve Hindistan’daki gibi bizde de, baharatın en pahalısı olan safranla pilav yapıldığı olur, ama onun da asıl yeri tatlılardır: Zerde.</st></p>
		<p><st c="4759">Sonuç olarak, baharat Hindistan’dan yola çıkıp buralara gelirken, hegemonyası hafifliyor. </st><st c="4850">Hindistan, Sri Lanka, Endonezya gibi ülkelerde baharat sanki lezzet verici değil, yemeğin kendisinden önemli, ana madde. </st><st c="4971">Arap ülkelerinde de bol kullanılıyor ama Hindistan’daki kadar ustaca değil. </st><st c="5047">Türkiye’de ise insanların baharata yaklaşımı daha ölçülü, daha seçici.</st></p>
		<p><st c="5117">Ve Türkiye’de, yalnız İstanbul’da değil, bazı başka şehirlerde de, çarşıların baharat satılan kesimleri hayli zengin, hayli renkli: kakule, fülfül, mercanköşk, zerdeçal ve daha niceleri, size hizmetlerini sunmaya hazır; yeter ki siz hangi hizmeti talep edeceğinizi bilin.</st></p>
		<p><em><st c="5389">Skylife</st></em><st c="5397">, sayı 156, Mayıs 1996</st></p>
	</section>
	<div id="charCountTotal" value="5419"></div></body>
</html>
