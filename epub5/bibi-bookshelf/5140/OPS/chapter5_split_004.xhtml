<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tarih Boyunca Yemek Kültürü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
<section>
<h3><st c="0">Memeliler</st></h3>
		<p><st c="10">Hayvanları evcilleştirmeye başlamak, kendi başına bir devrim olduğu gibi, daha bir yığın devrim mahiyetinde yeniliğin de temelini hazırladı. </st><st c="152">Sorun, elinin altında canlı bir et yemeği stoku bulunmasından ibaret değildi. </st><st c="230">Bu, belki de, bütün koca olayın en az heyecan verici yanı. </st><st c="289">Hayvanların evcilleştirilmesi ilkin giyim kuşam alanında büyük değişiklikler getirdi. </st><st c="375">Yeteri miktarda hayvanın yününden yararlanılabilirse, bunun üstüne bir sanayi kurulabilir. </st><st c="466">Hemen değil tabiî. </st><st c="485">Sanayinin kurulması başka birçok şeyi daha gerektiriyor. </st><st c="542">Ama sonunda bu oldu ve ilk dönemlerin sıradan giyimi, post, şimdi “kürk” adı altında, lüks statüsünü (hayvan dostlarına karşı) korumaya çalışıyor.</st></p>
		<p><st c="688">Bundan çok daha önemli olan yünlü kumaş, koyun ve keçi gibi, (daha erken evcilleştirilen) “küçükbaş” hayvanlardan sağladığımız bir yarar. </st><st c="827">“Büyükbaşlar”, daha başından, bambaşka bir imkân sundular. </st><st c="886">Bunlar, motor olmayan bir çağın (çok uzun bir çağın) makinaları, insanlığın enerji gücü oldular. </st><st c="983">Çift sürmekten yük taşımaya yığınla işi üstlenerek; kendi ağır yürüyüşlerine rağmen medeniyetin daha hızlı ilerlemesine büyük bir katkı sağladılar.</st></p>
		<p><st c="1130">İnsanlar gemilere binip okyanusları, ummanları aşmadan çok önce, develere binip kum okyanuslarını aşıyorlardı. </st><st c="1242">Toussaint-Samat, devenin evcilleştirilmesi tarihi olarak yaklaşık İ.Ö. </st><st c="1313">3000’i gösteriyor. </st><st c="1332">Yer Orta Asya, demek ki cins de Asya’nın çift hörgüçlü devesi. </st><st c="1395">Batı dillerinde buna “Baktriya devesi” denir: Yani, Amu Derya ile Hindukuş arasındaki bölge. </st><st c="1488">Fernand Braudel’in hesaplarına göre, altı bin develik bir kervan üç bin ton yük taşıyabiliyordu.</st></p>
		<p><st c="1584">Kitabımız “yemek” üstüne olduğuna göre, “beslenme” dışındaki konulara fazla kaymamam gerek. </st><st c="1677">Ama bütün bu işler arasında ince ve anlamlı bağlantılar var ve sonunda hiçbiri beslenmeden çok kopuk değil.</st></p>
		<p><st c="1784">Hayvancılık ve çiftçilik arasında en dengeli ilişkiyi, Ortadoğu dahil olmak üzere, Avrupa kıtası kurmuş. </st><st c="1890">Yukarıda, örneğin Çin’i anlatırken, buralarda hayvancılığın pek gelişmediğini, gücünden en fazla yararlanılan hayvanın manda olduğunu söylemiştim (ama koca Asya’da durum bölge</st><span epub:type="pagebreak" title="74" id="page74"></span><st c="2065">lere göre değişiyor. </st><st c="2087">Hindistan’da bizim bildiğimize yakın sığır ve “zebu” var, ama malûm dinî nedenlerle bunlardan yararlanma derecesi asgarî; Tibet’te de “yak” var). </st><st c="2233">Etinden en fazla yararlanılan Hindistan’da koyun, sarı Asya’da ise domuz.</st></p>
		<p><st c="2306">Böyle olunca, Çin’de başlıca enerji kaynağı insan olmuş (Hindistan’da da kısmen). </st><st c="2389">Toprağı süren de, pirinç tarlalarında gerekli su devridaimini sağlayan çarkları döndüren de, çekçek arabalarıyla (rikşalar) insan ve yük taşıyan da, hep insanlar. </st><st c="2552">Çin –büyük ölçüde pirinç sayesinde– hep çok kalabalık olduğu için, insan enerjisinin bu önemine rağmen, şaşırtıcı bir şekilde, ekonomik kölecilik sistemlerine de rağbet etmemiş.</st></p>
		<p><st c="2729">Çağdaş tarihçiler, geçmişte ülkelerde, kıtalarda varolmuş nüfusların niceliklerini ölçmek üzere hayli incelmiş demografik yöntemler geliştirdiler. </st><st c="2877">Braudel, bu hesaplara göre, bütün Amerika kıtasındaki nüfusun yirmi milyonu bulmadığını söylüyor. </st><st c="2975">Örneğin 1650’de, Afrika yüz milyonken, Amerika on üç milyonda. </st><st c="3038">Şaşırtıcı bir durum.</st></p>
		<p><st c="3058">Bunun nedeni Amerika’da evcilleştirilebilecek hayvan bulunmaması. </st><st c="3125">Demin değindiğim “hayvan gücü” konusu ancak dolaylı bir neden olabilir: medenileşmenin yavaşlığı ve kısmîliği vb. </st><st c="3239">Dolaysız neden, süt! </st><st c="3260">Evcil hayvan olmayınca, bebeklere süt vermek doğrudan doğruya annelere kalıyor. </st><st c="3340">Emzirme süresi bazan iki üç yılı buluyor. </st><st c="3382">Bilindiği gibi, süt veren kadın hamile kalmaz. </st><st c="3429">Dolayısıyla doğum oldukça seyrek bir olay haline geliyor ve nüfus, güçlü medeniyetlerin kurulduğu yerlerde bile fazla artamıyor.</st></p>
		<p><st c="3557">Toussaint-Samat’ya göre koyunlar evcilleştirilen ilk hayvanlar ve bu mutlu olayın ilk izleri de İ.Ö. </st><st c="3659">21. </st><st c="3663">yüzyılda, Magreb’de görülüyor. </st><st c="3694">Bu herhalde, kuzeyde rengeyiği durumunda olduğu gibi, yarım bir evcilleştirme. </st><st c="3773">Epey zaman sonra, İ.Ö. </st><st c="3796">11. </st><st c="3800">yüzyılda, bugün bildiğimiz anlamda evcil, koyun ve keçi sürülerinin varlığını İran ve Ortadoğu’da farketmeye başlıyoruz. </st><st c="3921">Bu dönemde Ortadoğu dünyanın en “devrimci” bölgesi; pek çok şeyin ilki burada, gelişmenin hızlısı da burada. </st><st c="4030">Onun için Magreb’deki insan-koyun yakınlaşması başka yerleri pek fazla etkilemezken, dünyanın merkezi denebilecek bu bölgede olanlar başka yerlere çok daha hızlı yayılıyor.</st></p>
		<p><st c="4202">Ama burada gözden kaçırılmaması gereken bir başka evcilleşme olgusu var: köpeğinki. </st><st c="4287">İlk evcilleşen köpek hangisiydi? </st><st c="4320">Sibirya’da kurtlar mı, yoksa Anadolu’da bir çeşit çakal mı? </st><st c="4380">Aslında her iki teoriye yol açan bulgular da dokuz binlerden. </st><st c="4442">Evcil köpekler daha sonra yayılmış, örneğin </st><span epub:type="pagebreak" title="75" id="page75"></span><st c="4486">Mısır’da aslan avı resimlerinde tazıyı andırır köpekler de görülüyor.</st></p>
		<p><st c="4555">Köpek, başlangıçta avlanma için yararlı görülmüş olsa da, ilk evcil sürüler ortaya çıkmaya başladığında çoban olarak üstün yeteneği hızla farkedilmiş olmalı. </st><st c="4714">Bildiğim kadar, gerçek anlamda evcilleşen ilk hayvan da odur. </st><st c="4776">Onun insan safına geçmesinden sonra koyunların evcilleşmesi kolaylaştı. </st><st c="4848">Altıncı binyıla gelindiğinde, bütün Akdeniz havzası ve Avrupa küçükbaş hayvancılığı öğrenmişti.</st></p>
		<p><st c="4943">Domuz ilk İtalya’da, beşinci binyılda evcilleştirildi. </st><st c="4999">O sıralarda, hâlâ öncülüğü elden bırakmayan Orta Doğu büyükbaş hayvancılığa geçiyor ve öküzü yararlı hale getirmeye çalışıyordu. </st><st c="5128">İlk evcil atlar Orta Asya’da görülür (dördüncü binyıl). </st><st c="5184">Eşekle ilişki kurulması (Mısır ve Filistin’de) bundan beş yüz yıl kadar daha sonradır. </st><st c="5271">Deve de ilkin Orta Asya’da evcilleştirilmiştir. </st><st c="5319">Üç binlerde Mısır’da hayvanlar (öküzler) çifte koşulmaya başlandı. </st><st c="5386">Aynı tarihlerde, Uzak Doğu’da, örneğin Tayland’da mandanın evcilleştirilmesi daha yeni başlıyordu.</st></p>
		<h3><st c="5484">Koyun</st></h3>
		<p><st c="5490">Dünyada evcilleştirilen ilk hayvan cinsinin koyun olduğunu söylemiştim. </st><st c="5563">Bugünkü haliyle koyuna baktığınızda, bunun böyle olmasına şaşacak bir taraf yok gibi. </st><st c="5649">Hatta, “evcilleşmiş olmasalar, bunların hali nic’olurdu?” diye sormak mümkün. </st><st c="5727">Tabiî bu kadar “koyunlaşmış” olmaları, önemli ölçüde evcilleşmelerinin de sonucu. </st><st c="5809">Ne olsa, hâlâ yabanî koyun cinsleri de yaşıyor: Argal, Berber koyunu vb. </st><st c="5882">Ama örneğin öteki “erken evcil” keçiyle, onun başını becerir haliyle karşılaştırınca, koyun epey çaresiz görünüyor. </st><st c="5998">Sanki hayvan içgüdüsü, binlerce yıl önce bu yaratıklara, “biz bu dünyayla başa çıkamayacağız. </st><st c="6092">İyisi mi kendimize bir koruyucu bulalım; büsbütün yok olacağımıza onun bizi azar azar kesip yemesine razı olalım” dedirtmiş – bu varsayımsal kararın verildiği tarih İslâmiyet’in doğuşundan önce, dolayısıyla o sıralarda Kurban Bayramı’ndan haberleri olamazdı, ama olması da gerekmezdi.</st></p>
		<p><st c="6376">Etinden başka yünü ve sütüyle de insana yardımcı olan koyunun bugün dünyada 200 kadar cinsi var. </st><st c="6474">Bu cinsler de, saydığım yararlarına göre yetiştirilmiş: İspanya kökenli merinos, tüyünün inceliğiyle ünlüdür ve gıdadan çok dokuma sanayiinin “ham madde”sidir. </st><st c="6634">İspanyolca </st><em><st c="6645">merino</st></em><st c="6651">, Latince </st><em><span epub:type="pagebreak" title="76" id="page76"></span><st c="6661">majorinus</st></em><st c="6670">’un bozulmuş şeklidir ve koyunun kendisinden önce otlakları gözeten memuru anlatır. </st><st c="6755">İnce tüy gibi uzun tüy de dokuma için elverişlidir ve Cotswold, Romney gibi bu çeşit yün veren koyun cinsleri de vardır.</st></p>
		<p><st c="6875">Koyunu bir de kuyruğuna bakarak sınıflandırabilirsiniz: ince ya da yağlı kuyruklular. </st><st c="6962">Devenin hörgücü gibi koyunun kuyruğu da dar zamanlar için bir besin deposudur. </st><st c="7041">Orta ve Doğu Anadolu’nun kıraç topraklarında yetişen çeşitli karaman cinslerinin –ve kuyruklarının– açıklaması budur. </st><st c="7159">Bu kuyrukların da şimdiki boyutlarını zamanla ve evcilleşme süreci içinde edindiğini düşünebiliriz. </st><st c="7259">Çünkü kocaman kuyruklar çiftleşmeyi neredeyse imkânsızlaştırıyor ve insan yardımını gerekli kılıyor.</st></p>
		<p><st c="7359">Ortadoğu, en makbul etin koyun –ve kuzu– olduğu bir bölgedir. </st><st c="7422">Bu durum, Hindistan’ın doğu sınırlarına kadar değişmez; Uzakdoğu Asya’da ise koyun öyle bol bulunur bir hayvan olmaktan çıkar. </st><st c="7549">Bundan sonra, herhalde dünyanın en büyük koyun eti ihracatçıları olan Avustralya ve Yeni Zelanda’ya gelinceye kadar koyun marjinal bir hayvandır. </st><st c="7695">Ama dünyanın bu “en yeni” kıtası, dünya koyun nüfusunun altıda birini barındırır.</st></p>
		<p><st c="7776">Avrupa da koyunun en eski “vatan”larından biri. </st><st c="7825">Ama orada tüketilen et miktarı içinde koyun, sığır ve domuzdan sonra gelir. </st><st c="7901">Aynı şeyi Amerika için de söyleyebiliriz. </st><st c="7943">Bu Batı ülkeleri, koyunun etini bizim gibi birinci sıraya koymadıktan başka, sütünden de hemen hemen hiç yararlanmazlar.</st></p>
		<p><st c="8063">Eski Dünya’da Balkanlar’dan Türkiye’ye yaklaştıkça koyun ve özellikle kuzu etinin popülaritesi yükselir. </st><st c="8169">Yıllar önce Frankfurt’tan Türkiye’ye gelecektim, uzunca bir rötar oldu. </st><st c="8241">Yolculara fiş dağıtıp alandaki lokantaya, öğle yemeğine aldılar. </st><st c="8306">Oturduğum masada bizim </st><em><st c="8329">gastarbeiter</st></em><st c="8341">’ler, başlarında tüylü tirol şapkaları, tuhaf melez kılıklarıyla oturuyor ve önlerine konan sığır rostoya el sürmüyorlar. </st><st c="8464">“Domuz değil, sığır, merak etmeyin,” dedim ama tınmadılar. </st><st c="8523">Üsteleyince biri, “Koyundan başka et yinmez ki,” dedi.</st></p>
		<p><st c="8577">İstatistiklere bakınca, Türkiye’de tüketilen toplam “kırmızı et” içinde koyununki yüzde yirmiyi bile pek bulmuyor, ama bu herhalde sığır ve birçok yerde de keçinin ucuz olduğu için daha fazla tüketilmesinden ileri geliyor. </st><st c="8801">Palamutu bile “derya kuzusu” diye öven bir kültürde koyunun yeri başka olmalı.</st></p>
		<p><st c="8879">Yoksul bir toplumda, bizdeki kadar kuzu tüketimi bir savurganlıktır; ama “tadına doyum olmaz” bir savurganlık. </st><st c="8991">Üstelik, sanayi-öncesi, kentleşmemiş toplumlarda kuzu gibi hayvan başka birçok güzel şeyin simge</st><span epub:type="pagebreak" title="77" id="page77"></span><st c="9087">sidir. </st><st c="9095">Andığım türden toplumlarda kışın meşakkatini, bir düşünün – dolayısıyla, baharın gelişinin sevincini! </st><st c="9197">En büyük mutluluk, soğuktan kurtulmak tabiî, ama yanısıra pek çok keyif var. </st><st c="9274">Kavurmalarla geçmiş kıştan sonra, körpe kuzu etini tatmak da bunlardan biri. </st><st c="9351">Hele, topraktan yeni yetişen yeşilliklerle bir arada pişmiş olursa (salatalı, taze soğanlı, naneli, dereotlu kuzu kapama gibi). </st><st c="9479">Dış dünyadaki yeşerme ve çiçeklenmenin insanın midesindeki paraleli demektir bu.</st></p>
		<p><st c="9559">Otuzların büyük tangocusu Seyyan Hanım’ın bir fantezi şarkısı, “Şen kuzu gibi, bir kuzu gibi, hem şen hem mahzun” dizeleriyle başlar. </st><st c="9694">Koca kent İstanbul’da bile, demek ki, “kuzu”, aşkî bir şarkının referans kaynağı olabiliyordu, otuzlu yıllarda.</st></p>
		<p><st c="9805">O zamandan beri, kırsallık yeniden kentlere doluştuğu için olsa gerek, bazı kebapçıların vitrinlerinde doldurulmuş kuzular sergilendiğini görebiliyoruz. </st><st c="9959">Kentlileşmiş insanın hayvanla ilişkisi değişmiştir (“pet”, yani beslenen ve arkadaş ya da evlât gibi benimsenen hayvan üstünden kurulur); onun için yediğimiz etin bir zamanlar bir hayvan olduğunu mümkün olduğu kadar unutmaya çalışırız. </st><st c="10195">Böyle bir kebapçı dükkânı ise, tam tersine, doldurulmuş kuzuyu iştah açacak bir reklam olarak vitrinine yerleştiriyor. </st><st c="10314">Çünkü köylü toplumu kentte de devam ediyor.</st></p>
		<h3><st c="10357">Keçi</st></h3>
		<p><st c="10362">“Küçükbaş” dediğimiz (veya “davar”) evcil hayvanların ikincisi keçidir. </st><st c="10435">Bunun da yabani cinslerden, ilkin bizim bulunduğumuz bölgede (Anadolu’dan Afganistan’a doğru) evcilleştiği tahmin ediliyor. </st><st c="10559">Keçinin koyuna göre biraz daha fazla yabani cinsi vardır.</st></p>
		<p><st c="10616">Evcil keçi cinsleri yeni bulunan kıtalara pek fazla götürülmedi – daha çok, tüyleri için yetiştirilen birkaç cins dışında. </st><st c="10740">Eski Dünya’da ise Akdeniz havzası bu hayvanın anayurdu gibidir. </st><st c="10804">Bu kıyılarda bol olan dağlık, tepelik arazilerde keçi de bir numaralı evcil hayvandır. </st><st c="10891">Çünkü keçi kaya demeden, diktir, sarptır demeden, bu engebeli topraklarda rahat rahat gezinir, az yeşillikle de idare etmeyi başarır.</st></p>
		<p><st c="11024">“Koyunun bulunmadığı yerde keçiye ‘abdurrahman çelebi’ derler” sözü, bu iki hayvandan hangisinin daha “makbul” sayıldığını gösterir. </st><st c="11158">Bu atasözünden başka sözlükte bir de şöyle bilmece görüyorum: “Eti tatsız, sütü </st><span epub:type="pagebreak" title="78" id="page78"></span><st c="11238">yağsız; kılı sert, ormana dert”! </st><st c="11271">Bilmecenin cevabı, “keçi”. </st><st c="11298">Türkçe’de içinde “koyun” geçen deyim ve atasözlerinin çoğu bön bir edilgenlik anlatıyorsa, “keçi”yi içerenlerde de dikbaşlılık, inatçılık sözkonusudur. </st><st c="11450">Tercih sizin.</st></p>
		<p><st c="11463">Ama bu iki hayvanın etlerinin “lezazet”iyle değil, hayat üslûplarına ilişkin bir değerlendirme. </st><st c="11560">Yetişkin keçi etinin sertliği ve tatsızlığı dillere destandır. </st><st c="11623">Ayrıca, dişisinin de ishale yol açtığı söylenir. </st><st c="11672">Bu, deneyimden gelen bir bilgi mi, yoksa “seksizm”in keçiye uygulanmış şekli mi, bilemeyeceğim; ama Selçuk’ta yediğim bir çöp şişin (bu aşamada cinsiyetini belirlemek mümkün değil) beni nasıl perişan ettiğini kolay kolay unutamam.</st></p>
		<p><st c="11902">Çeşitli Mavi Yolculuk’larda oğlak satın alıp ateş üstünde çevirmişizdir. </st><st c="11976">Bunun tekniğini de iyice öğrendim. </st><st c="12011">Belki başka koşullarda, sözgelişi kentteki evimizde, tabak çanak ve sofra örtüleri arasında denesek bu tadı yeterince güzel bulmayız; ama bir Akdeniz koyunda, bütün bir oğlağı çevirmenin “ritüel”inin kattığı iştahla, hiç de kötü olmuyor.</st></p>
		<p><st c="12248">İngiltere’den arkadaşım Anthony Barnett ile bunu bir sefer yapmıştık. </st><st c="12319">O yılın sonbaharında Avrupa’daydım ve Berlin Duvarı yeni yıkılmıştı. </st><st c="12388">Londra’da Arthony ile öteki Doğu Avrupa ülkelerinde olabilecekleri konuşuyorduk. </st><st c="12469">O, Romanya’daki polis rejimi çok güçlü olduğu için Çavuşesku’nun bu dalgaya dayanabileceğini söyledi. </st><st c="12571">Ben, “o zaman saray darbesiyle gider,” dedim. </st><st c="12617">Altı ay içinde gidip gitmeyeceğine dair bahse girdik – önümüzdeki yazın oğlağına. </st><st c="12699">Böylece, o yazki oğlağın parasını Anthony ödedi, ben de çevirdim.</st></p>
		<p><st c="12764">Bazı keçi cinsleri –bazı koyunlar gibi– etinden çok tüyü için yetiştirilir. </st><st c="12841">Bizim Ankara keçisi (tiftik) ve Kaşmir’in daha da güzel tüylü keçisi bunların başında gelir. </st><st c="12934">Bu arada, “maroken” dediğimiz deri de keçi derisidir. </st><st c="12988">Avrupa uzun süre bu derileri Fas’tan ithal ettiği için adı böyle kalmıştır. </st><st c="13064">Ama Fas da bunun çoğunu Sahra’nın güneyinden getirtiyordu.</st></p>
		<h3><st c="13122">Sığır</st></h3>
		<p><st c="13128">Görece geç evcilleşen (İ.Ö. </st><st c="13157">dört ile üç bin arasında) sığır bugün dünyada etinden, sütünden ve derisinden en fazla yararlandığımız hayvan oldu. </st><st c="13273">Dünyada tüketilen etin yüzde elliden, sütün ise yüzde doksanından fazlası bu hayvanlardan sağlanıyor. </st><st c="13375">Bu “çokluk”ta şüphesiz hayvanın boyunun bosunun payı var.</st></p>
		<p><span epub:type="pagebreak" title="79" id="page79"></span><st c="13432">Bugün yüzlerce sığır cinsi var, ama bunlardan birçoğunun atası olduğuna inanılan cinsin soyu tükenmiş. </st><st c="13536">İkinci atanın ise Hindistan’ın hörgüçlü “zebu”su –ya da onun bir yakını– olduğu, varolan bütün cinslerin bu ikisinden –bazan ikisi arasında melezleştirmeyle– türetildiği söyleniyor.</st></p>
		<figure>
			<img src="image/img06.jpg" alt="gorsel-06" />
		</figure>
		<p><st c="13717">Steinbeck’in </st><em><st c="13731">Gazap Üzümleri</st></em><st c="13745">’nin başında bir fıkra vardır: çocuk okula geç gelir. </st><st c="13800">Öğretmeni niye geç kaldığını sorunca, “bizim ineği boğaya götürdüm,” der. </st><st c="13874">Çoluk çocuk arasında böyle laflardan öğretmen sıkılır. </st><st c="13929">“Bu işi baban yapamaz mıydı?” diye sorar. </st><st c="13971">Çocuk, “Yapardı tabiî, ama boğa kadar iyi yapamazdı,” der.</st></p>
		<p><st c="14029">Geleneksel köy ekonomisinde genellikle böyledir; her ailenin birer, ikişer ineği olur, bunların sütünden yararlanılır. </st><st c="14149">Yılda bir kere, inek, para karşılığında damızlık boğaya götürülüp döllenir ve çok zaman tek buzağı doğurur (oysa dört yavruya yetecek memesi vardır). </st><st c="14299">Köyün çobanı sabahları inekleri toplayıp otlamaya götürür, akşam da evlerine bırakır (kentler</st><span epub:type="pagebreak" title="80" id="page80"></span><st c="14392">deki okul “servis”lerini andıran bir sistem).</st></p>
		<p><st c="14438">Bu kocaman hayvanın beslenmek için bol yeşilliğe ihtiyacı vardır; koyunların yetindiği küçük otları yiyemez bile. </st><st c="14553">Diliyle sarıp koparabileceği uzun ot olmalıdır. </st><st c="14601">Onun için kurak yerlerde sığır yetiştirmek mümkün değildir.</st></p>
		<p><st c="14660">Küçük köylü ineğini kesmeyi pek düşünmez – ancak, iyice yaşlanınca. </st><st c="14729">Kesimlik hayvanı yetiştirenler bu işe daha büyük sermayeyle girenlerdir. </st><st c="14802">Onlar büyük sürüler dolaştırır, besler, ihtiyaca ve pazara göre süt danası, dana ve sığır olarak kesilecek hayvanları sıraya sokarlar. </st><st c="14937">Geleneksel sığırcılık, bol miktarda göçebelik gerektirir. </st><st c="14995">Otun peşinde dolaşılır. </st><st c="15019">Belirli zamanlarda da belirli merkezlere götürülür kesilecek hayvanlar. </st><st c="15091">Bu gezginlik, hayvanın fazla etlenip yağlanmasına engel olur (malûm, hareket ve jimnastik bizi de “fazla kilolar”dan koruyor, ama sığır deyince ideal ölçüler başka türlü değerlendiriliyor). </st><st c="15281">Dolayısıyla daha yakın zamanlarda, daha büyük sermayelerle, ahırda tutulup semirtilen sığırlar yetiştirildi. </st><st c="15390">Bu yöntem çok süt veren cinsler için de verimli oluyor.</st></p>
		<p><st c="15445">Koyun gibi inek de aşırı zekâsıyla tanınmış bir hayvan değildir. </st><st c="15511">“Trene bakar gibi” deyiminin kaynağında o yatar. </st><st c="15560">Ağır hareketlidir. </st><st c="15579">Vahşi etoburların bolca bulunduğu bir ortamda soyunu devam ettirmesi herhalde epey zor olurdu. </st><st c="15674">Boğası bile pikadorun, matadorun elinde maskara olduğuna göre, herhalde fazla dayanma şansı yoktu. </st><st c="15773">Bugünlerde, büyük etoburların bulunmadığı bölgelerde bazı yabanî cinsleri yaşıyor. </st><st c="15856">Kuzey Amerika’daki yüzbinlerce bizon ise kedi veya köpek değil, insan soyundan gelme etoburların elinde yok olup gitti.</st></p>
		<p><st c="15975">Burada, bizonlar yok olurken, </st><em><st c="16006">“longhorn”</st></em><st c="16016"> denen evcil sığır tipi çoğaldı ve Batı’da, bugün hâlâ devam eden </st><em><st c="16082">“cowboy”</st></em><st c="16090"> romansının temeli oldu. </st><st c="16115">Güney Amerika’nın, Arjantin ve Uruguay’ın uçsuz bucaksız </st><em><st c="16172">pampa</st></em><st c="16177">’ları da sığır yetiştirmeye elverişli bir ortam sağladı. </st><st c="16235">Arjantin’in </st><em><st c="16247">“gaucho”</st></em><st c="16255">ları Kuzey’deki </st><em><st c="16272">“cowboy”</st></em><st c="16280"> kardeşleri kadar sinema meraklısı olmadıkları için dünyada daha az tanınıyorlar. </st><st c="16362">Ama bu sığır çobanlarının kullandıkları kementlerin adları, </st><em><st c="16422">lasso, riata</st></em><st c="16434"> ve (onun türevi olan) </st><em><st c="16457">lariat</st></em><st c="16463">, hepsi İspanyolca’dan geliyor.</st></p>
		<p><st c="16494">Sığırın bol bulunduğu bir yer de Hindistan – yenmediği için. </st><st c="16556">Hinduizm’in kutsal hayvanlarının başında geldiği için, bu ülkede sığır kesmek resmen yasak (ama gizli gizli yapılabiliyormuş). </st><st c="16683">Çekim gücünden ve bazı durumlarda sütünden yararlanıyorlar. </st><st c="16743">“Bazı durumlar” diyorum, çünkü bu ülke ya da “alt-kıta”nın inanılmaz dinler bolluğunda hayvanî hiç</st><span epub:type="pagebreak" title="81" id="page81"></span><st c="16841">bir besini ağzına koymayanlar da var. </st><st c="16880">Hayvanlar, insanların bu dünya ile öbür dünya arasında sayısı milyonları bulabilecek gidiş gelişlerinde büründükleri biçim (avatar) olduğu için, özellikle Jainizm gibi inançlarda hiçbir hayvan öldürülmüyor. </st><st c="17087">Bu insanlar, ağızlarına sinek, tatarcık falan kaçmasın diye peçe takıp dolaşıyor, oturmadan önce yerdeki karınca misali canlıları kurtarmak için yanlarında süpürge taşıyorlar.</st></p>
		<p><st c="17262">İngiltere’de, bizim dile “deli dana hastalığı” adıyla intikal eden âfet başlayıp İngilizler sığırlarını imha etmeye başladığı günlerde, Hindistan bu inekleri “mülteci” olarak kabul edebileceğini duyurmuştu.</st></p>
		<p><st c="17469">Fakat bütün bu ayrıcalıklarına rağmen, yoksul Hindistan’ın inekleri fazla mutlu bir manzara arzetmiyorlar. </st><st c="17577">Kırlarda neyse de, Delhi gibi her tarafı betonlaşmış kentlerde kendilerine bir tutam ot bulabilmek için, o otun vereceğinden fazla enerji harcıyor zavallılar.</st></p>
		<p><st c="17735">Ayrı bir başlık açmak herhalde gerekmiyor, şu bölümün sonunda “manda” için de iki cümle laf söyleyeyim. </st><st c="17840">Sığırın yakın akrabası olan mandanın evcilleşmiş olanı, Asya kıtasının sakinlerindendir. </st><st c="17929">Afrika’daki kardeşi ise hiçbir zaman evcilleşmemiştir. </st><st c="17984">Sulak yerleri seven evcil manda, Avrupa’ya da çok yayılmamıştır. </st><st c="18049">Eti –küçükbaşlarda keçi gibi– pek makbul sayılmaz. </st><st c="18100">Başta Çin olmak üzere, bulunduğu yerlerde öncelikle gücünden, bir miktar da sütünden yararlanılır.</st></p>
		</section>
	<div id="charCountTotal" value="18198"></div></body>
</html>
