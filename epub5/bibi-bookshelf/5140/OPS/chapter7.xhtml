<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tarih Boyunca Yemek Kültürü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="121" id="page121"></span><st c="0">Osmanlı Mutfağı</st></h1>
		<p><st c="16">Genel kanıya göre Osmanlı mutfağı, Çin ve Fransız kardeşleriyle birlikte, dünyanın en büyük üç mutfağından birini oluşturur. </st><st c="142">Bundan önce bu alanda söylediklerim, Osmanlı için de haydi haydi geçerli: zengin yöresel mutfaklar ve merkezî imparatorluk mutfağı. </st><st c="274">Üstelik bu çok-uluslu İmparatorluk’ta, “yöresel”den öte, çeşitli ve çok sayıda “ulusal” mutfaklar var. </st><st c="377">Bazı yemek adlarında bunun dolaysız izini görmek mümkün: “Çerkes tavuğu”, “Arnavut ciğeri”, “Tatar böreği”, “Şam Baba”, “Papaz yahnisi” gibi.</st></p>
		<p><st c="518">“Hünkâr beğendi” gibi bir adda da Saray’ın rolünü görüyoruz. </st><st c="580">Belli ki bir zamanda sarayın ahçıları yeni ve değişik yemekler icat edip sunuyor, bunlardan birini de, “hünkâr”, beğeniyor. </st><st c="704">Kimbilir bunun gibi ne çok icat yapıldı.</st></p>
		<p><st c="744">“Osmanlı” sıfatıyla en çok Türkler kendilerini özdeşlediklerine göre, lafa onlardan başlayalım (tarihî olarak da doğrusu bu elbette). </st><st c="879">At sırtında göçebe hayatı yaşayan Türkler’in zengin bir mutfak kültürü oluşturmaları mümkün değildi. </st><st c="980">En kolay pişen yemek, çıplak ateşte pişendir. </st><st c="1026">Dolayısıyla herhalde en eski ve en yaygın yemek, Türkler arasında da, ızgara etti. </st><st c="1109">Orta Asya’da kalmış akrabalarımızın bol bol at eti yediğini ve at sütünden mayalandırılan “kımız” içtiğini biliyoruz. </st><st c="1227">Bunu bilince de, bizim oralarda kalmadığımıza şükretmemek elde değil.</st></p>
		<p><st c="1296">Göçebeler sürüleriyle birlikte diyar diyar göçtüklerine göre, koyundan </st><span epub:type="pagebreak" title="122" id="page122"></span><st c="1368">yapılan ızgaralar da mutlaka başından beri yeniyordu. </st><st c="1422">Sütten yoğurt üretmenin de bir göçebe Türk buluşu olduğu kanısı yaygındır. </st><st c="1497">İçinde yoğurdun önemli payı olduğu tarhana da öyle olmalı. </st><st c="1556">Tencere daha bir yerleşiklik belirtisi olmakla birlikte, göçebelerin de yanlarında az sayıda bu tür kap kacak taşımaları çok zor bir şey değil. </st><st c="1700">Nitekim, gene göçebelik dönemlerinden başlayarak, tahıldan yapılma birçok yemekleri de mutlaka vardı. </st><st c="1802">Örneğin mantı dünyada en geniş alana yayılmış yemek türlerinden biridir (yukarıda değindiğim “Tatar böreği” de onun bir versiyonu sayılabilir): Moğolistan’dan İtalya’ya (ravioli) kadar; bu, içinde Türkler’in cirit oynadığı bir alan.</st></p>
		<p><st c="2034">Pastırmanın da ta göçebelik günlerinden kalma bir Türk buluşu olduğu düşünülür. </st><st c="2115">Dilimlenerek tuzlanan ve kurutulan et parçaları, göçebe hayata çok uygun bir “konservasyon” tekniğinin ürünü gibi görünüyor. </st><st c="2240">Batı dillerinde “pastrami” ya da “pastraïna”nın bu kökenden geldiği belli. </st><st c="2315">Yunanistan’da “bastürma” adı bazan sucuk için de kullanılıyor.</st></p>
		<p><st c="2377">Bütün bunlar fazla bir zenginlik anlamına gelmiyor elbette. </st><st c="2438">Sonuçta, oldukça mütevazı bir yemek kültürü.</st></p>
		<p><st c="2482">Ama Anadolu’ya yerleşmeye başlayınca her şey değişmiş olmalı. </st><st c="2545">Burada, dört bir tarafta, gelişkin mutfaklar var; daha önemlisi, her türlü meyva ve sebze yetiştirmeye elverişli bir toprak ve iklim. </st><st c="2679">Yunan kültürü, en başta, zeytinyağıyla haşır neşir. </st><st c="2731">Bu topraklarda bulunan bütün sebzeleri değerlendirmek için olağanüstü bir pişirim vasatı; dünyada az millete nasip olan bir nimet. </st><st c="2862">Böylece, zeytinyağı önemli bir öge olarak giriyor Osmanlı mutfağına: sebze yemekleriyle, çeşitli salatalarla (aslında Ege’de sıcak yemekler, et bile zeytinyağıyla pişirilir, ama bunu “yerel” bir alışkanlık düzeyinde kabul edebiliriz).</st></p>
		<p><st c="3096">Kıyıların bir başka önemi tabiî balıkla kendini gösteriyor. </st><st c="3157">Bu kıyılara gelinceye kadar göçebe Türkler’in deniz balığını tanımalarına imkân yoktu. </st><st c="3244">Bu olgu zaten Türkçe’deki balık adlarının hemen hemen hepsinin Yunanca’dan gelmesinden bellidir: kefal, lüfer, sardalya, levrek, izmarit, istavrit, uskumru, kolyos vb. </st><st c="3412">Türkçe birkaç balık adının arasında “kılıç” ve “kalkan”ın bulunması da kendi başına anlamlıdır tabiî. </st><st c="3514">Bu arada, “barbunya” gibi İtalyan kökenli adlar bulunmakla birlikte, muhtemelen bunlar da Yunanca dolayımıyla gelmiştir.</st></p>
		<figure>
			<img src="image/img10.jpg" alt="gorsel-10" />
		</figure>
		<p><st c="3634">Orta ve doğu Anadolu’da ise Ermeni mutfağı vardı. </st><st c="3685">Ermeni yemekleri ile İran yemekleri arasında ortaklık çoktur. </st><st c="3747">Örneğin her iki mutfakta </st><span epub:type="pagebreak" title="123" id="page123"></span><st c="3772">da erik ya da ayva gibi meyvalarla pişen et yemeklerine rastlarsınız. </st><st c="3842">Ama Osmanlı mutfağında bunlar pek fazla tutulmadı. </st><st c="3893">Etli sebze yemeklerinin, bastı ve musakkaların, Doğu etkilerinin sonucu yaygınlaştığını ve geliştiğini düşünebiliriz (“musakka” zaten Arapça bir kelime).</st></p>
		<p><st c="4046">Bütün bu farklı kültürlerin, şimdi hepsini içine alan kocaman bir İmparatorluk içinde birbirleriyle alışverişleri, etkileşmeleri son derece ilginç bir süreç olmalı. </st><st c="4212">Bu yalnız, sözgelişi, Türkler’in Rumlar’dan, Ermeniler’den ya da Rumlar’ın, Ermeniler’in Türkler’den aldıklarının hikâyesi olamaz. </st><st c="4343">Herkes herkesten birşeyler almıştır mutlaka.</st></p>
		<p><st c="4387">Kendim inceleme imkânı bulamadım, ama sözüne güvendiğim tanıdıklarımdan, on yedinci yüzyılın sonlarına kadar Topkapı Sarayı’nın kayıtlarında, alınan başlıca besin maddelerinin koyun ve tahıl olarak görüldüğünü işittim.</st></p>
		<p><st c="4606">Tabiî bu sıralarda Saray’ın muhafızlığını yapan Bostancı Ocağı da vardı. </st><st c="4680">Bunlar hem askerlik ve bekçilik yapıyor, hem de sarayın bahçe ve bostanlarını ekip biçiyorlardı. </st><st c="4777">Onlara bağlı Bamya ve Lahana ocakları çok daha önceleri, I. </st><st c="4837">Mehmet zamanında kurulmuştu. </st><st c="4866">Dolayısıyla sarayda tüke</st><span epub:type="pagebreak" title="124" id="page124"></span><st c="4890">tilecek sebzeleri bu ocağın fazlasıyla yetiştirdiği, hatta o “fazla”yı belirli kurallar içinde satarak bir gelir sağladığı biliniyor.</st></p>
		<p><st c="5024">Ancak, yemek yemenin kendi başına bir zevk haline gelmesi, böylece pişirme yöntemlerinin incelmesi, çeşitlerin artması gibi gelişmelerin asıl on sekizinci yüzyılın ilk yıllarında başladığını tahmin ediyorum. </st><st c="5233">Osmanlı devletinin hızlı yayılma döneminde saltanat süren padişahlar savaşçı bir etikle yetişmişlerdi. </st><st c="5336">Aynı zamanda İslâm anlayışı da lüks tüketim için çok elverişli değildi.</st></p>
		<p><st c="5407">Osmanlı tarihinin, belirli anlamlarda en parlak dönemi olan Kanunî zamanında herhalde görkemli, gösterişli ziyafetler, kutlamalar yapılıyordu. </st><st c="5551">Sadrazam İbrahim Paşa’nın, çocuklarının sünnet düğününde, Süleyman’a, Uludağ’dan getirtilmiş buzdan yapılma kâseler içinde hoşaf ikram etmesinin hikâyesi hep anlatılır. </st><st c="5720">Ama bu tarihlerde bile, bu gibi mükellef sofraların kuraldan çok istisna olduğunu ve zaten onun için şaşkınlıkla hatırlandığını düşünüyorum.</st></p>
		<p><st c="5860">Kanunî’den ve birinci Viyana Seferi’nden sonra askerî gelişme ve genişleme yolu büyük ölçüde kapandı. </st><st c="5963">Osmanlı İmparatorluğu hâlâ çok güçlüydü, ama şimdi lafı uzatmamak için böyle bir kitapta girmemek gereken çeşitli nedenlerle, askerî genişlemenin koşulları ortadan kalkmıştı. </st><st c="6138">On yedinci yüzyılın ortalarına gelindiğinde, genişlemek bir yana, olanı elde tutmak dahi güçleşti. </st><st c="6237">Yüzyıl sonunda Karlofça’da imzalanan barışla, büyük araziler kaybedildiğinde, bunların geri alınabileceği umudu da kaybedilmişti.</st></p>
		<p><st c="6366">Onun için on sekizinci yüzyılın başına Osmanlılar epey farklı bir havayla girdiler. </st><st c="6451">Tarihçilerin daha sonraları “Lâle Devri” adını taktığı bu dönemde ilk Batılılaşma girişimleri başladı. </st><st c="6554">Ama padişahlık kurumu açısından en yakıcı sorun, bu koşullarda meşruiyetin kabul ettirilmesiydi. </st><st c="6651">Gelenek, “cengâver padişah” imgesi üstüne oturuyordu, ama ortada öyle bir imkân kalmamıştı.</st></p>
		<p><st c="6742">Benzer koşullar, benzer sonuçlar yaratıyor. </st><st c="6787">Fransız mutfağının gelişmesinde XIV. </st><st c="6824">Louis’nin oynadığı rolün benzerini Osmanlılar’da da görürüz. </st><st c="6885">Padişah, ülkenin ileri gelenlerini, nüfuzlu kişi ve aileleri savaş değil, tüketim ortaklığına davet etti. </st><st c="6991">Bu dönemde Boğaziçi kıyılarında geniş araziler sözünü ettiğim türden kişi ve ailelere bağışlandı, Sadabad ve benzeri mesire yerlerinde büyük eğlenceler düzenlendi. </st><st c="7155">“Lâle Devri” denince akla gelen ilk özellik olan zevk ve sefa başladı.</st></p>
		<p><span epub:type="pagebreak" title="125" id="page125"></span><st c="7225">Tarih, belki kötü, belki iyi, ama hep çelişkilerle doludur. </st><em><st c="7286">“Decadence”,</st></em><st c="7298"> olumsuz çağrışımları olan bir kelime. </st><st c="7337">Ama </st><em><st c="7341">“decadence”</st></em><st c="7352"> olmadan birçok alanda incelme de olmuyor. </st><st c="7395">İbn Haldun’dan Dr. </st><st c="7414">Hikmet Kıvılcımlı’ya kadar nice toplumsal düşünürün zihnini uğraştırmıştır “medeniyet” ve “yozlaşma” içiçeliği. </st><st c="7526">Lâle Devri de işte tam böyleydi. </st><st c="7559">Dönemin ileri gelen adamlarının birçoğu yeni lâle çeşitleri yetiştirmeye çalışıyordu, örneğin. </st><st c="7654">Nedim-i Şeyda da gazellerini yazıyordu.</st></p>
		<p><st c="7693">Üst sınıflarla sefahat paylaşmak, onları yatıştırır ve devleti temsil eden padişahın meşruiyetini sağlama alır. </st><st c="7806">Ama bu sefer öteki kısır döngüye girersiniz: bu keyfin dışında kalan “avam”ı nasıl zaptedeceksiniz? </st><st c="7906">Nitekim, Lâle Devri 1730’da böyle bir halk ayaklanmasıyla sona erdi. </st><st c="7975">Osmanlı toplumunun koşulları, Batı’daki gibi bir toplumsal “devrim”e imkân tanımadığı için Patrona isyanı, kendinden öncekiler ve sonrakiler gibi padişahı ve çevresini değiştirdiği halde, </st><em><st c="8163">düzeni</st></em><st c="8169"> değiştirmedi.</st></p>
		<p><st c="8183">Bu kadar tarih yeter, diyeceksiniz, ben de öyle diyorum, ama işte, bakın, yemek konusunu tarihten ayırmak o kadar da kolay değil. </st><st c="8314">Bildiğimiz zengin Osmanlı mutfağının en önemli hamlelerini bu çalkantılı yıllarda gerçekleştirdiğini sanıyorum. </st><st c="8426">Tandır, püryan, kuyu kebap vb. </st><st c="8457">herhalde daha önce de vardı. </st><st c="8486">Ama birçok ince buluş bu dönemde yapıldı, sonradan da geliştirildi.</st></p>
		<p><st c="8553">Örneğin Yunanistan’la yemeklerimiz adamakıllı birbirini tutar, çoğu aynı şeydir. </st><st c="8635">Bunu herhangi bir milliyetçi önyargıyla söylemediğimi sanıyorum, ama genellikle bizim yaptığımız daha iyidir: kökeni Yunan olduğu halde. </st><st c="8772">Bunun nedeni, bence, payitahtın burada olması. </st><st c="8819">Dolayısıyla dikkat, titizlik, teknik, burada daha gelişkin. </st><st c="8879">Bu yalnız benim yargım değil elbette. </st><st c="8917">Birçok gözlemcinin yanısıra –ve hepsinden inandırıcı olarak– Türkiye’den, özellikle İstanbul’dan giden Yunan yurttaşları da aynı şeyi söylüyor. </st><st c="9061">Yunanistan’da bu insanların işlettiği lokanta ve tavernalarda sık sık, “yemek kalitesi İstanbul’dan aşağı değildir,” diye teminat verdiklerini hatırlarım. </st><st c="9216">Biraz daha uzun boylu konuşsanız, “Bunlar bu işten anlamaz,” derler. </st><st c="9285">Bunları, sonuçta, İstanbul’un özel konumuna bağlıyorum.</st></p>
		<p><st c="9340">Belgrad’da, Sofya’da geleneksel yemek yapan lokantalara gittim. </st><st c="9405">Belli ki Osmanlı temelinden geliyorlar, çoğu zaman yemek adları da aynı: “şikembe”, “kapama” vb. </st><st c="9502">Sakatat bunlarda önemli bir kategori. </st><st c="9540">Gene aynı şey: İstanbul’da pişen daha iyidir. </st><st c="9586">Bu bakımdan İstanbul ve Paris, bir</st><span epub:type="pagebreak" title="126" id="page126"></span><st c="9620">birlerine benziyorlar; yani, siyasî olduğu kadar kültürün ve dolayısıyla incelen mutfağın başkenti ve merkezi konumundalar. </st><st c="9745">Oysa, “büyük mutfak” örneklerinden Çin’de durum tam da böyle değil, çünkü Pekin’in yanısıra Kanton ya da Şanghai gibi önemli ve farklı gastronomik merkezler hep olmuştur.</st></p>
		<p><st c="9915">Sonuçta İstanbul ve Paris de bütün yerel mutfakları özümleyemedi elbette. </st><st c="9990">Fransa’nın çeşitli yörelerinde başkentte bilinmeyen yerel yemekler vardır. </st><st c="10065">Türkiye’de de öyle. </st><st c="10085">Örneğin Gaziantep mutfağı gerçekten zengin ve yüksek niteliklidir, ama otantik Gaziantep yemekleri İstanbul mutfağına girmemiştir. </st><st c="10216">Aynı şekilde Karadeniz’in, Laz mutfağının çoğu yemeği yerel kalmıştır – şimdilerde İstanbul’da Pafuli olmasa mıhlama ya da fasulya turşusu yiyemeyeceğiz. </st><st c="10370">Buna karşılık, son dönemde birçok Avrupa yemeği “Türk” dediğimiz mutfağa girdi: domates çorbasından püreli rostoya (nuar’dan yapılma) kadar.</st></p>
		<p><st c="10510">Bu bahsi kapatmadan önce değinmek istediğim son bir nokta var. </st><st c="10574">Osmanlı mutfağı dediğimiz çok geniş alanda “ev yemeği”nin önemli bir yeri bulunur. </st><st c="10657">“Oyuncaklı” diye bilinen birçok yemek, sözgelişi dolmalar, mantı ve çeşitli börekler, içli köfte gibi “komplikasyon”ları olan yemekler, hepsi evde de yapılır. </st><st c="10816">Bunun böyle olmasının da uzun ve karmaşık bir toplumsal tarihi var elbette, ama oraya hiç girmeyelim. </st><st c="10918">Böyle olması, kısaca, bir yandan “lokanta”nın geç gelişen bir kurum olmasına, bir yandan da, geleneksel İstanbul hayatında zengin ve yoksul sınıfların bir hayli içiçe yaşamasına bağlı. </st><st c="11103">Bu, çeşitli açılardan Çin’e yakın, Fransa’ya o kadar yakın değil. </st><st c="11169">İkinci bir nokta, Çin’de olduğu gibi Osmanlı’da da bu “orta hallilik” koşulunun pişirme yöntemlerinde (kullanılan malzeme, pişirme süresi ve biçimi ve benzerleri) gelenekselliğin ağır basmasına yol açmıştır. </st><st c="11377">Fransa’da ise lokanta belirleyici konuma geçtiği için, “Yenilik” ve “Yaratıcılık” ön plana geçmiştir.</st></p>
		<p><st c="11478">Ama şimdi Türkiye’de bu durum, özellikle şehirli ve yukarı orta sınıflarda, kadın-erkek çalışılan ailelerde, dramatik bir biçimde değişti ve bu kitabın başka bölümlerinde işaret ettiğim gibi, “ev yemeği” yemek için lokantaya gitme paradoksu, neredeyse günlük bir gerçeklik haline geldi.</st></p>
	</section>
	<div id="charCountTotal" value="11765"></div></body>
</html>
