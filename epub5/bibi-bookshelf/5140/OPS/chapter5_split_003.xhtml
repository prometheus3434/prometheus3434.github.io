<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tarih Boyunca Yemek Kültürü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
<section>
<p><st c="0">Geçen yüzyılda portakal, kuzey ülkelerinde adı bilinen, ama ancak mutlu azınlığın ara sıra yiyebildiği büyülü bir meyvaydı. </st><st c="125">Şimdi bütün dünyada en fazla tüketilen, suyu sıkılan, çeşitli içkilere refakat eden, çeşitli yemeklere ve tatlılara giren popüler bir meyva oldu. </st><st c="271">Her yere de yayıldı.</st></p>
		<p><st c="291">Gelelim </st><em><st c="300">mandalina</st></em><st c="309">’ya. </st><st c="315">Turunçgiller’in Çin’de doğmuş bir üyesidir bu. </st><st c="362">Bizdeki adı muhtemelen İtalyanca’dan geliyor, ama onun kökeninde de Çin’in sarı cüppeler giyen egemen sınıfı, “mandarin”ler yatıyor olsa gerek (Türkler “r”leri hemen “l”ye çevirirler: “servi”: “selvi” gibi). </st><st c="570">İngilizce’deki </st><em><st c="585">“tangerine”</st></em><st c="596"> ise “Tancalı” demek. </st><st c="618">Öyleyse İspanyollar ve/veya Portekizliler bunu önce Cebelitarık’ın öte yakasında yetiştirmişler. </st><st c="715">Berberistan narenciyenin iyi yetiştiği bölgelerden biri zaten. </st><st c="778">Burada bir rahip portakalla mandalinayı aşılayıp “klemanten”i elde etmişti. </st><st c="854">Bu yakınlarda İspanyollar benzer bir işlemle “satsuma”yı buldular, daha doğrusu icat ettiler. </st><st c="948">Bundan sonra iş çığırından çıktı. </st><st c="982">Ailenin bütün üyelerinin melezini yaptılar.</st></p>
		<p><span epub:type="pagebreak" title="63" id="page63"></span><st c="1025">Ailenin en önemlilerinden biri olan </st><em><st c="1062">limon</st></em><st c="1067"> da dünyaya muhtemelen Hindistan taraflarından yayılmıştır. </st><st c="1127">Avrupa’ya gelişi Ortaçağ’ı buluyor. </st><st c="1163">Adı epey evrensel sayılır: Çince’de </st><em><st c="1199">“limung”</st></em><st c="1207">, Arapça’da </st><em><st c="1219">“lî mûn”</st></em><st c="1227"> olduğu düşünülürse. </st><st c="1248">Tadı çok ekşi olduğu için onu bir meyva gibi yiyemiyoruz. </st><st c="1306">Ama başta salata, limon kullandığımız durumları şöyle bir aklınızdan geçirin – onsuz ne yapardık, insan düşünemiyor. </st><st c="1423">Eski zamanlarda, Avrupa’da, ekşi üzümden sirkeye, bektaşi üzümünden (yani “üzüm”le ilgisi olmayan “gooseberry”) ekşi elmaya birtakım ürünler bu ihtiyacı gideriyordu. </st><st c="1589">Aslında ilginç olan, limondaki ekşilik ve onun temelinde yatan C vitamini, çok az canlı için bir “ihtiyaç”tır – geri kalanları kendi C vitaminlerini türetirler. </st><st c="1750">Bu ihtiyacı duyan canlıların başında, yakın akrabaları (yani insansı maymunlar) ile insan gelir.</st></p>
		<p><st c="1846">Ama “ekşi” tadı doğada limon kadar iyi veren hiçbir nesne yoktur. </st><st c="1913">Batılılar bu olağanüstü nesneyi Haçlı Seferleri sırasında öğrendiler. </st><st c="1983">O zamandan beri de, doğal olarak, vazgeçemediler.</st></p>
		<p><st c="2032">Turunçgillerin Türkiye’de pek etkisi olmamış bir üyesi, kendi yok, adı var, </st><em><st c="2109">“ağaç kavunu”</st></em><st c="2122">. Batılılar buna genellikle “citron” diyor ve aile adını (yani “turunçgil”in karşılığı) ondan getiriyorlar. </st><st c="2230">Çünkü Çin-Endonezya-Hindistan üçgeninden Batı’ya taşınan ilk turunçgil bu. </st><st c="2305">Önce Keyaksar’ın Pers İmparatorluğu’nda boy göstermiş, sonra daha Batı’ya göçmüş. </st><st c="2387">Şimdilerde orada da pek revaçta değil, ama Almanca gibi bazı dillerde “limon”a onun adı veriliyor. </st><st c="2486">Bizde varlığı gene sözlüklerde bir ad olmaktan ileri gitmeyen </st><em><st c="2548">“misket limonu” (“lime”)</st></em><st c="2572"> İspanyollar tarafından Karaib Adaları’na taşınmış ve ekilmiş. </st><st c="2635">Yeni Dünya’nın toprağı da, insanları da, bu Eski Dünya göçmenini fena halde bağrına basmış. </st><st c="2727">Öyle ki, bugün çok kişi onun bir Amerika yerlisi olduğuna inanır. </st><st c="2793">Limon yerine o kullanılır. </st><st c="2820">Bugünlerde, bazı içki ve kokteyllere katılacak bir öge olarak, Batı’da şişelenmiş </st><em><st c="2902">“lime juice” </st></em><st c="2915">ara sıra İstanbul şarküterilerinde görülebiliyor.</st></p>
		<p><em><st c="2964">Turunç</st></em><st c="2971"> Doğu’dan göçtükten sonra Akdeniz iklimini benimsemiş. </st><st c="3026">Dayanıklı bir bitki olduğu için limon, portakal vb. </st><st c="3078">üretiminde araç olarak kullanılıyor, yani bu meyvalar onun gövdesine aşılanıyor. </st><st c="3159">Meyvanın tadı hayli acı. </st><st c="3184">Bu nedenle çiğ yenmiyor, reçeli yapılıyor.</st></p>
		<p><st c="3226">Adı Türkçe’de (ama sonuç olarak başka yerlerde de) biraz sorun çıkaran son turunçgil üyesi </st><em><st c="3318">“grape fruit”</st></em><st c="3331">. Bizde galiba en oturmuş telaffuz şekli </st><em><st c="3372">“greyfurt”.</st></em><st c="3383"> Yani, yeniden İngilizce’ye çevirirsek, “gri meyva” gibi bir </st><span epub:type="pagebreak" title="64" id="page64"></span><st c="3444">şey. </st><st c="3449">Ama İngilizce’si niye </st><em><st c="3471">“grape fruit”</st></em><st c="3484">, yani “üzüm meyvası”? </st><st c="3507">Ne ilgisi var? </st><st c="3522">Herhalde patlıcana da </st><em><st c="3544">“egg plant”</st></em><st c="3555">, yani “yumurta bitkisi” adını veren şaşkın Amerikalı kimse, bunu da o bulmuş olmalı. </st><st c="3641">Meyvanın Doğu ülkelerinde yaygın adı </st><em><st c="3678">“pomelo”</st></em><st c="3686">dur. </st><st c="3692">Batı’da genellikle benimsenen absürd “grape fruit” adını icat eden Amerikalılar bu meyvanın –genel olarak şeker dökülerek– kahvaltıda yenmesi alışkanlığını da yaratmışlar. </st><st c="3864">İranlılar, bu tuhaf adın intikamı olmak üzere, “portekal-e-emrikai”, yani “Amerikan portakalı” diyorlar.</st></p>
		<p><st c="3968">Şimdi bir başka büyük aileye geliyoruz: </st><em><st c="4009">Cucurbitaceae</st></em><st c="4022">, yani “kabakgiller”. </st><st c="4044">Ailenin “meyva” bahsinde bizi ilgilendiren üyeleri yalnız </st><em><st c="4102">kavun</st></em><st c="4107"> ile </st><em><st c="4112">karpuz</st></em><st c="4118">. Geri kalanları –kabak çeşitleri, hıyar vb.– “sebze” kategorisine giriyor. </st><st c="4194">Kabakgiller sürünerek boy atar, çabuk büyür, soğuğa dayanıksızdır. </st><st c="4261">Bunlardan hıyar Avrupalı (herhangi bir ima kastedilmemiştir), kavun Afrikalı, bal kabağı dahil çoğu kabak cinsi Amerikalı’dır (gene ima yok).</st></p>
		<p><st c="4402">Önce karpuz, sonra kavun Afrika’dan gelip Akdeniz’i aşarak Güney Avrupa’ya yerleştiler ve uzun zaman içinde evcilleşerek bugün bildiğimiz tatlı (ve büyük) meyvalar haline geldiler. </st><st c="4584">Roma zamanında kavun bir “gurme”nin gözdeleri arasına girmişti.</st></p>
		<p><st c="4647">Ortaçağ’da Roma yakınlarındaki Cantalupo’da, yazlık malikânede Papa için keşişler kavun yetiştiriyordu. </st><st c="4752">Bugünün ünlü, küçük ve tatlı Fransız kavununun adı buradan gelir.</st></p>
		<p><st c="4817">Meyvalar kural olarak yemekten sonra yenirken kavunun bazan </st><em><st c="4878">hors-d’oeuvre</st></em><st c="4891"> olabildiğini görüyoruz. </st><st c="4916">Örneğin İtalyanlar yanında incecik kesilmiş Parma Jambonu (</st><em><st c="4975">prosciutto)</st></em><st c="4987"> ile yiyorlar. </st><st c="5002">Bizde de kavun, beyaz peynirle birlikte, rakı sofrasının klasik “açılışı”nın ögelerinden. </st><st c="5092">Birbirlerinin “pezevengi” olarak tanınırlar.</st></p>
		<p><st c="5136">Türkiye’de Trakya bu iki meyvanın en çok yetiştirildiği bölgedir, ama Kırkağaç kavunu ya da Diyarbakır karpuzu gibi makbul türler de var. </st><st c="5275">Bir dosttan, California’da yetişen bir kavuna “casaba” dendiğini öğrendim. </st><st c="5350">Meğer Turgutlu’ya eskiden “Kasaba” denirmiş ve bu kavun oradan gitmeymiş. </st><st c="5424">Webster yazıyor. </st><st c="5441">Eh, Turgutlu Kırkağaç’a yakın sayılır. </st><st c="5480">Karpuz, Afrika’dan erken bir tarihte Mezopotamya’ya tırmanmıştı (ya da “sürünmüştü”). </st><st c="5566">Diyarbakır karpuzunun boyu bosu bu tebdil-i mekândan çok mutlu kaldığını kanıtlıyor.</st></p>
		<p><st c="5650">Çocukluğumda “topatan” diye bir kavun vardı. </st><st c="5696">Yeterince tatlı olma</st><span epub:type="pagebreak" title="65" id="page65"></span><st c="5716">dığı için üstüne pudra şekeri konarak yenirdi. </st><st c="5764">Buna karşılık nefis bir kokusu vardı. </st><st c="5802">Yok olup gitti. </st><st c="5818">Niye bu kadar hoyratız, anlaşılır gibi değil.</st></p>
		<p><st c="5863">Kavunun, karpuzun iyisini seçmek, şarap tadıcılığına benzer, uzman işidir. </st><st c="5939">Kavunun seçilmesinde kokusu da rol oynar. </st><st c="5981">Bu zaten deyimleşmiş, Karacaoğlan’ın şiirine kadar girmiş bir olgu. </st><st c="6049">Ayrıca boyuna göre ağır olacak, sap tarafı yumuşayacak vb. </st><st c="6108">Karpuzun da farklı sinyalleri vardır. </st><st c="6146">Ama onca çabadan sonra gene de kabağıyla karşılaşmanız sürpriz olmaz. </st><st c="6216">Bunların iyisini seçmedeki başarı oranı arkadaş seçmektekinden daha yüksek değildir.</st></p>
		<p><st c="6300">“Karpuz” adı bize Yunanca’dan geliyor. </st><st c="6340">Onlar şimdi kavuna Avrupalılar gibi “melon” diyorlar, ama bu kelime eski Yunanca’da genel olarak “meyva” anlamına gelirmiş.</st></p>
		<p><em><st c="6463">Nar</st></em><st c="6467"> buralara özgü çok eski bir meyva. </st><em><st c="6502">Tevrat</st></em><st c="6508">’ta anılanlardan, ama kendisi çok daha eski olmalı. </st><st c="6561">Bana epey çıldırtıcı gelir, çünkü son derece çekici, davetkârdır, ama çekirdeklerinden ötürü (ara zarını falan saymıyorum) yemesi de son derece zahmetlidir. </st><st c="6718">Belki bundan ötürü, eskiden beri kutsal bilinirdi. </st><st c="6769">Azerbaycan’ın milli meyvası olduğunu söyleyebilirim (anayurdu da oraları olmalı). </st><st c="6851">“Anar” derler, meyva olarak yedikleri gibi suyunu da sürekli içerler. </st><st c="6921">Azeriler’in bir milli Adem ve Havva’sı olsaydı mahut meyva nar olurdu.</st></p>
		<p><st c="6991">Eski meyvalardan biri de </st><em><st c="7017">hurma</st></em><st c="7022">’dır. </st><st c="7029">Afrika’da ve Arabistan’da hurma insanların tanıdığı ve yediği en eski meyvadır. </st><st c="7109">Akdeniz havzasında –kuzey tarafında yetişmese de– öteden beri bilinir ve sevilir. </st><st c="7191">Batı dillerindeki adı </st><em><st c="7213">“date”,</st></em><st c="7220"> Yunanca </st><em><st c="7229">“daktylos”</st></em><st c="7239">tan (yani, “parmaklar”) türediği için yazı makinasıyla etimolojik bir akrabalığı vardır – başka türlüsü olamazdı zaten. </st><st c="7360">Maşrıktan magribe, insanlarla haşır neşir olduğu her yerde başından beri kutsal sayılmıştır. </st><st c="7453">Bizde de özellikle Ramazan zamanı çarşılarda yaygınlaşır.</st></p>
		<p><st c="7510">Özellikle Arap dünyasında her kılığa girer. </st><st c="7555">Tazesi, kurusu bol miktarda yenir, ama bazı yemeklerde pişirilir de; türlü ilaca girdiği gibi rakısı da yapılır. </st><st c="7668">Çekirdekleri bile hayvan yemi olarak kullanılır.</st></p>
		<p><st c="7716">Şimdi Türkiye’de çarşı pazarı pek şereflendirmeyen, daha çok yerel olarak tüketilen birkaç meyvaya kısa kısa değineyim. </st><st c="7837">Örneğin </st><em><st c="7845">iğde</st></em><st c="7849"> ancak kuru yemişçide görülür. </st><st c="7880">Unlu tadıyla, bildik meyvalara hiç benzemez. </st><st c="7925">Ağacı çabuk büyür, dayanıklıdır, onun için, gümüşî yapraklarıyla, çok zaman süs bitkisi olarak ekilir. </st><em><st c="8028">Kızılcık</st></em><st c="8036"> da ağaçta yetişir, buralara özgü bir meyvadır. </st><st c="8084">Rengi adına uygun meyvasını manavlarda bazan gördü</st><span epub:type="pagebreak" title="66" id="page66"></span><st c="8134">ğümüz olur. </st><st c="8147">Reçeli de yapılır. </st><st c="8166">Türkiye’de insan meyvasından çok dalının kullanıldığı izlenimine kapılabiliyor. </st><em><st c="8246">Kocayemişi</st></em><st c="8256">’yle daha seyrek karşılaşırız. </st><st c="8288">Gene ağaçta yetişir. </st><st c="8309">Bölüm başında tanıştığımız “gülgiller”in yoksul ve az tanınan üyelerinden </st><em><st c="8383">kuşburnu</st></em><st c="8391"> ağaçtan çok çalı denebilecek bir bitkinin meyvasıdır. </st><st c="8446">Bizde daha çok marmeladı yapılır ve pek güzel olur. </st><st c="8498">Yakında bir hanım başbakanımızın “çay”ını içmesiyle mütevazi kuşburnu birden sosyete sayfalarına terfi etti.</st></p>
		<p><em><st c="8606">Muşmula</st></em><st c="8614"> bir başka oldukça bodur ağacın meyvası. </st><st c="8655">Çok sert olduğu için ancak iyice olgunlaşıp yumuşadıktan sonra yenebilir; bu yüzden de suratı buruşmuş insanlara “muşmula gibi” denmiştir. </st><st c="8794">Çok ayıp: yaşlılara da, muşmulaya da. </st><em><st c="8832">Trabzonhurması</st></em><st c="8846">’nın Trabzon’la ilişkisi şüphelidir, çünkü dünyaya Japonya ve Çin’den yayılmıştır. </st><st c="8930">Bizde gerçi Karadeniz’de yetişen cinsleri var, ama Batı’da ve Güney’de daha yaygın, en çok da Hatay’da üretiliyor.</st></p>
		<p><st c="9044">Şimdi gelelim tropikal iklimlerin egzotik meyvalarına. </st><st c="9100">Türkiye’de eskiden bunların adına ancak okuduğumuz kitaplarda rastlardık. </st><st c="9174">Ama yavaş yavaş kendileriyle, hiç değilse konserveleriyle tanışmaya başladık.</st></p>
		<p><st c="9251">Şık manavlarda ara sıra </st><em><st c="9276">hindistan cevizi</st></em><st c="9292"> görürdük, eskiden beri. </st><st c="9317">Çocukluğumda bu iyi korunmuş meyvayla girdiğim mücadeleleri hatırlıyorum. </st><em><st c="9391">İki Çocuğun Devrialemi</st></em><st c="9413"> gibi kitaplardan meyvanın bir ucundaki üç lekenin sivri bir aletle delinebilecek kadar yumuşak olduğunu, bunlardan birini ya da ikisini delince bir kamış sokup sütünü içebileceğimi öğrenmiştim. </st><st c="9608">En sevdiğim tarafı hâlâ bu sıvıdır.</st></p>
		<p><st c="9643">Onu içip bitirdikten sonra elinizde kalan yuvarlak şeye şefkatle davranmanız için bir neden kalmaz. </st><st c="9744">Çekiçle, keserle kırıp kabuğun içine yapışık sert beyaz “besidoku”sunu yiyebilirsiniz. </st><st c="9831">Bu da hurma gibi “her derde deva” bir meyvadır. </st><st c="9879">“Kopra” denilen yağı çıkarılır. </st><st c="9911">Ağacın gövdesi ve yaprağı, ayrıca meyvayı saran lifler türlü işlerde kullanılır.</st></p>
		<p><st c="9991">Herhalde Endonezya dolaylarında doğmuştur. </st><st c="10035">Ceviz suda yüzebildiği için Hint Okyanusu ve Pasifik’teki bütün adalara yayılmıştır. </st><st c="10120">Sanırım Amerika kıtasına gitmeyi dahi kendi başarmıştır.</st></p>
		<p><st c="10176">Brezilya’da tüysüz, yeşil kabuklu, tazesini gördüm. </st><st c="10229">Adım başında açılmış büfelerde (sözgelişi Copacabana boyunca) en popüler meşrubat bu. </st><st c="10315">Bir çeşit satırla (machete) adam tam üç darbe vurup ucunu koparıyor. </st><st c="10384">Kamışla suyunu içiyorsunuz. </st><st c="10412">Bu taze suyun tadı bambaşka – taze! </st><st c="10448">geri kalanı yenmiyor, atılıyor.</st></p>
		<p><em><span epub:type="pagebreak" title="67" id="page67"></span><st c="10479">Ananas</st></em><st c="10486"> bir Güney Amerika yerlisidir. </st><st c="10517">Çocukluğumdan hatırladığım bir Alman pop şarkısı “ananas aus Caracas” derdi ama herhalde merkezi Brezilya’dır. </st><st c="10628">Buradan bütün tropikal Amerika’ya yayılmıştır – “Keşif”ten sonra Asya ve Afrika’ya da. </st><st c="10715">Bugün en büyük ananas ihracatçıları Fildişi Sahili veya Kenya gibi Afrika ülkeleri.</st></p>
		<p><st c="10798">Ananas aslında böğürtlenin akrabası sayılabilir. </st><st c="10848">Boyu bir metreyi aşmayan bir çalıda büyür ve aslında, böğürtlenden çok daha büyük olsa da, yanyana bitişen “göz”lerden oluşur. </st><st c="10975">Bu “göz”ler başlangıçta çiçektir. </st><st c="11009">İngilizce “pineapple” (çamelması) denmesinin nedeni dış görünüşünün çam kozalığını andırmasındandır.</st></p>
		<p><st c="11109">Ulaşım çok vakit aldığı için bazı istisnai durumlar dışında Avrupa’ya ithal edilememiş, orada yetiştirilmesi de, gene istisnai durumlar dışında (XIV. </st><st c="11260">Louis ve bahçıvanı La Quintinie’den başka ne istisna olabilir? </st><st c="11323">Ama galiba on dördüncünün diktirdiği ağaçların meyvalarını yemek hep on beşinciye nasip olmuş) mümkün olmamıştı. </st><st c="11436">Avrupa daha kitlesel ölçekte Amerika’dan gelen konserveleri yoluyla ananası tanımaya başladı. </st><st c="11530">Uzun yol gidecek meyvaların toplanma zamanı hep sorun çıkarır, sonuçlar da her şeye rağmen hep parlak olmaz – kimi ham kalır, kiminin içi geçer vb. </st><st c="11678">Ama bugünün hızlı ulaşımı bu sorunları büyük ölçüde çözdü ve böylece taze ananas “egzotik” olmaktan çıktı.</st></p>
		<p><st c="11784">Tadının ve kokusunun güzelliği dışında ananası zayıflattığı için sevenler de var. </st><st c="11867">Bu özelliği içerdiği “bromelin” enziminden ileri geliyormuş.</st></p>
		<p><st c="11927">Türkiye’de bu meyvalar meyva, hatta konserve halinde karşımıza çıkmadan çok önce tatlıcılık ve şekercilikte hayatımıza girmişlerdi. </st><st c="12060">Hindistan cevizi bu alanda çok çeşitli biçimlerde kullanılır. </st><st c="12122">Ananaslı akide şekeri de Hacı Bekir’in icatlarından biridir. </st><st c="12183">Hacı Bekir deyince “demirhindi”yi de unutmamalı. </st><st c="12232">Doğu Afrika kökenli olan demirhindi (Frenkçesi </st><em><st c="12279">“tamarind”</st></em><st c="12289"> ve değişik versiyonları Arapça “Hint hurması” anlamında “tamr Hindî”den geliyor) küçük bir ağaçtır ve ekşi bir meyvası vardır. </st><st c="12417">Hindistan’da bir tür baharat gibi kullanılır. </st><st c="12463">Uzun yıllar Hacı Bekir’in sunduğu yazlık şerbetler arasında demirhindi vardı, ama artık o da unutuldu – unutan, hep olduğu gibi, “müşteri” tabiî.</st></p>
		<p><em><st c="12608">Muz</st></em><st c="12612"> bizim için pek “egzotik” sayılmaz, ama kökeni tropikal olduğu için bu bölüme aldım. </st><st c="12697">Ayrıca, “çikita” ithalatıyla yerli üretimi öldürdükten sonra yeniden egzotikleşmesi de mümkün.</st></p>
		<p><span epub:type="pagebreak" title="68" id="page68"></span><st c="12791">Muz bir bitki olarak bir yılda boyu on metreyi bulan bir “ağaç” olmakla birlikte, teknikman, botanik sınıflamada, ağaç değil bir ottur. </st><st c="12928">“Rizom” türü bir kökten büyür, normal olarak bir kere meyva verince ölür. </st><st c="13002">Meyvası cinsiyetsizdir, dolayısıyla yeni muz ondan üreyemez. </st><st c="13063">Tepesinde açan çok sayıda sarı çiçek zamanla muz hevengine dönüşür. </st><st c="13131">Bir hevenkte 50-200 arası muz bulunur.</st></p>
		<p><st c="13169">Bu da bir Asya meyvasıdır, ama insanlara pek de bağlı olmadan yolunu bulup erken çağlarda Afrika’ya geçtiği sanılıyor. </st><st c="13289">Yeni Dünya’ya ise insan eliyle götürüldü, çünkü o kıtanın “muz cumhuriyetleri”ne ihtiyacı vardı. </st><st c="13386">“Muz” adı bize Arapça’dan gelir, ama Latince aile adı </st><em><st c="13440">“musaceae”</st></em><st c="13450">nin de bununla ilgisi olmalı.</st></p>
		<p><st c="13480">Ananas gibi muz da Avrupa’ya bayağı geç girmiştir (muz 1920’de, ananas ikinci savaştan sonra). </st><st c="13576">Hele Josephine Baker, bu “çikolata renkli sanatçı”, muz yaprağından yapılma, bedenini gizlemekten çok gösteren giysisiyle, kemiği olmadığı için muzu sevdiğine dair şarkılar söyleyince, bu meyvanın popülerleşmesinin önüne geçmek mümkün değildi.</st></p>
		<p><st c="13819">Türkiye’de Alanya ve Anamur’da, ince kabuklu, güzel kokulu muzlar yetişirdi. </st><st c="13897">Malına insafsızca zam yapan üreticiyi ya da aracıyı yola getirmek için o malı –mümkünse– ithal etmek çok zaman olumlu sonuç verir. </st><st c="14028">Ama bizde olan tam bu muydu, neydi, tedbir fazla mı tepti, ne olduysa, hamhalat “çikita” geldi (Özal icraatı) ve yerli üretim durdu.</st></p>
		<p><em><st c="14160">Avokado</st></em><st c="14168"> ya da pek tutmayan Türkçe adıyla “amerikan armudu” (Amerika’da da bazan “aligatör armudu” deniyor) elbette ki bir meyva; ama hiç tatlı değil ve bu nedenle meyva gibi yenmiyor. </st><st c="14345">Dünyaya Orta Amerika’dan yayılmış; o zamana kadar yalnızca Maya ve Aztekler’in gözdesiymiş. </st><st c="14437">Şimdi bütün sıcak iklimlerde yetişiyor. </st><st c="14477">Önemli bir ihracatçı olan İsrail’den sonra biz de başladık yetiştirmeye; sonuçlar henüz çok parlak değil – yok yok, şu baskıya kadar düzelmeye başladı!</st></p>
		<p><st c="14628">Avokado Batı’da çok zaman bir </st><em><st c="14659">entrée</st></em><st c="14665"> olarak, kocaman çekirdeğinden kalan boşluğa </st><em><st c="14710">vinaigrette</st></em><st c="14721"> doldurularak yeniyor. </st><st c="14744">Karides veya pavurya ile de iyi oluyor. </st><st c="14784">Amerikalılar –ne kadar orijinal!– ketçapla yiyorlar.</st></p>
		<p><em><st c="14836">Guava</st></em><st c="14842"> bir başka Amerikalı. </st><st c="14864">O da çalı irisi bir bitki ve meyvasının biçimi armudu andırıyor. </st><st c="14929">Mersingillerden </st><em><st c="14945">(myrtaceae)</st></em><st c="14956"> gelir. </st><em><st c="14964">Papaya</st></em><st c="14970"> da onlardan türeme, ama palmiyeyi andıran bir ağaçta yetişen bir meyva. </st><st c="15043">Türkçe’sini “kavunağacı” koymuşlar, “citron”a “ağaçkavunu” dedikleri için </st><span epub:type="pagebreak" title="69" id="page69"></span><st c="15117">herhalde – bu ad “papaya”ya çok daha iyi giderdi. </st><st c="15167">Son zamanlarda bu tropikal meyvaların konserveleri burada da bulunuyor.</st></p>
		<p><st c="15238">Güney Amerika’da burada hiç görmediğimiz, Avrupa’ya da pek gelmeyen daha birçok ilginç meyva var. </st><st c="15337">Bunların suyunu (succos) içmeye çok meraklılar; gerçekten çok da güzel.</st></p>
		<p><em><st c="15408">Liçi</st></em><st c="15413"> ve akrabası </st><em><st c="15426">rambutan</st></em><st c="15434"> ise Asya kökenli olmalı. </st><st c="15460">Mısır’da doğup büyüyen büyükannem bahçelerinde kendisinin “ağaç kaymağı” diye bildiği bir meyva büyüdüğünü anlatırdı. </st><st c="15578">Ben büyüyüp liçi tadınca bunun olsa olsa o olacağına inandım. </st><st c="15640">“Bakınca çileğe benziyor, ama o derisi. </st><st c="15680">Derisini çıkarınca kaymak gibi bembeyaz, güzel kokulu bir meyva kalıyor,” derdi. </st><st c="15761">Evet, aynen böyle oluyor. </st><st c="15787">Türkiye’de bunun da ancak konservesini buluyoruz.</st></p>
		<p><st c="15836">Son olarak </st><em><st c="15848">mango</st></em><st c="15853">’ya gelelim. </st><st c="15867">Bu da Asya’nın yaklaşık ilk narenciye bölgesinde yetişmiş ve oradan dünyaya yayılmıştır, pek çok çeşidi vardır – her boyda, renkte ve tatta. </st><st c="16008">Kimi tatlı kavunu, kimi şeftaliyi andırır. </st><st c="16051">Mangonun tazesi de artık sık sık bulunuyor – hiç değilse Balık Pazarı’nın manavlarında.</st></p>
		<p><st c="16138">Tropiklerden gene buralara döneceğim, ama biraz farklı tipte meyvalara. </st><st c="16211">“Kuru yemiş” kategorisine.</st></p>
		<p><st c="16237">Örneğin, </st><em><st c="16247">kestane</st></em><st c="16254">. Gene, şimdiye kadar saydıklarımıza pek benzemiyor. </st><st c="16307">Çiğ çiğ yiyemiyorsunuz. </st><st c="16331">Haşlamak ya da ateşte pişirmek gerek. </st><st c="16369">Bu şimdi sayacaklarımın çoğunun İngilizce adı “nut”la bitiyor; demek ki, kendine göre bir aile oluşturdukları varsayılmış – botaniğin kurallarına göre değilse de, tüketimine göre. </st><st c="16549">Kestane İngilizce’de </st><em><st c="16570">“chestnut”</st></em><st c="16580">, Almanca’da </st><em><st c="16593">“Kastanie”</st></em><st c="16603">, ama hepsi, bu arada Fransızca’da “atkestanesi” olan </st><em><st c="16657">“châtain”</st></em><st c="16666"> hepsi Yunanca’dan geliyor – “Kastania”.</st></p>
		<p><st c="16706">Kestane bir ılıman iklim ağacıdır. </st><st c="16742">Kerestesi özellikle gemi inşaatında kullanılır (onun için Karadeniz tekneleri kestane bulunmayan Akdeniz’inkilerden daha sağlam olur). </st><st c="16877">Ama burada bizi meyvası ilgilendiriyor.</st></p>
		<p><st c="16916">Antik Çağ’da, tahıl yetişmeyen yerlerde, insanlar kestaneden bir çeşit ekmek yapıyorlardı. </st><em><st c="17008">Pulenta</st></em><st c="17015"> denirdi buna. </st><st c="17030">Tabiî kestaneyi yemenin birçok başka yolu da bulunmuştu. </st><st c="17087">Korsika, Sicilya ve Sardunya’da, Pireneler’de, İtalya’nın bazı bölgelerinde, kestane, temel besin maddesiydi. </st><st c="17197">Tahılların daha kolay ekilir biçilir hale gelmesi kestanenin bu önemini azalttı. </st><st c="17278">Ama öbür türlü bakabilir ve bir “doyurucu” ihtiyaç maddesiyken zevk için yenir bir şey olmaya terfi ettiğini de söyleyebiliriz.</st></p>
		<p><st c="17405">Kestane kebapçılar sonbahar boyunca İstanbul sokaklarına renk ve tad </st><span epub:type="pagebreak" title="70" id="page70"></span><st c="17475">katar. </st><st c="17482">Bursa da kestane şekerleriyle hepimizi durmadan şenlendirir. </st><st c="17543">Fransızlar’ın </st><em><st c="17557">“marron glacé”</st></em><st c="17571">si de güzeldir. </st><st c="17588">Çeşitli pastalar, </st><em><st c="17606">“marron déguisée”</st></em><st c="17623">, çukulata soslu ve/veya </st><em><st c="17648">crème chantille</st></em><st c="17663">’li kestane tatlıları, hepsi nefistir.</st></p>
		<p><st c="17702">Türkiye’de </st><em><st c="17714">badem</st></em><st c="17719"> ile </st><em><st c="17724">ceviz</st></em><st c="17729"> sahneye birlikte çıkarlar. </st><st c="17757">Sonbaharda, taze ve soyulmuş halleriyle, buz içinde, genellikle meyhanelerde. </st><st c="17835">Cevizin bu tazelik sefası bademe göre daha az sürer. </st><st c="17888">Bademin saltanatı da zaten pek uzun değildir.</st></p>
		<p><st c="17933">“Badem” bize Farsça’dan geliyor; Hindistan’a kadar da gitmiş – yemişin kendisiyle birlikte, tabiî. </st><st c="18033">Hindistan’da </st><em><st c="18046">“badamî”</st></em><st c="18054"> denen yemeklere giriyor – Çin’de de öyle. </st><st c="18097">İngilizce’de bunu anlatan </st><em><st c="18123">“almond”</st></em><st c="18131">ın arkasına “nut” eklenmiyor. </st><st c="18162">Oysa tam eklenecek durum. </st><st c="18188">Bir ihtimal Fransızca </st><em><st c="18210">“allemand”</st></em><st c="18220">dan (Alman) geliyor, ama Almanlık’la ne ilgisi var? </st><st c="18273">Bu da sıcak iklim ağacı. </st><st c="18298">Yunanca </st><em><st c="18306">“amygdali”</st></em><st c="18316"> olabilir mi kökeni?</st></p>
		<p><st c="18336">Baharda çiçek açmış bir badem ağacı kadar güzel az şey vardır dünyada – ne olsa, o da “gülgiller”den.</st></p>
		<p><st c="18438">Bademin acısı ve tatlısı vardır. </st><st c="18472">Tatlısı, yukarıda değindiğim tazelik dönemini geçirince kavrulur. </st><st c="18538">Tuzlanarak çerez haline getirilir. </st><st c="18573">Birçok tatlıda ve şekerlemede kullanılır. </st><st c="18615">Örneğin güllaca çok iyi gider. </st><st c="18646">Ayrıca bizde ve Fransa’da ezmesi yapılır. </st><st c="18688">Acısı da, acıbadem kurabiyesi gibi çeşitli tatlılara kendine özgü tadını verir. </st><st c="18768">Bademin sütü ve yağı da çıkarılır.</st></p>
		<p><st c="18802">Amerika kıtasında da yerli cinsleri yetişmekle birlikte, bildiğimiz ceviz, Eski Dünya’nın gene bizim bulunduğumuz bölgesinde doğmuştur. </st><st c="18939">Ağacı büyük ve güzeldir, “Ceviz eşya”nın ne kadar makbul olduğunu hepimiz biliyoruz.</st></p>
		<p><st c="19023">Ceviz Türkiye’de daha çok tatlıların yanında, çekilerek kullanılır. </st><st c="19092">Kabak tatlısının ayrılmaz arkadaşı olması gibi. </st><st c="19140">Cevizli baklava, cevizli sucuk ve daha birçok bileşim. </st><st c="19195">Ama çerkes tavuğu gibi bazı yemeklere de girer. </st><st c="19243">Eskiden, örneğin midye ile verilen türden taratorlar da cevizli yapılırdı, ama artık kalmadı.</st></p>
		<p><st c="19336">Tanıdığım bazı köylüler ceviz ağacı altında uyumanın çok farklı olduğunu söylediler, ama bunu bilemiyorum.</st></p>
		<p><em><st c="19443">Fındık</st></em><st c="19450"> da bu toprakların yerlisi sayılır. </st><st c="19486">Büyük bir ihtimalle Karadeniz’de doğdu; adı da “pontica”dan geliyor olmalı; bugün de Türkiye dünyanın en büyük fındık üreticisi. </st><st c="19615">Bizi İtalya ile İspanya izliyor.</st></p>
		<p><st c="19647">Batı fındığı hep ithal ettiği için orada daha çok çukulata ve şekerle</st><span epub:type="pagebreak" title="71" id="page71"></span><st c="19717">melerde, pasta ve keklerde kullanılır. </st><st c="19757">Burada da bunlar yapılmakla birlikte biz fındığı çerez/kuru yemiş haliyle daha çok tüketiriz. </st><st c="19851">İzmit Körfezi’nde, öncelikle “Değirmendere” diye andığımız uzun, sivri cins taze olarak yenir. </st><st c="19946">Karadeniz’in yuvarlak fındıkları ise kavrulur.</st></p>
		<p><st c="19992">Dildeki tekerleme düzeyinde “fındık”ın kardeşi “fıstık”. </st><st c="20050">Ama bunun birkaç çeşidi var. </st><em><st c="20079">Yerfıstığı</st></em><st c="20089">’nın doğum yerinin Amerika olduğu sanılıyor. </st><st c="20135">Orada </st><em><st c="20141">“peanut”</st></em><st c="20149"> önemli bir kurumdur. </st><st c="20171">Zenci biyolog ve tarım kimyacısı George Washington Carver bundan inanılmayacak sayıda ürün çıkarıp geliştirmiştir. </st><st c="20286">Bu fıstıktan yapılan tereyağı, “peanut butter”, çok sevilir ve tüketilir. </st><st c="20360">Ben bu nesneyi hiç sevmediğim için şimdi bizim şarküteri ve “market”lere de adımını atan bu kavanozlara eğri eğri bakıyorum.</st></p>
		<p><st c="20484">Sıcak iklim ürünü olan yerfıstığı bizde en çok Adana’da ve çevresinde yetişiyor. </st><st c="20566">Kuru yemiş olarak, tuzda kavrulmuş şekli sevilen bir kuru yemiş.</st></p>
		<p><st c="20630">Yemek öncesi içki içerken en çok kuru yemiş yemeyi severim. </st><st c="20691">Ama bence bunların iki sınıfsal tabakası vardır: badem, fındık ve şamfıstığını aristokratik kategoriye sokarım. </st><st c="20803">Tuzlu fıstık, leblebi orta sınıf (burjuva), çekirdekler ise bence lumpen-proletarya kategorisine girer.</st></p>
		<p><st c="20906">Şimdi bunların hepsinin şahı, </st><em><st c="20937">şamfıstığı</st></em><st c="20947">’na gelelim. </st><st c="20961">Osmanlı zamanında bu adı kullanmakta sakınca görmezdik. </st><st c="21017">Şimdi hazreti “antepfıstığı” yaptık.</st></p>
		<p><st c="21053">“Aristokrat” demiştim. </st><st c="21077">Evet, ayrıca “sakızağacıgiller” soyundan geliyor ki, bu kadar “iyi aile” olabilir. </st><st c="21160">Bununla ilgili, “ögeler arası uzak bağlantı” adını vereceğim bir şey anlatayım. </st><st c="21240">Çok sevdiğim bir zenci “spiritual”ında “There is a balm in Gilead / To make the wounded whole / There is a balm in Gilead / To heal the sinful soul” dizeleri geçer: “Gilead’da bir merhem var / Yaralıyı iyi eder / Gilead’da bir merhem var / ruhtan günahı siler” diye çevireyim bunu. </st><st c="21522">Gilead, Şeria’nın doğusundaki eski Filistin topraklarının adı. </st><st c="21585">Burada, gerçekten de eski tıpta uzun zaman kullanılmış “Gilead merhemi” yapılırdı (“spiritual” türünde bu kadar “tarihî dakiklik” şaşırtıcı): “Gilead’da merhem yok mu? </st><st c="21753">Orada hekim yok mu? </st><st c="21773">Öyleyse kavmım kızı niçin iyi edilmedi?” (Yeremya, VIII, 22) Bu merhem şamfıstığının akrabası olan ve sakızağacıgillerden elde edilen </st><em><st c="21907">pistachia tentiscus</st></em><st c="21926">’tan (mercimek fıstığı) yapılırdı.</st></p>
		<p><st c="21961">Nereden nereye, değil mi?</st></p>
		<p><st c="21987">Ama bayılıyorum böyle ayrıntılara. </st><st c="22023">Mete Tunçay gibi benim için de gerçek bilgi, hiç kimsenin hiçbir işine yaramayacak şeylerin bilgisidir. </st><span epub:type="pagebreak" title="72" id="page72"></span><st c="22127">Yalnız bu fıstık hikâyesine, Mete bile, “Ee, ne olmuş?” diyebilirdi.</st></p>
		<p><st c="22195">Kendisi de, adı da, İran’dan (“fustuk”), Batı dillerinin çoğunda kullanılan “pistachio” ve benzeri kelimeler de bunun Yunanca adaptasyonu olan “pistasia”dan geliyor.</st></p>
		<p><st c="22361">Sayılan bütün bu kuru yemişler arasında onun kadar “rafine” lezzeti olanı yoktur. </st><st c="22444">Tuzda kavrulmuşu, dediğim gibi, yemek öncesi içkiyle, çok iyi gider. </st><st c="22513">Kavrulmamışı ise, Güney-Doğu ve Suriye’nin olağanüstü baklava ve benzeri tatlılarının en büyük hazinesidir. </st><st c="22621">Ama, sözgelişi iyi yapılmış dondurması bile başlı başına bir nefasettir. </st><st c="22694">Eskiden bunun en iyisini Markiz yapardı, tabiî o da kalmadı.</st></p>
		<p><st c="22754">Burada bulunmayanlar arasında bildiğim ve sevdiğim </st><em><st c="22806">“cashew”</st></em><st c="22814"> (at nalı ya da böbrek biçiminde) ile kocaman brezilya fıstığı tropikal Amerika’da yetişiyor. </st><st c="22908">İngilizce’deki “cashew”, Brezilya’nın Amazon bölgesindeki “Caju” yöresinin bozulmuş biçimi. </st><st c="23000">Orada bu fıstığa “caju” deniyor, acı bir sıvı çıkardığı için mutlaka kavrularak –ve tuzlanarak– yeniyor. </st><st c="23105">Dünyada “brazil” diye bilinen ikincisine ise Brezilya’da gene yetiştiği bölgeden ötürü </st><em><st c="23192">castanha da Para</st></em><st c="23208">, yani “Para Kestanesi” deniyor. </st><st c="23241">İkincisini kuru hurma ile birlikte atıştırmayı özellikle severim.</st></p>
		<p><st c="23306">Bu da, “farklı dünyaların” meyvalarının bir arada yenebileceğinin kanıtı.</st></p>
		<p><em><st c="23380">Leblebi</st></em><st c="23388"> haşlanmış nohuttan yapılır (fıkrası da var ya). </st><st c="23437">Kabuğu soyulup az kavrulur, satılacağı yerde bir daha kavrulur; bu, “sarı leblebi”dir. </st><st c="23524">Tuzlusu ve öyle olmayanı vardır. </st><st c="23557">Kabuğu ile kavrulanın üstü beyaz kalır, buna da “sakız leblebisi” denir.</st></p>
		<p><st c="23629">Kabaktan veya ayçiçeğinden çıkan çekirdeklerin meraklısı çoktur. </st><st c="23695">Çıtır çıtır, hayatının misyonu buymuş gibi çekirdek yerler. </st><st c="23755">Neredeyse müstehcen bir sahne!</st></p>
		<p><st c="23785">Bölümü, başka hiçbir şeye benzemeyen </st><em><st c="23823">keçiboynuzu</st></em><st c="23834"> ile kapatayım. </st><st c="23850">Doğu Akdeniz’in yerlisi, kendi kendine mebzul miktarda yetişen görece bodur bir ağacın meyvası. </st><st c="23946">Çok zaman “harıp” adıyla anılır ki bu Arapça “harnub”dan gelir (Frenkçe’de “carob”). </st><st c="24031">“Keçiboynuzu” adının betimlemeye çalıştığı meyvası olgunlaştıkça koyu kahverengi olur. </st><st c="24118">Gene “keçiboynuzu gibi” deyiminde olduğu gibi ağzınıza atıp ıslatıp yumuşatıp epey bir odunsu madde çiğnediğimizde dilinize tatlımtırak bir şey gelmeye başlar.</st></p>
		<p><st c="24277">Bölümü bununla bitirince birden korktum. </st><st c="24319">Sırf bu sıralama nedeniyle aklınıza bu kitapla ilgili bir düşünce sokmuş olmayayım.</st></p>
		<h2><span><span epub:type="pagebreak" title="73" id="page73"></span><st c="24402">Hayvanlar</st></span></h2>
		</section>
	<div id="charCountTotal" value="24412"></div></body>
</html>
