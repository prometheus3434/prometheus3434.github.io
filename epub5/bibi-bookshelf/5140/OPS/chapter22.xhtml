<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tarih Boyunca Yemek Kültürü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="297" id="page297"></span><st c="0">Kahve-Konyak-Puro</st></h1>
		<p><st c="18">Yeme-içme eylemi (ya da eylemleri), insanın doğayla bütünleşmesinin en temel, en köklü biçimidir, diyebiliriz. </st><st c="130">Çünkü:</st></p>
		<p><st c="136">1) Yediğimiz ve içtiğimiz şeyler, biz onları yenilir içilir duruma getirinceye kadar üzerlerinde ne işlemler yapmış olursak olalım, son kertede doğadan gelir;</st></p>
		<p><st c="295">2) Biz bunları yiyerek ve içerek biz olduğumuza göre, biz de onlarla özdeşiz (“cevher” kelimesinin Türkçe’si olarak “töz” önerilmişti; bu anlamda yediklerimizle “tözdeş”iz aynı zamanda).</st></p>
		<p><st c="482">Şüphesiz, doğada olan her şey yenmiyor. </st><st c="523">Zamanla neyin yenir içilir olduğunu, neyin olmadığını öğrenmişiz. </st><st c="589">İlk denemede “ağıza alınmaz” gibi gelen bazı nesneleri, belirli işlemlerden geçirip dönüştürerek, kullanılır hale getirmeyi başarmışız. </st><st c="725">Bu, binlerce yıl içinde gerçekleşmiş, son derece ilginç bir süreç. </st><st c="792">Çay denen bitkiden şu içtiğimiz sıvıyı karmak, aslında o kadar kolay değil. </st><st c="868">Kahve için, tütün için de aynı durum geçerli.</st></p>
		<p><st c="913">Doğada yetişen şeylerin bazıları baştan kötü, zehirli örneğin, yani onlara hiç el sürmemek gerekiyor. </st><st c="1016">Bazılarının fazlası kötü: İçki veya sigara gibi keyif maddeleri bunların başında geliyor. </st><st c="1106">Ama yediğimiz daha birçok şey gibi baharatın fazlası da zararlı olabilir. </st><st c="1180">Şüphesiz, “azı karar, çoğu zarar” sözü çok evrensel bir bilgelik payı taşıdığı halde, hangi somut miktarın “az”, hangisinin “çok” olduğu görece bir ölçüdür. </st><st c="1337">Modalar, toplumsal alışkanlıklar, bu ölçüyü belirler.</st></p>
		<p><span epub:type="pagebreak" title="298" id="page298"></span><st c="1390">Gene de, “az” ve “çok” konusunda karar vermenin en kolay olduğu yeme içme alanı, alkollü içkiler alanıdır. </st><st c="1498">“Çokluk”, burada sonuçlarını en dolaysız biçimde gösterir.</st></p>
		<p><st c="1556">Ortaçağ boyunca Avrupa’nın içki için koyduğu ölçü belki şaşırtıcı ama, şimdikinden çok daha cömertti. </st><st c="1659">Aslında içilen her şey alkollüydü. </st><st c="1694">Şimdi içtiğimiz “alkolsüz meşrubat”ın hemen hemen hepsi yeni icatlardır; gazoz, cola vb. </st><st c="1783">Meyva suları ve şerbetlerse, alkolü yasaklayan İslâm dünyasında ve daha çok da Osmanlı topraklarında geliştirilmişti. </st><st c="1901">Tabiî, kahve de öyle. </st><st c="1923">Ortaçağ’da Avrupa bunları hiç bilmiyordu.</st></p>
		<p><st c="1964">Kahve muhtemelen Afrika’dan, Etyopya’dan Arabistan’a getirilmişti. </st><st c="2032">Yemen başlıca kahve üreticisi bölge haline geldi. </st><st c="2082">On beşinci yüzyılda ilk olarak “kahve tarımı” başladı. </st><st c="2137">Kanunî döneminde İstanbul’da ilk kahvehaneler açıldı. </st><st c="2191">O sıralarda, dünyanın bu taraflarına gelen Avrupalı gezginler kahve içme alışkanlığını gözlemlemiş ve ilgi duymuşlardı. </st><st c="2311">Zamanla kahve Avrupa’ya da sıçradı tabiî. </st><st c="2353">On sekizinci yüzyıl, çeşitli bakımlardan, Avrupa’da kahvenin altın çağıdır. </st><st c="2429">Bundan, ikinci Viyana kuşatmasının bozgunla sona ermesinden sonra, Osmanlı ordugâhında bulunan kahvenin payı olduğu iddia edilmiştir.</st></p>
		<p><st c="2562">İlginç bir rastlantı sonucu, kahvenin Avrupa’ya girdiği yıllarda, Avrupa önemli bir toplumsal dönüşüm süreci içindeydi. </st><st c="2683">Protestanlık yayılıyordu; ama bu da daha derinden ilerleyen başka bir oluşumun parçasıydı. </st><st c="2774">Burjuva sınıfı büyüyor, aristokrasiye, despotik monarşilere, Katolik Kilisesi’ne karşı çok cepheli bir mücadele veriyordu.</st></p>
		<p><st c="2896">Protestanlıkla kapitalizm arasındaki ilginç bağıntılar, Marx’tan Weber’e pek çok toplumbilimcisinin dikkatini çekmiştir. </st><st c="3018">Varlığını kazanmak için hayatını çalışmaya yoğunlaştıran burjuvazi, aristokrasinin yoz tüketiciliğini de, yoksul tabakaların “tembelliği”ni de sevmiyordu. </st><st c="3173">İnsanı sarhoş eden, çalışırken verimini azaltan (çünkü büyük çoğunluk gün boyu içki tüketiyordu), sabah uyanmasını güçleştiren içkiye hiç iyi gözle bakmıyordu. </st><st c="3333">Bu ortamda uyku kaçıran, sarhoşluğun tersine insanı daha dikkatli hale getiren kahve, burjuvaziye ideal içecek olarak göründü. </st><st c="3460">18. </st><st c="3464">yüzyılda J.S. </st><st c="3478">Bach’ın da espri olarak bir “Kahve Kantatası” bestelemesi, bu içkinin nasıl çılgın bir moda haline geldiğinin işaretidir.</st></p>
		<p><st c="3599">Bundan bir süre önce, Avrupalılar, gene Doğu’dan, yani bizden doğan “limonata”yı tanımışlardı (Müslümanlar hep “alkolsüz meşrubat” </st><span epub:type="pagebreak" title="299" id="page299"></span><st c="3731">mucidi). </st><st c="3740">Bu da burjuva isteklerine uygun bir içkiydi ve zaten söylendiğine göre ilk “kafe”lerin çoğu eski “limonadier” dükkânlarıydı.</st></p>
		<figure>
			<img src="image/img20.jpg" alt="gorsel-sayi" />
		</figure>
		<p><st c="3864">Böylece kahvehaneler inanılmaz bir hızla çoğaldı ve yaygınlaştı. </st><st c="3930">Uzun süre kahvehane bir erkek ve aynı zamanda bir iş mekânıydı. </st><st c="3994">Özellikle gelişmekte olan kapitalizme özgü yeni mesleklerde (sigortacılar, ticarî şirket temsilcileri, gemiciler vb.) çalışanlar kahvelerde hem bilgi toplar, hem müşterileriyle görüşüp iş bağlarlardı. </st><st c="4195">On sekizinci yüzyılın edebiyatçıları ve gazetecileri de özellikle kahve müdavimiydi.</st></p>
		<p><st c="4279">17. </st><st c="4284">yüzyıl sonunda Sicilyalı Francesco Procopio, Fossés-St. </st><st c="4340">Germain’de “Procope” kahvesini açtı. </st><st c="4377">Comédie-Française’e çok yakın olan kahve bu nedenle aydınlar arasında çok tuttu; Voltaire, Rousseau, Helvetius gibi yazarların devam ettiği yerdi. </st><st c="4524">Yakın zamanlara kadar yaşadı. </st><st c="4554">II. </st><st c="4558">İmparatorluk zamanında da Gambetta’nın mekânıydı.</st></p>
		<p><st c="4607">Avrupa’da bu yeni sınıfın ortaya çıkmış olması, kahvehaneye burada, İstanbul’da bulunmayan bir dinamizm kazandırmıştı. </st><st c="4727">Oraya göre Osmanlı hayatında “rehavet”in özel bir yeri vardı ve kahvehanenin başlıca işlevi bunu sağlamasıydı. </st><st c="4838">Gene de, iki ayrı dünyanın geliştirdiği kahvehanelerin ortak özellikleri vardır. </st><st c="4919">Erkeğin mekânı olmaları, bilgi alışverişinin mekânı olmaları, “kıraathane” adının anlattığı gibi, yayınların henüz çok yaygınlaşıp insanın kapısına gelmediği koşullarda okuma ihtiyacının giderildiği mekân olmaları gibi.</st></p>
		<p><st c="5138">Osmanlı’da çeşitli dönemlerde kahvehane kurumu kovuşturmaya uğradı ki, en serti IV. </st><st c="5223">Murad zamanında olmuştur. </st><st c="5249">Bu kovuşturmalarda dinî taassuptan çok, devletin, aylak adamların siyaset konuşup fesat çıkaracakları korkusu etkili olmuştur. </st><st c="5376">Bu çok yanlış da değildi. </st><st c="5402">Çünkü o dönemde kahvehane insanların üzerinde buluşup tartışacağı aşağı yukarı tek ka</st><span epub:type="pagebreak" title="300" id="page300"></span><st c="5487">musal mekândı. </st><st c="5503">Gene o dönemde tarihimizin ilk “şeriatçı” siyasî hareketi, Kadızadeliler olayı başlıyordu ve devlet “teyakkuz”a geçmişti.</st></p>
		<p><st c="5624">Yenilikler topluma önce kamu düzeyinde girer genellikle. </st><st c="5682">Sonra, çeşitli kolaylıklar icat edilir ve bireysel tüketim yaygınlaşır. </st><st c="5754">Uzun süre adamlar kahvelere gitti, ama evde kahve içmedi. </st><st c="5812">Bir zaman sonra kadınlar kahveli iskambil partilerine başlayınca epey hakaret ve epey alay yağdırıldı üstlerine. </st><st c="5925">Derken kahve, her evde en kolay yapılır şey haline geldi.</st></p>
		<p><st c="5982">Zamanla burjuvalar bile paraya bir hayli doydular, yani hiç değilse kendilerini paralamaktan vazgeçip gevşediler. </st><st c="6097">Bir zamanlar ayıpladıkları aristokratlarla kaynaşıp onlardan “hayatın zevkleri” hakkında hayli ders aldılar. </st><st c="6206">Ölçüyü fazla kaçırmamaya çalıştılarsa da, içki filan gibi dünya nimetlerinden onlar da paylarını almaya başladılar.</st></p>
		<p><st c="6321">Şimdi bu nimetlerden bir başkasına, tütüne gelelim. </st><st c="6374">Tütün de Avrupa’ya Amerika’dan gelip yayıldı. </st><st c="6420">Amerikan yerlileri bu bitkiyi tanımış, kullanmayı öğrenmişlerdi. </st><st c="6485">Ünlü “barış çubukları”nda olduğu gibi. </st><st c="6524">Ama bu kullanım oldukça törensiydi. </st><st c="6560">Tütünün sanayileşmiş Avrupa’ya geldikten sonra kazandığı “hızlı tüketilirlik” imkânlarının çok uzağındaydı.</st></p>
		<p><st c="6667">Biz “sigara içeriz”. </st><st c="6689">Bu fiile alışmışızdır, hiç yadırgamayız. </st><st c="6730">Ama bir Azeri buna çok gülüyor. </st><st c="6762">“Su mu bu, çay mı?” diyor. </st><st c="6789">Onların fiili aslında daha mantıkî: “Sigara çekmek.” Başlangıçta Avrupalılar da bizim gibi “içme” fiilini kullanmışlardır. </st><st c="6912">Bizdeki “tüttürmek” özel bir deyim gibi, seyrek kullanılıyor. </st><st c="6974">Asıl fiil değil.</st></p>
		<p><st c="6990">Hangi fiili kullanacağımız konusundaki bu şaşkınlık, aslında tütün kullanmanın alışık olunmadık niteliğini gösteriyor. </st><st c="7110">Birşeyler yemiş, birşeyler içmişiz; şimdi bu neyin nesi? </st><st c="7167">Bildik nesnelere hiç benzemiyor.</st></p>
		<p><st c="7199">Avrupa’nın hayat temposu tütünü de kendine uydurdu. </st><st c="7252">7 ilâ 10 dakika içinde bitiriyoruz bir sigarayı. </st><st c="7301">Daha fazlasına vaktimiz yok çünkü. </st><st c="7336">Ama bu sigara, tütün tüketmenin oldukça geç icat edilmiş bir yöntemi. </st><st c="7406">Daha önce pipo ve sigar vardı. </st><st c="7437">Bunların ikisi de daha uzun zamanda tüketilir. </st><st c="7484">Puro daha büyük olduğu için öyle; piponunsa bambaşka bir töreni var, doldurması, bastırması, sönünce yeniden yakması, temizlemesi vb.</st></p>
		<p><st c="7617">Sigara daha doğrusu tütün, kahve gibi kısa zamanda popüler oldu Avrupa’da. </st><st c="7693">Bunda fazla şaşılacak şey yok ama sağlığa iyi geldiğine inanılması ilginç. </st><st c="7768">On sekizinci yüzyılda sigaranın vereme iyi geldiğini söyleyen hekimler bile vardı. </st><st c="7851">Ama bundan önce tütünün insanı sakinleştirdiğine, aklı</st><span epub:type="pagebreak" title="301" id="page301"></span><st c="7905">nı toparlamasına yardım ettiğine inanıyorlardı. </st><st c="7954">Eh, çok da haksız sayılmaz.</st></p>
		<p><st c="7981">Şimdi gelelim iyi bir akşam yemeği sonrası ayinine. </st><st c="8034">Normal süreci izleyecek olursak, “aperatif” denilen bir içkiyle inisiyasyonun ilk perdesini kaldırmışızdır. </st><st c="8142">Henüz yemek yok, ufak tefek çerez ve bir içki. </st><st c="8189">Genellikle damıtılmış, sert bir içki, ama tabiî ille öyle olacak diye bir kural yok.</st></p>
		<p><st c="8273">Buradan yemeğe geçiyoruz. </st><st c="8300">Normal olarak bir çorbayla başlayabiliriz, hele mevsim kışsa. </st><st c="8362">Sonra, ziyafet gibi bir şey sözkonusuysa, bir balık, beyaz şarapla ve bir et, kırmızı şarapla, art arda gelir. </st><st c="8473">Neyin neyle gideceğinin binbir kuralı oluşmuştur. </st><st c="8523">Ziyafeti verenle alan bir yandan gizlice birbirlerini sınarlar; “Şu balıkla Chardonnay vermemin inceliğini acaba anladı mı?” “Aslında bu balıkla Sancerre daha iyi giderdi,” gibi.</st></p>
		<p><st c="8701">Ritüelin ruhu aristokrasiden mirastır hepimize. </st><st c="8750">Ama aristokrasi barutunu tüketeli, burjuvazinin de az buz katkısı olmamıştır bu tüketim ayinine.</st></p>
		<p><st c="8846">Tatlıyı da bitirdik, artık masadan kalkabiliriz. </st><st c="8896">Bu, bir bakıma, bir derlenip toparlanma anıdır. </st><st c="8944">Yerken, ne olsa dinamik bir ortamdayız. </st><st c="8984">Kesiyoruz, biçiyoruz, lokmaları ağzımıza götürüyoruz; eylem içindeyiz, kısacası. </st><st c="9065">Bütün bunları tam bir rafinman içinde yapıyor olmalıyız; ama son kertede doğal bir ihtiyacı, “açlık” denen şeyi gideriyoruz.</st></p>
		<p><st c="9189">Yemek sonrası ise eylemin bittiği, bir gevşemenin başladığı bir evre. </st><st c="9260">Oturacağız, sakin sakin konuşacağız. </st><st c="9297">Ama tabiî, gene birşeyler tüketmekten geri durmayacağız.</st></p>
		<p><st c="9353">Öyle on yedinci yüzyıl burjuvaları gibi çalışmak zorunda değiliz artık ve felekten bazı “geceler” çalmaya hakkımız var. </st><st c="9474">İçki faslını biraz daha sürdürebiliriz – aşırıya kaçmadan. </st><st c="9533">Biraz daha değişik bir içki olmalı bu. </st><st c="9572">“Son” olduğuna göre, daha rafine bir içki yakışık alır – örneğin konyak.</st></p>
		<p><st c="9644">Ama yemek üstüne, yemeği hazmettirecek, onca tabak ve kadehten sonra zihni toparlamaya yardım edecek bir şey de olmalı. </st><st c="9765">Aslında bu işlevler belki birbirini tamamlayan iki ayrı nesnede toplanıyor; tütün ve kahve.</st></p>
		<p><st c="9856">Yani, yemek sırasında şarap içerek başlattığımız kafa tütsüleme işlemini, ılımlı bir biçimde de olsa, konyak içerek sürdürüyoruz. </st><st c="9987">Ama bunu dengeleyecek, başka öğeler de ekliyoruz.</st></p>
		<p><st c="10036">Bu noktada, günübirlik tempo içinde tükettiğimiz sigara yerine, daha oturaklı bir şey kullanmakta yarar var. </st><st c="10146">Bir ziyafet olayının son perdesindeyiz: Acelemiz yok. </st><st c="10200">Bir şeyi uzun uzun yapacak vaktimizin olması aslında hali vakti yerinde olmamız demektir. </st><st c="10290">O halde en uygunu puro. </st><st c="10314">Pipo da </st><span epub:type="pagebreak" title="302" id="page302"></span><st c="10322">olur elbette, o da yeterince şık. </st><st c="10356">Ama onu ev sahibi veremez. </st><st c="10383">Pipo da diş fırçası gibi, kesinlikle “zatî” eşya. </st><st c="10433">Yanınızda varsa, içersiniz, başka.</st></p>
		<p><st c="10467">Tarihî perspektiften bakınca, kahve-puro-konyak sacayağının bir araya gelmesinde rastlantıların da payı olduğu görülüyor. </st><st c="10590">Ama hayat böyledir işte. </st><st c="10615">Birşeyler, özgül nedensellik zincirleri içinde yanyana gelir, birbirlerine eklemlenir; öyle olması zorunlu olduğu için değil. </st><st c="10741">Zorunlu değil, ama fena da değil.</st></p>
		<p><em><st c="10774">Sanat Dünyamız</st></em><st c="10789">, sayı 60-61, 1995-1996</st></p>
	</section>
	<div id="charCountTotal" value="10812"></div></body>
</html>
