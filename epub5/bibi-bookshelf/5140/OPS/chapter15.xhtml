<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tarih Boyunca Yemek Kültürü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="211" id="page211"></span><st c="0">Salata</st></h1>
		<p><st c="7">Ellilerde, İstanbul Radyosu’nda, Refik Halit’le yapılan bir röportajı dinliyordum. </st><st c="91">Refik Halit midesine, daha doğrusu damağına düşkün bir yazardı. </st><st c="155">Yemeğin iyisini bilmesi kadar pişirmesiyle de ünlüydü. </st><st c="210">Bu röportajda da yemek üstüne konuşuyordu. </st><st c="253">Evde karı-koca nasıl yemek pişirdiklerini anlatırken, kendisinin salata yaptığını söyledi. </st><st c="344">Bu sözü, yemeğin inceliklerini bilmeyen spikeri güldürdü. </st><st c="402">Refik Halit’in “kolay” bir işi üstlendiğine hükmetmişti. </st><st c="459">Yazarın buna fena halde sinirlendiğini, öfkeli bir tonla salatanın önemini ve yapılmasının inceliklerini uzun uzun anlattığını hatırlıyorum.</st></p>
		<p><st c="599">Onun bu tiradını fazla yadırgamamıştım, çünkü benim babam da yemek konusunda Refik Halit’in bir benzeriydi ve salata çerçevesinde aynı görüşlere sahipti. </st><st c="754">Yaşadığımız şu günlerde salata kültürü kalmadığından yakınıp dururum. </st><st c="824">Ama bu durum herhalde o dönemde (ellilerde) de şimdikinden çok farklı değildi, çünkü gittiğimiz lokantalarda babam (hepsinde nazı geçerdi) salatanın ham maddelerini getirtir, sonra kendisi sofrada bunları salata haline getirirdi. </st><st c="1054">Arada bir, üşenmezsem, ben de yapıyorum bunu – benim nazımın geçtiği lokantalarda.</st></p>
		<p><st c="1136">Refik Halit’in dediği gibi, “salata deyip geçmek” çok yanlış bir tavır. </st><st c="1209">Gerçek bir iştah açıcıdır salata; onsuz pek az sofranın tadı çıkar. </st><st c="1277">Elbette temel yemek değildir, ama salatasız temel yemek saçkırana maruz kalmış bir şinşilla gibi bir şeydir. </st><st c="1386">Salatasız kalkan tava yediğinizi düşünün!..</st></p>
		<p><st c="1429">Refik Halit, babam ve ben: Salataya düşkün üç erkek saydım. </st><st c="1490">Ama ev</st><span epub:type="pagebreak" title="212" id="page212"></span><st c="1496">rensel yemek mitolojisinde salata dişi (ve hafif, “bakire”) sayılır. </st><st c="1566">Beyaza yakın yeşil, taze, çiğ ve serin, dantelimsi. </st><st c="1618">Balık veya tavukla gider; kırmızıdan çok beyaz şarabı çağrıştırır. </st><st c="1685">Tabiî bütün bunlar, erkeklerin düşkünlüğüyle çelişmiyor.</st></p>
		<p><st c="1741">Yemeğin başka birçok alanında olduğu gibi salata alanında da dünyanın en elverişli bölgesinde yaşadığımızı düşünüyorum ve söylediklerimi, söyleyeceklerimi Doğu Akdeniz salata kültürü içinden söylüyorum. </st><st c="1945">Burada, salatanın en iyisini yapacak ham madddelere sahibiz; dolayısıyla en zengin kültürü de yaratmışız. </st><st c="2051">Rokası olmayan bir kültürü iyi salata yapamıyor diye suçlamak ne büyük bir haksızlık. </st><st c="2137">Rokasız ne yapsın, zavallılar?</st></p>
		<p><st c="2167">Salata temelde pişirilmeden yenebilen bitkilerle yapılır: Ama yemek konusunda hep olduğu gibi, ortaya bir önerme atar atmaz, hemen istisnaları da sıralamak gerekiyor. </st><st c="2335">Örneğin patates veya karnıbaharın salatasını yapmak için haşlamak gerekir. </st><st c="2410">Ayrıca sözgelişi “ahtapot salatası” var ama ahtapot bitki değil. </st><st c="2475">Evet, o halde durumu şöyle düzeltelim: O bitkileri lezzetlendirmek için kullandığımız ögeleri ve yöntemleri bazen başka türlü yiyeceklere de uygulayabiliyoruz. </st><st c="2635">Bunlar da, zeytinyağı ve onunla karıştırılan limon ya da sirke. </st><st c="2699">Yani, sonuçta çok basit görünüyor ama (Refik Halit’i sinirlendiren spikerin sandığı gibi) basit değil aslında.</st></p>
		<p><st c="2809">Bizim bölgede salatanın en temel biçimleri yeşillikler ve domatestir. </st><st c="2880">Yeşillik deyince akla ilkin “kıvırcık” gelir; sonra da “marul”. </st><st c="2944">Batılılar bunların ikisine de “lettuce” diyor ki bunu belki “yeşil salata” diye çevirebiliriz; bizim “marul” tipinde olanın sıfatı Batı’da “Cos”, yani İstanköy Adası. </st><st c="3111">Acaba orada yetiştiği ya da tanındığı için mi bu ad kondu, yoksa bu “büyük” anlamında “gros”tan mı bozuldu. </st><st c="3219">Çünkü “gooseberry”nin (“Meyvalar” bölümünde) “kaz” anlamına “goose”unun ve “horseradish”in (“bayır turpu”) “at” anlamına “horse”unun da aynı “gros” bozulması sonucu çıktığı söyleniyor. </st><st c="3404">Türkiye’de bu aileye şimdi “göbek salata” da katıldı (eskiden de vardı, ama geliştirildi) ve ötekilerden daha bile popüler oldu. </st><st c="3533">Bu da, Kaliforniya’da yetişen “Iceberg” tipi salatadan dünyaya yayıldı.</st></p>
		<p><st c="3604">Bir de, farklı bir aileden gelen “roka” var tabiî. </st><st c="3656">Bunu Türkiye, Yunanistan ve İtalya dışında pek bilen yok. </st><st c="3714">Yani, “Rabbin bize bir nimeti.” Lezzetçe akrabası olan “tere” salataya pek gitmez. </st><st c="3797">Rokadan da baharlı tadıyla, güneyin acılı kebaplarının yanında öylece yemesi iyi olur.</st></p>
		<p><span epub:type="pagebreak" title="213" id="page213"></span><st c="3883">Bu yeşil salatalarda benim kişisel tercihim zeytinyağı ve limondur. </st><st c="3952">Zaman zaman ya da her zaman sirkeyi tercih edenler de olabilir elbette. </st><st c="4024">Taze soğan hepsine iyi gider – daha doğrusu, hepsinde elzemdir. </st><st c="4088">Kırmızı turp da yakışır, ama özellikle rokaya.</st></p>
		<figure>
			<img src="image/img14.jpg" alt="gorsel-14" />
		</figure>
		<p><st c="4134">Yeşil salatalar zinhar bıçakla kıyılmamalı, kesilmemeli, elle koparılarak yenebilir parçalar haline getirilmelidir. </st><st c="4251">Rokanın kalın saplarının giderilmesi iyi olur. </st><st c="4298">Hepsi iyice yıkanmalı, iyice de süzülmelidir, yoksa zeytinyağı limonuna karışan su her şeyi berbat eder. </st><st c="4403">Batı’nın bence salata kültüründe iş yok, ama teknoloji kültürü her zaman iyi. </st><st c="4481">Salata süzmek için onların icat ettiği, adını bilmediğim (muhtemelen bizde adı yok. </st><st c="4565">Hiç düşündünüz mü, kullandığımız ama adını bilmediğimiz ne çok alet var) çevrilen süzgeç işi çabuklaştırıyor.</st></p>
		<p><st c="4674">Salatanın salata haline getirilmesiyle ilgili fasıl üstüne babamın formülü şuydu: “Salatanın tuzunu cimri, zeytinyağını da cömert koyacak; bir deli de karıştıracak!” Çok doğru. </st><st c="4852">Bunları son anda yaparsanız salata diri kalır, bek</st><span epub:type="pagebreak" title="214" id="page214"></span><st c="4902">lerse ölgünleşir (ama, böylece malzemesini iyice “içtiği” için, o halini sevenler de vardır ya da vardı). </st><st c="5009">Fransa’da babamın bu sözü, “zeytinyağını cömert, sirkeyi cimri, tuzunu da bilge biri koymalı” diye söylenirdi. </st><st c="5120">Bizimki daha uygun geliyor bana. </st><st c="5153">Bu arada, İspanya’da iş daha da uzuyor: sirkeyi cimri, zeytinyağını cömertin koyması gene aynı. </st><st c="5249">Delinin karıştırması da tamam. </st><st c="5280">Ama tuzunu koymak da devlet adamına düşüyor. </st><st c="5325">Bu da fena değil.</st></p>
		<p><st c="5342">Saydığım temel ögelerden başka, yeşil salatalara lezzet ve koku katacak başka otlar da vardır. </st><st c="5438">Bizde nedense yetiştirilmeyen “chives” (sözlük, “frenk soğanı” diyor; Fransızca’sı “cibboulette”) çok iyi gider. </st><st c="5551">Ana yemeği de dikkate alarak, marul salatasına sarmısak ezebilir, bunu yaptınızsa mutlaka dereotu da eklersiniz, bayağı güzel olur – örneğin kalkanın yanında.</st></p>
		<p><st c="5709">Ve domates! </st><st c="5722">Onun da türlü türlü salatası yapılır. </st><st c="5760">İlkin, kendi başına, kuru soğanla. </st><st c="5795">Bunu alabildiğine inceltebilirsiniz. </st><st c="5832">Güneydoğu usulü, ezme gibi, parçaları küçücük doğrayabilir, sumakla tatlandırabilirsiniz. </st><st c="5922">Kıyılmış yeşil biber ekleyebilirsiniz. </st><st c="5961">Domateste kendi hesabıma limon tadını sevmem, sirkeyi tercih ederim. </st><st c="6030">Ya da nar ekşisi. </st><st c="6048">Aslında en iyi bu gider. </st><st c="6073">Yalnız zeytinyağı koysanız bile yeter aslında. </st><st c="6120">Bu arada taze nane, dereotu, hatta fesleğen konabilir. </st><st c="6175">Çoğunluğun baş tercihi maydanozdur, ama ben burada sevmem maydanozu.</st></p>
		<p><st c="6243">Sırası gelmişken, şu oldukça kaba “her boka maydanoz olmak” deyimini ne kadar beğendiğimi belirteyim. </st><st c="6346">Yeşil bir ot, lezzet vermenin ötesinde, bir “süsleme elemanı” olarak da işlevsel. </st><st c="6428">Hele süslemenin lezzeti solladığı günümüzde haydi haydi böyle. </st><st c="6491">Ama her konuda olduğu gibi burada da hayal gücü iyice kıtlaştığı için, Türkiye’de “yeşil ot” denince akla yalnız maydanoz geliyor. </st><st c="6622">Her yerde o. </st><st c="6635">Sahiden uydu mu, uymadı mı, kimsenin umurunda değil. </st><st c="6688">Onun için de “her boka maydanoz” çok yerinde bir laf.</st></p>
		<p><st c="6741">İşin iyice zıvanadan çıktığı bir anımı anlatayım: Yıllar önce Marmaris’te üç kişi bir lokantaya gittik. </st><st c="6846">Oralarda turizm daha yeni başlıyor ve acemilikten geçilmiyor. </st><st c="6908">Ne yediysek kötüydü – ama “niyet” çok iyi. </st><st c="6951">“Gidelim artık,” derken garson “size karpuz getireyim, sipesiyal” diye tutturdu. </st><st c="7032">Karpuzun spesiali ne ola ki! </st><st c="7061">Nasıl olsa çok kötü olamaz diye, “Eh, getir bakalım,” dedik. </st><st c="7122">Gitti gelmez. </st><st c="7136">Bir süre sonra dehşetengiz bir tabakla zuhur etti. </st><st c="7187">Bütün karpuzu elma gibi soymuşlar; içini oyup bir de sap bırakarak sepet haline getirmişler; içine erik ve buz parçaları doldurup içinden çıkan karpuzu başka eriklerle çevresine dizmişler – ve bütün bu </st><span epub:type="pagebreak" title="215" id="page215"></span><st c="7389">kompozisyonu bol miktarda maydanozla bezemişler!</st></p>
		<p><st c="7437">Demek adam niyet etti mi, mahvetmeyeceği hiçbir şey yok!</st></p>
		<p><st c="7494">Maydanozu bırakıp domatese geri dönelim. </st><st c="7536">Bunu söğüş ya da sadece zeytinyağlı ve kekikli gibi yarı-söğüş biçimleriyle yiyebileceğiniz gibi başta hıyar bazı salatalık malzemeyle karıştırıp –kuru soğan hep gerekli– “bahçivan” veya “çoban” salatası haline getirebilirsiniz. </st><st c="7765">Bu iki salata arasında fark var mı, varsa nedir, bir tartışma konusu olmakla birlikte, “bahçivan”da ayrıntıları artırabilirsiniz. </st><st c="7895">Örneğin, közlenmiş patlıcan parçaları koymak, gene közlenmiş ve zarı sıyrılmış dolmalık ya da çarliston biber dilimleri eklemek gibi.</st></p>
		<p><st c="8028">Salata deyince akla ilk gelenler bunlar olmakla birlikte, “salata yapmayı bilen” bir kültürün insanları olarak başka birçok salata icat etmişizdir: Havuç, semizotu, turp, lahana, kırmızı lahana gibi çiğden yaptıklarımız (lahana haşlanarak da olur); patates, karnıbahar, radika gibi haşlayarak yaptıklarımız (ve tabiî güzelim “piyaz”); ya da “patlıcan salatası” gibi daha özel yöntemlerle elde edilen güzellikler.</st></p>
		<p><st c="8441">Aslında “meze” kategorisine soktuğumuz birçok yiyecek de özünde salatadır veya salata yöntemleriyle üretilmiştir. </st><st c="8556">Piyaz bir salata çeşidi sayılabiliyorsa, kuru bakla ezmesi “fava” niye olmasın? </st><st c="8636">Hatta “humus” bile bu kategoriye sokulabilir.</st></p>
		<p><st c="8681">Kökeni bitki olmayan kendine özgü meze salatalardan biri, “beyin salatası”dır. </st><st c="8761">Bu, geleneği olan, kişilikli bir yemek. </st><st c="8801">Ama şimdilerde tavuk haşlayıp salataya dönüştürmek gibi kırma yöntemler de deneniyor. </st><st c="8887">Deniz ürünlerinden ahtapotun salatasına değinmiştim. </st><st c="8940">Türkiye’de ahtapotun en yaygın tüketimi bu. </st><st c="8984">Kalamar da böyle kullanılabilir, ama ahtapot kadar iyi olmuyor. </st><st c="9048">“Karışık deniz ürünleri salatası” gibi “mönü” maddelerine fazla kulak asmamalı, çünkü bunlar çok zaman lokantaların artıkları değerlendirme ihtiyaçları için icat ediliyor.</st></p>
		<p><st c="9219">Önemli bir deniz ürünü salatası “çiroz”dur. </st><st c="9264">Çiroz vaktiyle yaz başında “anavasya” ile Karadeniz’e dönerken yakalanan yumurta dökmüş yağsız uskumrunun tuzlu suya basılıp sonra da güneşte kurutulmasıyla elde edilirdi. </st><st c="9436">Yöntem gene aynı da, Karadeniz’de uskumru kalmadığı için çirozu önce yakın akraba “kolyos”tan (oysa daha yağlı bir balık olduğu için pek iyi sonuç vermez), o da tükenince “istavrit”ten üretmeye başladık. </st><st c="9640">Bu, bir şeye benzemiyor.</st></p>
		<p><span epub:type="pagebreak" title="216" id="page216"></span><st c="9664">Çiroz ısıtılır, dövülür, soyulup ayıklanır, sirkeye yatırılıp bekletilir. </st><st c="9739">Üstüne dereotu kıyılarak yenilir. </st><st c="9773">O da meze-salata karışımı bir yemektir.</st></p>
		<p><st c="9812">Salata konusu benim için bir “ideolojik mücadele” alanı. </st><st c="9870">İlkin Batı’ya karşı bizim salata kültürümüzün farkını –ve üstünlüğünü– tanımlamaya çalışayım. </st><st c="9964">Batılılar salatayı oldukça heterojen bir malzemeyle yaparlar: Yeşillik, domates, kereviz sapı, hıyar vb. </st><st c="10069">Gastronomi alanına yeni malzemeler eklendikçe onları da eski karışımlara katarlar – sözgelişi mısır tanesi ya da soya filizi gibi şeyler.</st></p>
		<p><st c="10206">Bu adet aslında bizde de bu şekli aldı. </st><st c="10247">Bizim lokantalarda da salata, tadı için yenecek bir şey olmaktan çıkıp rengi için bakılacak (ve yenecekse, “sağlık” için yenecek) bir şey haline geldi. </st><st c="10399">Onun için bir göbek dörde kesilip ortaya konuyor, bir yanına havuç, bir yanına kırmızı lahana eklenerek renk kontrastı sağlanıyor, domatesler serpilerek dekorasyon zenginleştiriliyor. </st><st c="10583">Zeytinyağı limonu asgari miktarda ve zaten konulduğu o yassı tabaklarda salatayla birleşmesine imkân yok. </st><st c="10689">Salatanın bu tabakta o malzemeye bakışı, bir sığlıktan eteğini ıslatmaksızın geçmeye çalışan bir kadının suya bakışı gibi.</st></p>
		<p><st c="10811">Oysa bizim otantik salata geleneğimizde yukarıda değindiğim “çoban” gibi bilinçli karışımlar vardır, ama tercih edilen, her şeyi olur olmaz birbirine karıştırmak değil, bir nesnenin, tadını en iyi ortaya çıkaracak –ve asgari malzemeye dayanan– bir karışım uygulamaktır. </st><st c="11082">Buna göre, yeşil salatada mısır tanelerinin herhangi bir anlamı, katkısı ya da letafeti yoktur. </st><st c="11178">Oysa şimdi üstüne mısır ekilmemiş salataya salata gözüyle bakmaz olduk.</st></p>
		<p><st c="11249">Örneğin hıyarı zar gibi, çok ince, yuvarlak yuvarlak dilerim. </st><st c="11312">Sirkesine hardal ezer, hafif kırmızı biber katar, üstüne de kıyılmış dereotu dökerim. </st><st c="11398">Gayet iyi olur, kırmızı lahana filan da gerektirmez.</st></p>
		<p><st c="11450">Batı’dan ikinci farkımız, malzeme (zeytinyağı-limon ya da sirke) ve onu salataya ekleme biçimimizdir. </st><st c="11553">Salatanın ham maddesini hazırlar, tuzunu, yağını vb. </st><st c="11606">sırayla koyar, sonra iyice karıştırırız. </st><st c="11647">Batı ise “sos” kavramının ideolojik egemenliği altında yaşadığı için “dressing” dediği salata malzemesini de sos bağlamında düşünür. </st><st c="11780">“Dressing” neyse, boş tabakta karıştırılır, salata bunun üstüne konur ve hep birlikte yeniden karıştırılır. </st><st c="11888">Ama şimdilerde, şarküteriden şişede hazır (“French”, “Italian” vb.) “dressing” aldığınız için bunu tabaktaki salataya boca ediyorsunuz.</st></p>
		<p><st c="12023">Tabakta “dressing” karıştırma yönteminde, en lezzetli salata dip</st><span epub:type="pagebreak" title="217" id="page217"></span><st c="12088">te kalan olur. </st><st c="12104">Fransız Devrimi’nden sonra İngiltere’ye kaçan d’Albignac adlı genç bir aristokrat İngiliz yüksek sosyetesine salata sosu hazırlama sanatını öğretmiş. </st><st c="12254">Evden eve koşar, ziyafetlere hazırlanan salataların “vinaigrette”ini karıştırırmış. </st><st c="12338">Zamanla buna bir yığın yeni öge eklemeyi öğrenmiş ve gene zamanla, evden eve arabasıyla gitmeye başlamış.</st></p>
		<p><st c="12443">“Dressing”, “giydirme” demek. </st><st c="12474">Yani, salata aslında çıplak, biz ona bir “elbise” (yani “vinaigrette”) hazırlıyor ve giydiriyoruz. </st><st c="12573">O zaman salata tamam oluyor ve insan içine çıkacak hale geliyor.</st></p>
		<p><st c="12637">Bense salatayı giyiminden ayırmamaktan yanayım. </st><st c="12686">Benim anladığım “giydirmek” değil, “yedirmek”; salata önce malzemesini yesin, sonra ben hepsini birden yiyeyim.</st></p>
		<p><st c="12797">Bizdeki “salata bozulması”, Batı’daki “dressing”, yani soslar gibi, salataya tahakküm eden standart ve kuvvetli karışımlara yöneliş olarak değil, “malzeme”nin iyice azalması ve salatadan kopmasıyla kendini gösteriyor –zeytinyağının yerini öteki sıvı yağların alması ise hiçbir haklı göstermesi bulunamayacak bir zevksizlik, bir skandal– hele bir Akdeniz ülkesinde!</st></p>
		<p><st c="13162">Batı’nın akıl erdiremediğim üçüncü adeti ise salatayı artık ayrı bir yemek haline getirmesi. </st><st c="13256">Oysa başlangıçta bu böyle değilmiş. </st><st c="13292">Bildiğimiz kadar Batı’da ilk salatalar 15. </st><st c="13335">yüzyılda Milano’da yapılmış: “Salad” adı da çok tuzlu olmasının kanıtı. </st><st c="13407">O zaman, küçük kâselerde öteki yemeklerin yanında gelirmiş. </st><st c="13467">Ama şimdi yemeğin başında ya da sonunda tek başına yeniyor. </st><st c="13527">Fransa’da âdet, ana yemekten sonra, Anglo-Sakson ülkelerde ise yemeğin başında yenmesi.</st></p>
		<p><st c="13614">Oysa bizim geleneğimizde salata yemeğin yanında yenir ve hem iştah açar, hem de “sorbet” gibi, ağır yemeklerin damağımızda bıraktığı tadı “yıkar”, ağzımızı tazeler. </st><st c="13780">Asıl güzelliği budur.</st></p>
		<p><st c="13801">“Sağlıklı” yemek, diet filan burada da yayıldıkça, “self-service” lokantalarda farklı kâselerden birşeyler toplayarak kendine karma salatalar hazırlamak veya zaten yapılmış ton balıklı, mısırlı, mantarlı, daha bilmem neli salatalarla doymak gibi tuhaflıklar da alışkanlık haline geliyor. </st><st c="14090">M. </st><st c="14093">Visser bu konuyu şöyle anlatıyor: “Şimdilerde erkekler de, kadınlar da, kalorisi düşük, vitamini ve minerali yüksek, ayrıca da kolesterol yapmayan salatanın ideal olduğu kanısında. </st><st c="14274">Yeni bir ankete göre, ABD’de zirvedeki beş ‘lezzet trendi’ şöyle (bu sırayla: salatalar, deniz ürünleri, tavuk, taze sebzeler ve meyva). </st><st c="14411">Anketin belirttiğine göre salata yiyenlerin % 45.1’i, </st><span epub:type="pagebreak" title="218" id="page218"></span><st c="14465">şarap da içiyor; çok zaman lokantaya gidiyorlar, ya bekârlar ya da kadının da çalıştığı ailelerden geliyorlar, harcamaları bol, kendilerini maceraperest sayıyorlar, ‘Jogging’ ve ağırlık kaldırma gibi işlere de çok düşkünler. </st><st c="14690">Başka bir söyleyişle, bir zamanlar yoksul köylülerin cankurtaranı olan yeşil salata şimdi kentli orta sınıfın prestij ve bolluğunun simgesi haline geldi.”</st></p>
		<p><st c="14844">Uzakdoğu mutfaklarında, örneğin Çin’de, salata kavramı yoktur. </st><st c="14908">Bunda bilinçaltı bir mikrop kapma korkusunun içgüdüsü rol oynuyor olabilir, çünkü Çinliler hemen hemen hiçbir zaman çiğ sebze yemezler. </st><st c="15044">Hindistan’da da bizim bildiğimiz anlamda salata yoktur. </st><st c="15100">Ama onlar yemeğin yanında çiğ domates, hıyar, biber, taze soğan gibi şeyler ya da zencefilli sirkede beklemiş dilinmiş kuru soğandan yapılma “chutney” gibi salatamsılar yerler. </st><st c="15277">Ege ise salatanın anayurdudur.</st></p>
		<p><st c="15307">Ege’nin Antik Yunan’dan kalma otçuluk kültürü ve geleneği de salata ile omuz omuza ilerler. </st><st c="15400">Radika, arapsaçı, rezene, ısırgan, hardalotu, turpotu, şevketibostan, devedikeni Ege’de yenilir hale getirilen yüze yakın yabani bitki arasında benim bildiğim ve hatırladığım birkaçı. </st><st c="15584">Bunların hepsi haşlandıktan sonra zeytinyağı ve limon eklenmesiyle ilginç bir salata haline gelir. </st><st c="15683">Bazılarını, isterseniz yağda kavurup (hatta üstüne yumurta kırıp) sıcak da yiyebilirsiniz.</st></p>
		<p><st c="15773">Bu otları en iyi değerlendirenler Giritliler’dir. </st><st c="15824">Rethymno’da (Türkçe’de “resmo”) garsonla böyle bir “ot” salatası üstüne muhabbet ederken (İngilizce olarak) ben “weed” kelimesini kullanmıştım. </st><st c="15968">Adam ilgilendi ve yazmamı istedi: “Menu’de ne adla tanıtacağımızı bilemiyoruz,” dedi. </st><st c="16054">Haklı, Danimarkalı turist ne anlasın bundan! </st><st c="16099">Masadakilerden biri, bunların aslında “grass” olduğunu söyleyince garson itiraz etti. </st><st c="16185">Gene, “menu”de “ot” yazan bir şeyi kimsenin ısmarlamak istemeyeceğini ileri sürdü. </st><st c="16268">Ama İngilizce “weed” de aslında yeterince iştah açıcı değil, çünkü “zararlı ot” çağrışımı ağır basıyor. </st><st c="16372">Özellikle Japon mutfağında “sea-weed”in (yani “yosun”) olumlu bir çağrışım edindiğini, bunun için belki “land weeds” denebileceğini söyledim, ama kendim de beğenmedim. </st><st c="16540">Sonunda “salads with local greens”de karar kıldık. </st><st c="16591">Umarım Rethymno’daki lokanta bu ad altında mezesini daha iyi pazarlayabilmiştir.</st></p>
		<p><st c="16671">Türkiye’de Girit muhacirlerinin yerleştiği bölgelerde bu ot kültürü devam eder.</st></p>
		<p><st c="16751">Akdeniz dışında salata, bence salata olmaktan çıkar. </st><st c="16805">Kuzey ülkelerine </st><span epub:type="pagebreak" title="219" id="page219"></span><st c="16822">doğru gittikçe durum vahimleşir. </st><st c="16855">Buralarda iklim böyle bitkilerin yetişmesine yatkın değildir zaten. </st><st c="16923">Genellikle lahanaya talim edersiniz – arada bir iyi de, her gün, her öğün olmaz ki! </st><st c="17007">Sonuçta güneyle kuzeyi en iyi birleştiren Fransa bu konuda da en iyisidir – yani, Batılı olarak!</st></p>
		<p><st c="17103">Bildiğimiz salataya ne kadar benzediği tartışılır ama, “Rus salatası” da en azından özgün bir buluş olarak anılmalı bölümün sonunda. </st><st c="17237">Neyse, günümüzde “Amerikan” değil de “Rus salatası” diyene 142’den dava açılmıyor artık.</st></p>
	</section>
	<div id="charCountTotal" value="17325"></div></body>
</html>
