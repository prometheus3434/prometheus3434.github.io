<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tarih Boyunca Yemek Kültürü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="33" id="page33"></span><st c="0">Yemek Tarihi</st></h1>
		<h2><span><st c="13">Bitkiler</st></span></h2>
		<p><st c="22">“İnsan” dediğimiz yaratığın, daha bu adı taşıyacak gelişme düzeyine erişmeden önce, yani varoldu olalı, yaşamak için yapmak zorunda olduğu birkaç temel etkinlikten biri, yemek yemektir. </st><st c="209">Dolayısıyla, yemeğin tarihini incelemek, birçok bakımdan, insanın tarihini incelemekte eşanlamlı bir uğraştır. </st><st c="320">Bu bölümde, bu alanı araştırmış, bildiğim eserlerden yararlanarak, bazı genel bilgileri aktarmaya çalışacağım.</st></p>
		<p><st c="430">İlk akla gelen sorulardan biri, ta işin başında, en eski zamanda yaşayan atalarımızın etobur mu, otobur mu olduğudur. </st><st c="549">En eski yaşama tarzlarından birini “avcılık ve toplayıcılık” aşaması diye anıyoruz. </st><st c="633">Böyle uzun süreli bir aşama olduğu konusunda fikir birliği var. </st><st c="697">Ama bu, insanın insan olduğu bir dönemin özelliği ve avcılık, ne kadar ilkel olursa olsun, önceki aşamalara kıyasla oldukça ilerlemiş bir toplumsal örgütlenmeyi ön-gerektiriyor. </st><st c="875">İnsan, çevresinde yaşayan öteki hayvanların en güçsüzü (kimine göre sırf fiziksel güç, kimine göre hız ya da koku alma vb. </st><st c="998">yetenekleri bakımından) olduğuna göre, ancak işbirliği içinde ya da tuzak kurarak vb. </st><st c="1084">yöntemlerle avlanabilir; ayrıca, ilkel de olsa, silah kullanmayı öğrenmiş olmalıdır. </st><st c="1169">Bu çerçevede, avcılığa oranla toplayıcılık çok daha kolay ve beslenmenin ilk biçimi bu olmalı. </st><st c="1264">Öyleyse, ilk insanlar da temelde </st><em><st c="1297">otobur</st></em><st c="1303"> olmalı.</st></p>
		<p><span epub:type="pagebreak" title="34" id="page34"></span><st c="1311">Ama doğada hayvanların çoğu bulduğu her şeyi yemeyi öğreniyor, öğrenmek zorunda kalıyor (hele güçsüzse); yani, bir anlamda, “et”ten “ot”tan önce, “obur” oluyor; dolayısıyla atalarımız da, herhalde, “avlanmak” diye tanımlanacak bir etkinliğe girecek aşamaya gelmeden önce, bunu gerektirmeyen boyda bosta başka –yakalayabildikleri– hayvanları yemekte kusur etmiyorlardı. </st><st c="1681">Atalarımızın bu alanda yaptıkları, şimdiki “yemek zevki” ölçülerinden bakıldığında bir hayli mide bulandırıcı olmalıydı.</st></p>
		<p><st c="1801">“Yemek için mi yaşamalı, yaşamak için mi yemeli” sorusuna değinmiştim. </st><st c="1873">İmdi, ilk insanlar kesinlikle yaşamak için yiyorlardı. </st><st c="1928">Ben “ne yediklerini” anlatmaya devam ederken, siz de o soruya vereceğiniz cevabı yeniden gözden geçirin.</st></p>
		<p><st c="2032">Evet, böcek yediklerine kesin gözüyle bakabiliriz. </st><st c="2084">Hem konuyu “bilimsel” açıdan ele alınca bunun bir sakıncası yok, tersine faydası var: Böceklerde protein oldukça fazla. </st><st c="2204">Bugün de bazı bölgelerde yaşayan Araplar ve bazı Afrika kabileleri büyük bir zevkle çekirge yiyor. </st><st c="2303">Elime geçen bir Kenya yemek kitabında çekirgenin bazı tariflerini görmüştüm – yapmayı denemedim.</st></p>
		<p><st c="2399">Biraz daha midenizi bulandırmak üzere, “leş” yemelerinin de kuvvetle muhtemel olduğunu ekleyeyim. </st><st c="2498">Kaldı ki, eti pişirerek yumuşatma yöntemleri icat olunmadan önce, zaten avlarını bekletmek, yani bir anlamda “leş” haline getirmek durumundaydılar. </st><st c="2646">Öyleyse, buldukları leşi niçin reddetsinler?</st></p>
		<p><st c="2690">Tarih boyunca her medeniyetin yedikleri ve yemedikleri belirginleşti. </st><st c="2761">Çok zaman, uzak ve yabancı medeniyetin mönüsü garip ya da kötü veya düpedüz iğrenç görünmekle birlikte, aynı medeniyette bazı bölgelerde geçerli yemek âdetlerinden de tiksinebiliriz. </st><st c="2944">Çoğumuz Fransız mutfağının üstünlüğünü teorik olarak kabul etse de, iş salyangoz veya kurbağa bacağı gibi </st><em><st c="3050">“délicat”</st></em><st c="3059"> sayılan bir yemeğe gelince öğürtü geçirenlerimiz az değildir. </st><st c="3122">Özellikle “et” kategorisine giren yemeklerde olur bu, ama başka şeylerde de olabilir.</st></p>
		<p><st c="3207">Uzak medeniyetlerin yeme/içme alışkanlıkları karşısında duyduğumuz kuşku (örneğin Çinliler’in “canlı maymun beyni” çeşnisi, yalnız yenen nesne değil, bütün oluşum süreciyle içimizi dışımıza çıkarmaya yeter), uzak zamanlarda bütün insanların yedikleri naneler karşısında daha da güçlenebilir. </st><st c="3500">Örneğin, bu tam evrensel bir kural olmamakla birlikte, </st><span epub:type="pagebreak" title="35" id="page35"></span><st c="3555">dünyanın birçok yerinde avlanan ya da kesilip yenen hayvanlar genellikle otoburdur. </st><st c="3639">Onun için birilerinin deve, birilerinin de at ve eşek yediğini öğrendiğimizde, bu bilgi iştahımızı açmaz ama, normal olarak çok güçlü bir iğrenti de duymayız. </st><st c="3798">Buna karşılık, ayı veya sırtlan “etinden” söz edilince, birtakım spazmlar geçirme ihtimalimiz yükselir. </st><st c="3902">Ama avcılık döneminde bunlar –ve aslında her şey– yenmiştir..</st></p>
		<p><st c="3963">“Etobur mu, otobur mu, hangisini yiyelim?” kararı, muhtemelen, yalnız etin tadına bakarak verilmedi. </st><st c="4065">Kendisi et yiyen hayvanın evcilleştirilmesi pek kolay bir iş değil. </st><st c="4133">Oysa çoğu otobur evcilleştirilebiliyor. </st><st c="4173">Bunun yolu bulunduktan sonra, el altındaki bu hayvanların eti “lezzet yapısı”nı oluşturmaya başlamış olmalı. </st><st c="4282">Böylece, etoburlar, avlansa bile, artık “yenmez” kategorisine girmiştir (tabiî bunun, çoğu hâlen geçerli, kıyamet gibi istisnası da sayılabilir).</st></p>
		<figure>
			<img src="image/img04.jpg" alt="gorsel-04" />
		</figure>
		<p><st c="4427">Yemek tarihine bakılarak, insanın genel tarihi hakkında birçok çıkarsama yapılabilir, demiştim. </st><st c="4524">Örneğin “avcılık” aşamasının, erkek ve dişi cinsleri arasındaki büyük işbölümünün temelini oluşturduğu tahmin ediliyor. </st><st c="4644">Avcılığı erkeklerin yaptığı belli; bütün mağara resimleri de bunu gösteriyor. </st><st c="4722">Ayrımın, iki cinsten hangisinin daha “güçlü”, “hızlı” vb. </st><st c="4780">olmasına göre çıktığını pek sanmıyorum. </st><st c="4820">Sözkonusu dönemlerde aradaki fark herhalde fazla değildi. </st><st c="4878">Ama kadının çocuk doğurması önemli bir etken olabilir. </st><st c="4933">Hamileyken hareket yeteneğinin kısıtlanması, daha çok da, o aşamada av gibi bir işe girmekle çocuk düşürme riskinin artması gibi nedenlerle. </st><st c="5074">Bu kadınları toplayıcılığa yöneltmiş olmalıdır. </st><st c="5122">Dolayısıyla da tarımı onlar geliştirmiştir.</st></p>
		<p><span epub:type="pagebreak" title="36" id="page36"></span><st c="5165">İnsanın muhtemelen temelde otobur olduğunu söylediğimize göre, hayvanî besinlerden önce bitkilere ve bitkilerin evcilleştirilmesi sürecine bakalım.</st></p>
		<h2><span><st c="5313">Bitkilerle beslenmek</st></span></h2>
		<p><st c="5334">Başlangıçta insanların bitkileri yetiştirmesi değil, bitkileri toplaması sözkonusuydu. </st><st c="5422">Bu aslında öyle kolay bir şey değil ve hâlâ çözülmemiş pek çok sır içeren bir süreç. </st><st c="5507">Çünkü bitkilerin arasında pek çok zehirli bitki var: Şu ya da bu rahatsızlığa yol açandan düpedüz öldürenine kadar. </st><st c="5623">Bunları ayırt etmeyi öğreninceye kadar epey hemcinsimizin telef olup gittiğini tahmin etmek çok zor değil. </st><st c="5730">Örneğin mantarlar... </st><st c="5751">Bu davetkâr ve lezzetli bitkinin çekiciliğine kapılıp hayatını kaybedenler bugün bile var.</st></p>
		<p><st c="5841">Vahşi hayvan avlamanın tehlikeleri olduğu gibi, doğada yaban halinde varolan çeşitli bitkilerin de tehlikeleri vardır. </st><st c="5961">Yumrusundan tapyoka çıkarılan kassava (ya da manyok) Güney Amerika’nın tropikal bölgelerinde yetişen bir bitkidir. </st><st c="6076">Bura yerlilerinin en sevdiği cinsi zehirli olanıdır. </st><st c="6129">İçinde siyanid vardır ve bir lokması adamı anında öldürür. </st><st c="6188">Ama Amazon yerlileri bu yumruları çentikli yüzeylere sürterek zehirini akıtır ve sonra güneşe bırakırlar. </st><st c="6294">Güneş ısısı hidrosiyanik zehiri buharlaştırdığı için, geri kalanını da afiyetle yerler. </st><st c="6382">Bu gibi buluşlar epeyi bir zayiat pahasına gerçekleşmiş olmalı ve ölenlere rağmen kalan sağların “İlle de bunu yemenin yolunu bulacağım” diye böylesine diretmesi az buz şaşırtıcı değil.</st></p>
		<h2><span><st c="6567">Baklagiller</st></span></h2>
		<p><st c="6579">Meyvalar, toplanıp yenebilecekler arasında, herhalde en az sorun çıkaranıydı. </st><st c="6658">Ama meyva ve sebze, varlığı mevsimlere sıkı sıkı bağlı olan bitkilerdir. </st><st c="6731">Tropikal olmayan bölgelerde, gerekli mevsim geçince meyva ya da sebze (o tarihlerde, “yenebilir otlar vb.” demek daha doğru) bulunamaz. </st><st c="6867">Bunlara kıyasla çok daha küçük (belki yemesi de daha az keyifli olan), ama sayıca çok daha bol ve en önemlisi, uzun süre saklanabilen çeşitli tohumlar, yani baklagiller, hem en başından beri toplanan, hem de muhte</st><span epub:type="pagebreak" title="37" id="page37"></span><st c="7080">melen en erken yetiştirilen bitkiler olmalı.</st></p>
		<p><st c="7125">Bitkilerin evcilleştirilmesinde birinci sorun, tohumla ilgilidir. </st><st c="7192">Yaban bitki, üreyebilmek için, zarfını kolayca açar ve tohumlarını döker. </st><st c="7266">Bu, doğal olarak üremesini sağlar ama insanların onu yetiştirmesini güçleştirir. </st><st c="7347">Baklagiller arasında muhtemelen bakla ilk evcilleşen çeşitti, çünkü kabuğundan dökemediği taneleri de oluyordu. </st><st c="7459">İlk tarımcılar bu </st><em><st c="7477">dökülmeyen</st></em><st c="7487"> taneleri toplayıp yaşadıkları yerlerin çevresine ekmeye başladılar. </st><st c="7556">Kısa zaman içinde bakla kabuğunu öyle çarçabuk patlatıp açmamayı öğrendi. </st><st c="7630">Dünyanın çeşitli yerlerinde bulunan en eski baklagil bu: Kaşmir’de ya da Tayland’da ya da Meksika’da (çünkü Amerika’da da yetişiyordu) ve Troya’da bulunan bakla taneleri bu bitkinin şöyle böyle İ. </st><st c="7827">Ö. </st><st c="7830">yedi ilâ on bin yıldan beri besin olarak düzenli kullanıldığını gösteriyor.</st></p>
		<p><st c="7905">Mercimek de eski emektarlardan. </st><st c="7938">Başka birçok besin maddesi gibi onun da kökü eski Ortadoğu medeniyetlerinde; Mezopotamya ve Mısır’da büyük çapta yetiştirildiği anlaşılıyor. </st><st c="8079">Örneğin Caligula zamanında Roma’ya dikilen Mısır obeliski bir geminin içine yüklenen mercimek yığınına yatırılarak taşınmış. </st><st c="8204">Mercimek çorbası, Roma ordusunun başlıca yiyeceğiydi. </st><st c="8258">Baklagil cinslerinin adları, Roma’da aile adı olarak da kullanılmıştır: Cicero nohuttan </st><em><st c="8346">(cicero)</st></em><st c="8354">, Fabius bakladan (</st><em><st c="8373">fabius</st></em><st c="8380"> yani Yunanca </st><em><st c="8394">fava</st></em><st c="8398">’nın Latincesi), Lentulus mercimekten </st><em><st c="8437">(lentulus)</st></em><st c="8447"> gelir. </st><st c="8455">Bezelyeden Pisolus da vardır.</st></p>
		<p><st c="8484">Bugün belki en popüler baklagil olan fasulya (gene </st><em><st c="8536">fava</st></em><st c="8540">’dan türeyen </st><em><st c="8554">phaseolus</st></em><st c="8563">) öteki cinslere oranla daha geç yetişmiş ve çeşitli ulusal mönülerdeki sağlam yerini sonradan almıştır. </st><st c="8669">Bu gecikmenin nedeni, şimdi yediğimiz cinslerinin anayurdunun Amerika olmasıdır.</st></p>
		<p><st c="8749">Yakın çağda, fasulyanın, belki bilimsel Yunanca adına da bakarak, bir eski dünya sebzesi olduğuna inanılmıştı. </st><st c="8861">Bu inancı bir kurt çürüttü. </st><st c="8889">Eski dünyanın benzer bütün baklagillerine musallat olan bu kurt, fasulyayı bitki yerine koymadı – çünkü, onu tanımıyordu, genetik kodunda “fasulya” diye bir besin yoktu. </st><st c="9059">Yani, Eski Dünya tırtılı, daha çok soğuk İngilizler’e yakıştırdığımız bir tavırla, “bizi kimse tanıştırmadı” diyor ve fasulyanın suratına bile bakmıyor. </st><st c="9212">Bu tesbitten sonra fasulyanın geçmişi yeniden deşildi ve Amerika’dan, muhtemelen de Orta Amerika’dan geldiği kesinleşti. </st><st c="9333">Orada Kızılderililer öteden beri mısır tarlalarına fasulya ve kabak dikiyorlar. </st><st c="9413">Fasulya böylece dikine büyüyen mısıra sarılıyor, onu ken</st><span epub:type="pagebreak" title="38" id="page38"></span><st c="9469">dine “sırık” gibi kullanıyor. </st><st c="9500">Kabak ise yerde sürünerek giderken birçok zararlı otu ezip öldürüyor. </st><st c="9570">Kızılderililer pişirme aşamasında da bu üçünü birbirinden ayırmıyor. </st><st c="9639">Bu da faydalı, çünkü mısır tek başına yendiğinde yeterince besleyici değildir.</st></p>
		<p><st c="9717">Dünyada en çok insanın tükettiği soya fasulyası, M.Ö. </st><st c="9772">6. </st><st c="9775">yüzyılda Kuzey Çin’de yetiştirilmişti. </st><st c="9814">–Zaten orada yetiştiği için “en çok insan” tüketiyor.– Besleyici özellikleri olağanüstüdür ve her biçimde kullanılabilir.</st></p>
		<h2><span><st c="9935">Sebze ve yumrular</st></span></h2>
		<p><st c="9953">Genel olarak “sebze” diyoruz, ama bundan daha çok yaprak kısmını yediğimiz bitkileri anlamak gerek: Salata çeşitleri ve ıspanak, lahana ve karnıbahar gibi. </st><st c="10110">Bunların ekilerek insan hizmetine girmesi baklagillerden daha sonradır.</st></p>
		<p><st c="10181">Anayurdunun Asya (doğusu) olduğu tahmin edilen ıspanak, sofra kadar ansiklopedicilik tarihinde oynadığı rolle de kayda değer bir bitki olmuştur. </st><st c="10327">Vaktiyle, bir ansiklopedide, içerdiği besin miktarlarını veren listede bir virgülün oynaması sonucunda dünyada herkes ıspanağı demir madeni gibi görmeye başladı. </st><st c="10489">Ansiklopediler böyle bilgileri genellikle birbirlerinden kopya ettikleri için bu yanlış yıllarca bir “bilgi kaynağı”ndan öbürüne aktarıldı. </st><st c="10629">Bu efsaneden Temel Reis gibi başka efsaneler türedi.</st></p>
		<p><st c="10681">Lahana Avrupalı’dır. </st><st c="10703">Soğuğa dayanıklı bir bitki olduğu için hâlâ kuzey ve orta Avrupa ülkelerinin başlıca sebzesidir. </st><st c="10800">İlk yabanıl </st><em><st c="10812">(brassica)</st></em><st c="10822"> biçiminin çeşitli yer ve koşullarda yetiştirilmesiyle şimdi dört yüzden fazla çeşidi olmuştur. </st><st c="10918">Ortadoğulular değil ama Yunan ve Roma medeniyetleri lahanayla tanışıktı. </st><st c="10991">Trakyalı Kral Lycurgus’a atfedilen bir mite göre lahana Dionysos’a, yani şaraba ve etkisine direnç sağlayan bir yiyecektir. </st><st c="11115">Sinik feylesof Diogenes de yalnız lahana yiyerek yaşıyordu. </st><st c="11175">Hatta bu yüzden Hedonist feylesof Aristippus’la tartışmıştı. </st><st c="11236">“Lahana ömrü kısaltır,” diyen Aristippus kırkında hayata veda ederken, Diogenes doksanı buldu.</st></p>
		<p><st c="11330">Yüzlerce yıl sonra da Amerikalı yazar Ambrose Bierce lahanayı “yaklaşık insan kafası boyunda ve bilgeliğinde bir sebze” olarak tanımlayacaktır.</st></p>
		<p><st c="11474">Almanlar’ın </st><em><st c="11487">sauerkaut</st></em><st c="11496">, Fransızlar’ın da </st><em><st c="11515">choucroute</st></em><st c="11525"> dediği tuzlu suda bekletilmiş lahana Avrupa’nın yaygın lahana yemeklerinden biridir; ama Ro</st><span epub:type="pagebreak" title="39" id="page39"></span><st c="11617">malı Pliny de ona değinmiştir. </st><st c="11649">Ruslar’ın </st><em><st c="11659">kapuska</st></em><st c="11666">’sı bize de gelmiştir (Rusça’da </st><em><st c="11699">Kapuska</st></em><st c="11706"> zaten lahana demek). </st><st c="11728">İçerdiği kükürt yüzünden pişerken kötü kokular salan lahananın en rafine yemeklerinden biri gene Akdeniz’de yapılır: Lahana sarması ya da dolması.</st></p>
		<p><st c="11874">Karnıbahar, lahananın oldukça yakın bir akrabasıdır. </st><st c="11928">Zaten bu nedenle Mark Twain onu “lahananın üniversite mezunu olmuşu” diye niteler.</st></p>
		<p><st c="12010">Kökler ya da yumrular en erken “taşıyıcılık” dönemlerinden beri biliniyordu. </st><st c="12088">Çoğu zaman bu işi yapmak bir âlet bile gerektirmez. </st><st c="12140">Biraz eşeleyince yumru ortaya çıkar. </st><st c="12177">Gene de, elle veya âletle, bu işi yapmak, daha sonraki tarım için ilk bilgilerin birikimi sayılabilir. </st><st c="12280">En ilkel sopa, daha sonraki bel, hatta sabanın atasıdır. </st><st c="12337">Ayrıca, deşilen, altüst edilen toprağın daha verimli olduğu da herhalde çok eskiden beri gözlemlenmişti.</st></p>
		<p><st c="12441">Soğan bilinen en eski toprakaltı bitkilerinden biridir; Filistin kıyılarından Çin’e kadar yabanisi yetişmiş, oldukça erken, belki tarihöncesi dönemlerde ekilmesine başlanmıştır. </st><st c="12620">Çiğ olarak da yenebilmesi önemli bir avantajıdır. </st><st c="12670">Eski Mısır’da soğan bazan evreni, bazan ölümsüzlüğü temsil ediyordu. </st><st c="12739">Firavun Keops da, piramidinde çalışanların ücretini soğan, sarmısak ve maydanozla ödüyordu. </st><st c="12831">Mısır’da ölenlerin soğanlarıyla mumyalanması da âdettendi. </st><st c="12890">Mısır’dan, Musa’nın önderliğinde kendilerini kurtaran Yahudiler geride bıraktıkları arasında soğan, sarmısak, pırasa, hıyar ve karpuza hayıflanmışlardı (Sayılar, 11, 5). </st><st c="13060">Bundan sonra da, soğanla tanışan hiçbir halk ondan vazgeçemedi.</st></p>
		<p><st c="13123">Soğan ve sarmısak, ayrıca, insan toplumlarının iki temel “örgütlenme biçimi”nin modelleri olarak görülebilir.</st></p>
		<p><st c="13233">Soğan çok popüler, sarmısak, kokusundan rahatsız olanlara rağmen, ona yakın popüler. </st><st c="13319">Ama dünyanın en popüler yumrusu, bugün, doğum yeri gene Amerika olan patates. </st><st c="13397">Oysa Colombo Avrupa’ya ilk patatesi getirip Kraliçe Isabella’ya bir sepet içinde armağan ettiğinde kimse bu yamru yumru nesneye kulak asmamış, buna karşılık aynı sepette yer alan tatlı patates (bizim patatesle hiç ilgisi olmayan, ama gene Amerika’dan gelen </st><em><st c="13654">Ipomea batatas</st></em><st c="13668">) fena halde moda olmuştu. </st><st c="13696">Ama bu moda çok uzun sürmedi. </st><st c="13726">Patates, popülerliğini Fransız ihtilâline borçludur. </st><st c="13779">Daha önce yayılmış olsa, Marie Antoinette, pasta yerine patates diyebilir ve absürd bir cevapla tarihe geçmekten kurtulabilirdi. </st><st c="13908">Ama zaten o ihtilâle yol açan sefalet ve kıtlık, kolay yetişecek, ucuz bir besinin aranmasını da gerekli kılmıştı. </st><st c="14023">Askerî ec</st><span epub:type="pagebreak" title="40" id="page40"></span><st c="14032">zacı olan Parmentier, Yedi Yıl Savaşları’nda tutsak düştüğü Almanya’dan memleketine dönünce, orada tanıdığı bu nesnenin (Almanlar </st><em><st c="14163">kartoffel</st></em><st c="14172"> diyor ve domuzlara yediriyorlardı – o nedenle Fransız tutsaklara da vermişlerdi) yaygın ekimini sağlamak üzere çalışmaya başladı. </st><st c="14303">Aslında XVI. </st><st c="14316">Louis ile Marie Antoinette’e patatesi sevdirmeyi de başardı, ama Kral’ın bu yeni bitkiye ilgisi başka bir kanalda seyrediyordu – şapkasına patates çiçeği takmak gibi. </st><st c="14483">Aslında Louis elinden geleni yapmış diyorlar. </st><st c="14529">Hattâ patates tarlalarının çevresinde yapay tedbirler alıp psikolojik yöntemle çiftçilerin bu yeni ürünü merak etmesini sağlamaya çalışmış. </st><st c="14669">Devrimden sonra patates ekimi yaygınlaştı. </st><st c="14712">İngiltere ve Fransa bu işte başı çektiler (İrlanda zaten daha önce başlamıştı). </st><st c="14792">Kısa zamanda patates bütün dünyaya yayıldı.</st></p>
		<p><st c="14835">Bunun bir nedeni, devrimi izleyen Napoleon savaşlarıdır. </st><st c="14893">Ordular Avrupa kıtasında dolaşıp duruyordu. </st><st c="14937">Bu hareket, bütün tahıl tarlalarını mahvediyor, oysa yeraltındaki patates hiçbir şeyden etkilenmiyordu.</st></p>
		<p><st c="15040">Eski Dünya’da tutunabilmesi bu kadar gecikince (oysa Amerika’da hep yeniyordu, beyaz göçmenler tarafından da), adlandırılmasında da bir karışıklık oldu. </st><st c="15194">Pizarro yoluyla patates örnekleri Papa’ya ulaşmış, Papa bunları incelemesi için botanikçi Clusius’a vermişti. </st><st c="15304">Ürüne Latince ad bulamayan Clusius domalan mantarına benzettiği bitkiye, onun küçüğü anlamında, </st><em><st c="15400">taratufli</st></em><st c="15409"> adını verdi. </st><st c="15423">Bu dilden dile bozularak </st><em><st c="15448">kartoffel</st></em><st c="15457"> haline geldi (Almanca üstünden Rusça’ya da böyle geçti). </st><st c="15515">Bu arada Amerika’daki beyazlar da onu tatlı patatesle karıştırıp yerlilerin bu bitki için kullandığı </st><em><st c="15616">batatas</st></em><st c="15623"> kelimesini getirdiler. </st><st c="15647">Dolayısıyla, patatesin adıyla ilgili iki “ekol” oluştu.</st></p>
		<p><st c="15702">Bugün dünyada aşağı yukarı dört bin çeşit patates var. </st><st c="15758">Kabaca bunlar yemek için, sanayi için ve hayvan yemi olmak üzere üç gruba ayrılıyor. </st><st c="15843">Eskiden bizde kızartmaya daha iyi giden sarı patatesle püreye daha iyi giden beyaz patates vardı, ama yeni çeşitlerin tarıma girmesiyle o ayrımlar ortadan kalktı.</st></p>
		<h2><span><st c="16005">Tahıllar</st></span></h2>
		<p><st c="16014">Yapraklı sebzeler, yumrular ve baklagiller, bu arada meyvalar, hepsi iyi hoş, ama yalnız bunlara bağlı kalmış olsa insanlığın bugünleri bulacağı, en azından şu bulduğu koşullarda bulacağı şüpheliydi. </st><st c="16215">Bunların hepsinin </st><span epub:type="pagebreak" title="41" id="page41"></span><st c="16233">toplanması sınırlıydı; daha sonra yetiştirilir hale getirildiklerinde de, toplam insan nüfusunu beslemeleri zordu. </st><st c="16348">“Temelde otobur” olduğunu söylediğimiz insan, ete fena halde meraklı olmakla birlikte, soyunu yalnız bununla devam ettirmekte de çok zorlanırdı. </st><st c="16493">Bütün bu saydıklarım dışında, hepsinden daha yaygın bir besin maddesi türü olmasa, nüfus kolay kolay artamaz, dolayısıyla medeniyetin gelişmesi iyice ağırlaşırdı. </st><st c="16656">Aslında o besin maddesi türünün bulunması da “ekmek elden, su gölden” bir dünya yaratmaya yetmedi; sıkıntı eksik olmadı, hâlâ da açlıkla boğuşan bölgeler var dünyada. </st><st c="16823">Ama, “tahıl” olduğunu herhalde anladığınız bu besin, bütün sıkıntılara rağmen bu gelişme zeminini yarattı.</st></p>
		<p><st c="16929">“İnsan ete meraklıdır” diyoruz demesine de, tarih boyunca kaç kişi ne kadar et yedi? </st><st c="17015">Bugünün azgelişmiş dünyasında bu alanda yapılan istatistikler sorunun tarih içinde aldığı biçimler hakkında da fikir verir. </st><st c="17139">İnsanların büyük çoğunluğu için temel besin kaynağı bitkisel olmuştur. </st><st c="17210">Buna etin katıldığı ender durumlar bayram gibi kutlanmıştır. </st><st c="17271">Bu “bitki”, daha doğrusu “tahıl” ve “et” dengesi konusunda, Türkçe’deki “Ne ka’a ekmek, o ka’a köfte” deyimi, derin bir tarihî gerçekliğe parmağını basar. </st><st c="17426">Et, büyük çoğunluk için, olsa olsa, tahılın katığıdır – hem, çok zaman katık gene et değil, inşaat işçilerinden bildiğimiz gibi, zeytin, üzüm veya bir başka bitkidir.</st></p>
		<p><st c="17592">Benim bu kitabım gibi, yemek üstüne yazılmış birçok kitap ve özellikle yemek tarifi veren kitaplar, çoğunluğun değil mutlu azınlığın yeme/içme âdetlerini temel alır. </st><st c="17759">Bu da doğal: Yemek üstüne yazıyorsunuz, papara mı anlatacaksınız, hindi dolması mı? </st><st c="17843">Sonuçta hep hindi dolması anlatıyoruz, ama çoğunluğun, tarih boyunca, papara yediğini hatırlamakta yarar var.</st></p>
		<p><st c="17952">Tarihin belirli bir aşamasından itibaren insanlar tahıl yetiştirmeyi öğrendiler. </st><st c="18034">Tahıllar, coğrafî bölgelere göre farklılık gösterir. </st><st c="18087">Ama, Avrupa’da ve Ortadoğu’da buğday, Uzakdoğu’da pirinç, Amerika’da mısır, insan tarafından yetiştirilir hale geldikten sonra, besin sorununa ciddi bir çözüm oldular ve bulundukları yerde medeniyetlerin doğabilmesine imkân hazırladılar.</st></p>
		<h3><st c="18324">Buğday</st></h3>
		<p><st c="18331">Fransız böcek bilimci Jean-Henri Fabre, “Tarih, üzerinde hayatımızı kaybettiğimiz savaş meydanlarını kaydeder... </st><st c="18445">ama buğdayın doğduğu yeri bilmiyoruz. </st><st c="18483">İşte insanın çılgınlığı” der.</st></p>
		<p><span epub:type="pagebreak" title="42" id="page42"></span><st c="18512">Bugün bütün dünyada ya da Uzakdoğu dışındaki dünyada en yoğun tüketilen tahıl, buğdaydır. </st><st c="18603">Ama buğday ekimi, darı gibi bazı başka tahıllardan sonra gelişti ve yaygınlaştı. </st><st c="18684">Daha yontma taş çağında, İ.Ö. </st><st c="18714">11.000’de, Kuzey Amerika’da akdarı toplayıcılığı başlamıştı. </st><st c="18775">Ortadoğu’da arpa ve buğday yetiştirilmesi ise İ.Ö. </st><st c="18826">7800’ü bulur. </st><st c="18840">Henüz çok yerde arpa buğdaydan daha yaygındır.</st></p>
		<p><st c="18886">Yukarıda, baklagiller için söylediğim zorluk tahıllar için fazlasıyla geçerliydi. </st><st c="18969">Bu bitkiler, yaban koşullarda üreyebilmek için ansızın zarflarını açıp tanelerini döküyor, bu taneleri toplamak da kolay olmuyordu. </st><st c="19101">Böyle aceleci davranmayan (demek bir biçimde insan müdahalesine uğramış) en eski buğday ve arpa örnekleri Filistin’de, Yerihu yakınlarında kazıyla ortaya çıkarılan, İ.Ö. </st><st c="19271">10.000’den kalma bir köyde bulundu. </st><st c="19307">Zamanla bu tahılların Mezopotamya’ya, bu arada Kıbrıs, Mısır ve Girit’e taşındığını ve daha elverişli koşullarda (sulama vb.) daha bol miktarlarda yetiştiğini tahmin ediyoruz. </st><st c="19483">Bundan böyle, buğdayın önlenemez yayılışı başladı.</st></p>
		<p><st c="19533">Buğday (veya başka tahıl) ekimiyle ekmek eşzamanlı değildir. </st><st c="19595">Arada yüzyıllar vardır. </st><st c="19619">İlk toplayıcılar buldukları tahılları genellikle ateşte kavurarak yenilir hale getiriyorlardı. </st><st c="19714">Daha sonra onları suda haşlayıp bir çeşit lapa yaptılar. </st><st c="19771">Bu tip tahıl tüketimi hâlâ bir hayli yaygındır. </st><st c="19819">Sonraki aşamada ise çeşitli lavaşları, mayasız pideleri görüyoruz. </st><st c="19886">İsrailoğulları bu besinin erken mucitlerindendir ve bu icat da pek çok kültürde hâlâ gördüğümüz bir mayasız ekmek çeşididir. </st><st c="20011">“Hamursuz” diye tanıdığımız Yahudi bayramının doğrusu “mayasız” olmalıydı. </st><st c="20086">Mayalı hamurla fırında (fırınlar çok daha önceden icat edilmişti) ilk ekmek pişirenler, muhtemelen, Mısırlılar’dı. </st><st c="20201">Daha sonra (epey sonra) Elen medeniyeti, bildiğimiz anlamda ekmeği inceltti, çeşitlendirdi ve zenginleştirdi. </st><st c="20311">Eski Mısır’dan bugünkü Paris’e kadar, güzel ekmeğin sırrı, bira mayasında.</st></p>
		<p><st c="20385">Bu arada, başta buğday, tahılların ekilişi, toprak altında büyüyüp ortaya çıkması, olgunlaşması, bütün bu süreç, eski dünyanın mitolojisini ciddi biçimde değiştirdi. </st><st c="20552">Ana tanrıçalar, bereket tanrıları, bereket ayinleri, hepsi bu süreçten doğdu.</st></p>
		<p><st c="20629">Bir kere icat edildikten sonra, ekmek, insanlığın temel besini haline geldi. </st><st c="20707">Fırıncılık da, tarih boyunca, loncadan bugünkü düzenlemelere, en önemli iş kollarından biri oldu. </st><st c="20805">Ortaçağ’da, hem yangın, hem de fare tehlikelerinden ötürü, ekmek fırınları kentlerin en dış mahallelerinde, surla</st><span epub:type="pagebreak" title="43" id="page43"></span><st c="20918">rın hemen içinde yerleştirilirdi. </st><st c="20953">Avrupa’da önce Sen Piyer, sonra Sen Lazar, en son da Sent Onore fırıncıların koruyucu azizi oldu.</st></p>
		<p><st c="21050">Çeşitli dillerde kullandığımız kelimelerin buğday ve ekmekle ilgisini çoktan unutmuşuzdur. </st><st c="21142">Ama etimoloji bize, zaten bildiğimiz bu önemin bazı somut örneklerini verir. </st><st c="21219">Örneğin İngilizce’de “company” hem refakat, eş dost, hem “şirket,” askerlikte de “bölük” anlamına gelir. </st><st c="21324">Kökeni latince’dir: “Com-” (yani “ile”) ve “panis” (yani “ekmek”). </st><st c="21391">“Birlikte ekmek yiyenler”in yarı mistik birliği. </st><st c="21440">Gene İngilizce’de “un” anlamında “flour”, “çiçek” anlamında “flower”la aynı kelimedir. </st><st c="21527">Beyaz ekmek yapılan un cinsi, “unların çiçeği” kabul edildiği içindir bu. </st><st c="21601">Farsça’dan gelen “nankör”, “ekmek hakkı bilmeyen” anlamına gelir.</st></p>
		<p><st c="21666">Buğday, insanlığın büyük çoğunluğunun temel besini olan ekmekten başka, gene yaygın tüketimi olan makarnanın da kaynağıdır. </st><st c="21791">Pastalara, öteki hamur işlerine hiç girmiyorum.</st></p>
		<p><st c="21838">Dünyada en büyük buğday üreticisi ülke, Rusya. </st><st c="21886">Bu tahılın sonradan getirildiği Amerika ve Avustralya da, şimdi, ilk on arasında yer alıyor. </st><st c="21979">Türkiye’nin de üretimi –ayrıca tüketimi– oldukça yüksek.</st></p>
		<p><st c="22035">Ama, özellikle zengin ülkelerde, ekmek tüketiminin ciddi bir biçimde düştüğünü görüyoruz. </st><st c="22126">Bunun belli başlı nedenlerinden biri, şişmanlama korkusu olsa gerek. </st><st c="22195">Ayrıca, bu zengin ülkelerdeki yiyecek çeşidi bolluğu, artık ekmeğin temel besin olmasına gerek bırakmıyor. </st><st c="22302">Son olarak, bu sanayi çağında ekmeğin kitlesel üretiminin, niteliğini ve lezzetini düşürdüğünü de ekleyebiliriz belki. </st><st c="22421">Özellikle Anglo-Sakson Kuzey ülkelerinde gördüğümüz, selofan kâğıdına –dilimlenerek– girmiş yumuşak ve sarkık surkuk ekmek, pratik, sağlıklı, şu bu, ama herhalde yemesinden keyif alınacak bir şey değil.</st></p>
		<p><st c="22623">Ekmek yemenin hâlâ başlı başına bir zevk olduğu bir kent, Paris’tir. </st><st c="22693">Bunu büyük ölçüde Fransız Devrimi’ne borçluyuz. </st><st c="22741">Adına ne kadar “Fransız” Devrimi desek de, bu, büyük ölçüde Paris’te başlayan ve tamamlanan bir devrimdi – Bastille’in düştüğünün haberi Madrid’e on üç günde erişmişti, ama Fransa içindeki bazı kasabalar olayı daha da uzun zaman sonra haber aldılar. </st><st c="22991">Kitle tabanı, </st><em><st c="23005">sansculotte,</st></em><st c="23017"> “baldırı çıplak” diye adlandırılan, Paris küçük burjuvazisiydi. </st><st c="23082">Kendi işine ve mülküne, küçük üretim alışkanlığına şiddetle bağlı olan –ve önemli siyasî nüfuz edinen– bu kesim daha sonraki yılların “</st><em><st c="23217">big business</st></em><st c="23230">” eğilimlerine inatla ve başarıy</st><span epub:type="pagebreak" title="44" id="page44"></span><st c="23263">la direndi. </st><st c="23276">Sonuçta, Paris’te yediğimiz o güzelim </st><em><st c="23314">baguette</st></em><st c="23322">’leri binlerce küçük üretici üretiyor. </st><st c="23362">Gerçi onlar da işi iyice modernize etmişler, hamuru artık elle açmıyor, elektrikli araçlar kullanıyorlar, ama her şeye rağmen Paris’in ekmeği direniyor.</st></p>
		<p><st c="23514">Hayli köylü bir toplum olan Almanya da iyi ekmek bulacağınız bir ülkedir. </st><st c="23589">Esmeri ve beyazıyla, kepeğiyle buğdaydan yapılanları, çavdar veya başka tahıl karıştırılmış olanları, hele öğütülmemiş çavdardan yapılan kapkara </st><em><st c="23734">pumpernickel</st></em><st c="23746">’ıyla, Almanya da bir ekmek cenneti sayılabilir.</st></p>
		<p><st c="23795">Türkiye de ekmeği lezzetli ülkelerdendir. </st><st c="23838">Tabiî geçmişte, savaş zamanları gibi büyük badirelerde, süpürge tohumuna kadar bir yığın şey ekmeğe katılmış, nitelik perişan olmuştu. </st><st c="23973">“Karneli ekmek” yılları vb. ... </st><st c="24005">“Beyaz sabun”la kendimizi, “yeşil sabun”la çamaşırı ve bulaşığı yıkadığımız ellilerde ekmeğin de –kanunen– iki kategorisi vardı: Esmer yuvarlak somunlar halinde, büyük kitlenin tükettiği ucuz ekmek ve beyaz undan yapılan francala. </st><st c="24236">Uzun zamandır, böyle dönemler olduğunu unuttuk.</st></p>
		</section>
	<div id="charCountTotal" value="24283"></div></body>
</html>
