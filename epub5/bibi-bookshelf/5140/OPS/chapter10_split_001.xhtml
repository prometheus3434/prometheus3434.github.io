<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tarih Boyunca Yemek Kültürü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
<section>
<h2><span><st c="0">Asya</st></span></h2>
		<p><st c="5">Türkiye Cumhuriyeti’nin bir yurttaşı olarak teknik anlamda Asyalı’yım, ama herhalde bu Cumhuriyet’in kurucusunun benimsediği değerlerin, gönüllü olmasa da zorunlu bir torunu olarak, Semerkant ve Taşkent dışında, herhangi bir Asya ülkesine gitmişliğim yok.</st><a epub:type="noteref" id="ref_f1" href="chapter10_split_001.xhtml#f1"><st c="261">1</st></a><st c="263"> Gelgelelim, çeşitli Asya mutfakları Batı’da bir hayli popüler olduğu için, otantik ve yerli halleriyle değilse de, Batı’daki lokantalarının temsil yeteneği ölçüsünde, Asya mutfaklarından epeyce haberdarım. </st><st c="470">Bu, işin “kişisel deneyim” kısmını (ve sınırlılığını) anlatıyor; geri kalanı da “kitabî” kısmı.</st></p>
		<p><st c="565">Asya’nın en ilginç mutfağı diyebileceğimiz Çin’i ayrı bir bölümde, tek </st><span epub:type="pagebreak" title="160" id="page160"></span><st c="637">başına anlattığıma göre, o konuya dönmemiz gerekmiyor. </st><st c="692">Ama belki, “Asya” bağlamında birkaç ayrıntı eklenebilir.</st></p>
		<p><st c="748">Çinliler’in kuzey komşuları Moğollar ve Türkler’di. </st><st c="801">Aydan görülebilecek tek insan yapısının Çin Seddi olması, Çinliler’in bu komşularını ne kadar sevdiğini gösteren bir kanıt. </st><st c="925">Ama binlerce yıllık bir tarih içinde, Çin Seddi bile aradaki ilişkileri büsbütün koparmaya yetmedi. </st><st c="1025">Örneğin Cengiz’in torunu ve Hülagu’nun kardeşi Kubilay Han 1260’ta Çin İmparatoru oldu ve Sung hanedanını yıkarak Yuan hanedanını kurdu.</st></p>
		<p><st c="1161">Aslında yerleşik medeniyetiyle Çin’in bu dışarıdan gelme İmparator’u ve soyunu Çinlileştirmesi çok zor olmadı. </st><st c="1273">Zaten bundan sonra da Moğollar Sedd’in o yanına geçmediler.</st></p>
		<p><st c="1332">Ama Çin’e, Çin’in genel pişirme tarzlarına hiç uymayan bir yemek bıraktılar. </st><st c="1410">Bu yemeğin adını “Çin (ya da Moğol) kaynar-kazanı” olarak çevirebiliriz. </st><st c="1483">Mantığa da uygun olarak Çin’in kuzeyinde popüler olan bu yemeğin bizim aşina dünyamızdaki paraleli, İsviçre’nin spesiyalitesi olan “fondu”dür. </st><st c="1626">Ama “fondu”de, altında ateş yanan (normal olarak, bir ispirto ocağı) kabın içinde sıvı yağ kızdırılır; başta “raklet” peyniri, çeşitli sosisler burada kızartılır. </st><st c="1789">Çin’de ise, geleneksel olarak altında kömür ateşi yanan kazanda su ya da tavuk suyu oluyor. </st><st c="1881">Her şey gene küçük küçük kesilmiş olarak sofraya diziliyor. </st><st c="1941">Genellikle, önce sebzelerden başlayarak bunları daldıra çıkara yiyor, yavaş yavaş tavuğa, balığa, ete geçiyorsunuz. </st><st c="2057">Gene sofrada dizili duran çeşitli soslara lokmanızı banıyorsunuz. </st><st c="2123">Epey uzun süren bu ziyafetin sonunda da, içine dalan şeylerin de lezzetini alan sıvıyı çorba olarak içiyorsunuz.</st></p>
		<p><st c="2235">Çin etki almaktan çok etki yayan bir medeniyet olmuştur. </st><st c="2293">Aldıkları daha çok yemeğin hammaddesi olmuştur: Hindistan’dan pirincin ve şeker kamışının gelmesi gibi (Çin’in pirinç tüketimi düşünülürse, şüphesiz muazzam bir etki). </st><st c="2461">Çok kullandığı mısır da sonuçta Amerika doğumludur. </st><st c="2513">Ama yemeğini, bu nesnelerden, </st><em><st c="2543">kendi bildiği gibi</st></em><st c="2561"> pişirmiş ve bu etkileri bütün çevresine yaymıştır. </st><st c="2613">Doğusunda, Kore gibi Japonya da (yemekte ve başka alanlarda) Çin’in yoğun etkisi altındadır. </st><st c="2706">Güneyinde Hindi Çini ve Tayland, hatta Endonezya da öyle. </st><st c="2764">Yemek pişirme yöntemleriyle birlikte sofra adabının temel özelliklerini de ihraç etmiştir.</st></p>
		<p><st c="2854">Bunlara zaten değinmiştim. </st><st c="2882">Şimdi fazla vakit geçirmeden Japon mutfağına gelelim.</st></p>
		<h2><span><span epub:type="pagebreak" title="161" id="page161"></span><st c="2935">Japonya</st></span></h2>
		<p><st c="2943">Japon mutfağı, Çin’den ne kadar etkilenmiş olursa olsun, kendi özgün karakterini yaratmayı ve yaşatmayı başarmış Asya mutfaklarındandır. </st><st c="3081">Bunda, hem fiziksel imkânlarının, hem de kültürünün payı vardır.</st></p>
		<p><st c="3145">Japonya bir ada ya da bir takımada ve oldukça kıraç. </st><st c="3199">Çin gibi geniş ve bereketli toprakları yok. </st><st c="3243">Akarsu fazla değil, öteden beri suyu kıt. </st><st c="3285">Çin’de bile pek gelişmeyen hayvancılık, Japonya’da daha da yoksul. </st><st c="3352">Bu durum, mutfağa girecek ham maddenin çeşidini de, niceliğini de sınırlıyor. </st><st c="3430">Bütün bu etkenler, yüzyılımızda tarım teknolojisinin gelişmesinden önce, Japonya’nın kendini beslemekte, özellikle nüfus artışıyla orantılı bir besin artışı sağlamakta güçlük çekmesi anlamına gelir ve zaten öyle olmuştur. </st><st c="3652">Çin’den gelen pirinç –ve tabiî soya fasulyası– bu adalarda da hayat kurtarması beklenen temel besinler haline gelmiştir.</st></p>
		<p><st c="3772">Ama karadaki durum, Japonlar’ı denize daha dikkatli bakmaya teşvik etmiştir. </st><st c="3850">Japonya bugün dünyanın balıkçı ülkeleri sıralamasının başlarında yer alıyor. </st><st c="3927">Bu durum öteden beri böyleydi. </st><st c="3958">Japonlar yalnız balıktan yararlanmakla kalmadılar, çeşitli yosunları, deniz bitkilerini yenir hale getirmek için de uğraştılar. </st><st c="4086">Bu konuda Japonlar’ın edindiği deneyim ve birikim bütün dünyanın geleceği için yararlı olabilir.</st></p>
		<p><st c="4182">Ne de olsa, hayatına “Allah’ın oğlu” olarak başlayan müteveffa İmparator (Mikado) Hirohito da deniz biyoloğuydu (geçerken bir not: “Mikado”, Japonca’da “Bab-ı Âli” anlamına gelir).</st></p>
		<p><st c="4363">Japonya’nın İkinci Dünya Savaşı’nda dışa vuran emperyalist yayılmacılık özleminin gerisinde topraklarının bu yoksulluğunun da bir miktar payı vardı. </st><st c="4513">Kıtada her zaman Kore ile görece daha yakın ilişki içinde bulunmuştur (aynı devletin parçası olarak yaşadıkları çağlar vardır). </st><st c="4641">Bu çerçevede Kore, ana medeniyet merkezi Çin’le Japonya arasında köprü işlevi görmüştür.</st></p>
		<p><st c="4729">Değindiğim özellikler Japon mutfağında deniz ürünleri hegemonyasının fiziksel nedenlerini oluşturuyor. </st><st c="4833">Şimdi bir de Japon kültüründe görselliğin önemi konusuna gelebiliriz. </st><st c="4903">Japon evlerinin, Japon bahçelerinin sade güzelliği namlıdır. </st><st c="4964">Son derece “rafine” bir sadeliktir bu. </st><st c="5003">Uzun bir estetik birikim sonucu “fazlalıkların atılması” gibi bir şey. </st><st c="5074">Zengin bir görsel zevk ve kültürün ürünü olan bir “kendiliğindenlik” yanılsaması. </st><st c="5156">Ve tabiî </st><span epub:type="pagebreak" title="162" id="page162"></span><st c="5165">Japonlar dünyanın belli başlı resim geleneklerinden birini de yaratmışlardır. </st><st c="5243">Bu koşullarda, konu yemek olunca, burada da görselliğin sunuluşun başlıca kaygısı olması doğal; Japon yemeğinin sofraya gelmesi, tablo yapmak gibi bir şeydir. </st><st c="5402">Çiçek yerleştirmekten kâğıt yerleştirmeye, her şeyi bir sanat haline getiren Japonlar yemek konusunda başka türlü davranacak değillerdi. </st><st c="5539">Fiziksel koşulların getirdiği sadelik (bu, yemek bağlamında, az sayıda yiyecek anlamına geliyor) ve kültürün getirdiği estetik yerleştirme.</st></p>
		<p><st c="5678">Japon yemeklerinin çoğu az pişmiş (Çin gibi, ama biraz farklı biçimde) ya da doğrudan doğruya çiğ yenir. </st><st c="5784">Ama aralarında uzun emeklerle pişmiş, karmaşık ve ayrıntılı olanları da vardır.</st></p>
		<p><st c="5863">Hayatımda sadece bir tane “mizahî” Japon filmi gördüm: </st><em><st c="5919">Tampopo.</st></em><st c="5927"> Onun da yönetmeni İtami intihar etti – bu Japonlar tuhaf adamlar. </st><st c="5994">Film, yemek yapmak ve yemek üstüneydi; biraz da yemekle cinselliğin ilişkileri üstüne. </st><st c="6081">Tampopo adındaki kadın, geleneğe, usulüne uygun Japon makarnası pişirmenin doğru yöntemini arıyordu.</st></p>
		<p><st c="6181">Kimi buğday, kimi pirinç, kimi de fasulyadan yapılan bu makarnalar –çeşidi çoktur– gerçekten de Japon mutfağında önemli bir yere sahiptir. </st><st c="6321">Kâseyi ağzınıza yaklaştırarak yersiniz. </st><st c="6361">Höpürdetmek bir muaşeret bozukluğu değil, tersine, bir meziyettir (sözkonusu filmde, “İtalyan usulü” makarna yemeyi –sessizce– öğrencilerine öğretmeye çalışırken şok geçiren muaşeret hocası da vardı). </st><st c="6562">Marifet, çubukların yardımıyla, makarnayı dişlerinize değdirmeden ağzınıza çekmek ve yutmaktır. </st><st c="6658">Bunu ses çıkarmadan yapmayı bir deneyin!</st></p>
		<p><st c="6698">Ama Japonya’nın Batılılaşması –herhalde Batı dışındaki en Batılı ülke– geleneksel yemek biçimlerini de ciddi şekilde değiştirmiş. </st><st c="6829">Pirinç üretimi ve tüketimi dikkat çekecek derecelerde düşmüş. </st><st c="6891">Tabiî zengin Japonya şimdi her çeşit besin ithal edebiliyor ve bunlar da geleneksel mutfağı değiştiriyor. </st><st c="6997">Öte yandan Japon lokantaları –belki </st><em><st c="7033">nouvelle cuisine</st></em><st c="7049"> gibi yeni modaların Asyaî paraleli olarak– Batı’da gitgide popülerleşiyor. </st><st c="7125">Teriyaki, suşiyaki derken, bir tür Japon “fast food”u da ortaya çıkabilir.</st></p>
		<p><st c="7199">Kore, Hindiçini (Vietnam ve Kamboçya), Tayland ve Birmanya gibi, gene Çin’in etki alanına giren, ama Japon mutfağı gibi belirgin bir farklı karakter geliştirmeyen ülkeleri burada es geçebilirim. </st><st c="7395">Hindistan’a yaklaştıkça baharat kullanımı oranının, yemekteki acı oranının arttığı söylenebilir. </st><st c="7492">Örneğin Tay yemeği bayağı acıdır. </st><st c="7526">Ayrıca hepsinin leziz tatlar ver</st><span epub:type="pagebreak" title="163" id="page163"></span><st c="7558">diğini de belirtmek gerekir. </st><st c="7588">Ama sonuçta bunlar da, neredeyse, Çin’in kendi içindeki bölgeler kadar farklılaşma gösteriyor (Beijing’le Sincan ya da Gwangdong’la Secuan gibi). </st><st c="7734">Mutfak, temelde, aynı mutfak.</st></p>
		<h2><span><st c="7763">Endonezya</st></span></h2>
		<p><st c="7773">Endonezya bunlardan bir miktar farklı. </st><st c="7813">Çin’le, Hindistan arasında kalmış denebilir, ama, tam Hint gibi olmaksızın, Hindistan’a daha yakın. </st><st c="7913">Bu, soya sosundan su kestanesine, birçok Çin malzemesinden yararlanmadığı anlamına gelmiyor (Çin tavası </st><em><st c="8017">wok</st></em><st c="8020"> da kullanılıyor). </st><st c="8039">Ama, iki mutfaktan ayrılan özellikleri de var.</st></p>
		<p><st c="8085">Bunlardan biri, kendine özgü bazı baharlar. </st><st c="8130">Örneğin, Türkçe karşılığı olup olmadığını bilmediğim </st><em><st c="8183">“lemon grass”</st></em><st c="8196">, yani limon otu. </st><st c="8214">Limonla hiçbir akrabalığı olmayan bir ot, ama tadı limon kabuğunu andırıyor. </st><st c="8291">Bir başkası </st><em><st c="8303">“laos”</st></em><st c="8309">; bu da zencefili andıran bir kök. </st><st c="8345">Endonezya baharlarını şişeleyip Batı’da satan şirket (ayrıca, çeşitli “sambal”ları) Conimex’tir. </st><st c="8442">Tahmin edileceği gibi bir Hollanda şirketi olan Conimex’te kuru laos bulunur, ama yerinde daha çok tazesini kullanıyorlar. </st><em><st c="8565">“Kentjur”</st></em><st c="8574">, kafuruyu andıran (gene Conimex’te var) bir bahar.</st></p>
		<p><st c="8625">Ama Endonezya mutfağının başlıca özelliği hindistan cevizinin kullanımına tanıdığı merkezî önemdir. </st><st c="8726">İçinde hindistan cevizinin yağının, suyunun, sütünün yer almadığı yemek yok gibidir. </st><st c="8811">Bir de, “blaçan” ya da “trasi” dedikleri, tuzlanıp kurutulduktan sonra dövülerek plakalar haline getirilen karidesler, başka yerde benzeri olmayan bir lezzet verici olarak kullanılıyor.</st></p>
		<p><st c="8996">Endonezya Güney-doğu Asya’nın “kavimler kapısı” gibidir. </st><st c="9054">Buraya Çinliler az sayıda ama yoğun kültürel etkileriyle gelip yerleşmiştir. </st><st c="9131">Hindistan yarımadasından gelen insan ve etki de az değildir – hem Budist, Brahmanist, hem de Müslüman (“Endonezya” zaten “Hint adaları” demek). </st><st c="9275">Tabiî bir zamanlar Müslüman Araplar da buralarda cirit oynuyordu. </st><st c="9341">Zamanla bunlara, başta Felemenk, Avrupalılar da eklendi. </st><st c="9398">Endonezya kendisi de zaten karışık insanlar ve inançlar barındıran bir adalar ülkesidir. </st><st c="9487">Ama Endonezyalılar, özellikle Balililer, gelen bütün etkileri kendilerine göre uydurarak ve yumuşatarak aldılar. </st><st c="9600">O nedenle Budist Endonezyalı sığır, Müslüman Endonezyalı da domuz yerken görülebilir.</st></p>
		<p><span epub:type="pagebreak" title="164" id="page164"></span><st c="9685">Yemeklerinde bahar, özellikle de biber oranı hayli yüksektir. </st><st c="9748">Bütün sıcak ülkelerde olduğu gibi, bahar terletir ve terleme serinletir.</st></p>
		<p><st c="9820">Batı’da en popüler olmuş yemekleri “satay”lardır. </st><st c="9871">Satay bir ızgara türüdür ve etten, tavuktan, karidesten vb. </st><st c="9931">yapılır. </st><st c="9940">Ama önemli olan bunların bulandığı “satay” sosudur. </st><st c="9992">O, her biri için değişik olmalıdır.</st></p>
		<h2><span><st c="10027">Hindistan</st></span></h2>
		<p><st c="10037">Hindistan (ve Pakistan ile Bangladeş) denince bir başka yemek kıtasına gelmiş oluyoruz.</st></p>
		<p><st c="10125">Hint yemeği sözü herkesin aklına “kari” (ya da “köri”) denen ünlü baharı getirir. </st><st c="10208">Hint yemeği, kari demektir.</st></p>
		<p><st c="10235">Yıllar önce okuduğum Hintli bir yemek kitabı yazarının bu konuda anlattığı hayalî hikâye aklıma geliyor.</st></p>
		<p><st c="10340">Hayal edin, diyor, bir kadın olduğunu sandığım yazar, bir İngiliz albay, Hindistan’da emekli olmuş, yurduna dönüyor. </st><st c="10458">Bombay limanında, rıhtımda, gemiye çıkmaya hazırlanırken hizmetkârlarıyla vedalaşıyor. </st><st c="10545">Bu arada ahçısının omzunu sıvazlayıp, “Senin yemeklerini özleyeceğim,” diyor. </st><st c="10623">Gözleri yaşaran genç ahçı, “Beni beş dakika bekleyin, sahib,” dediği gibi, bir koşu, ortadan kayboluyor. </st><st c="10728">Sahiden beş dakikaya kadar, elinde bir kavanozla dönüyor. </st><st c="10786">Kavanozun içinde sarımtırak bir toz var. </st><st c="10827">“Bunu alın, ateşe koyduktan sonra yemeklerinize ekleyin. </st><st c="10884">Benimkine yakın sonuçlar alırsınız,” diyor.</st></p>
		<p><st c="10927">Şimdi, diyor yazar, aynı rıhtımda şöyle otuz yıl sonraki bir sahneyi hayal edin: orta yaşlı, tıknaz, iyi giyimli bir Hintli, vinç kullanan adamlara, hamallara direktifler yağdırıyor. </st><st c="11111">Bu, artık bir kari ihracatçısı olan bizim ahçıdır.</st></p>
		<p><st c="11161">Oysa, aslına bakılırsa, ya da olması gerekene bakılırsa, “kari” diye bir şey yoktur. </st><st c="11247">Hint yemeği, evet, baharlıdır; ama her yemek kendine göre başka bir baharat terkibiyle pişer.</st></p>
		<p><st c="11340">Yıllar önce, arkadaşlarıma akşam yemeğine gidecektim. </st><st c="11395">Sokağa çıkarken Ayşen telefon etti. </st><st c="11431">Karili bir şey yapacakmış, yanımda kari getirmemi söyledi. </st><st c="11490">“Bende kari yok,” dedim. </st><st c="11515">Çok şaşırdı: “Sende kari nasıl olmaz?” “Tamam, birşeyler getiririm,” dedim. </st><st c="11591">Yanıma birkaç kavanoz aldım: boyotu, zerdeçal, dövülmüş karanfil, kişniş filan. </st><st c="11671">Onda da kimyon, tarçın vb. </st><st c="11698">zaten vardı. </st><st c="11711">Karıştırdık, kari oldu.</st></p>
		<p><span epub:type="pagebreak" title="165" id="page165"></span><st c="11734">Peki, bu “kari” lafı büsbütün uydurma mı? </st><st c="11777">Hayır. </st><st c="11784">Bir kere, “kari” belirli bir baharlı yaprağın adıdır. </st><st c="11838">Ama bu “karma” Hint baharı konusuna gelince, oralarda pek çok insan, son anda bahar terkibiyle uğraşmamak için zevkine göre bir karışım yapıp –ya da birden fazla– dolabına koyar. </st><st c="12017">Ama bu tembel harcıdır, makbul bir şey değildir.</st></p>
		<p><st c="12065">Bazı yemekleri toz, bazılarını bütün (öğütülmemiş) baharlarla pişirirsiniz. </st><st c="12142">Toz baharları, genellikle, yemeğe katmadan önce ateşte kavurarak tat ve kokularının iyice öne çıkmasını sağlarsınız. </st><st c="12259">Kari denen uydurmaya, gerçekte en fazla benzeyen şey “garam masala”dır. </st><st c="12331">Bu, beş veya on ayrı bahardan yapılan karma bir bahardır ve her şey olup bittikten sonra, pişmenin tamamlanmasına beş dakika kala yemeğe eklenir.</st></p>
		<p><st c="12476">Hindistan’da et tüketimi, ekonomikten önce dinî nedenlerle düşüktür. </st><st c="12546">Milyonlarca Hindu sığır yemez. </st><st c="12577">Milyonlarca insan hiç et yemez. </st><st c="12609">Milyonlarca Müslüman domuz yemez vb. </st><st c="12646">Bu durumda ve buna ekonomiyi de katınca, Hindistan’da “gönüllü” ya da “zoraki” vejetaryen veya yarı vejetaryen milyonlarca insan var demektir (nüfus 2000’in başlarında bir milyarı geçecek). </st><st c="12836">Bu da, mantıken, zengin bir vejetaryen pişirme geleneğinin kurulmasını gerektirir ki zaten yalnız “mantıken” değil, gerçekten de öyledir.</st></p>
		<p><st c="12973">Ama Hindistan’ın birçok vejetaryen yemeğini bir hayli ilginç kılan nesnelerden biri Türkçe’si “şeytan boku” (“asafoetida”) olan bir yumru, bir tür bahardır. </st><st c="13131">Buna genellikle sarı veya siyah, öğütülmemiş kimyon eşlik eder.</st></p>
		<p><st c="13194">Sözkonusu baharların hepsi Hindistan’ın kendi öz malı. </st><st c="13250">Ama pişirme tekniği veya yöntemi konusunda, Hindistan da belirli ölçülerde dışarıdan etkilenmiş bir ülke. </st><st c="13356">Başlıca etki de bu bağlamda Moğol (Mughal) olarak anılan Türkler’dir – yani Babür Şah vb. </st><st c="13446">ama bu Türkler de mutfak kültürünü İran’dan almışlardı. </st><st c="13502">Onun için Hint yemeğinde hatırı sayılır bir İran etkisi vardır; “dansak” gibi, İran kökenli olduğu halde orada unutulan yemekler Hindistan’da hâlâ pişer. </st><st c="13656">Ancak bu etki, daha çok ülkenin kuzeyindedir. </st><st c="13702">En rafine Hint yemeği kuzeyde, Delhi çevresinde pişer (Nepal de oldukça iyidir). </st><st c="13783">“Rafine” derken öncelikle acı dozundan söz ediyorum. </st><st c="13836">Her yerde olduğu gibi kuzeyde de çok çeşitli baharat kullanılıyor, ama burada, her baharın bütün içinde varlığının hissedilmesine önem veriliyor. </st><st c="13982">Oysa güneye doğru inildikçe, gittikçe yoğunlaşan biber bütün tadları kendi belirleyiciliği altında yok ediyor.</st></p>
		<p><span epub:type="pagebreak" title="166" id="page166"></span><st c="14092">Aradaki Farisî etkisinden ötürü Hintliler’le aramızda, yemekle ilgili adlara ve terimlere ilişkin bir geçişkenlik vardır: badem/badam; patlıcan/baican; peynir/panir; gül-ab/gulab; kıyma/kheema; köfte/kofta; pilav/pullau; tandır/tandoor; şerbet/şurbat; varak/vark. </st><st c="14357">“Nan” denilen pide, helva, “biryani” denilen yemek, üstünde pide pişirilen “tava” da ortak kelimelerden. </st><st c="14462">Midesine ve keyfine düşkün adamlara Hintliler “şarabî kababî” diyor. </st><st c="14531">“Do pyazah” tarzı pişirmede, doğranmış soğanlar iki ayrı biçimde pişirilerek yemeğe eklenir, böylece iki farklı soğan tadı vermiş olur. </st><st c="14667">“Do pyazah”, zaten, “iki soğan” demektir. </st><st c="14709">“Piyaz” bizde de bazen bu anlamda kullanılır. </st><st c="14755">“Hıyar”, “kheera” olur. </st><st c="14779">Karpuza (ki Yunanca’dan gelir) “karbooza” derler. </st><st c="14829">“Çorba”, “şoorva”dır, “şalgam” da “şulgum”.</st></p>
		<p><st c="14872">Hint yemeklerinin çoğu, gerekli baharlarla ve oldukça uzun süre –baharların tadını alması için– tencerede pişer. </st><st c="14986">Pirinç bu ülkenin de başlıca besinidir ama cinsi ve pişirilişi Çin ve öbür Uzak-doğu tarzlarından farklıdır. </st><st c="15095">En güzel, kendine özgü kokusu olan Basmati pirinci kuzeyde yetişir. </st><st c="15163">Bir Hint lokantasında “rice” isterseniz muhtemelen haşlanmış (ama lapalaşmamış) pilav gelecektir. </st><st c="15261">Safranı, öteki ögeleri yerinde bir şey istiyorsanız “pullau rice” demelisiniz. </st><st c="15340">Pilavın çeşidi çoktur Hindistan’da.</st></p>
		<p><st c="15375">Kuzeyde ise, gene Türk etkisiyle, buğday tercih edilir ve “nan”, “çapati”, “paratha”, “papadum” gibi adları olan değişik pideler pişirilir. </st><st c="15516">Ekmek de, pilav da, yanlarındaki çeşitli yemeklerin ortak zemini gibidir.</st></p>
		<p><st c="15589">Ateşte pişen “kabab”ları ve fırında pişen “tandoor”ları da vardır. </st><st c="15657">Bunların İran üstünden Türkler’in getirdiği etkiler olduğunu sanıyorum. </st><st c="15729">Zaten adları da bunu pekiştiriyor. </st><st c="15764">Böyle pişecek etlerin oldukça uzun zaman marinadda tutulması gerekir.</st></p>
		<p><st c="15833">Çok yendiğinde monotonlaşmakla birlikte, iyi pişirilmiş Hint yemeğinin keskin kokuları ve tadlarıyla, oldukça kendine özgü bir yeri var, dünya mutfakları arasında.</st></p>
		<h2><span><st c="15997">İran</st></span></h2>
		<p><st c="16002">İran mutfağı hakkında, bundan önce yazdıklarıma kıyasla, çok daha az şey biliyorum; bunlar da büyük ölçüde “teorik”. </st><st c="16120">Doğrudan deneyimim, bir iki İranlı ahbabımın evinde veya Avrupa’daki İran lokantalarında yemeğe </st><span epub:type="pagebreak" title="167" id="page167"></span><st c="16216">gitmenin ötesine geçmiyor. </st><st c="16243">Bunun önemli bir nedeni, çok bulunduğum Avrupa kentlerinde bu öncekilerin lokantalarına adım başında rastlanmasına rağmen, İran lokantasının pek fazla olmaması.</st></p>
		<p><st c="16403">Daha önce, İran’ın, iki temel tahıl, buğday ve pirincin kesişme noktasında bulunduğunu söylemiştim. </st><st c="16504">Bizde olduğu gibi İran’da da buğday fakir fukara yemeğinin temelini oluşturuyor, pirinç ise görece daha yüksek sınıflara özgü bir besin. </st><st c="16641">Tabiî bu, nasıl piştiğine, neyle piştiğine de biraz bağlı; Hindistan’ın ince uzun Patna pirinçleri, Basmati pirinçleri, gene onlar gibi ince ve kokulu (adı üstünde) “amber-bû” pirinci haline gelir. </st><st c="16839">Bundan çeşitli pilav ve çilavlar yapılır.</st></p>
		<p><st c="16880">İran’ın dünya haritasında kapladığı yer, yalnızca buğdayla pirincin değil, doğu ile batı arasında birçok nesnenin buluştuğu, geçtiği, aktarıldığı yerdir: Çin’den gelen kâğıdın veya ipeğin, Hint’ten gelen baharatın veya şeker kamışının ve yenir yenmez daha nelerin. </st><st c="17146">İran da doğal olarak bunlardan payını alıyordu.</st></p>
		<p><st c="17193">“Çilav”, İran mutfağı denir denmez akla gelen ilk kelimedir. </st><st c="17255">Ama varlığından gene İran’ın sorumlu olduğunu sandığım başka yemekler veya pişirme yöntemleri de var. </st><st c="17357">Yaş ya da kuru meyvaların yemek pişirmede kullanılması bunlardan biri. </st><st c="17428">Bademin, fıstığın, kuş üzümünün yemeğe katılması böyle. </st><st c="17484">İç pilav dediğimiz şey bir İran icadı olmalı. </st><st c="17530">Ama yaş meyvayı özellikle etle birlikte pişirmek de böyle. </st><st c="17589">Bu yöntem, doğuya doğru, meyvalar değişse de değişmiyor. </st><st c="17646">Batı bunu hiç benimsememiş. </st><st c="17674">Ama erikle, kayısıyla, ayvayla ve başka meyvalarla yapılmış et yemekleri bayağı lezzetli olabilir. </st><st c="17773">Yalnız, bunları ev yemeği olarak tanıyabiliyorsunuz. </st><st c="17826">İran’da bile, lokantalar kebaplı çilav dışında fazla çeşit sunmuyor.</st></p>
		<p><st c="17894">Bu bölgelerin bir başka yerlisi olan Ermeniler’in geleneksel mutfağında da aynı yöntemler ve çok benzer yemeklerle karşılaşıyoruz.</st></p>
		<p><st c="18025">“İran yemekleri Arap mutfağını da etkilemiştir” cümlesi bizi bu kıtadaki son durağımıza getiriyor:</st></p>
		<h2><span><st c="18124">Arap mutfağı</st></span></h2>
		<p><st c="18137">Arap mutfağıyla Asya turumuzu sona erdirip Afrika’daki, çok daha kısa süreceğini tahmin ettiğim yolculuğa başlayacağız.</st></p>
		<p><span epub:type="pagebreak" title="168" id="page168"></span><st c="18257">Arap yemeklerinin beni hayrete düşürdüğünü itiraf edeyim. </st><st c="18316">Arap dünyası, dünyanın en verimkâr bölgelerinden birinde konsantre olmuş durumda. </st><st c="18398">Evet, Arap ülkelerinde çöl çok, fazlasıyla var. </st><st c="18446">Ama hepsinin bereketli, üstelik özellikle bereketli bölgeleri de var. </st><st c="18516">Buna ek olarak, yukarıda İran için söylediğim gibi, Araplar da uzun zaman dünya ticaretinin aktığı kanalların üstünde oturmuşlar. </st><st c="18646">Örneğin bütün baharat onların elinden geçmiş. </st><st c="18692">Buna rağmen, bugün öyle dört başı mamur bir Arap mutfağının oluştuğunu söylemek zordur.</st></p>
		<p><st c="18779">Yalnız, bu söylediklerimden, Lübnan’ı hariç tutuyorum. </st><st c="18835">Lübnan mutfağı belki saydığım bütün avantajları en iyi biçimde bir araya getirmeyi başarmış.</st></p>
		<p><st c="18927">Arap yemeklerinde beni en çok tedirgin eden şey, baharat kullanımı. </st><st c="18996">Yukarıda, incelmiş Hint mutfağının, ister istemez yemeği ağırlaştıran baharları olabilecek en iyi şekilde bileştirdiğini söylemiştim. </st><st c="19130">Böyle bir ustalığın sonucu, bileşimin ortak bir –güzel– kokusu olması. </st><st c="19201">Bu tip yemeğe alerjisi olanlar dışında, hayli iştah açıcı. </st><st c="19260">Ama yemeğe başladığınızda, biraz da deneyiminiz varsa, yediğiniz şeyin içinde, sözgelişi kişniş, taze ya da toz zencefil, boyotu, kakule vb. </st><st c="19401">olup olmadığını anlayabiliyorsunuz. </st><st c="19437">Arap yemeğinde ise, konan baharların niçin, neye göre seçilip konduğunu anlayamıyorum. </st><st c="19524">Sanki vaktiyle birisi birtakım deneyler yapmış, ama deneyleri sürdürüp daha iyi sonuçlar almasına zaman kalmadan, tarifeler o ilk şekliyle donup kalmış gibi. </st><st c="19682">Baharat, birbiriyle ve lezzet verdikleri ana yiyeceğin kendi potansiyelleriyle bir uyum kurmadan, kuramadan, baharat olarak öylece duruyor.</st></p>
		<p><st c="19821">Yemek beğenmenin –ya da beğenmemenin– şüphesiz özel bir yanı var. </st><st c="19888">Ben de Arap mutfağı üstüne bu söylemi, nesnel bir olguyu belirtmekten çok, kendi duygularımı açıklamak için bu kadar uzattım.</st></p>
		<p><st c="20013">Lübnan’a hiç gidemedim, ama Lübnan lokantalarına –hatta, Prag gibi, karşınıza çıkmasını çok fazla beklemeyeceğiniz yerlerde– gittim. </st><st c="20147">Bugünlerde İstanbul’da da oldukça iyi Lübnan örnekleri sunan lokantalar var. </st><st c="20224">Doğrusu, hepsinden memnun kaldım. </st><st c="20258">Sanırım bu küçük ülkenin küçük ama çok karışık nüfusu, her biri kendi becerisini ve ustalığını katarak, ince ve özgün bir mutfağın oluşmasına yardım etmiş.</st></p>
		<p><st c="20413">Susam ve susamdan yapılan tahin Maşrık’taki Arap mutfağında önemli bir rol oynar. </st><st c="20496">Klasik örnek, tabiî, humustur. </st><st c="20527">Ama yoğurtlu tahin, hayli </st><span epub:type="pagebreak" title="169" id="page169"></span><st c="20553">ağır olabilen cevizli tahin (muhammara), patlıcanla tahini birleştiren “babaganuş” ve daha birçok tahinli terkiple yapılan meze, en iyi örnekleri şaşmaz şekilde Lübnan’da yapılan güzel yemeklerdir. </st><st c="20751">Bakladan yapılan falafel de bütün Arap ülkelerinde tanınıyor (Mısır’da Koptlar’ın icadıymış) ama en iyisi Lübnan tarzı.</st></p>
		<p><st c="20870">Mısır’da epey vakit geçirdim, Kahire ve İskenderiye’de birçok iyi yerli lokantada yemek yedim. </st><st c="20966">Demin baharatla ilgili söylediklerimle aynı doğrultuda, çok zaman yenen ve daha önemlisi, içilen her şey, benim zevkime göre fazla aromatik: kahvenin içinde kakuleden, çayın içinde naneden hoşlandığımı söyleyemem – nargilede bile alışık olmadığım, fazladan bir aroma var. </st><st c="21238">Ayrıca, o kadar aromatik değil ama, sıcak su içinde nohutu da sevmedim. </st><st c="21310">Güvercin ızgaralarını denemedim bile, ama tabiî bu sırf “gastronomik” bir gerekçe değil.</st></p>
		<p><st c="21398">Bu arada, bizim tatlıların bir kısmı, özellikle baklava ailesi, herhalde Arabistan’dan veya bu yakınlardan doğmuş olmalı. </st><st c="21521">Suriye’nin, Halep’in bu konuda usta olduğunu biliyorum, çünkü yedim. </st><st c="21590">Öte yandan, Arap ve İran kaynakları bu tatlılar hakkında eski tarihlere uzanan bilgiler vermiyor. </st><st c="21688">Ortaya çıkmaları, Osmanlı İmparatorluğu’nun en fazla genişlediği çağda oluyor. </st><st c="21767">Buna göre Osmanlı icadı oldukları söylenebilir mi? </st><st c="21818">Gaziantep, Adana, Hatay tarafları da –bence daha ince bir üslûpla– bu tür tatlıları çok iyi yapar. </st><st c="21917">Bunun dışında, Yunanlar’ın da bunları sahiplenmeye hevesli olduklarını biliyorum, ama bu bana daha zayıf bir ihtimal gibi geliyor. </st><st c="22048">“Milliyet”i var mı, tespit edilebilir mi, bilmem, ama herhalde Gaziantep’le Halep arasında kalan bölgede ortaya çıkmış olmalı. </st><st c="22175">Böyle konularda “millî” bir “köken” aramak manevi anlamda olduğu kadar olgusal düzeyde de “yanlış”tır diye düşünüyorum.</st></p>
		<p><st c="22294">Maşrık’ta Arap mutfağı üstüne bunları söyledikten sonra gelelim Mağrib’e: burada Araplar’la bölgenin daha eski yerlileri olan Berberler karışmış durumda. </st><st c="22449">Burada yemek hakkında her konuşma “kuskus”la başlamak zorunda.</st></p>
		<p><st c="22511">Fransız edebiyatında “yemek” konusunda bir önerme, bilgi vb. </st><st c="22573">bulmak istiyorsanız, ilkin Rabelais’ye bakmalısınız. </st><st c="22626">Nitekim bu konuda da Rabelais “coscoton à la moresque” (Mağrib işi kuskus) diye bir şeyden söz ediyor ve bunun Provans’ta çok sevildiğini söylüyor. </st><st c="22774">Bugün de Fransa’da, özellikle Paris’te, adım başına bir kuskus lokantasına rastlarsınız. </st><span epub:type="pagebreak" title="170" id="page170"></span><st c="22863">Demek işin başı, ta 16. </st><st c="22887">yüzyıla kadar gidiyormuş – ya da, “en azından”.</st></p>
		<p><st c="22934">Kuskus un haline getirilmeden ezilen buğdaydan ve darı çeşitlerinden yapılır. </st><st c="23013">Bu hamur tereyağıyla da karıştırılır ve karılır. </st><st c="23062">Sonra küçük küçük kesilip şekil verilir. </st><st c="23103">Kuskus pilavının etli, tavuklu, sebzeli yüz türlü hali vardır. </st><st c="23166">Popülerdir ve popüler olan birçok şey gibi, fazla rafine değildir.</st></p>
		<h2><span><st c="23232">Siyah Afrika</st></span></h2>
		<p><st c="23245">Kıtaların ezelden beri en yoksulu Afrika, yemek bakımından da, genel karakterini oluşturan çizgilerin dışına çıkmaz. </st><st c="23363">Çeşitli Avrupa kentlerinde –örneğin Londra’da– zaten sayıları fazla olmayan Afrika lokantalarına gittim.</st></p>
		<p><st c="23467">Arap etkisinin hayli fazla olduğu hemen anlaşılıyor. </st><st c="23521">Zaten Afrika’nın en yaygın dillerinden biri “Svahili”dir; bu, Arapça “sevahil”den (yani, “sahiller”) gelir. </st><st c="23629">Bu dilin kökünde, Arapça’dan pek çok kelime almış Bantu dili olduğunu söyleyebiliriz. </st><st c="23715">Dili böylesine etkileyen Arap varlığının yiyeceği etkilememesi düşünülemezdi. </st><st c="23793">Nitekim, gittiğim Afrika lokantalarının “menu”lerinde “humus” ve “künefe” adlarını görüyorsunuz – ama kendileri, adlarından daha az tanıdık çıkıyor.</st></p>
		<p><st c="23941">Kökü Afrika’da olup da bütün dünyayı etkileyen tek şey, bir yiyecek değil, bir içecek, yani kahve. </st><st c="24041">Doğum yerinin Etyopya olduğu sanılıyor. </st><st c="24081">Oradan Yemen’e geldikten sonra dünyaya yayılmış. </st><st c="24130">Ama Afrika, burada da, “birinci üretici” olma payesini Güney Amerika’ya kaptırmış.</st></p>
		<p><st c="24212">Afrika’da bugün en fazla tüketilen besinlerin çoğu keşiflerden sonra buraya başka yerlerden getirilmiştir: mısır, patates, tatlı patates veya avokado gibi meyvalar. </st><st c="24378">Kocaman bir yumru olan (bazan on beş, yirmi kilo çeker) ve bütün Afrika’nın yoksul yemeği olarak kullanılan “yam” ise yerlidir.</st></p>
		<p><st c="24505">Gittiğim lokantalarda termit veya çekirge gibi yemekler pişirilmiyordu.</st></p>
		<p><st c="24577">“Afrika Lokantası”, sanki çelişik bir kavram: örneğin Londra’ya son gidişimde baktım her yerde “Etyopya lokantası” var. </st><st c="24698">İyi ama, Etyopya’da kıtlık var... </st><st c="24732">Arkadaşım, “Bu lokantalarda içinde örneğin üç beş fasulya olan boş bir tabak getirmeliler önüne, ama bir yığın para ödeyip çıkmalı” dedi. </st><st c="24870">Doğru.</st></p>
		<h2><span><span epub:type="pagebreak" title="171" id="page171"></span><st c="24876">Amerika</st></span></h2>
		<p><st c="24884">Eski Dünya’ya pek çok besin kazandıran Amerika kıtası, bunun karşılığında, oradan daha da çok besin almıştır. </st><st c="24995">Özellikle kuzey yarıkıtanın tarıma elverişli muazzam ovaları sayesinde birçok besin maddesinin en büyük üreticisi haline de gelmiştir.</st></p>
		<p><st c="25129">Mutfak açısından bakıldığında, bütün bu zenginlikten aynı zenginlikte bir sonuç çıkardığı pek söylenemez. </st><st c="25236">ABD’de yenen yemekler arasında </st><em><st c="25267">“French</st></em><st c="25274"> fries” ya da </st><em><st c="25288">“Spanish</st></em><st c="25296"> rice” gibi, Eski Dünya’daki doğum yeriyle anılan yemekler çoktur. </st><st c="25363">“Swedish meat balls” veya “Moravian cake” de vardır. </st><st c="25416">“Pennsylvanian Dutch” dedikleri sucuk, salam türleri, “Dutch” kelimesinin düşündüreceği gibi “Hollandalı” değildir; aslı “Deutsch”tur, yani Alman. </st><st c="25563">Ülkenin gelişme biçimine uygun olarak, dünyanın her yerinden gelen insanların yanısıra, dünyanın her yerinden gelen yemekler de vardır. </st><st c="25699">Ancak, bunların hepsinin “Amerikanize” olduğunu söylemek de mümkün. </st><st c="25767">“Amerikanize” olmak ne demek? </st><st c="25797">Buna net bir cevap vermek kolay değil; ancak, başta “pizza”, Amerika’da yediğiniz hiçbir şey, o yemeğin Eski Dünya’daki halinin eşi değildir, biraz değişmiştir. </st><st c="25958">Belki de “Amerikanize olmak” bu demek.</st></p>
		<p><st c="25996">Batı’nın dehşetli “longhorn” sığır sürüleri hâlen de Amerika’nın temel besinini sağlar. </st><st c="26085">Amerikan biftekleri için, “yeme de yanında yat” sözünden çok “yeme de üstünde yat” demek uygun düşecektir. </st><st c="26192">Nitelikten çok niceliğin, Amerikan lokanta yemeğinin tanımlayıcı özelliği olduğu iddia edilebilir.</st></p>
		<p><st c="26290">Kuzeydeki ABD’nin bu et bolluğu, özellikle güneydeki Arjantin’de karşılığını bulur. </st><st c="26375">Bu ülkenin geniş </st><em><st c="26392">pampa</st></em><st c="26397">’ları yüzyılı aşkın bir süredir Eski Dünya’dan getirilmiş büyük sığır sürülerini besliyor. </st><st c="26489">Arjantin’de, Kuzey’de olduğu gibi, </st><em><st c="26524">“longhorn”</st></em><st c="26534"> cinsinin ağır bastığını sanıyorum. </st><st c="26570">Brezilya’da ise Hindistan’dan gelen </st><em><st c="26606">zebu</st></em><st c="26610"> da çok var. </st><st c="26623">Hatta yalnız hörgücünün ateşte pişirilmesiyle yapılan özel bir yemekleri olduğunu biliyorum. </st><st c="26716">Avustralya bir koyun eti ihracatçısıysa, Arjantin de en büyük sığır eti ihracatçısı. </st><st c="26801">Et dışında, Arjantin mutfağının da fazla bir özelliği yok.</st></p>
		<p><st c="26859">Kıtanın yemek bakımından en ilginç bölgesi, bildiğim kadar, Meksika’dır. </st><st c="26933">Amerika’da Meksika, bazı bakımlardan Avrupa’da İtalya’yı andırır. </st><st c="26999">Temelde gene hamur işine dayanan, oldukça yoksul bir mutfaktır, ama </st><span epub:type="pagebreak" title="172" id="page172"></span><st c="27067">elindeki malzemeyi hayal gücünü iyi çalıştırarak kullanıp ilginç lezzetler elde etmeyi başarmıştır. </st><st c="27167">İtalyan mutfağı hamurun yanısıra (doğum yeri gene Meksika olan) domates de olmadan olmazdı. </st><st c="27259">Meksika’da ise domates tabiî var, ama baş rolü biber oynuyor. </st><st c="27321">“Chili con carne”, “taco”, “enchilada” Meksika’nın artık uluslararasılaşmış yemekleri – hepsi de acı olmalı.</st></p>
		<p><st c="27429">Meksika’dan başka, Karaibler’de de yemek ilginç olabiliyor, çünkü burada hem deniz ürünü, hem de ırksal karışım fazla. </st><st c="27549">Örneğin, “Karaib-Çin” mutfağından söz edilebiliyor. </st><st c="27601">Bunun gibi, ABD’de yerel bir gelenek olan Cajun son zamanlarda yaygınlaştı. </st><st c="27677">Cajun, ABD’deki küçük Fransız azınlığına (Louisiana’da yoğunlaşırlar) verilen addır, ama bundan, Cajun yemeğinin Fransız mutfağını andırdığı sonucunu çıkarmayın. </st><st c="27839">Farklı, kendine özgü bir pişirme tarzıdır.</st></p>
		<p><st c="27881">İnsanlarda melezliğin, yani ırksal karışımın sonucunda daha güzel bireyler doğduğu söylenir. </st><st c="27975">Bu iddianın ayaklı ispatı gibi dolaşan insanlara sık sık rastlamışımdır. </st><st c="28048">Ancak, aynı şeyin yemekler için de geçerli olduğunu eklemeliyim. </st><st c="28113">Örneğin Brezilya, komşuları Arjantin, Şili ve Uruguay’a göre beyaz, siyah ve kızılderili karışımlarının, aynı zamanda bu mutfakların karışımlarının çok daha zengin olduğu bir ülke. </st><st c="28294">Bahia bölgesi ve Salvador kenti gibi, Afrika’dan gelen nüfusun yoğun olduğu yerlerde mutfak da değişiyor. </st><st c="28400">Hindistan cevizi ve palmiye yağının ön plana çıktığı farklı yemekler türüyor. </st><st c="28478">Bence henüz olgunlaşmamış, halen deneyimlerini sürdüren bir mutfak Brezilya’nınki. </st><st c="28561">Bir yanda Arjantin’deki gibi, döşek misali biftekler, ama siyahların yoğunlaştığı bölgelerde çok daha zengin karışımlar var.</st></p>
	</section>
	<section epub:type="footnotes">
		<aside epub:type="footnote" id="f1"><a href="chapter10_split_001.xhtml#ref_f1"><st c="28685">1</st></a><span><st c="28687"> Bunu yazalı Hindistan’a da gittim.</st></span></aside>
	</section>
<div id="charCountTotal" value="28722"></div></body>
</html>
