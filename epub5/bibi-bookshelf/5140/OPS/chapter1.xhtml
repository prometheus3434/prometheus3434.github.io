<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tarih Boyunca Yemek Kültürü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="15" id="page15"></span><st c="0">Yemek ve İdeoloji</st></h1>
		<p><st c="18">İdeoloji, insan hayatında her şeyin içine karışıyor. </st><st c="72">Böyle olunca, bir ulusun yediği yemeklerin ve yemek yeme üslûbunun, hem ideolojisinden etkilenmemesi, hem de ideolojisini etkilememesi imkânsız. </st><st c="217">Bir ulusal mutfak, sadece ulusal ekonominin ürünü değil, bir dünya görüşünün ürünü aynı zamanda.</st></p>
		<p><st c="313">Bu konuyla epey ilgilenen Lévi-Strauss şunları söylüyor: “Bir toplumun yemek pişirme yolu, bilincinde olmadan yapılarını tercüme ettiği bir dil gibidir.”</st></p>
		<p><st c="467">Aradaki bu bağlantıyı çok mekanikleştirmemeli şüphesiz. </st><st c="524">Hele, “feodal yemek/emekçi yemek” gibi ayrımlara girmek de hiç o kadar anlamlı değil. </st><st c="610">Yemek yeme üslûbunun en geniş anlamda bir dünya görüşünü nasıl yansıttığı üstünde durmak istiyorum.</st></p>
		<p><st c="709">Çin mutfağı birçok bakımdan anlamlı bir örnek. </st><st c="757">Bilirsiniz, Çinliler çatal bıçak kullanmaz, tahta veya başka maddeden çubuklarla yemek yerler. </st><st c="852">Bu bize çok zor görünen yöntem Çinlilerin yemek olayına bakışı tarafından belirlenir. </st><st c="938">Bir Çinli yediği yemeği bıçak filan gibi kesici âletlerle mıncıklamayı, yemeğe karşı bir saygısızlık, bir günah sayar. </st><st c="1057">Bu nedenle, yenecek şeyler önceden kesilip hazırlanır (yani bu zorunlu “barbarlık” sofra öncesine alınmış olur), sofraya her şey bir lokmada yenecek boyda gelir. </st><st c="1219">Yemeğe bu saygının yanında, Çinli, nesnelerin özüne saygı duyan, bu özü bozmamaya çalışan bir kişidir. </st><st c="1322">Bu yüzden yemeklerin </st><span epub:type="pagebreak" title="16" id="page16"></span><st c="1343">büyük bir kısmı birkaç dakikada pişer; et ve tavuk yemekleri bile. </st><st c="1410">Etler incecik dilimler halinde kesilir, sebzeler doğranır, çeşitli soslar, içkiler ve baharlarla birlikte tavada iki üç dakikada kızartılıp çıkarılır. </st><st c="1561">Çinlilerin nesnelerin özüne duyduğu bu saygının, damak açısından büyük yararları olmuştur. </st><st c="1652">Bizde bir pırasa yemeğinin ne kadar uzun zaman piştiğini düşünün; sonuç da doğrusu pek ahım şahım bir şey değildir. </st><st c="1768">Oysa en fazla üç dakikada pişmiş bir pırasada, alışık olmayanın pırasa diye tanıyamayacağı bir tazelik, dirilik ve lezzet çıkar karşınıza. </st><st c="1907">Bir tavuk haşlama için bile geçerlidir aynı şey. </st><st c="1956">Bizde tavuk saatlere yakın haşlandığı için özsuları gider, geriye tatsız bir şey kalır. </st><st c="2044">Çinli ise tavuğu tencereye koyup suyu ısıtır, su kaynadıktan bir dakika sonra da ateşi söndürür. </st><st c="2141">Kapağını sıkıca kapayıp sıcak suda yirmi dakika bekletir. </st><st c="2199">Bu süre bir pilici pişirmeye yeter ve böylece pişmiş bir pilicin özü, Çinli’nin duyduğu saygıyı hiç yalanlamaz. </st><st c="2311">Çok yerde kullanılan tavuk suyu ise, tavuğun kemiklerinin haşlanmasıyla elde edilir.</st></p>
		<p><st c="2395">Hintliler olsun, Çinliler veya başka Uzakdoğulular olsun, yemeğin masaya gelişini, ukalaca bir deyim kullanmak gerekirse, senkronik bir biçimde düzenler. </st><st c="2550">Yani, hemen hemen bütün yemekler aynı anda gelir sofraya. </st><st c="2608">Batılı yemek ise, belki Batılı’nın görece dinamik tarih kavramına uygun olarak, diyakroniktir. </st><st c="2703">Önce çorba gelir, </st><em><st c="2721">“starter”, </st></em><st c="2732">yani başlatıcı sonra asıl yemek, sonra tatlı vb. </st><st c="2781">Çinliler ise çorbayı dahi öteki yemeklerle birlikte içerler. </st><st c="2842">Önemli olan, çeşitli yemeklerin değişik lezzetlerinin eşanlı karışımıdır. </st><st c="2916">Böylece, et, tavuk, su ürünü, birkaç değişik sebze, hepsi bir arada yenir. </st><st c="2991">Hepsi aynı tabak içinde karıştırılır. </st><st c="3029">Çin yemeklerinin çok belirgin lezzetleri olduğu için, pilavları bir kontrast oluşturacak şekilde yavandır. </st><st c="3136">Hintliler ise, her şey gibi pilavı da türlü baharatla donatırlar. </st><st c="3202">Ama her iki yemekte de pilav, değişik lezzetlerin birleştiği ortak zemindir.</st></p>
		<p><st c="3278">Lezzete büyük önem veren Çinli ve Hintlilerin tersine, Japon yemeğinde görünüş lezzetten önce gelir. </st><st c="3380">Japon sofrası da senkroniktir, ama düzenlemesi yemekte normal olarak bekleneceği gibi lezzetlerin örgüsüne göre değil, renk ve biçim kombinezonlarına göre yapılır. </st><st c="3544">Kırmızı bir turp bir lezzet olarak değil, resimdeki bir leke olarak önemlidir Japon sofrasında. </st><st c="3640">Onun için Çinliler haklı olarak “Japon yemeklerine bakmalı, Batı yemeklerini koklamalı, Çin yemeklerini de yemeli” derler. </st><st c="3763">Japon uygarlığının biçime ve yüzeye önem verme eğilimi, bu adalardaki yiyecek madde</st><span epub:type="pagebreak" title="17" id="page17"></span><st c="3846">si çeşitsizliği ile birleşince yemeği de bahçecilik veya ikebana (çiçek yerleştirme) gibi sanatlar arasına sokmuştur.</st></p>
		<figure>
			<img src="image/img01.jpg" alt="gorsel-01" /><st c="3964"></st>
		</figure>
		<p><st c="3995">Çinliler’de derin bir felsefe, yemek sanatına da nüfuz eder. </st><st c="4056">Ama ekonominin de sonucun oluşmasında payı vardır. </st><st c="4107">Her şeyi ayırma, küçük parçalara bölme, daha tutumlu bir kullanım getirir. </st><st c="4182">Örneğin, tavuğun bir gün ciğerinden, bir gün budundan, bir gün göğsünden yararlanılır, deriden ve kemiklerden çıkan su her gün kullanılır. </st><st c="4321">Yoksul bir malzemeyle zengin yemekler yapılır böylece. </st><st c="4376">Yoksul Çin evlerinde de aşağı yukarı aynı şeyler pişer ve bu zenginlik, bugünün Çin’inde de değişmemiştir.</st></p>
		<p><st c="4482">Nesnelerin özüne güvenen Çinli, lezzet verici salça, baharat türünden az şey kullanır ve bunlar hemen hemen bütün yemeklerde aynıdır: Soya sosu, saki rakısı, zencefil, sarmısak, şeker vb. </st><st c="4671">Hint yemeğinde ise bir mihrace şatafatı (aynı zamanda da görgüsüzlüğü ve imgelemsel sınırlılığı) sezilebilir. </st><st c="4781">Bu mutfakta kullanılan bin kadar çeşit baharat, mihracenin, yemek diyarını fethetmek için emrine aldığı paralı askerler gibidir. </st><st c="4910">Çok az </st><span epub:type="pagebreak" title="18" id="page18"></span><st c="4917">lezzet vericiyle çok farklı lezzetler elde eden Çinlilere karşılık, bu kadar fazla lezzet verici nesneyle çalışan Hint mutfağında, sonuçta bütün lezzetler çok benzeşir. </st><st c="5086">Mihrace görgüsüzlüğü dediğim şeyin bir kanıtı, bazı yemeklerin üstüne konan, çok ince olduğu için de hemen eriyip yemeğin üstünde bir örtü gibi kalan gümüş veya altın varaklardır. </st><st c="5266">Değerli madeni böylece, fiilen yemiş olur insan. </st><st c="5315">Gene de, keskin lezzetleri ve kokularıyla, bütün tekdüzeliğine rağmen, kolay yabana atılır bir mutfak değil Hintlilerinki.</st></p>
		<p><st c="5437">Bir ulusal mutfak, bir ulusal giysi kadar yansıtabiliyor tarihi, bütün bir hayat anlayışı ve dünya görüşünü.</st></p>
		<p><em><st c="5546">Demokrat, </st></em><st c="5557">26 Mart 1980</st></p>
	</section>
	<div id="charCountTotal" value="5569"></div></body>
</html>
