<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tarih Boyunca Yemek Kültürü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="27" id="page27"></span><st c="0">Yemek Pişirmek</st></h1>
		<p><st c="15">İşbölümü, gelişen toplumların kaçınılmaz bir kuralı. </st><st c="69">Değişmeyen, gelişmeyen bir toplumda yaşıyorsanız, böyle bir gereklilikle pek karşılaşmazsınız; ama modern ya da “modernleşen” bir toplumda farkına bile varmadan bu sürecin içine girer, sonunda kendinizi uzmanlaşmanın şu ya da bu alanında –ve aşamasında– bulursunuz. </st><st c="335">Hele şehirliyseniz. </st><st c="355">Köyde, modernleşme öncesinin koşullarını sürdürmenin imkânı bir ölçüde var hâlâ – bu bir “imkân”sa, ama orada bile durum hızla değişiyor. </st><st c="493">Şehirde, fiziksel işlerden gitgide uzaklaşıyoruz, ama bir yandan da birçok kişi bununla mücadele ediyor. </st><st c="598">“Do it yourself”, yani her türlü onarımı insanın kendi yapması, Batı’da, bir bakıma bir zorunluluk olarak başlamıştı. </st><st c="716">Tamirci zor bulunan, bulununca da öylesine fazla para isteyen bir adam ki (çünkü el emeği pahalı), birçok insan, böyle işleri kendi yapmayı öğrenmeye başladı. </st><st c="875">Ama sonra da bundan zevk alıp bunu bir kişilik özelliği haline getirmeye yöneldi. </st><st c="957">İşbölümünün zorladığı uzmanlaşma köşesinden çıkıp onun dışında bir beceri kazanan insanlar, genellikle, bundan çok mutlu oluyor, becerilerinden kıvanç duyuyorlar. </st><st c="1120">Bu, genellikle bir el becerisi tabiî. </st><st c="1158">Yoksun kaldığımız şey bu; genellikle bebek gibi çaresiziz bu konuda. </st><st c="1227">Giydiklerimizi kendimizin yapması, düşünülmeyecek bir şey, büyük çoğunluk için. </st><st c="1307">Ama yiyeceklerimizi yapmamız o kadar uzak bir ihtimal değil. </st><st c="1368">Yemek yapmasını bilen kadınlar azaldıkça, erkekler çoğalıyor, diyebiliriz sanıyorum. </st><st c="1453">Çünkü kadınlar işbölümü öncesi dönemlere dayanan </st><span epub:type="pagebreak" title="28" id="page28"></span><st c="1502">alışkanlıklar sonucu, bilmeleri gerektiği söylenen ev işlerinden biri olarak öğreniyor yemek pişirmeyi. </st><st c="1606">Ev işi de hiç sevimli bir şey değil. </st><st c="1643">Hani, işbölümüne karşı bir tarafı var, ama “eksik olsun” denebilir. </st><st c="1711">Hele, ev dışında çalışan, zihniyle çalışan bir kadın için herhangi bir çekici yanı yok; en beter yanı da, her gün aynı biçimde tekrarlanması gereken bitmez tükenmez bir şey olması. </st><st c="1892">Neyse, fazla uzatmayayım. </st><st c="1918">Ev işi gibi yapınca, yemek pişirmenin de tadı kaçıyor. </st><st c="1973">Oysa erkekler genellikle “hobi” olarak pişiriyor yemeği. </st><st c="2030">Onun için zevk alıyorlar. </st><st c="2056">Yalnız, erkeklerin yemek yapması, hele aile düzeni içinde, her zaman çok matah bir şey değildir. </st><st c="2153">Genellikle, bildikleri birkaç yemek vardır ve bunları tafra satmak üzere, gösteriş için pişirirler. </st><st c="2253">Pişirmek üzere mutfağa girerler ama yanlarında yamak da ister ve bu işi yapana –genellikle karıları– düpedüz eziyet ederler: “Ver şunu, o değil yahu, şu!” türünden bir buyurganlıktır gider. </st><st c="2443">Gereğinden fazla alet edevat kirletir, hepsini de öylece bırakırlar. </st><st c="2512">Geride, Moğol istilasına uğramış arazi gibi bir mutfak kalır. </st><st c="2574">Neyse ki bütün erkekler böyle değil. </st><st c="2611">Ayrıca dünyada bütün büyük şefler, yaratıcı ahçılar erkeklerden çıkmıştır. </st><st c="2686">Bu, kadınların yemekte yaratıcı olmadığı anlamına gelmez; lokantada şeflik gibi profesyonel konumları gene erkeklerin tekellerinde tuttukları anlamına gelir. </st><st c="2844">Gene de ben, bu konuda, “Yemek kadınlara bırakılamayacak kadar önemli bir iştir” (maço!) esprimi, aslında buna inanmasam da, yapmaktan geri durmam.</st></p>
		<p><st c="2991">Nasıl başladım yemek pişirmeye? </st><st c="3024">Doğrusu, en somut ve anlaşılır nedenle: aç kalmamak için. </st><st c="3082">Annem ve büyükannemle yaşıyordum. </st><st c="3116">Bu sevgili kadınlar, et tutamaz ya da balığa bakamaz cinsten kadınlardı – özellikle annem. </st><st c="3207">Allah’ın günü ayşekadın fasulye ya da benzerleri, sabah akşam beyaz peynir, ekmek. </st><st c="3290">Böylece gidiyorduk. </st><st c="3310">On sekizime vardığımda, “yemek” diye bir şeyin, yani zorunluktan öte, keyif için de yenen bir şeyin adamakıllı farkına varmıştım. </st><st c="3440">Aslında bu o kadar yeni bir şey değildi belki! </st><st c="3487">Çünkü babam açısından dünyada yemek kadar önemli hiçbir şey olamazdı. </st><st c="3557">Bu yüzden onunla kaldığım zamanlar, ister evde, ister dışarıda yiyelim, mutlaka bayağı lezzetli şeyler tadıyor ve yığınla yemeği dikkat etmeden öğreniyordum. </st><st c="3715">Ama tam dank etmemişti: yerken iyi, sonra unutuveriyorum, örneğin. </st><st c="3782">Ayrıca, babamın tutkusu da aşırı görünüyordu. </st><st c="3828">Erkek çocuğun babasıyla itiştiği ve ona benzemekten özellikle kaçındığı yıllar bunlar. </st><st c="3915">Gerçekten de abartılıydı, tutkusu. </st><st c="3950">Bir sülün edindiğini hatırlarım. </st><st c="3983">Üç </st><span epub:type="pagebreak" title="29" id="page29"></span><st c="3986">gün kadar, bir gün beyaz şarapla marinad, ertesi gün kırmızı şarapla marinad derken, neredeyse birlikte pişmişlerdi. </st><st c="4103">Son gün, fırına hayvan konana kadar yapılanlar olağanüstüydü. </st><st c="4165">Sonra, on beş dakikada yedik, bitti. </st><st c="4202">Bunlar bana biraz “absürd”, dolayısıyla gereksiz görünüyordu.</st></p>
		<figure>
			<img src="image/img03.jpg" alt="gorsel-03" />
		</figure>
		<p><st c="4263">Bir yaz Karamürsel’de yazlık ev tuttu, ben de üç ay kadar kaldım orada. </st><st c="4336">Sabah şehre, çarşıya gider, alışveriş ederdik. </st><st c="4383">Örneğin bamyaya bayılır; ondan başka da seven yok (hep nefret etmişimdir). </st><st c="4458">Dolayısıyla gün aşırı, kendine üç yüz gram bamya alıyor: bu az miktarı pişirecek bir de küçük tencere alıyor. </st><st c="4568">Ya da gece balıkçılar ıstakoz tutmuş, hemen onu kaynatacak devasa bir kazan alıyoruz. </st><st c="4654">Böyle böyle, üç ayın sonunda, Ankara’ya dönerken babam orada edindiği mutfak eşyalarını eve taşımak için ayrıca bir kamyonet kiraladı. </st><st c="4789">Gülüp geçtiğim halde bütün bu pişirme eylemlerinden farkına varmaksızın ne çok şey öğrendiğimi sonradan, kendim de yemek yapmaya başlayınca anladım. </st><st c="4938">Yıllar sonra babam Yassıada ve Kayseri badirelerini yaşayarak hapisten çıktı; Türkiye’de kendine göre iş bulamayınca Almanya’ya yerleşti. </st><st c="5076">Mektuplaşırdık. </st><st c="5092">Bir mektubunda, ne tür bir </st><span epub:type="pagebreak" title="30" id="page30"></span><st c="5119">bonfile yediğini (öğle yemeğinde) anlatıyor, “sonra”, diyordu, “aklıma ebegümeci geldi.” Ve hayıflanıyordu: “Şu basit otçağız!” Ama özlemiş işte onu. </st><st c="5269">“Anlayacağın vatan hasreti de bende mutfaktan başlıyor,” diye bitiriyordu. </st><st c="5344">Orada kaldığı süre içinde bir kere geldi Türkiye’ye. </st><st c="5397">O seferinde de treni kaçırdı, bana tam uygun soğan turşusu bulmakta geciktiği için (ben de artık onunla aynı türden günahkârlar kulübüne girmiştim o yıllarda). </st><st c="5557">Karşılamaya gittiğimiz trenden ona refakat etmek üzere gelen akrabamız yalnız inip olanları anlattı. </st><st c="5658">Neyse, ertesi gün karşılayabildik. </st><st c="5693">Pasaport, bavul falan, Sirkeci Garı’ndan çıkar çıkmaz, karşıdaki “Konyalı”yı gösterdi: “Oraya gidiyoruz,” dedi. </st><st c="5805">O da müthiş bir gündü.</st></p>
		<p><st c="5827">Neyse, dediğim gibi, ben daha önce katılmıştım kulübe. </st><st c="5883">Sanırım üniversitenin birinci sınıfındaydım. </st><st c="5928">İki yıldır, Kumkapı’yı kendime mesken tutmuştum. </st><st c="5977">Balıkla gitgide muhabbeti koyultuyordum, ama yalnızca “tüketici” sıfatıyla. </st><st c="6053">Bir gün eve giderken bir kilo kolyos aldım (param da çok azdı bu dönemde). </st><st c="6128">Tavada kızartmaya karar vermiştim. </st><st c="6163">Eve gelip işe giriştim. </st><st c="6187">İlk deney bir felakete dönüştü, çünkü kızartma yapmak için önce yağın iyice kızdırılması gerektiğini bile henüz bilmiyordum. </st><st c="6312">Üstelik, kendimi ellerinden kurtarma amacıyla bu işi öğrenmeye ahdettiğim kadınlar bile bana bu kadarını söylerlerdi – sorsaydım. </st><st c="6442">Ama insan bir kere karar vermeyegörsün. </st><st c="6482">Deneyler sürdü-etle, balıkla. </st><st c="6512">Sonunda öğrenmeye başladım. </st><st c="6540">Bir gün kapama yaptım, oldu. </st><st c="6569">Derken balık çorbası bile yaptım. </st><st c="6603">Eve gelip giden birçok arkadaşım vardı. </st><st c="6643">İnsan hayatta olduğu pek çok şeyi arkadaş yoluyla olur. </st><st c="6699">Onlar bana “çok iyi, çok lezzetli” dedikçe ben ha gayret, şunu da yapayım, bunu da öğreneyim diye, gırtlağıma kadar battım. </st><st c="6823">Bir zaman sonra, artık evde yemeği ben yapıyordum. </st><st c="6874">Balık benim için hep başta geldi. </st><st c="6908">İyi de, bizim balıklar genellikle kendiliklerinden çok lezzetli olur; ayrıca, her birinin nasıl pişeceği gelenek içinde belirlenmiştir. </st><st c="7044">“Kalkan” deyince, kalkanın tavası olur; kalkıp ızgara ya da buğulama yapmazsınız (belki bazan, fantezi olarak). </st><st c="7156">Tabiî ufak tefek ayrıntılar önemlidir. </st><st c="7195">Özellikle küçük balıkları tavada kızartmadan önce bir süre biraya yatırırsanız iyi olur, falan filan. </st><st c="7297">Ama sonuçta geleneksel bir tarz vardır ve siz ona uyarsınız. </st><st c="7358">Öncelikle balıktan çıkardığım bu ilke benim için genel bir ilke haline geldi. </st><st c="7436">Yemek bence “sanat” değil, “zenaat”. </st><st c="7473">Bunu bütün zenaatlar gibi bir ustadan öğrenirsin ve ustanın dediğini yaparsın. </st><st c="7552">Yüzyüze tanıştığın ustan olmayabilir bu ahçılık zenaatında ya da sa</st><span epub:type="pagebreak" title="31" id="page31"></span><st c="7619">yıları çok olduğu için tek bir kişiye “ustam” diyemeyebilirsin. </st><st c="7684">Benim de böyle çok ustam oldu. </st><st c="7715">En eskisi babamdı. </st><st c="7734">Amerika’da evlerinde kaldığım Mrs. </st><st c="7769">Wheeler’dan bazı şeyler öğrendim. </st><st c="7803">Rasih Güran’ı da, Kumkapı’da Tütüncü Hayko’yu da usta belledim. </st><st c="7867">Daha sonra da birçoklarını. </st><st c="7895">Yemeğe “sanat” olarak yönelenler kendi “kreasyonları”nı oluşturmak için uğraşır. </st><st c="7976">“Bir tek” onların bildiği ve yaptığı yemekler olmalıdır. </st><st c="8033">Ben kendimi zenaatkâr saydığım için, yaptığım şey, başkalarından yediğim iyi yemeklere ne kadar benzese o kadar mutlu olurum. </st><st c="8159">Sonuçta ister istemez herkesin kattığı birşeyler olur, olabilir, ama bence bu bir öncelik değil.</st></p>
		<p><st c="8255">Bir de yemeğin seyredilmek için değil, yenmek için yapıldığına inanırım. </st><st c="8329">Süslemek için hiç uğraşmam. </st><st c="8357">Kendi doğal haliyle göze hoş görünüyorsa, ne âlâ. </st><st c="8407">Ama Japon mutfağı ya da </st><em><st c="8431">nouvelle cuisine</st></em><st c="8447"> gibi tabaklarla resim yapmaya kalkışmam. </st><st c="8489">Her şeye balıktan başladım, diyorum. </st><st c="8526">Burada izlediğim rota, edebiyattakinden farklı oldu. </st><st c="8579">İngiliz edebiyatını Türkiye edebiyatından önce öğrenmiştim. </st><st c="8639">Türk edebiyatında sevdiklerim vardı. </st><st c="8676">İngiliz (ve Amerikan) edebiyatını sistematik öğrenmiştim. </st><st c="8734">Yemek işinde ise sevdiğim uluslararası yemekler vardı, ama Osmanlı mutfağını sistematik öğrendim. </st><st c="8832">Daha sonraları, burayı kendime yetecek kadar takviye ettikten sonra, birtakım yabancı mutfaklar üstüne egzersizlerimi biraz daha ileri bir uzmanlık aşamasına taşımayı düşünmeye başlayınca, Çin ve Hint yemeklerini seçtim. </st><st c="9053">Özellikle Çin mutfağından çok hoşlanırım, felsefesine de değer veririm. </st><st c="9125">Hint mutfağı ona kıyasla çok kabadır, ama çok zaman kabalığa eşlik eden bir keskinliği vardır ki, hele genel olarak baharat seven birinin fazla direnmesi mümkün değildir. </st><st c="9296">Ama bu “sevme” ilişkisinin ötesinde, bu mutfakları iyi bilmenin Türkiye’de yararlı olacağını düşünmüştüm. </st><st c="9402">Fransız mutfağı çok evrenselleşti, her yerde örnekleri var. </st><st c="9462">Burada bile bazan iyisini bulabilirsiniz. </st><st c="9504">Doğu mutfakları, hele o zamanlar, hemen hemen hiç yoktu bizde. </st><st c="9567">Böylece, yetmişlerin başından başlayarak, Çin ve Hint yemekleri pişirmeyi öğrendim. </st><st c="9651">Çok öncelere uzanan bir tanışıklığımız zaten vardı, ama tabiî lokanta çerçevesinde. </st><st c="9735">Bunun da yararı oldu. </st><st c="9757">Şimdi epey başarılı bir ahçı sayılırım bu iki alanda – ya da, bunu pişirdiklerimi yiyenler söylesin! </st><st c="9858">Sonuç olarak, bu işe merak sarmanın ilk ve son nedeni, daha lezzetli birşeyler yemeyi garanti altına almak. </st><st c="9966">İlkel derecede somut bir adamım galiba. </st><st c="10006">Bellediğim bir amacın dışına hiç çıkamıyorum. </st><st c="10052">Şimdi, örneğin kimileri iyi müzik dinlemek için iyi bir müzik-</st><span epub:type="pagebreak" title="32" id="page32"></span><st c="10114">seti edinmeye niyetlenirler. </st><st c="10144">Bu alanlarda teknolojik gelişmenin sonu olmadığı için kafalarını bu işe takar ve “bir daha iyisi”nin peşine düşerler. </st><st c="10262">Sonunda, dikkat ederim, artık müziği değil, aleti dinlemeye başlamışlardır. </st><st c="10338">Yemek pişirenlerde de benzer “deformasyonlar” görülebilir. </st><st c="10397">En çok, “sunuş” ayinine takılır usta ahçılar. </st><st c="10443">Bir süslemedir gider. </st><st c="10465">Örneğin, görece alçakgönüllü bir tanıdığım, haşladığı lipsosun renginden, görünüşünden kaybetmemesi için balığı pamuklara sarıp öyle haşlıyordu. </st><st c="10610">Bu gene alçakgönüllü. </st><st c="10632">Daha neler gördüm. </st><st c="10651">Bu arada, görünüş uğruna milletçe feda ettiğimiz bir şey var, hem de çok önemli bir şey: salata! </st><st c="10748">Lokantalarda başladı, evlere de bulaştı, şimdi evrensel. </st><st c="10805">Neyse, bu konunun ayrı bölümü var, “şekva” etmeyi oraya bırakayım. </st><st c="10872">“Lokanta” konusuna böylece bir ucundan gene girmiş oldum. </st><st c="10930">Hep söylüyorum, yemek kültürü bozuluyor, onunla birlikte lokantalar da bozuluyor. </st><st c="11012">Ben yemekte yenilikten yana değilim, ama başkaları yenilik yaptı diye sorun çıkarmam elbette. </st><st c="11106">Yalnız bazı “cehalet” eseri durumlarda doğrusu kızıyorum. </st><st c="11164">İddialı geçinen birtakım lokantalarda, adı “kapama” olan yemeğin içinde havuç çıkarsa, zeytinyağlı taze bakla domatesle pişmiş ya da imambayıldı sarmısaksız pişmişse, gel de sinirlenme. </st><st c="11350">İşte bu gibi durumlara karşılık, büsbütün çaresiz kalmamış oluyorum, kendim pişirerek. </st><st c="11437">İlk başladığımda ev içi kurtuluş önemliydi, tarihin bu aşamasında memleket çapında kurtuluş ihtiyacı doğdu. </st><st c="11545">Bu arada, “iyi yemek yapar” diye şöhret edinmenin bir olumsuz sonucu, kimse yemeğe davet etmez oldu. </st><st c="11646">“Ya beğenmezse,” diye korku saldım demek ki insanlara. </st><st c="11701">Oysa ille lüks bir şey, ender bir şey, olağanüstü bir şey yiyeceğim diye bir derdim yok. </st><st c="11790">Mütevazi ve sıradan yemekleri de çok severim. </st><st c="11836">Yeter ki “sarmısaksız imambayıldı” gibi olmasın.</st></p>
		<p><st c="11884">Sonuçta bütün sorun ağzının tadıyla birşeyler yemek.</st></p>
	</section>
	<div id="charCountTotal" value="11937"></div></body>
</html>
