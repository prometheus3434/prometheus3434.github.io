<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tarih Boyunca Yemek Kültürü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="311" id="page311"></span><st c="0">Balık Tutmak</st></h1>
		<p><st c="13">“Yemek Yapmak” bölümünün başlangıç temasını bu bölümde biraz başka yönde geliştireyim. </st><st c="101">Hani, çağdaş işbölümü koşullarının, özellikle şehirde yaşayan ve zihnî emeğiyle geçinen insanı, fiziksel becerilerden kopardığını söylüyordum. </st><st c="244">Yemek yapmayı bilmek, bu tabiî genel mutfak işlerini de kapsayan bir iş olarak alındığında, belki işbölümünün bu kısıtlamasına karşı bir direniş gibi görünebilir. </st><st c="407">Ama çok yeterli bir direniş de sayılamaz.</st></p>
		<p><st c="448">Gelgelelim, yemek için pişirdiğiniz o şeyleri ayrıca kendiniz yetiştiriyor veya avlıyorsanız, bu epey daha ileri bir direniş olur. </st><st c="580">Bunun birkaç çeşidi (ve bileşimleri) mümkün.</st></p>
		<p><st c="624">Tabiî koyun, keçi ve tavuk yetiştirip, sonra da kesip yemek pek bize göre iş değil. </st><st c="709">Biz şehirliler hayvanları çocuğumuz, arkadaşımız gibi görürüz. </st><st c="772">Onca tanışıklığımız olan birini kesip yememiz imkânsızdır.</st></p>
		<p><st c="830">Bahçenizde domates, patlıcan ya da canınız ne isterse yetiştirmeniz bayağı hoş bir uğraş. </st><st c="921">Ben buna imkân bulamadım, ama fikrini severim. </st><st c="968">Geriye kara ve deniz avı kalıyor. </st><st c="1002">Sözünü ettiğim “anti-işbölümü” bağlamında bunların ikisi de, avın kendisinden hayli geniş bir alanı kapsayan fiziksel beceriler gerektirir. </st><st c="1142">Her ikisinde de, ilk insanla akrabalık bağlantınızı güçlü bir şekilde hissetmeniz sözkonusu. </st><st c="1235">Doğanın ortasında başınızı becermek durumundasınız.</st></p>
		<p><st c="1286">Ben oldum olası balık avına bayılırım, kara avına ise hiçbir yakınlık </st><span epub:type="pagebreak" title="312" id="page312"></span><st c="1357">duymadım ve hiç yapmadım. </st><st c="1383">Avcılar gibi dere tepe düz gitmeye itirazım yok, severim de. </st><st c="1444">Ama tüfekle hayvan vurma fikrini sevmiyorum. </st><st c="1489">Nedense balıklara ve başka deniz hayvanlarına karşı böyle bir tavrım gelişmedi. </st><st c="1569">Belki de onları çok daha fazla sevdiğim için!</st></p>
		<p><st c="1614">İnsan hem İstanbullu olup, hem de balık tutmasın, pek olur şey değildir. </st><st c="1688">Fazla meraklısı olmasanız bile, birtakım durumlar olur, fırsat çıkar. </st><st c="1758">Kendinizi elde olta, balık tutar ya da tutmaya çalışırken bulursunuz. </st><st c="1828">Sandalda veya kıyıda istavrit tutuyorsunuzdur ya da daha iddialı bir işe girişerek lüfere çıkmışsınızdır.</st></p>
		<p><st c="1933">Ben de çocukluktan gençliğe, bunları zaman zaman yaparak geçtim. </st><st c="1999">Üniversitenin ilk yıllarında Kumkapı’da serserilik ederken tekir ağı atıp toplamak ya da alamana kayıklarıyla profesyonel palamut avına çıkmak gibi deneyimler de edindim.</st></p>
		<h2><span><st c="2169">Balık avlama yöntemlerinin evrimi</st></span></h2>
		<p><st c="2203">Avlanırken ya da balık tutarken “ilk insanla akrabalık” bağını hissetmekten söz ettim. </st><st c="2291">Balıkçılık, tarih içinde nasıl evrildi, nasıl gelişti acaba? </st><st c="2352">Bugün bu iş için kullandığımız araçlar, oltalar ve ağlar, oldukça ileri bir teknolojinin ürünü. </st><st c="2448">Çok eski mağara resimlerinde balık resimleri görüyoruz, ama avlanmayı anlatan resim hemen hemen hiç yok. </st><st c="2553">Belli ki insanlar bayağı eski zamanlardan beri balığı tanıyor, yemesini de biliyorlardı. </st><st c="2642">Ama balıkçılığın gelişmesi epey zaman almış olmalı.</st></p>
		<p><st c="2693">İlk başarılar alet kullanılmadan kazanıldı herhalde. </st><st c="2747">Örneğin gelgitin büyük çapta olduğu yerlerde, kazaya uğrayıp da zamanında geri dönemeyen, karada kalmış balıkların toplanması gibi. </st><st c="2879">Bu bakımdan, midye gibi sabit yerde duran kabukluların toplanıp yenmesi balıkçılığın kendisinden önce gelişmiştir. </st><st c="2994">İstiridye herhalde en erken popülerleşmiş yemeklerden biridir.</st></p>
		<p><st c="3056">Zıpkın, muhtemelen en eski balık avlama aracı, en azından ilk araçlardan biri olmalıdır. </st><st c="3146">Kıyıya yaklaşan kefal gibi balıklar ya da sığ kumluklara giren pisi ve dil gibi yassı balıklar zıpkınla avlanabilir (nitekim hâlâ avlanıyor). </st><st c="3288">Ama daha derinlerdeki balıklara ulaşmak herhalde hiç kolay olmadı.</st></p>
		<p><st c="3354">İçine yem konmuş sepetle avlanmanın da en eski yöntemler arasında </st><span epub:type="pagebreak" title="313" id="page313"></span><st c="3421">olduğunu tahmin ediyorum. </st><st c="3447">Kullanılan ilk ağlar da, şimdiki dalyanlar gibi, balığı yakalamaktan çok, kapalı bir yere sevkedilen balığın oradan kaçmasını engelleyen duvarlar gibi yapılmış olsa gerek. </st><st c="3619">İnsanlar, madenleri işe yarar aletlere dönüştürmeyi öğrenene kadar çeşitli nesnelerden balık iğnesi yapmıştır, örneğin dikenden, kemikten ya da boynuzdan yapılma iğneler vb., ama bunlarla avlanmak kimbilir ne kadar zordu. </st><st c="3841">Aslında, madenden yapılma iğnelerin de ilkelliği uzun zaman sürdü. </st><st c="3908">Bu alanda “devrim” denebilecek gelişmeyi 1650’lerde İngiliz Charles Kirby gerçekleştirdi. </st><st c="3998">Bildiğim kadarıyla, çok yakın zamanlarda icat edilen naylon misinaya kadar oltalar at kılından ya da ipekten yapılmıştır. </st><st c="4120">Bunlarla başa çıkmanın zorluklarını düşündükçe, yirminci yüzyıl çocuğu olduğuma şükredesim geliyor.</st></p>
		<figure>
			<img src="image/img22.jpg" alt="gorsel-sayi" />
		</figure>
		<p><st c="4219">Mısır’dan başlayarak, bütün eski medeniyetlerde, balık ve su ürünlerinin önemli bir yeri vardır. </st><st c="4317">Girit, her şeyden önce deniz balıkçılığını geliştirmiş bir medeniyettir. </st><st c="4390">Daha sonra Ege’de kendi hegemonyalarını kuran Akalar, karalardan gelmiş bir ırk olarak, balığa yüz vermediler. </st><st c="4501">Homeros, </st><em><st c="4510">İlyada</st></em><st c="4516">’da, </st><span epub:type="pagebreak" title="314" id="page314"></span><st c="4522">bir denizcinin balığı ancak aç kalırsa yiyeceğini söyler. </st><st c="4580">Platon bile, Yunan soyluları arasında balıkçılığın hakir görüldüğünü, çünkü kuvvetten çok ustalık gerektirdiğini ileri sürmüştür! </st><st c="4710">Ama Ege, bu mağrur Akalar’a bile balığın faziletlerini öğretmekte fazla gecikmemiştir.</st></p>
		<p><st c="4796">Atalarımız da denizle ve denizin içindeki mahlûkatla biraz geç tanışmışlardı. </st><st c="4875">Kanunî zamanında İstanbul’a gelen Avusturya elçisi padişahın Amasya’da olduğunu öğrenir ve yeniden yollara düşer. </st><st c="4989">Yeşilırmak kıyılarına vardığında, suda iri kıyım balıklar görür. </st><st c="5054">Oralarda duran bir köylüyü çağırıp bu balıkları nasıl tuttuklarını –tercüman yardımıyla– sorar ve hoş bir cevapla karşılaşır: “O hayvanlar tutulmaz, çünkü yanına yaklaşınca kaçıyorlar.” Anlaşılan göçebelik yalnızca deniz değil, tatlı su balıkçılığına da fazla imkân vermeyen bir hayat tarzı.</st></p>
		<p><st c="5345">Balığın bol olduğu kuzey denizlerinde, Akdeniz havzasıyla kıyaslarsak, balıkçılık daha geç gelişti, ama pir gelişti. </st><st c="5463">Vikingler vb. </st><st c="5477">yağmacılığı bırakıp Avrupa’da hayat yerleşik bir hale geldikten sonra, belirli yöreler balıkçılıkta öne geçtiler. </st><st c="5591">İskandinav Leif Ericsson’un Amerika kıtasını gören ilk Avrupalı olduğunu öğrenmişizdir. </st><st c="5679">Ama ondan önce Bask balıkçıların ta Newfoundland’e gittikleri bu yakınlarda anlaşıldı. </st><st c="5766">16. </st><st c="5770">yüzyıl başında Jacques Cartier St. </st><st c="5805">Lawrence Körfezi’ni “keşfettiği” zaman burada yüzlerce Bask balıkçı teknesiyle karşılaşmıştı zaten.</st></p>
		<p><st c="5904">Amerika 1000 yılı öncesinde keşfedilmişti, ama “o tarihte Avrupa’nın henüz Amerika’ya ihtiyacı yoktu”.</st></p>
		<p><st c="6007">Kuzey denizleri morina, ringa, sardalya ve uskumru gibi, muazzam sürüler halinde dolaşan balıklarla dolu olduğu için, Akdeniz’le kıyaslanamayacak bir zenginliğe sahipti. </st><st c="6178">Bunlara balina gibi çeşitli işlerde kullanılan hayvanların avı da eklenince, Avrupa’nın Atlas’ta kıyısı olan ülke ve bölgeleri, Ortaçağ’dan başlayarak, balıkçılığı ciddi bir sanayi haline getirdiler.</st></p>
		<p><st c="6377">Teknik imkânları çok daha aşağı düzeyde kalan Güney-doğu Asyalılar ve Polinezyalılar da yüzyıllardan beri balık avında iyice ustalaşmış halklardır. </st><st c="6526">Ama Asya’da denize en fazla ihtiyaç duyan (karasının sınırlılığı ve verimsizliği yüzünden) Japonya, balıkçılığı en fazla geliştiren ülke oldu.</st></p>
		<h2><span><span epub:type="pagebreak" title="315" id="page315"></span><st c="6668">Sepet, sırtı ve bırakma</st></span></h2>
		<p><st c="6692">Yetmişlerde İstanbul çevresinde denize girilmez oldu. </st><st c="6747">Bu kirlenmeyle yaklaşık aynı zamanlarda muhtemelen benim işim gücüm de arttı. </st><st c="6825">Gitgide –İstanbul’da– denizden koptum. </st><st c="6864">Yalnız birkaç yaz Boğaz’da yalı kiralayabilmiş, dolayısıyla hâlâ görece temiz olan Boğaz’da yüzebilmiş, birkaç kere de olsa istavrite, izmarite çıkabilmiş, dalıp midye toplayabilmiştik.</st></p>
		<p><st c="7049">Marmara’nın kirlenmesinden sonra, çoğumuz gibi benim için de denizle ilgili etkinlikler Ege ve Akdeniz’e ve “Mavi Yolculuk” tipi tekne gezisine kaydı. </st><st c="7201">Akdeniz, önceki bölümde de belirttiğim gibi, balık zenginliği bakımından Okyanuslar’la kıyaslanamaz. </st><st c="7302">Okyanus’tan Cebelitarık’la ayrılmıştır ve oradan içeri gelen su çok azdır. </st><st c="7377">Dolayısıyla, suyunun, jeolojik anlamda çok “yaşlı” olduğu söylenir. </st><st c="7445">Olağanüstü berraklığının nedeni, başlıca balık besini olan planktonun bulunmamasından ileri gelir. </st><st c="7544">Ancak Nil gibi büyük nehirlerin ağızlarında görece zengin balık yatakları vardır.</st></p>
		<p><st c="7625">Aslında Tirenyen veya Adriyatik gibi oldukça farklı yanları da olan iç denizlerden oluşan Akdeniz’de (bu, Braudel’in iddiası), balık bakımından görece zengin bir yer de Karadeniz’dir. </st><st c="7810">Burada yerli balık az, göçmen balık çoktur. </st><st c="7854">Tuna, Dinyeper, Dinyester, Don gibi kocaman nehirlerin buraya dökülmesi ve Kırım çevresindeki sığlıklar Karadeniz’in balık bolluğunun nedenleri arasında. </st><st c="8008">İstanbul Boğaz’ı da bütün bu göçmen sürülerin zorunlu geçiş yolu olarak Türkiye balıkçılığında özel bir öneme sahip. </st><st c="8125">Ama dediğim gibi, aşırı kirlenme çoğumuz gibi beni de yüzememek bir yana, acı duymadan denize bakamaz hale getirmişti. </st><st c="8244">Böylece, hem balıkları, hem de avlanma yöntemlerinin hayli farklı olduğu Akdeniz’den başka gidecek yer kalmıyordu. </st><st c="8359">Bu yeni yöntemlerden biri sepetti.</st></p>
		<p><st c="8393">İstanbul’da istakoz sepetle avlanır; bir de gelincik balığının özel sepeti vardır. </st><st c="8477">Akdeniz’de ise ince dallardan ya da telden yapılma sepete ekmek, hamur, ayrıca domates patlıcan çöpleri dizip (hatta yüzmesin diye bağlayarak) sepeti uygun görünen (çok da derin olmayan) yerlere bırakıyorduk. </st><st c="8686">O yıllarda bayağı balık çıkardı sepetten. </st><st c="8728">Bir sefer Göben’de bir sepetten boyu bosu yerinde on üç kefal çıkmıştı. </st><st c="8800">Ekincik’te de koca bir çıprayla koca bir ahtapot hatırlıyorum. </st><st c="8863">En çok kupez, sokkan olurdu. </st><st c="8892">İki günde tutulan sepet balığıyla bir öğünde on beş, yirmi kişi doyardık.</st></p>
		<p><span epub:type="pagebreak" title="316" id="page316"></span><st c="8965">Ama seksenlere geldiğimizde sepet artık işe yaramamaya başladı. </st><st c="9030">Balık iyice azalıyordu. </st><st c="9054">Minicik bir noktada duran sepete yolu düşen, bize yetmez olmuştu.</st></p>
		<p><st c="9119">Hürriyet teknesinde Ali Fuat Kaptan’dan epey şey öğrendim Akdeniz balıkçılığı konusunda. </st><st c="9209">Örneğin, mercana çıkmak için, şeytan minarelerine giren yengeç cinsi ayaklı böceği nerelerde yakalar, nasıl canlı tutarsın. </st><st c="9333">Nasıl bırakma yaparsın, falan filan. </st><st c="9370">Ali Fuat’la sık sık mercana çıkar, epey bir şey de yakalardık.</st></p>
		<p><st c="9432">Bir de “sırtı” hikâyemiz vardır Akdeniz’de. </st><st c="9477">İstanbul’da kaşıkla çinekopa çıktığımız olurdu. </st><st c="9525">Bu da aynı ilke ama takılan yapma yem farklı: plastik kalamarlar ya da Finlandiya’dan gelen, “Rapalla” denilen, yapma uskumru gibi yemler. </st><st c="9664">Çıktığım bunca Mavi Yolculuk’ta kimbilir kaç mil boyu sırtı çekmişimdir. </st><st c="9737">Bunu yakalanan balık sayısına bölünce sonuç hiç parlak değil. </st><st c="9799">En çok yakalanan da, palamutun az irisi boyda, kırmızı etli orkinos yavrusudur ki, ne yapsan lezzetli hale gelmez. </st><st c="9914">Orkinos birkaç yüz kilo olup yağlanınca bir şeye benzemeye başlar.</st></p>
		<p><st c="9980">Yalnız, “albakore” denilen beyaz etli orkinos (bu fazla büyümez, en çok otuz kırk kilo olur) sonbahar sonunda Gökova’ya girerdi. </st><st c="10110">Bu sıralarda Kocadağ açıklarında sırtıyla gezdiğimizde (alaca karanlık saatlerde) sekiz ile on iki kilo arasında altı, yedi tane tuttuğumuz olurdu. </st><st c="10258">Albakorenin tadı bayağı iyidir; ızgarasından pilakisine birçok şey yapabilirsiniz. </st><st c="10341">Son yıllarda Karadeniz’den buralara kadar gelen sonarlı büyük balıkçı tekneleri bunların da köküne kibrit suyu ekti.</st></p>
		<p><st c="10457">Akdeniz’de tekneyi bir yere demirlediğinizde, küçük balıklar altınızda dolaşmaya başlar. </st><st c="10547">Sinek oltasıyla epey bir şey tutabilirsiniz. </st><st c="10592">En çok küçük kupezler doluşur. </st><st c="10623">Ama yerine göre ıskaros, sokkan gibi daha iri ve makbul balıklar da oltaya gelir. </st><st c="10705">Pisboğaz hani durmadan takılır.</st></p>
		<p><st c="10736">Gelincik diye parlak güzel renkli bir ot balığı vardır. </st><st c="10793">Yenmez, ama dayanıklı olduğu için iyi yem olur. </st><st c="10841">Solungacından geçirdiğiniz iğneyle pek bir yere saklanamayacağı kumluk bir yere bir ağırlıkla bırakırsınız. </st><st c="10949">Misinanın öbür ucunu da kabak gibi yüzen bir şeye bağlar, göze görünür bir yere koyarsınız. </st><st c="11041">Kabak denize düşerse bir gelen var demektir. </st><st c="11086">Akya falan, genellikle gösterişli bir şey çıkar – çok zaman da müren.</st></p>
		<p><st c="11155">Yetmişleri böyle yöntemlerle geçirdik. </st><st c="11195">Seksenlerde kalabalık bir grupla çıktığımız yolculuğa arkadaşım Akın ağını getirdi. </st><st c="11279">100 kulaç kadar bir </st><span epub:type="pagebreak" title="317" id="page317"></span><st c="11299">ağdı. </st><st c="11305">Bununla, farklı bir denizde, yıllar sonra, yeniden ağ balıkçılığına girişmiş oldum. </st><st c="11389">Bir iki yıl sonra da kendi ağlarımı edindim.</st></p>
		<h2><span><st c="11433">Ağ</st></span></h2>
		<p><st c="11436">Ağ tabiî çok daha fazla imkân veriyor. </st><st c="11476">İyi bir ağ çıkınca çok sayıda insana balık yetiştirmek mümkün. </st><st c="11539">Bu da Mavi Yolculuk’ta önemli – onca deryanın ortasında makarna yememek için. </st><st c="11617">Ayrıca öteki araçlarla pek erişilemeyen, barbunya gibi iyi balıkları da yakalıyorsunuz.</st></p>
		<p><st c="11704">Ağın da kendine göre zorlukları var. </st><st c="11742">Kendi yeni ağımla ilk yola çıktığımızda, Marmara’daki Paşalimanı Adası’nda bir koyda akşam bıraktık. </st><st c="11843">Bir kere, fazla açığa atmışız. </st><st c="11874">Ayrıca, bilmediğimiz bir yer olduğu, dip de görünmediği için, en olmayacak yere döşemişiz. </st><st c="11965">Herhalde birtakım canlıların ürünü olan kayamsı bir oluşum; ağla birlikte, kopup geliyor. </st><st c="12055">Güvertede koskaca bir yığın oldu! </st><st c="12089">Tabiî darmadağın etmiş ağı, birçok yerini de yırtmış. </st><st c="12143">Oradan Geliboyu’ya kadar bu taşı ayıklaya ayıklaya geldik. </st><st c="12202">En yandığım şey de bu pürtüklü taşıllarda yığınla yavru (kabuksuz) ıstakoz, pavurya, karides olmasıydı. </st><st c="12306">Hepsi öldü gitti.</st></p>
		<p><st c="12323">Acemilik dönemlerinde epey ağ felaketi yaşandı; bir seferinde, Bozukkale çıkışı, yedekteki botta gelişi güzel bıraktığımız için iki yüz kulaç ağ dalgayla denize döküldü gitti. </st><st c="12500">Ama zamanla Akdeniz koşullarında ağ kullanmaya alıştım, doğrusu çok da işime yaradı.</st></p>
		<p><st c="12584">Nereye atmak gerektiğini bilmek önemlidir. </st><st c="12628">Balıkçılar, şu saatte şuraya, bu saate buraya, falan derinliğe vb. </st><st c="12695">bunları bilirler. </st><st c="12713">Ben bir yerin yerlisi olmayıp çeşitli gezilerde yanımda böyle takımlarla gezdiğim için, çoğu zaman hayatımda ilk kez gittiğim bir yerde göz kararıyla ağ döşemek zorunda kaldım. </st><st c="12890">Hisarönü’nde bir sabah, akşamdan bıraktığımız ağı toplamaya geldik ki, hemen yakında aynı işi yapan balıkçılar gördük “Aferin bize, profesyonellerle aynı yeri seçmişiz,” diye sevindik. </st><st c="13075">Ağ toplandı, hiçbir şey yok; ötekilerde de öyle. </st><st c="13124">“Bunlar ne aptal adamlar, bizimle aynı yere atmışlar,” diyerek döndük.</st></p>
		<p><st c="13194">Gene de, Gökova içinde. </st><st c="13219">Hisarönü’nde vb. </st><st c="13236">artık bellediğim yerler, barbunya yerleri, karides yerleri vardır. </st><st c="13303">Yalnız, üstüste birçok yıl ağ döşeyip balık çıkardığım bu gibi yerlerde de balık her seferinde biraz daha azalıyor.</st></p>
		<h2><span><span epub:type="pagebreak" title="318" id="page318"></span><st c="13418">Paraketa</st></span></h2>
		<p><st c="13427">Bir yaz da Foça’ya gitmiştik. </st><st c="13458">Bu sefer teknede değil, karadayız. </st><st c="13493">Bir arkadaşın evinde kalıyoruz. </st><st c="13525">Ben, tabiî, “balık tutabilsem” diye vıkvıklanıyorum. </st><st c="13578">Bu arkadaşım yıllardır pek görmediği bir arkadaşını buldu. </st><st c="13637">O balığa meraklıymış. </st><st c="13659">Yaptığı iş de paraketaydı. </st><st c="13686">Paraketa hep işittiğim bir şey; neye benzediğini teorik olarak biliyorum. </st><st c="13760">Ama kendim yapmak bir yana, kullanıldığını bile görmemiştim. </st><st c="13821">Yeni bir şey öğreneceğim için sevindim.</st></p>
		<p><st c="13860">Burhan’ın paraketası geleneksel; sepet içinde toplanıyor, kalın beden misinaya daha ince kollar takılmış. </st><st c="13967">Şimdilerde kalın naylon ipe bağlıyor ve plastik leğende topluyorlar. </st><st c="14036">Bedenlerinin boyunu çok kısa tutuyorlar. </st><st c="14077">Pek işe yaramıyor, hasılı, hazır aldığınız paraketalar.</st></p>
		<p><st c="14132">Foça’da bulunduğumuz zaman Mayıs ayıydı. </st><st c="14174">Oralarda sinagrit Haziran’da başlarmış. </st><st c="14214">Erkendi, dolayısıyla bir şey tutamadık; bir ahtapot, birkaç yılan balığı.</st></p>
		<p><st c="14287">Ama seyrederek işin mantığını kapmıştım. </st><st c="14329">Sonra ben de başladım. </st><st c="14352">Onun da acemiliği var elbette; üstelik ağdan beter, çünkü paraketa denen şeyde, bir beden üstünde yüz, iki yüz, üç yüz, isterseniz bin iğne var (ben üç yüzden fazla kullanmadım). </st><st c="14531">Bunlar bir karıştı mı, pirincin taşını ayıklamaktan çok daha beter.</st></p>
		<p><st c="14598">Ağ gibi, paraketanın da nereye döşeneceğini bilmek gerek – yani, dipteki durumu. </st><st c="14680">Ağ için kumluk yer ararsınız. </st><st c="14710">Taşa filan takılmasından korkarsınız. </st><st c="14748">Oysa paraketa, tam tersine, taşlık ve kayalık yere atılır, çünkü bu yemli iğnelerle taş balıklarını avlarsınız.</st></p>
		<p><st c="14859">İngiliz Limanı’nda bilmeden bir kumluğa atmıştım. </st><st c="14910">Paraketayla tuttuğum en büyük balık geldi: hiçbir işe yaramayacak bir vatos. </st><st c="14987">Bundan az önce iğneye takılan bir koca sünger çekmiştim. </st><st c="15044">Ona benzer, ama daha da büyük bir şey ve öbürü kadar hareketsiz değil. </st><st c="15115">Yaklaşınca, ben bedeni kesmek için çakımı aranırken, bir kafa attığı gibi 100’lük misinayı koparıp gitti. </st><st c="15221">Bir de kuyruk vurdu botun bordasına.</st></p>
		<p><st c="15257">Paraketa zamanında çok esaslı balık getiren bir araçtı. </st><st c="15314">Genel yokluk burada da kendini gösteriyor. </st><st c="15357">Dediğim gibi, görece yeni başladığım bu av türünde henüz bellediğim iyi yerler yok, kesatlık bundan da olabilir; ama, örneğin Saros’ta (ki balığı hâlâ zengin) profesyonellerle paraketaya çıkmıştım. </st><st c="15555">Bin iğnede üç sinagrit ancak çıktı, biri de son anda kaçtı. </st><st c="15615">Demek </st><span epub:type="pagebreak" title="319" id="page319"></span><st c="15621">ki kimsenin öyle fazla bir şey tuttuğu yok.</st></p>
		<p><st c="15664">Bana en fazla müren ve normal yılan balığı gelir paraketada. </st><st c="15726">Birkaç kere mercan, sargos ve çipra çıktı, hepsi bu. </st><st c="15779">Tabiî burada yem sorunu da önemli. </st><st c="15814">Çoğu kez, ağdan çıkan işe yaramaz küçük balıkları kullanıyorum, daha ufak sübyeleri kesiyorum, filan. </st><st c="15916">O küçük balıkların öyle fazla meraklısı yok. </st><st c="15961">İğneleri sardalyayla yemlemek iyi olur, ama nereden bulacaksın. </st><st c="16025">Daha iyisi canlı ilarya (kefal yavrusu) ama o büsbütün bulunmaz.</st></p>
		<p><st c="16089">Bir Mavi Yolculuğa çıkarken iş sahibi bir arkadaşıma paraketa yemi olarak karides getirmesini söylemiştim. </st><st c="16197">O adamlarına aldırmış, onlar da ne yapmak üzere istendiğini anlamadıkları için beş kilo Fethiye karidesi almışlar. </st><st c="16312">Bunu yem yapmak olacak iş değil! </st><st c="16345">Çoğunu yedik ama bir kısmını gene de paraketaya yem yaptım, çünkü bozuluyordu. </st><st c="16424">Kekova’daydık. </st><st c="16439">Böyle kesatlık hayatımda görmedim. </st><st c="16474">Önce iki yüz kulaç ağı çektik. </st><st c="16505">İki yüz kulaç ağda avuç içi kadar bir sübyeden başka tek canlı yoktu. </st><st c="16575">Sonra paraketaya asıldık. </st><st c="16601">Kocaman karidesler teker teker geliyor. </st><st c="16641">Hiçbirini ellememişler. </st><st c="16665">İşin kötüsü, bir akya sürüsü peydah oldu. </st><st c="16707">Hani sopa olsa kafalarına vurabileceğim kadar yakın, suyun yüzündeler. </st><st c="16778">Merakla seyrettiler paraketanın –ve karideslerin– toplanmasını. </st><st c="16842">Elde var sıfır, işi bitirdik.</st></p>
		<p><st c="16871">Bu akyayla bir hikâyem daha var. </st><st c="16905">Bir Mavi Yolculuk’ta Gökova’da Çatılar’dan birine girdik. </st><st c="16963">Burası oldukça küçük bir limandır ve o mevsimde epey tekne kalabalığı vardı. </st><st c="17040">Demirledikten sonra bota binip ağ atmaya çıktım. </st><st c="17089">Her yer ağ dolu, yer kalmamış. </st><st c="17120">Bir tek bizim teknenin arkasında, sığda bir yer var. </st><st c="17173">“Değmez,” dedim, vazgeçtim. </st><st c="17201">Sabah biz kahvaltı ederken orada arbede çıktı. </st><st c="17248">Tam orada: küçük balıklar zıplıyor, akyalar saldırıyor. </st><st c="17304">Ağ olsa, belki elli tanesi yakalanırdı. </st><st c="17344">İşte, kaçan balık...</st></p>
		<p><st c="17364">Bunları anlatırken bir şeyi belirteyim. </st><st c="17405">Balıkçılar, amatör ya da profesyonel olsun, genellikle değindiğim şu yöntemlerden birini seçer, öyle çalışırlar: oltacı oltacıdır, ağcı ağını, paraketacı paraketasını atar. </st><st c="17578">Benim gibi açgözlü, oradan oraya koşup “ille hepsini yapacağım,” diye tutturan pek yoktur. </st><st c="17669">Ama ne yapayım? </st><st c="17685">Hem çok seviyorum, hem de çok az vakit bulabildiğim için gözüm doymuyor.</st></p>
		<p><st c="17757">Paraketanın bir efsanesi vardır: Rum balıkçının karısı (böyle hikâyeler nedense hep Rumlar için anlatılır) çapkınmış. </st><st c="17876">Adamın paraketayı sermesi, toplaması saatler sürsün, ona vakit kalsın diye kadın icat etmiş “paraketa” denen aleti.</st></p>
		<h2><span><span epub:type="pagebreak" title="320" id="page320"></span><st c="17991">Ahtapot</st></span></h2>
		<p><st c="17999">Ege ve Akdeniz’de ahtapot boldur. </st><st c="18034">İnsan bazan elle bile tutar, kıyıya çok yaklaşmışsa, gelip sırnaştığı, ayağınızı filan yokladığı da olur. </st><st c="18140">Ekincik’te sepetten çıkardığımızı söylemiştim. </st><st c="18187">Belli ki çıprayı görüp arkasından girmiş. </st><st c="18229">Sepetin içinde duruyor, daha doğrusu durmuyor, bacaklarını deliklerden uzatarak kaçmaya çalışıyordu. </st><st c="18330">Aramızdan bir genç, “Bu bütün bacaklarını aynı delikten çıkarmayı akıl etse kaçabilir,” dedi. </st><st c="18424">“Yok, insaf!” dedik. </st><st c="18445">Koca ahtapot, küçücük delikler. </st><st c="18477">On beş dakika sonra baktık ki çıkmış gidiyor! </st><st c="18523">Gidemedi tabiî, ama doğrusu çok şaştık. </st><st c="18563">Daha sonraları gene bu numarayı yaptığını gördüm. </st><st c="18613">“Ağ ellemek” deriz, gece gidip yoklarız bazan ağı. </st><st c="18664">İyi balıklar varsa sağdan soldan saldırıya uğramadan almak için. </st><st c="18729">Ama ağ derin sudaysa bunu yapmamalı, çünkü çekip bırakınca üstüste yığılıyor. </st><st c="18807">Neyse, bir gece, İngiliz Limanı’nda ağda ahtapot da vardı. </st><st c="18866">Ağdan bu hayvanı çıkarmak derttir: Üç bacağını kurtarırsınız, dördüncüyle uğraşırken ikisini gene ağa takar. </st><st c="18975">“Sabah çıkarırım,” diye bıraktım. </st><st c="19009">Sabah ahtapot falan yoktu. </st><st c="19036">Foça’da ve Gerbekse’de de böyle kaçtı.</st></p>
		<p><st c="19074">Ali Fuat Kaptan yetmişlerde Rodos’tan ahtapot oltası almış. </st><st c="19135">Değişik bir şey. </st><st c="19152">Kurşun var, en altta. </st><st c="19174">Bedende iki de dörtlü kanca var. </st><st c="19207">Bedene, daha ince misinayla, kalın plastik bir kutudan kesilme ince uzun parçalar tutturulmuş. </st><st c="19302">Bunu dibe sarkıtıp aşağı yukarı oynatıyorsunuz. </st><st c="19350">O zaman o plastikler dans eder gibi hareket ediyor. </st><st c="19402">Ahtapot, oyuncu hayvan, bunu gördü mü dayanamıyor, gelip sarılıyor. </st><st c="19470">Hızlıca çekince kancaya takılıp yukarı geliyor. </st><st c="19518">Eskaza kurtulursa gene sarkıtın. </st><st c="19551">Herhalde belleği olmadığı için gene aynı olay ve sonunda yakalıyorsunuz. </st><st c="19624">Gözümle gördüm. </st><st c="19640">Bir gün gözlükle gezerken dipte iri kıyım bir ahtapot gördüm. </st><st c="19702">Akın’a, “benim oltayı alıp botla gel,” diye bağırdım. </st><st c="19756">Geldi. </st><st c="19763">“Şuraya sarkıt.” Sarkıttı. </st><st c="19790">Çekti, düşürdü. </st><st c="19806">Yeniden sarkıttı. </st><st c="19824">Bu sefer tamam.</st></p>
		<p><st c="19839">Yakalanınca çabuk ölmesi için kafasını ters çevirirsiniz. </st><st c="19898">Ölünce de vurma ve sürtme işi başlar. </st><st c="19936">Bu gerçekten çok farkettirir. </st><st c="19966">Lokantalarda genellikle haşlayıp salatasını yapıyorlar ve çok fazla haşladıkları için hayvanı iyice gevşetiyorlar. </st><st c="20081">İyi vurduktan sonra buna hiç gerek yok. </st><st c="20121">Ben ayrıca ızgarasını ve güveçte pişmişini severim. </st><st c="20173">Bir başka Türk âdeti, derisini soyup atmak. </st><st c="20217">Buna da gerek yok. </st><st c="20236">Derisi, vantuzları bayağı lezzetlidir, hele dediğim gibi pişerse.</st></p>
		<h2><span><span epub:type="pagebreak" title="321" id="page321"></span><st c="20301">Asalaklar</st></span></h2>
		<p><st c="20311">“Ağ ellemek”ten söz ettim. </st><st c="20339">Yakalanan hayvanları asalaklar gelip berbat etmesin diye yaptığımız iş. </st><st c="20411">Denizde her türlü av en iyi alacakaranlık saatlerde olur. </st><st c="20469">Hem azalan ışıkta balıklar av aracını, ağı, oltayı vb. </st><st c="20524">daha az seçebilir, hem de zaten bunlar hepsinin acıktığı ve hareketli olduğu, kendileri ava çıktığı zamanlardır. </st><st c="20637">Onun için akşam ağını karanlıktan, sabah ağını da şafaktan en fazla bir saat kadar sonra toplamalı. </st><st c="20737">Ağa takılmış balığa her türlü asalak saldırır: deniz yıldızı, salyangoz, türlü türlü yengeçler, keneler, ne ararsanız. </st><st c="20856">Güneyde bunların en beteri deniz çıyanıdır. </st><st c="20900">Buralarda iyice çoğalırlar.</st></p>
		<p><st c="20927">Toplamakta gecikmişseniz, bir balığın üstünde beşini, onunu görürsünüz. </st><st c="21000">İlkin barbunyaya saldırırlar. </st><st c="21030">Hayvanın gözünden girer, yiyerek gider. </st><st c="21070">Vakit geçmişse, geriye deriyle kılçıktan başka bir şey bırakmaz. </st><st c="21135">Bu leş yiyen, pembemsi sürüngen, her haliyle iğrenç bir yaratıktır. </st><st c="21203">Bir yerinize sürünürse, yakıcı bir salgı bırakır. </st><st c="21253">İlginç bir özelliği var: o da insan tükürüğü değince perişan oluyor. </st><st c="21322">Tükürükte nasıl bir kimyasal nesne dokunuyorsa, örneğin ikiye bile ayrılır. </st><st c="21398">Kendisi kesin bir düşman ve iğrenç bir yaratık olduğu için böyle hakaretamiz bir yöntemle öldürmek keyifli dahi oluyor.</st></p>
		<h2><span><st c="21517">Dalarak avlanmak</st></span></h2>
		<p><st c="21534">Deniz tüfeğiyle avlanmasını gençliğimdeki birkaç deneyden sonra hiç beceremedim. </st><st c="21616">Denizde olduktan sonra, tüfekle avlanmaya itirazım yok. </st><st c="21672">Suyun dibinde epey kalabiliyorum da. </st><st c="21709">Sanırım benim sorunum nişan alamamak. </st><st c="21747">Bu da göz bozukluğundan olmalı. </st><st c="21779">Böylece, bu yetenek bende hiç gelişmedi. </st><st c="21820">Gözlük-Palet geziyorum, keyifle uzun uzun seyrediyorum, bu arada çeşitli kabuklarla yem de topluyorum, ama avlanamıyorum. </st><st c="21942">Çıktığım yolculukların çoğunda bunu yapabilenler olur. </st><st c="21997">Olması da iyidir, çünkü çok zaman dişe dokunur mallarla gelirler.</st></p>
		<p><st c="22062">Fakat profesyonel dalgıçlar bir âlemdir. </st><st c="22104">Denizin dibini avuçlarının içi gibi bilirler. </st><st c="22150">Bir kere yuvaları buldun mu, sağlamdasın. </st><st c="22192">Çünkü boşalan yuvaya genellikle aynı cinsten bir başka balık girer ve fazla uzun olmayan bir zamanda o da büyür.</st></p>
		<p><span epub:type="pagebreak" title="322" id="page322"></span><st c="22304">Bir keresinde çoluk çocuk, Bodrum’da Aksona Mehmet’le kısa bir yolculuğa çıkmıştık. </st><st c="22389">Mehmet “Ne getireyim? </st><st c="22411">Orfos mu, lahos mu?” diye soruyor ve sipariş edileni getiriyordu. </st><st c="22477">Yolda rastladığı liste-dışı olanları da ihmal etmeden. </st><st c="22532">O yolculukta ağ da iyi çalıştıydı, ama Mehmet’in performans düzeyine erişmek mümkün değildi. </st><st c="22625">Balıkların yanısıra, hiç bilmediğim bir kabuklu (istiridye familyasından bir şey) topluyor, zeytinyağı ve limonla rakı mezesi hazırlıyordu. </st><st c="22765">Son gün tuhaf bir şey oldu: getirdiği birkaç balığın biri şöyle yarım kiloya yakın bir lahostu. </st><st c="22861">Mehmet’in zıpkınına rağmen yaşıyordu. </st><st c="22899">Ama tuhaf olan, daha büyük bir hayvanın kuyruk tarafından külliyetli miktarda etini götürmüş olmasıydı. </st><st c="23003">Bayağı, kılçığı açıkta kalmıştı. </st><st c="23036">Bu boyda bir hayvanı öyle ısıran öbür hayvan nasıl bir şey olmalı? </st><st c="23103">Belki on kiloluk bir akya. </st><st c="23130">Bu deniz dibi olağanüstü bir âlem.</st></p>
		<p><st c="23164">Bir sefer de Gelibolu’nun Saros tarafında böyle ava çıktık: hortumla dalan birinin teknesinde, Halil Berktay, Gencay Gürsoy, Çağatay Anadol (liste, dalgıçlık ustalığına göre sıralı), bir de ben. </st><st c="23360">İlkin, o küçük adaların yakınlarına gittik. </st><st c="23404">Halil bol miktarda eşkina vururken dalgıç Mustafa üç kiloluk bir orfosla geldi. </st><st c="23484">Ertesi gün, yarımada boyunca güneye doğru gittik. </st><st c="23534">“Orada yedi kiloluk bir orfos var,” diyordu Mustafa. </st><st c="23587">“Yalnız, yolda bir yere daha uğrayalım. </st><st c="23627">Orada da ıstakoz var.” Istakozu aldık. </st><st c="23666">Orfosun muhitine geldik. </st><st c="23691">Mustafa daldı, bir türlü çıkmıyor. </st><st c="23726">Meğer bunu Halil’e armağan edecekmiş. </st><st c="23764">Gidip hayvanın yuvasının ağzını genişletmiş (orfos yuvasında şişer ve öldür Allah çıkmaz). </st><st c="23855">Verdi tüfeği, yerini de tarif etti; Halil’e vurup dönmek kaldı.</st></p>
		<p><st c="23918">Hani biraz sinir bozucu da denebilir. </st><st c="23957">Böyle adamlar sanki balığı Balık Pazarı’ndan alıp geliyorlar. </st><st c="24019">Onların yanında benim ağlar, oltalar, paraketalar tamamen fasarya. </st><st c="24086">Ama böyle durumlarda kendini ezdirmemek gerekir. </st><st c="24135">Onun için, “ben üstümü ıslatmadan balık tutarım,” diyorum.</st></p>
		<h2><span><st c="24193">Ve lüfer</st></span></h2>
		<p><st c="24202">Dediğim gibi, hayli uzun zamandır İstanbul çevresinde balığa çıkmaz oldum. </st><st c="24278">Yakınlarda Karadeniz’de biraz şansımı denedim. </st><st c="24325">Şu günlerde Türkiye’nin neresine gitseniz, ağda en garantili balık iskorpit. </st><st c="24402">Demek bütün bu kirlenmeye ve genel kötü koşullara en iyi o direniyor. </st><st c="24472">Eh, iskorpite de </st><span epub:type="pagebreak" title="323" id="page323"></span><st c="24489">itirazım yok. </st><st c="24503">İyi bir çorbayı garantiler.</st></p>
		<p><st c="24530">Şimdi, bütün anlattıklarımdan sonra, avların avı lüferdir. </st><st c="24590">Ödülün en iyisi de odur.</st></p>
		<p><st c="24614">Her aşamasında özel bir dikkat gerektirir. </st><st c="24658">Neyi kovaladığını, hangi yemi aradığını bileceksiniz: istavrit mi, izmarit mi, pek sevdiği zargana mı? </st><st c="24761">Onu bulup hazırlayacaksınız ilkin.</st></p>
		<p><st c="24795">Yerinizi seçip demirleyip olta atmak yok. </st><st c="24838">Demir ipi vınlar suyun içinde, lüferi kaçırır. </st><st c="24885">Şamandıraya ipi bağlayıp şöyle bir elli metre uzağına akacaksınız.</st></p>
		<p><st c="24951">Lüfer oltasında zoka, bir de “hırsız” denen daha uzun iğne bulunur. </st><st c="25020">Yemi zokadaki iğneye güzelce geçirip iğneyi sapladıktan sonra hırsızı da öbür yanına takacaksınız. </st><st c="25119">Lüksü de yakacaksınız.</st></p>
		<p><st c="25141">İskandille dibi ölçmek gerekir. </st><st c="25174">Yem yere değmemeli, yengeç mengeç gelip kurcalarsa, lüfer beğenmez. </st><st c="25242">İkincisi, yakalanınca, düzgün kulaçlarla çekmelisiniz, kaç kulaç olduğunu bilmelisiniz.</st></p>
		<p><st c="25329">Kurşun yere değmeyeceği için parmağınız hassas olmalı, yaklaşıp yokladığını hissetmelisiniz. </st><st c="25423">Yoksa alır kaçar. </st><st c="25441">Dalga geçmeye gelmez. </st><st c="25463">Yakaladınız! </st><st c="25476">Gevşek bırakırsanız hızla yukarı yüzer, misinayı dişiyle kesip kaçar. </st><st c="25546">İlle çok hızlı çekmeniz gerekmiyor, ama sürekli, boşluk bırakıp ona manevra imkânı vermeden çekeceksiniz. </st><st c="25652">Kulaçları zaten saydınız, bir de son hareket, içeri alma eylemi için yarım kulaç bırakmıştınız. </st><st c="25748">Tek hareketle içeri!</st></p>
		<p><st c="25768">İki dizinizin arasına sıkıştıracaksınız (onun için denizci pantalonunu giymiş olmalısınız). </st><st c="25861">Bir elinizde olta, tutuyorsunuz. </st><st c="25894">Öbür elin iki parmağını solungaçtan içeri sokup tutucaksınız. </st><st c="25956">O zaman ağzını kapayamaz (yoksa fena halde ısırabilir). </st><st c="26012">Bundan sonra ağzından iğneyi alırsınız.</st></p>
		<p><st c="26051">Sonrası kolay.</st></p>
		<p><st c="26066">Tuttuğunuzu teknede pişirip yiyecekseniz mangalı, rakıyı filan getirmişsinizdir zaten. </st><st c="26154">Umarım defne yaprağını unutmadınız. </st><st c="26190">Mercanın oltası da keyiflidir. </st><st c="26221">Ama yemli oltaların hiçbiri lüferin yerini tutmaz. </st><st c="26272">Buna karşılık, bereketli bir günde, tüylü çaparinizin on, yirmi iğnesi her attığınızda dolu çıkan (hele palamutsa doyum olmaz) bir av, şimdilerde zorlaşmış olsa da, büyük bir keyiftir. </st><st c="26457">Çaparide istavrit için beyaz martı, kolyos için kırçıl kaz, palamut için göğüs tüyü takılır.</st></p>
		<h2><span><span epub:type="pagebreak" title="324" id="page324"></span><st c="26549">Aşırı avlanma ve sonuçları</st></span></h2>
		<p><st c="26576">Türkiye’de son otuz yılda balık avı aşırı ölçülere vardı. </st><st c="26635">Bunun inkâr edilir tarafı yok. </st><st c="26666">Ama bakıyorum, aynı şey galiba bütün dünyada yapılmış. </st><st c="26721">1960’ta Amerika’ya gittiğimde Gloucester adında bir balıkçı kasabasında yaşamıştım (Massachussetts); otuz küsur yıl sonra bir daha gittiğimde “aşırı avlanma”dan ötürü balıkçılığın öldüğünü gördüm. </st><st c="26918">Balığın yanısıra, eskiden bıraktığı on, on beş ıstakoz sepetiyle yeterli gelir sağlayan balıkçı, şimdi en az yüz sepet sıralamak zorunda kalıyordu.</st></p>
		<p><st c="27065">Aynı şeyin Fransa’da olduğunu okuduğum kaynaklarda görüyorum. </st><st c="27128">Yetmişlerde burada da hesapsız, düşüncesiz bir avlanmaya girişilmiş ve büyük bir tahribat olmuş. </st><st c="27225">Gemilerin trol çekmesini önlemek için bu ülkede başvurulan bir tedbiri ya okumuş ya da dinlemiştim. </st><st c="27325">Hurdaya çıkmış arabaları, kamyonları trol çekilen alanlara atıyorlar. </st><st c="27395">Bunlar hem balık yuvası olarak işe yarıyor, hem de troller takılınca ağ parçalandığı için bu işi kaçak yapmaya devam eden balıkçıları caydırıyor.</st></p>
		<p><st c="27540">Akdeniz’in balık bakımından hayli yoksul olduğunu söylemiştim. </st><st c="27604">İtalya ve Yunanistan gibi balık tüketimi yüksek olan ülkeler artık bayağı zor durumdalar ve büyük çapta ithalat yapıyorlar. </st><st c="27728">Türkiye, belki Karadeniz sayesinde, şimdilik, onlardan daha iyi durumda, ama bu gidişle daha ne kadar süre iyi durumda olur, bilinmez.</st></p>
		<p><st c="27862">Teknolojideki gelişme avlanmayı aşırılaşmaya yöneltti. </st><st c="27918">Eskiden aysız gecede yakamoz gözleyen balıkçı şimdi sonarına bakıp binlerce metre içinde nerede ne olduğunu görüyor. </st><st c="28035">Metreler ve metrelerce ağını kısa zamanda bırakıp toplayabiliyor. </st><st c="28101">Açık denizlerde, yakalanan balık hemen şoklanıyor, donduruluyor vb. </st><st c="28169">Balıkçı tekneleri, tekneden çok fabrikayı andırmaya başladı.</st></p>
		<p><st c="28229">Bundan önce başlayan, bu sırada iyice büyüyen bir başka olgu, kirlilik, balık soyunun geleceği üstünde dolaşan tehdit bulutuna eklendi. </st><st c="28366">Sonuç olarak, dünyadaki pek çok şey gibi denizdeki –veya tatlı sulardaki– hayat da sorunsallaştı.</st></p>
		<p><st c="28463">Bu bir paradoks belki. </st><st c="28487">Çünkü tarihin şu aşamasında denizlerden beslenme için yeterince faydalanamadığımızı söyleyenler de var. </st><st c="28591">Ama bu, şimdiki avlanmayı artırma anlamına gelmiyor. </st><st c="28644">Avlanmayı denetim altına alırken şimdiye kadar yeterince yararlanılmamış deniz kaynaklarını daha </st><span epub:type="pagebreak" title="325" id="page325"></span><st c="28741">iyi kullanmak demek oluyor.</st></p>
		<p><st c="28768">Türkiye’de kirlilik, gelişkin sanayileşme aşamasındaki toplumlara göre daha az, buna karşılık onların almaya başladığı tedbirler burada görülmüyor. </st><st c="28917">Dolayısıyla Marmara’yı aşağı yukarı kaybetmiş durumdayız. </st><st c="28975">Karadeniz ise öncelikle Tuna’nın kurbanı. </st><st c="29017">Ama Ukrayna ve Rusya’dan gelen büyük ırmaklar da hatırı sayılır kirlilik getirip yayıyor. </st><st c="29107">Bunların sonucunda midye gibi kabuklular artık iyice güvenilmez hale geliyor. </st><st c="29185">İzmir ve Aliağa gibi korkunçluklara rağmen Ege, özellikle de Akdeniz hâlâ bir hayli temiz sayılır.</st></p>
		<p><st c="29283">Ama aşırı avlanma bizde de şiddetle devam ediyor. </st><st c="29334">Kaybolan balık türleri var, uskumrunun Karadeniz’i terketmesi gibi durumlar var. </st><st c="29415">Başta kalkan, ciddi topun ağzında olan türler var. </st><st c="29466">Bunlardan biri de, eskiden bolluğun simgesi sayılan hamsi. </st><st c="29525">Vaktiyle dinamit kullanarak epey tahribat yapmıştık. </st><st c="29578">Ama şimdiki dip taramalar daha da fazla zarar veriyor.</st></p>
		<p><st c="29632">Bu yakınlarda, uluslararası deniz trafiği denizlerimize yeni sakinler getirdi. </st><st c="29712">Bunlardan biri, muhtemelen gemilere yapışarak Süveyş’i aşıp gelen ve Karadeniz’i özellikle seven Uzakdoğulu bir salyangoz: “Rapana” denen bu hayvan bulduğu istiridye yataklarını mahvetti. </st><st c="29900">Ama yakalanırsa Uzakdoğu’ya ihraç edilebileceği anlaşıldığı anda, zaten balık kıtlığının sonuçlarını yaşayan troller bunların peşine düştü. </st><st c="30040">Başlarda hortumla dalarak avlarken, epey bir süredir bir de bu salyangoz yüzünden dip tarıyorlar.</st></p>
		<p><st c="30137">Bir de, özellikle Marmara’da, Fransızlar’ın “coquille” dediği tarak tipinden çıkarmak için kumluk dipleri tarıyor ve yuvaları, yumurtaları mahvediyorlar.</st></p>
		<p><st c="30291">Ama Karadeniz’deki asıl yeni felaket, gene gemilerle ABD kıyılarından gelen bir denizanası çeşidi: </st><em><st c="30391">Mnemiopsis </st></em><st c="30402">adıyla anılan bu yaratık Karadeniz’de bolca bulunan planktonu neredeyse bitirdi (altı yüzde bir azalttığı söyleniyor!); ama asıl korkunçluk, onların azalttığı zooplanktonun yediği phytoplanktonun böylece meydanı boş bulup çoğalması. </st><st c="30635">Bu ikincisi, denizdeki oksijeni tüketiyor. </st><st c="30678">Yani tehlike gerçekten devasa boyutlarda. </st><st c="30720">Artık Marmara’da ve zaman zaman hatta Ege’de görebildiğimiz, kocaman deniz yüzeylerine yayılan kızıllıklar bunların sonucu.</st></p>
		<p><st c="30843">Sovyetler Birliği’nin yıkılması bu bağlamda ayrı bir felaket olarak görülebilir. </st><st c="30925">İki bakımdan: Karadeniz’de olup bitenleri en iyi inceleyen kurumlar olan Sovyet laboratuarları dağıldı; gene en etkili “aşırı avlanma” denetimini onlar yaparken şimdi bu da işlemez oldu. </st><st c="31112">Bu yakınlarda bizim </st><span epub:type="pagebreak" title="326" id="page326"></span><st c="31132">kıyılara vuran “Rus Kefalı”da bu sistemlerin çöküşünün yan-sonuçlarından olsa gerek. </st><st c="31217">Burada önemli bir konu mersin balığının ve havyarın geleceği. </st><st c="31279">Hazar’da da benzer işler olduğuna göre, dünya yakında en üstün nitelikli havyarını kaybedebilir.</st></p>
		<p><st c="31375">Aşırı avlanmanın yalnız bizi değil, bütün dünyayı tehdit ettiğini söylemiştim. </st><st c="31455">Onun sonuçları kimilerinin ciddiye aldığı alarm zillerini çalmaya başlayınca, avlanmanın denetim altına alınmasının yanısıra bir başka tedbir de gündeme geldi: balık çiftçiliği. </st><st c="31633">Bu, nihaî bir çözüm olmasa da (zaten dünyada “nihaî çözüm” diye bir şey var mı?) epey işe yarayacak gibi görünüyor.</st></p>
		<p><st c="31748">Balık cinsleri ancak çok çoğalarak varkalabiliyor (Karadaki fareler ve tavşanlar gibi). </st><st c="31837">Birçok cinslerin dişisi bir seferde beş yüz binle bir milyon arası yumurta bırakıyor. </st><st c="31923">Ama larva, yavru falan filan derken, herkesin herkesi yediği denizde (dişi balık da anında kendi bıraktığı yumurtaları yemeye başlıyor), bunların ancak üçü beşi “ele gelir” derecede büyümeyi başarıyor. </st><st c="32125">Balık çiftliğinde, gerekli teknolojiyi yaratırsanız, sağ kalan yavru oranını muazzam ölçüde artırabiliyorsunuz.</st></p>
		<p><st c="32236">Tabiî her balık cinsini böyle yapay yöntemlerle çoğaltmak ve yaşatmak mümkün değil – özellikle göçmen sürü balıklarını. </st><st c="32357">Türkiye’de çiftçilik hızla yayıldı ve gelişti, ama çok yerde yumurtadan büyütmenin yolu hâlâ bulunamadı. </st><st c="32462">Yavrular avlanıp büyütülüyor. </st><st c="32492">Gene de, balıkçılarda her zaman çıpra, levrek, sombalığı bulabilir hale gelmemiz, bu çiftliklerin sonucu. </st><st c="32598">“Gurme”ler çiftlik balığının yeterince lezzetli olmadığını söylüyor ve teklif edildiği zaman hakarete uğramış gibi yapıyorlar, ama bence o kadar ciddi bir fark yok. </st><st c="32763">Hiç değilse, sera domatesi gibi bir felaketle karşılaşmıyoruz. </st><st c="32826">Balık, ne olsa balık.</st></p>
	</section>
	<div id="charCountTotal" value="32847"></div></body>
</html>
