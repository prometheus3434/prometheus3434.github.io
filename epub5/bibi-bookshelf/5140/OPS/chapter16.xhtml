<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tarih Boyunca Yemek Kültürü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="221" id="page221"></span><st c="0">Soslar</st></h1>
		<p><st c="7">Adını bir türlü hatırlayamıyorum, ama yemek konularında bir otorite kabul edilen bir Fransız, Osmanlı mutfağını beğenmemiş, “sosları yok,” gerekçesiyle.</st></p>
		<p><st c="160">Doğrudur, Osmanlı mutfağında sos, hele Fransa mutfağında olduğu gibi önemli bir rol oynamaz. </st><st c="254">Sos bugünkü haliyle temelde bir Fransız buluşudur ve onun etkisiyle Avrupa’nın öteki mutfaklarına, oradan da dünyanın öncelikle Avrupa’dan etkilenmiş mutfaklarına taşınmıştır. </st><st c="430">Ne Osmanlı, ne Çin, ne de kişiliğini bir biçimde kanıtlamış öteki mutfaklarda, Fransa’daki gibi bir “sos merakı” görürüz.</st></p>
		<p><st c="551">Ama bu, sos kullanmayan mutfağın aleyhine mi, yoksa lehine mi bir puan? </st><st c="624">Bir yemeği lezzetlendirmek, mutlak bir koşul halinde, bir sosa mı bağlı olmalı? </st><st c="704">Bir mutfak pişirdiği ve yediği yemeği bir sosun yardımına ihtiyaç duymadan yeterince lezzetli kılıyorsa, zaten başarması gerekeni başarmış demektir. </st><st c="853">Konuya öbür ucundan bakarsak, “sos” denen şey, kendi başına çok yeterli lezzet içermeyen bir yemeğe onun dışında oluşturulmuş bir başka şeyle yardım etmek demektir.</st></p>
		<p><st c="1017">Her kim ise, bu lafı söyleyen Fransız’la şovenizm yarışına girmek istemediğim için, “sos”un </st><em><st c="1110">aslında</st></em><st c="1117"> bir zayıflık kanıtı olduğunu filan savunmayacağım. </st><st c="1169">Sonuç olarak insanlar damaklarında iyi bir lezzet duymak istiyorlar; çeşitli tarihî koşullara göre, biri bunu yemeğe eklenen bir sosla sağlarken, birileri de doğrudan yemeğe kattığı nesnelerle istenen sonu</st><span epub:type="pagebreak" title="222" id="page222"></span><st c="1374">cu elde ediyor. </st><st c="1391">Olabilecek en kötü tavır da, bu yöntemlerden birine kayıtsız şartsız bağıtlanıp ötekilerin güzelliklerine karşı kendini kapatmak. </st><st c="1521">Şüphesiz, sonunda insan kendi karar verir. </st><st c="1564">Ben kendi hesabıma, “sosları yok” diye bir kararla Çin yemeğini reddetmiş olsam en fazla kendi kendimi yoksun kılmış olacağımı düşünürüm.</st></p>
		<p><st c="1701">Kaldı ki, bu genellemeler, bütün genellemeler gibi, gerçekliğin büyük bir kısmını, en azından önemli bir kısmını, es geçiyor. </st><st c="1828">Avrupa mutfağında her şey sosa dayanmaz, onun dışındaki mutfaklarda da sos hiç yok değildir. </st><st c="1921">Kavramlar, doğal olarak, tam örtüşmeyebilir. </st><st c="1966">Ama Osmanlı mutfağında “sos yok”sa, meyane nedir, ne için yapılır; ya da Çerkes tavuğunun cevizli harcı ne demektir? </st><st c="2083">Çin’de “soya sosu” ne demektir?</st></p>
		<p><st c="2114">Batı dünyasında oluşmuş mutfaklar arasında, ilkin Roma’da, “sos” kavramına rastlıyoruz. </st><st c="2203">Nasıl bir şey olduğunu anlatınca “Hiç rastlamasak daha iyi olurmuş,” diyebilirsiniz. </st><st c="2288">Ama Roma mutfağı genellikle böyle. </st><st c="2323">En sevilen, en çok kullanılan, bu nedenle ticari olarak da üretilen, </st><em><st c="2392">garum</st></em><st c="2397"> ya da </st><em><st c="2404">liquamen</st></em><st c="2412"> diye adlandırılan bu sos çürütülmüş balıktan yapılıyordu. </st><st c="2471">Genellikle sardalya, hamsi ya da en fazla uskumru boyunda balıkları seçiyor, bunu önce adamakıllı tuzluyor, bir gün sonra toprak kaplara alıp güneş altında çürümeye bırakıyorlardı. </st><st c="2652">Belirli bir süre sonra böylece oluşan ilk sıvıyı alıp sos olarak kullanıyorlardı, ama asıl </st><em><st c="2743">garum</st></em><st c="2748"> bu değildi. </st><st c="2761">Bu, “hafif” bir sostu. </st><st c="2784">Sahicisinin kıvamını bulması birkaç ay sürüyordu (büyük balıktan yapılıyorsa bir yıl). </st><st c="2871">Sonra da bu nesne üstü örtülerek uzun süre saklanabiliyordu.</st></p>
		<p><st c="2931">Evet, herhalde çok iştah açıcı bir çağrışım zihninizde uyanmadı veya okurken ağzınız sulanmadı. </st><st c="3028">Bundan çok mideniz bulanmış olabilir. </st><st c="3066">Ama Romalılar’a çok da haksızlık etmeyelim. </st><st c="3110">Hindiçini bölgesinde de çürütülmüş balıktan çok sevilen soslar halen üretiliyor. </st><st c="3191">Aynı şey sayılmaz, ama, Fransa’da şık bir sosta, birçok şeyle karışık olduğu için tadını alamayacağınız, olduğunu öğrenince şaşacağınız ançuvez bulunabilir. </st><st c="3348">Yani, tadlara karşı önyargılı olmamalı. </st><st c="3388">En beklenmedik şey, uygun karışım içinde harikalar yaratabilir.</st></p>
		<p><st c="3451">“Sos”, Batı mutfağının, onun da belirli yörelerinin bir icadı. </st><st c="3515">Roma’nın </st><em><st c="3524">garum</st></em><st c="3529">’u bunları ancak dolaylı biçimde etkilemiş olabilir, diye düşünüyorum. </st><st c="3601">Acaba “sauce”un kaynağı “gravy” mi? </st><st c="3637">Yani, fırında pişen bir etin bıraktığı yağ ya da “su”? </st><st c="3692">Yoksa, tamamen farklı bir “hayal gücü” ürünü mü?</st></p>
		<p><span epub:type="pagebreak" title="223" id="page223"></span><st c="3740">Öyle ya da böyle, Ortaçağ’da Avrupa’da birtakım sosların sözü edilmeye başlanmıştı. </st><st c="3825">Burada gene insanın aklına Romalılar geliyor – ama </st><em><st c="3876">garum</st></em><st c="3881">’dan bağımsız olarak. </st><st c="3904">Romalılar, sos yapmakta şarap kullanma adetini de başlatmışlardı; bu adet Ortaçağ boyunca zenginleşerek devam etti. </st><st c="4020">Başta Fransa, çeşitli Batı mutfaklarının geliştirdiği ve çoğu bugüne kadar da gelen sosların çıkış noktası budur.</st></p>
		<p><st c="4133">Etimolojiye genel olarak meraklıyımdır, çünkü kelimelerin köklerinin anlamlarını bildiğimiz ölçüde kavramların ve tekabül ettikleri nesnelerin içinden geçtiği tarihî süreçleri daha iyi anlayabiliriz. </st><st c="4334">Yemek sözkonusu olduğunda etimoloji büsbütün önem kazanıyor. </st><st c="4395">Onun için, başta yapılması gereken şeyi şimdi yapıp “sos”un etimolojisine bir göz atalım. </st><st c="4485">Milli Eğitim Bakanlığı’nın çıkardığı </st><em><st c="4522">Türkçe Sözlük</st></em><st c="4535">’te “Bazı yemeklerin üzerine dökülen domates, baharat gibi şeylerle yapılan terbiye, bir tür salça” diye tanımladığı “sos” bize Fransızca’dan gelir. </st><st c="4685">Fransızca’da (ve İngilizce’de) bu, yemeğe piştiği sırada lezzet vermek için konan bir şey anlamına da gelebilir (ya da yukarıda sözünü ettiğim “gravy”, yani pişen yiyeceğin kendi bıraktığı suya da bazen “sauce” denebiliyor); ama asıl anlamı, yemek piştikten sonra lezzet vermek üzere ona eklenen şeydir. </st><st c="4989">Tam etimolojiye girecek olursak, Latince “salsus”tan geliyor. </st><st c="5051">Bu da, “tuzlanmış” demek (“salsa”, dolayısıyla bizim “salça” da bu kökten). </st><st c="5127">Tarihte bilinen, </st><em><st c="5144">garum</st></em><st c="5149"> ya da </st><em><st c="5156">liquamen</st></em><st c="5164"> gibi ilk sosların temel maddesi tuzdu, yemeğe lezzet verecek ilk nesne de hep tuzdu, onun için etimoloji mantıklı.</st></p>
		<p><st c="5279">Fakat, şu sıraladığımız kelimelere bir daha bakınca, tarih içinde oluşmuş bir “işbölümü”nü gözlemleyebiliriz. </st><st c="5390">Örneğin </st><em><st c="5398">Türkçe Sözlük</st></em><st c="5411"> “terbiye, bir tür salça” diyor. </st><st c="5444">Oysa bu kelimelerin ikisi de, yukarıda tanımladığım Batılı “sos”tan farklı. </st><st c="5520">Bizde iki temel salça vardır: Domates ve biber salçaları. </st><st c="5578">Bunlar, yemeğe pişerken konur, piştikten sonra değil. </st><st c="5632">Salçayı, Batılı “sos” anlamında kullandığımız da olur, ama bu, o kavrama Türkçe bir karşılık bulmak için ona en yakın anlamlı kelimeyi seçmemizin sonucudur. </st><st c="5789">“Terbiye” ise aslında “marinad”dır. </st><st c="5825">Yani daha pişirme başlamadan önce uyguladığımız işlem. </st><st c="5880">Terbiye bizde, çorbaya veya ekşili köfteye, pişirimin sonuna doğru eklenen yumurtalı limon için de kullanılır gerçi; ama kelimenin kendi kök anlamı, “marinad”la yapılan işe daha yatkın – “terbiyeli şiş” gibi. </st><st c="6089">Osmanlı mutfağında böyle bir gelenek olmadığı için dilde de “sos” kavramını tam karşılayacak bir kelime yok.</st></p>
		<p><span epub:type="pagebreak" title="224" id="page224"></span><st c="6197">Sosun çeşidi sayılamayacak kadar çok olmakla birlikte, bunları temelde iki tipe indirgeyebiliriz: Tereyağı ve unla başlattıklarımız, zeytinyağı ve yumurtayla başlattıklarımız. </st><st c="6374">Koyuluk derecesi sostan sosa değişir, ama tamamen katı ya da tamamen sıvı bir sos olamaz. </st><st c="6464">Bu iki temel tipte, birinde un, öbüründe yumurta, sıva işlevini görür, sosun zeminini yaratır. </st><st c="6559">Kıvamı tutturduktan sonra, içine başka ne istiyorsanız katarsınız.</st></p>
		<p><st c="6625">Unu tereyağında rengi beyaz kalacak şekilde çok hafif ateşte çevirirseniz, “ak meyane” yapmış olursunuz ki, buna biraz da süt veya krema eklenince “beşamel” olur. </st><st c="6789">Unu fındık rengini alacak şekilde kavurursanız “esmer meyane” olur. </st><st c="6857">Buna genellikle birlikte yiyeceğiniz etin, tavuğun vb. </st><st c="6912">suyu katılır. </st><st c="6926">Bu ikisi yüzlerce namlı sosun (ve herhalde daha nice “şefe özgü” olan binlerce bireysel sosun) temelidir.</st></p>
		<p><st c="7031">Yumurtalılara gelince, bunların başında zeytinyağı ile yumurta sarısını çırparak yaptığımız mayonez gelir. </st><st c="7139">Bir kere kıvamını tutturduktan sonra, başka birçok şey ekleyebilirsiniz. </st><st c="7212">Bu soğuk hazırlanan bir sos çeşididir. </st><st c="7251">Yumurta sarısını tereyağda ısıtarak yapılan şeye de “sos holandez” denir. </st><st c="7325">Bu ikisi de bir başka yüzlercelik sos listesinin temelidir.</st></p>
		<p><st c="7384">Bu başlangıç aşaması soslarda çok önemlidir, çünkü kıvam burada tutturulur. </st><st c="7461">Sıcak olanları çevirirken tahta kaşık kullanılır (mayonezde çatal) ve kaşık hep aynı yönde, aynı hızla çevrilir. </st><st c="7574">İş hassas olduğu için, efsaneleri ve batıl itikatları da türemiştir (regl olan kadının mayonezi tutturamayacağı gibi seksizm kokanları dahil).</st></p>
		<p><st c="7716">Et suyu, süt veya krema, kırmızı ve beyaz şarap, ilk aşamadan sonra devreye giren temel ögelerdir. </st><st c="7816">Sonra baharlar ve otlar da katılır ve soslarda bunların da yeri çok önemlidir.</st></p>
		<p><st c="7894">Klasikleşmiş soslar var. </st><st c="7920">Unlulardan “Bordolez”, “Mader”, “Alman”, “Rober”, “Finansiyer”, “Pikant”, “Puavre” vb. </st><st c="8007">Zeytinyağlılardan “Remulad” vb. </st><st c="8039">Çoğunun ne tür yemeğe iyi gideceği bellidir. </st><st c="8084">Bazılarının yapılışı “temaşa”ya da uygun olduğu için son aşamalar müşteri önünde icra edilir: Konyak dökülüp yakılan “Flambe”ler gibi. </st><st c="8219">Ama standart olmayan, özellikle Fransız lokantalarında, şeflerin bilinen reçetelere kendilerinden ayrıntılar eklediği ya da daha özgün bileşimler aradığı, “oraya özgü” soslar da vardır. </st><st c="8405">İyi bir ahçı için bunun ciddi bir yaratıcılık alanı olduğunu söylemek herhalde yanlış olmaz. </st><st c="8498">Ana yemek, her neyse, bir ördek veya bir “chateaubriand” vb., onun pişmesinin geleneği, kuralı, raconu vardır ve </st><span epub:type="pagebreak" title="225" id="page225"></span><st c="8611">bunlara büyük ölçüde uyulması gerekir. </st><st c="8650">Aslında sosun da raconu vardır. </st><st c="8682">Ama burada biraz daha geniş bir özgürlük alanı açılır. </st><st c="8737">Nihai lezzete özel bir keskinlik katacak, ama ona egemen olmaya kalkışmaksızın, bütünle uyum sağlayacak bir ögeyi düşünmek... </st><st c="8863">“İşte bunu ancak André... </st><st c="8889">Jean... </st><st c="8897">Claude... </st><st c="8907">Pierre... </st><st c="8917">düşünebilirdi” dedirtecek büyülü farkı sağlamak.</st></p>
		<p><st c="8965">Evet, doğru, Fransız mutfağı büyük; Fransız mutfağının en olağanüstü başarılarından biri de sosları. </st><st c="9067">Bu çok güzel, ama ille de her şey demek değil. </st><st c="9114">Kimisi, sos yerine, “Yemeğin suyu”nu icat etmiş.</st></p>
	</section>
	<div id="charCountTotal" value="9162"></div></body>
</html>
