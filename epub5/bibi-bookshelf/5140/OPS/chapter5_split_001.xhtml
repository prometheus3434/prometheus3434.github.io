<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tarih Boyunca Yemek Kültürü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
<section>
<h3><st c="0">Pirinç</st></h3>
		<p><st c="7">Büyük kalabalıkları besleyen ve böylece medeniyetlerin kurulabilmesine doğrudan imkân hazırlayan tahıllardan konuşmaya başlayınca, buğdaydan sonra, Uzakdoğu medeniyetlerinin temelinde yatan pirince gelmek gerekiyor.</st></p>
		<p><st c="223">Pirinç, Asya’nın başlıca tahılıdır. </st><st c="260">Tarihi buğdayınkine oranla epey yeni sayılır. </st><st c="306">Muhtemelen ilkin Kuzey Hindistan’da yetiştirilir bir bitki haline gelmiş, oradan Batı’ya doğru İran’a, Doğu’ya doğru Çin ve Japonya’ya, güneye doğru Endonezya’ya yayılmıştır. </st><st c="481">Çin’de ilk pirinç tarlalarının oluşması İ.Ö. </st><st c="526">3500’e dayanır. </st><st c="542">Pirincin yaygınlaşmasından önce bu kıtada da temel besinler, olduğu kadarıyla, buğday ve darı gibi, Batı’dan buralara gelen ve kuzeyden güneye yayılan tahıllardı. </st><st c="705">Çin’in bilinen en eski ağırlık ölçüleri darıya göre hesaplanmıştı.</st></p>
		<p><st c="771">Başlangıçta pirinç de, buğday gibi, kuru toprağa ekiliyordu. </st><st c="833">Bildiğimiz sulak çeltik tarlaları Çin’de gerçekleştirilmiş bir tarımsal-teknolojik devrimin sonucudur. </st><st c="936">Bu teknolojiyle pirincin verimi adamakıllı artmıştır, ama üretimi için gerekli emek-gücünün de artmasını gerektirmiştir.</st></p>
		<p><st c="1056">Pirinç Güney Çin’de, özellikle Yangtze havzasında ekildi ve Braudel’in </st><span epub:type="pagebreak" title="45" id="page45"></span><st c="1128">deyimiyle bundan böyle “Çin’in kum saati tersine döndü”, yani kuzeyin önemi azaldı. </st><st c="1212">Nüfus, güneyde yoğunlaştı. </st><st c="1239">Buğday gibi pirincin de kökü sürekli oksijene ihtiyaç duyar. </st><st c="1300">Dolayısıyla, çeltik tarlasını dolduran su sabit kalmamalı, sürekli değişmelidir. </st><st c="1381">Bu da bitmez tükenmez bir insan emeği gerektirir. </st><st c="1431">Çin’de hayvancılık fazla gelişmediği için (zaten pirinç tarlalarının yayılması için gereken geniş alan, hayvanlara otlak bırakmıyordu), bu tip hayvanların en yaygın olanı mandadan, mandanın gücünden yararlanma hep sınırlı kalmıştır. </st><st c="1664">Pirinç ekimi Çin’de çoğu zaman yalnız insan gücüyle gerçekleştirilir. </st><st c="1734">Tarlalar, yamaç ve eğimlerde, set set düzenlenir ve suyun sürekli birinden öbürüne akması sağlanır. </st><st c="1834">Duru su, sıtma taşıyan sivrisineklere uygun olduğu için tehlikelidir. </st><st c="1904">Çamurlu su tercih edilir. </st><st c="1930">Her şey yolunda gittiğinde, bu tarlalardan yılda üç kere hasat toplanabilir.</st></p>
		<p><st c="2006">Kamboçya’da ünlü antik kente, Angkor’a, on beşinci yüzyılda Siam’dan bir büyük saldırı olmuş ve pirinç sulama mekanizması bozulmuştu. </st><st c="2141">Bu koca medeniyet, böylece durgunlaşan sulardan yayılan sıtmayla yok olup gitti.</st></p>
		<p><st c="2221">Çin’de pirinç, yetişme koşullarından ötürü, hem emek, dolayısıyla artan bir insan nüfusu gerektirmiş, hem de, binlerce yıldan beri, sürekli artan (ve şimdi bir milyarı geçen) bu nüfusu besleyebilmiştir. </st><st c="2425">Bugün bile, bir Çinli köylü günde 3565 kalori alıyorsa, bunun 3500’ü pirinçten gelir. </st><st c="2511">Çin’in tek alkollü içkisi </st><em><st c="2537">sake</st></em><st c="2541"> de pirinçten yapılır.</st></p>
		<p><st c="2563">Aynı zamanda, pirinç ekimi, Çin’de kalıcı ve etkili bir bürokratik sistemi, dolayısıyla merkezî imparatorluğu teşvik etmiş, sonunda da zorunlu kılmıştır. </st><st c="2718">Pirinç öbür Asya toplumlarının da başlıca besini olmakla birlikte, ekimi Çin’deki ölçülerde sistematikleşmedi. </st><st c="2829">Hindiçini, Sri Lanka, Endonezya gibi tropikal ormanlarla kaplı ülkelerde normal yöntem pirinci –ve başka besin bitkilerini– yakılan orman alanlarına ekmektir.</st></p>
		<p><st c="2987">İklim tropikal olduğu için, son açılan toprak verimsizleşirken önceden yakılmış bölgeler yeniden orman haline geliyor. </st><st c="3107">Bu da böyle bir “nadas”!</st></p>
		<p><st c="3131">Günümüzde bütün dünyada pirinç yetiştiriliyor, ama dünya üretiminin yaklaşık % 95’i Asya’da. </st><st c="3225">Bunun hemen hemen tamamı da iç tüketime gidiyor.</st></p>
		<p><st c="3273">Çinliler ve Asya’nın “sarı ırk”ına mensup sakinleri, pirinci genellikle haşlayarak yerler. </st><st c="3365">Başka her şey, sebze ve etler, merkezde duran bu oldukça “nötr” lezzetli temelin katığı olur. </st><st c="3459">Pirincin dünyada çok fazla çe</st><span epub:type="pagebreak" title="46" id="page46"></span><st c="3488">şidi vardır ve Uzakdoğu pirinçlerinden bazıları, özellikle nişastalı olanları, haşlanmak ve kaynatılmaktan başka (ancak, bu pirinçler kaynatılınca bizdekiler gibi lapa olmaz, tane taneliğini korur) buharda pişmeye de yatkındır. </st><st c="3717">Suya değmeden, bir kevgirde, altında kaynayan suyun buharıyla pişer. </st><st c="3786">Çeşitli et ve sebzelerle (haşlandıktan sonra) </st><em><st c="3832">kavrulan</st></em><st c="3840"> pilav (fried rice), Çin’den çok, Batı’daki Çin lokantalarında tüketilen bir yemektir.</st></p>
		<p><st c="3926">Sarı ırktan olmayan Asyalı Hintli ve Pakistanlılar da pilav çeşitlerini zenginleştirmişlerdir. </st><st c="4022">Bu ülkelerde toplumların büyük çoğunluğu yarı aç, yarı tok yaşadığı için, onların doymak amacıyla yediği pilavın fazla rafine olması mümkün değil. </st><st c="4169">Ama zengin sofralarının pilavları türlü baharat ve et ve sebze çeşitleriyle zenginleştirilir (</st><em><st c="4263">pulav rice</st></em><st c="4274">, briyani vb.).</st></p>
		<p><st c="4289">Pirincin türü de epey farklıdır: Uzun, ince, kokulu Patna veya Basmati pirinçleri dünyanın bu bölgesinin bize değerli bir armağanıdır.</st></p>
		<p><st c="4424">İran’da bunun benzerine “anber-bu” denir. </st><st c="4467">İran ve Türkiye pirinç ve buğday alanlarının birbirine geçiştiği bir bölgede yer alan ülkeler. </st><st c="4562">Daha doğrusu, buranın “fakir doyuran” tahılı artık pirinç değil, buğday. </st><st c="4635">Bu durumda pilav daha baştan hafifçe ayrıcalıklı (ama “hafifçe”) bir yemek oluyor. </st><st c="4718">Pirinç, sözgelişi “dolma” gibi, fazladan yaratıcılık ve rafinman gerektiren yemeklerin malzemesi. </st><st c="4816">İran’ın çeşitli (zengin) çilavları da böyle.</st></p>
		<p><st c="4860">Türkler de pirinçte başarılı deneyler yapmış milletler arasında. </st><st c="4926">Hem yalnız biz değil, Orta Asya’da kalmayı tercih etmiş akrabalarımız da böyle! </st><st c="5006">Buhara pilavı!</st></p>
		<p><st c="5020">Türkiye, domatesli pilavı, iç pilavı, şehriyeli pilavı ile, ayrıca zeytinyağında pişen midyeli pilavı ya da patlıcan pilavı ile, pirincin hakkını vermiş ülkelerden biridir. </st><st c="5194">Buradan Batı’ya doğru gittiğimizde, pirinç, şüphesiz, birçok mutfakta kendini gösteriyor; ama, en azından bizim zevkimize göre, ilginç bir yemek olmaktan çıkıyor. </st><st c="5357">Bunun istisnaları yalnız Akdeniz kuşağında görülebiliyor: İtalyanlar’ın </st><em><st c="5429">risotto</st></em><st c="5436">’ları ve İspanyollar’ın </st><em><st c="5461">paella</st></em><st c="5467">’ları.</st></p>
		<p><st c="5474">Bu bölümü bitirirken kısaca Kuzey Amerika’nın “yabani pirinç”ine değineyim. </st><st c="5551">Adı öyle olmakla birlikte bu bitki yulafın yabani bir akrabası. </st><st c="5615">Sulak yerlerde, bataklıklarda mebzul miktarda yetişen ve boyu üç metreyi bulan bu bitkiyi Kızılderililer İ.Ö. </st><st c="5725">4000’den beri kullanıyorlar. </st><st c="5754">Sapları yakalayıp eğerek taneleri kanolarının içine döküyorlar.</st></p>
		<p><st c="5817">Bildiğimiz pirinçten çok daha fazla su kaldıran (bire üç), siyah kabuğuyla birlikte pişen, kendine özgü aroması olan lezzetli bir bitki bu da.</st></p>
		<h3><span epub:type="pagebreak" title="47" id="page47"></span><st c="5960">Mısır</st></h3>
		<p><st c="5966">Mısır, Amerika kökenli bir tahıl. </st><st c="6001">Amerika’nın tek tahılı. </st><st c="6025">Tabiî onun da yabanıllıktan ekilir biçilir bir bitkiye geçişi uzun zaman aldı.</st></p>
		<p><st c="6103">Maguelonne Toussaint-Samat, buğdayın “iffetli” bir tahıl olduğunu söylüyor: Yapay döllenmeye, dışarıdan polenlenmeye gelmeyen bir bitki; çiçekleri iki-eşeyli ve kendi kendini döllüyor. </st><st c="6289">Mısır ise tam bir yosma. </st><st c="6314">Tepedeki erkek polen en hafif rüzgârla havalanıyor, daha aşağılardaki dişiler ise sırf aynı cins değil, akraba mısırların tohumlarından bile döllenebiliyor. </st><st c="6471">Bu özellik, evcilleştirilmesini kolaylaştırmış.</st></p>
		<p><st c="6518">Evcilleştirme işinin ilk olarak Meksika’da yapıldığı tahmin ediliyor ama bu kesin değil (Peru veya Ekvador da olabilir). </st><st c="6640">Sonunda, daha beyazlar gelmeden çok önce, kıtanın Karaib adaları dahil her yerinde yetiştirilen bir bitki. </st><st c="6747">Bu bakımdan, Aztek, Maya ve İnka İmparatorlukları’nın da mısıra dayandığını söyleyebiliriz (Amerika kıtasında nüfusun niçin hiçbir zaman eski dünyadaki gibi artmadığı konusuna ileride geleceğim). </st><st c="6943">Zaman içinde, pek çok olduğunu tahmin ettiğimiz yabanıl mısır türleri yok olmuş ve evcil türler kıtaya yayılmış.</st></p>
		<p><st c="7055">Sorun, başka tahıllarda (ve öteki bitkilerde) olduğu gibi, tanelerini hemen dökmeyen türlerin yetişmesi. </st><st c="7161">Bu bir kere sağlandıktan sonra, mısırı ekip biçmesi gayet kolay. </st><st c="7226">Toprağı sürmek gerekmiyor, taneyi yarım parmak boyu derinliğe gömmek yeterli. </st><st c="7304">Verimi de hayli fazla. </st><st c="7327">Bire 150 bile aman aman bir şey sayılmıyor. </st><st c="7371">Üstelik uygun yerlerde yılda iki –veya üç– hasat da mümkün.</st></p>
		<p><st c="7430">Bütün bu kolaylıklarına karşılık, mısırın dezavantajı, yeterince besleyici olmaması, içerdiği vitaminin düşüklüğü. </st><st c="7546">Kızılderililer de bunun farkında oldukları için, temel besin mısırı başka sebzeler ya da avlanarak elde ettikleri çeşitli etlerle takviye ederek yiyorlar.</st></p>
		<p><st c="7700">Kuzeye yerleşen İngiliz ve Fransız (çoğunlukla) kökenli beyazlar, mısırla kısa zamanda uzlaşıyorlar. </st><st c="7802">George Washington, Avrupalı konukları yemeğe davet ettiğinde onlara buğday ekmeği sunar, ama kendisi sadece mısır ekmeği yermiş.</st></p>
		<p><st c="7930">Orta ve Güney Amerika’yı fetheden İspanyollar ise, belki de Kızılderililer’in mısırla ilgili kanlı âyinlerinden tiksindikleri için, bu bitkiye kolay kolay ısınamamışlardı. </st><st c="8103">Kendileri için tohumluk buğday getirip ekme</st><span epub:type="pagebreak" title="48" id="page48"></span><st c="8146">ye başladılar; ama yeni bulunan mısırı eski dünyaya göndermeyi de ihmal etmediler. </st><st c="8230">Dolayısıyla, normal olarak, Avrupa’da ilkin İspanya ve Portekiz’de mısır ekimine başlandığı varsayılabilir. </st><st c="8338">Ama durum pek böyle görünmüyor. </st><st c="8370">Belki buralarda da ekildi, ama ancak hayvan yemi olarak kullanıldı. </st><st c="8438">İnsanî besin olarak, ilkin, gene Ortadoğu’da yetiştirildiği konusunda tarihçiler fikir birliği ediyor.</st></p>
		<p><st c="8540">Türkçe’deki adı “mısır”, zaten bu bakımdan bir ipucu. </st><st c="8595">Kolomb’un keşfinden daha elli yıl geçmeden, 1520 ve 1530 gibi tarihlerde, Mısır, Suriye ve Lübnan’da mısır ekildiğini görüyoruz.</st></p>
		<p><st c="8723">Bu bana özellikle şu bakımdan ilginç görünüyor. </st><st c="8772">O tarihlerde eski dünyanın iki “süper” gücü Osmanlı İmparatorluğu ve İspanya idi. </st><st c="8854">Aralarındaki düşmanca ilişkiden ötürü, her türlü alışverişlerinin çok kısıtlı olacağını düşünürsünüz. </st><st c="8956">Oysa durum böyle değil. </st><st c="8980">Kendi yaşadığımız çağın büyük bir bölümünde ABD ile SSCB arasındaki rekabeti gözlemlemiştik. </st><st c="9073">Bu düşman kardeşler de birbirlerini yakından, sıkı sıkı izler, “sanayi casusluğu” gibi yöntemlerle, birinin yaptığı teknolojik yenilik öbüründe hemen öğrenilirdi. </st><st c="9236">Demek ki onaltıncı yüzyılda Akdeniz’in doğusunu ve batısını tutan iki dev ülke arasında da benzer bir ilişki vardı ki, İspanyollar’ın Amerika’dan getirdiği mısır her yerden önce Osmanlı topraklarında ekilmeye başlandı.</st></p>
		<p><st c="9454">Ama bunun şöyle bir açıklaması da olabilir: tam da o yıllarda İspanya’dan kovulan Mağrıbiler mısır bilgisini Kuzey Afrika’ya taşımış, bitki oradan da Mısır’a gelmiştir belki.</st></p>
		<p><st c="9629">Bizim “mısır” diye adlandırdığımız bu bitkiyi, Osmanlı’nın batı sınırlarında yaşayan Slav ve Macar halkları “Türk-buğdayı” anlamına gelecek adlarla tanıdılar (İngilizce’de de eskiden bu ad kullanılmıştı). </st><st c="9835">Örneğin, İtalyanca’da “granturco”. </st><st c="9870">Ve mısır Avrupa’nın öteki ülkelerine Osmanlı üzerinden, bu yoldan yayıldı – İspanya üstünden değil.</st></p>
		<p><st c="9969">Böylece Türkler mısırla görece erken tanıştılar, ama buna pek bayılmadılar. </st><st c="10046">Türkler “buğdaycı” idi. </st><st c="10070">Anlaşılan Balkanlar’da mısırdan vergi almadıkları için, Balkan köylüleri, örneğin Romenler bunu pek sevdi (“</st><em><st c="10178">mamaliga</st></em><st c="10187">”, mısır lapası, millî Romen yemeği). </st><st c="10226">Nedeni belki buğdayın kendilerine kalmasını sağlamaktı. </st><st c="10282">Yakın zamana kadar Anadolu’da mısır en çok Karadeniz bölgesinde ekilmiştir – yağışı çok, buğday ekecek toprağı ise az olduğu için.</st></p>
		<p><span epub:type="pagebreak" title="49" id="page49"></span><st c="10412">Afrika’da ise mısır ekimini ilkin Portekizliler’in başlattığı düşünülüyor. </st><st c="10488">Kolay yetiştiği için, bu kıtada kurdukları küçük kolonilerde el altında bulunacak bir besin olarak ekmişler. </st><st c="10597">Zaten çok şey yetişmeyen kıtada mısır hemen yayılmış ve sevilmiş. </st><st c="10663">Kısa sürede siyahlar yetiştirip Portekizliler’e satmaya başlamış. </st><st c="10729">Mısırı Çin’e ilk götürenin de Portekizliler olduğu sanılıyor.</st></p>
		<p><st c="10790">Mısır, bütün bu örneklerden anlaşıldığına göre, hızlı bir bitki. </st><st c="10856">Çin’e varışı da 1530 kadar eski bir tarihe gidiyor. </st><st c="10908">Ama ne yoldan geldiği kesin olarak bilinmiyor. </st><st c="10955">Başlangıçta fazla önemsenmemiş, ama zamanla yayılmış ve Çin mutfağının repertuvarına eklenmiş. </st><st c="11050">Bütün olarak yediğimiz minik koçan mısırlardan başka, mısır nişastası da, Çin yemeklerinin sosunu koyultmakta kullanılır.</st></p>
		<p><st c="11171">Öteki tahıllar, arpa, çavdar, yulaf, darı vb., bu üçü gibi büyük medeniyetlerin ortadireği rolü oynamadığı için, bu kitapta onların tarihine girmeyeceğim. </st><st c="11327">Yalnız, şu kadarını söyleyeyim: Özellikle çavdar ve yulaf, başlangıçta, buğday tarlalarında (özellikle daha yağışlı ve serin kuzeyde açılmış tarlalarda) büyüyen, buğday çiftçilerinin başına belâ olan otlardı. </st><st c="11536">Zamanla ve buğdayın gölgesinde, onlar da kendi başlarına ekilir ve kullanılır tahıllar haline geldiler.</st></p>
		<p><st c="11639">Bu bölümde bir takım bitkilerin Eski ve Yeni Dünya arasında gidiş gelişlerine değindim. </st><st c="11728">Biraz sonraki bölümde hayvanları ele aldığımızda benzer bir trafikten söz etmek gerekecek: hindinin gelişi gibi. </st><st c="11841">Ama burada bölümü kapatırken bir de </st><em><st c="11877">hastalık</st></em><st c="11885"> trafiğine değineyim: bu bilançoda önemli olan, konken oyunundaki gibi, bitişte elinde hiç kalmamış ya da rakibindekinden daha az kalmış olması. </st><st c="12030">Bu bakımdan Eski Dünya daha kazançlı çıktı: kızamık, çiçek türü, çoğu “çocuk hastalığı” diye bilinen yığınla salgını Amerika’ya götürüp Kızılderili öldürme zahmetini ciddi ölçülerde aşağıya indirdi. </st><st c="12229">Karşılığında frengiyi aldı. </st><st c="12257">Türkçe adı “frengi”, çünkü epey yakın zamanda, “Frenkler”den almışız. </st><st c="12327">Batı’da “syphilis”, çünkü İtalyan şair ve doktor Frascatoro’nun şiirinde, bu hastalığa tutulan (15. </st><st c="12427">yüzyıl) çoban Syphilus’tan geliyor. </st><st c="12463">Bizdeki adı bunun bir “Frenk” belâsı olduğunu anlatıyor. </st><st c="12520">O da Eski Dünya sayılır, ama 17. </st><st c="12553">yüzyıla kadar Avrupa’da bilinmeyen kolera da bu “keşifler” sürecinin o tarihlerinde Hindistan’dan geldi.</st></p>
		<p><st c="12657">Bu da kültürel alış verişin bu türlüsü.</st></p>
		<p><st c="12697">Haşiye: İnsanların medeniyet kurmaları ile tahıl kullanmayı öğrenme</st><span epub:type="pagebreak" title="50" id="page50"></span><st c="12765">leri, birbirine nedensellik ilişkisiyle bağlı, paralel gelişmiş süreçlerdir. </st><st c="12843">Bu bölümün başında söylediğim gibi, evcilleşen tahıl insanlık için görülmedik bir besin deposu oluşturdu. </st><st c="12949">Böylece nüfus arttı. </st><st c="12970">İnsan enerjisi çoğaldı, tahıl yetiştiren kır, medeniyeti geliştiren kenti besleyebildi vb.</st></p>
		<p><st c="13060">Tabiî bunlar, işin başı... </st><st c="13088">bir de, geldiğimiz nokta var. </st><st c="13118">Margaret Visser, </st><em><st c="13135">Much Depends on Dinner </st></em><st c="13158">adlı kitabında bugünün Amerikan toplumunda mısırın önemini anlatıyor:</st></p>
		<p><st c="13227">Bir Kuzey Amerika süpermarketinde mısıra değmemiş tek bir şey alamazsınız. </st><st c="13303">Bunun tek istisnası taze balık olabilir ki o da kısmen mısırdan yapılan karton veya paket kâğıdı içinde markete gelmiştir. </st><st c="13426">Etin ham maddesi büyük ölçüde mısırdır. </st><st c="13466">Sütün de öyle... </st><st c="13483">Mısırdan çıkarılan bir ürün mısır yağıdır... </st><st c="13528">Mısır yağı sabunun önemli bir ögesidir, ayrıca tarımda zararlılara karşı ilaçlarda kullanılır (süpermarketteki bütün sebze ve meyvalar bu ilaçlardan nasibini almıştır)...</st></p>
		<p><st c="13698">Mısır nişastası bütün bebek besinlerinde, reçellerde, turşularda, sirkede, mayada bulunur... </st><st c="13792">tuza, şekere karıştırılır... </st><st c="13821">Baş ağrısı tabletinden, diş macunundan, kozmetikten deterjana, köpek yemine, kibrit başına, barbekü kömürüne (briket) kadar her yerde vardır...</st></p>
		<p><st c="13964">Liste daha uzayıp gidiyor. </st><st c="13992">Çünkü, medeniyetin ilk oluşmaya başladığı çağlardan bu yana işin içine kimya girdi. </st><st c="14076">Bunun sonucunda, yukarıdaki satırlarda gördüğümüz gibi, bir besin olarak bildiğimiz mısır, besinle ilgisi olmayan yerlerde de karşımıza çıkabiliyor: zamk olarak veya antibiyotik olarak, petrol sanayiinde ya da seramikte!</st></p>
		<p><st c="14296">Visser bunları anlattıktan sonra “kötü haber”i de veriyor. </st><st c="14356">Bütün bunları öğrendiğimiz ve yapabildiğimiz için kendimizle ne kadar övünsek az olmaz mı?</st></p>
		<p><st c="14446">Arada yanlış yaptığımız yok mu? </st><st c="14479">Şüphesiz var. </st><st c="14493">“Kötü” olan, yapma gücümüz arttıkça, yapabildiğimiz kötülüğün boyutları da büyüyor ve kimi zaman hatta “geri dönülmez” olabiliyor.</st></p>
		<p><st c="14623">Mısırın da bu bağlamda uzun bir hikâyesi var. </st><st c="14670">En kısaltılmış haliyle şöyle bir şey: 1893’te bir tarımsal ürün yarışmasında James Reid adında bir çiftçinin yetiştirdiği iri, altın sarısı taneli mısır ödül alıyor. </st><st c="14836">Bu mısır çeşidi aslında bir yanlışlık sonucu, çapraz döllenmeyle ortaya çıkmış. </st><st c="14916">Ama ödülden sonra herkes buna bayılıp bunu ekmeye başlıyor. </st><st c="14976">İlk sonuçlardan biri, yığınla mısır çeşidinin, ekilmediği için yok olması.</st></p>
		<p><span epub:type="pagebreak" title="51" id="page51"></span><st c="15050">Ciddi kötülük de bu, çünkü yok olan mısır artık geri gelemez; oysa bu çeşitlerin hep bulunması ve aralarında çaprazlama döllenme olması gerekiyor. </st><st c="15198">Bu arada, böylece kaybedilen mısır çeşitlerinin genetik imkânlarını öğrenmenin yolu da kalmıyor. </st><st c="15295">Yani, çeşitliliğin azalması her bakımdan kötü ve tehlikeli. </st><st c="15355">Yukarıdaki liste mısırın insanlar için ne kadar vazgeçilmez hale geldiğini gösteriyor. </st><st c="15442">Ama aynı mısır, insanların ona yaptığına tamamen bağımlı.</st></p>
		<p><st c="15499">Bitkiler üzerindeki bunca genetik oynama sonucu, çiftçilerin artık tohumlarını da piyasadan satın almak zorunda kalması, böyle ileri teknolojik tekellerin sahibi zengin ülkelerin yoksul dünya üstünde kurdukları egemenlik ve denetim, sürecin yarattığı uluslararası ekonomik/politik sorunlar arasında.</st></p>
		</section>
	<div id="charCountTotal" value="15799"></div></body>
</html>
