<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Tarih Boyunca Yemek Kültürü</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="353" id="page353"></span><st c="0">Kerterizler</st></h1>
		<p><em><st c="12">Tombak</st></em><st c="19"> dergisini yayımlayan arkadaşlarım benim de bu dergiye yazı yazmamı isteyince, önceden şöyle bir görmüş olduğum derginin birkaç sayısını “incelemeye aldım”! </st><st c="176">Bunun temelde bir “koleksiyon dergisi” olduğunu anlamak için fazla incelemek gerekmiyor aslında. </st><st c="273">Eyvah! </st><st c="280">Ben koleksiyon denen şeyden hiç anlamam ki! </st><st c="324">Her masum genç gibi bir zamanlar pul toplar gibi yapmıştım. </st><st c="384">Bunu bilen bütün tanıdıklar da buldukları pulları önüme yığarlardı. </st><st c="452">Onca yardıma rağmen bir koleksiyonum olamadı. </st><st c="498">Yaşım biraz daha büyüyüp genç kızlara pul koleksiyonumu –ya da para ya da kelebek ya da neyse o– gösterecek çağa geldiğimde de, bunu akıl edemedim.</st></p>
		<p><st c="645">Bakın hâlâ ne kadar “banal” koleksiyonlardan söz ediyorum. </st><st c="705">Oysa akla hayale gelmedik nelerin koleksiyonu yapılıyor. </st><st c="762">Zaten </st><em><st c="768">Tombak</st></em><st c="774">’ın birkaç sayısına bakınca, hayal gücümün sınırlılığını anlıyorum. </st><st c="843">Tramvay biletinin bile koleksiyonu var. </st><st c="883">Üstelik, “Haydi canım, onun da koleksiyonu mu olurmuş,” diyebileceğimiz şeyleri öyle, koleksiyon halinde görünce bayılıyorsunuz.</st></p>
		<p><st c="1011">Ben olsa olsa, “gel, sana baharat dolabımı, soslarımı göstereyim,” diyebilirim, yukarıda değindiğim varsayımsal durumda. </st><st c="1133">Benim koleksiyon ancak böyle bir koleksiyon olabiliyor: Yenen, içilen bir şey. </st><st c="1212">Kimisi içki şişesi topluyor, örneğin; ama ben içeriğe düşkünüm. </st><st c="1276">İçindekini hakladıktan sonra şişesi ilgimi çekmiyor. </st><st c="1329">“Zarf mı, mazruf mu?” dendiğinde, mazruf!</st></p>
		<p><span epub:type="pagebreak" title="354" id="page354"></span><st c="1370">Mizaç meselesi herhalde, yaradılış meselesi! </st><st c="1416">Oysa ilginç bir koleksiyon görmek pekâlâ hoşuma gidiyor. </st><st c="1473">Bu yaştan sonra huy değiştirip herhangi bir şey toplayamayacağıma göre, en iyisi koleksiyoncu ahbaplar edinmek – tabiri caizse, koleksiyoncu koleksiyonu yapmak. </st><st c="1634">Onlar uğraşıp, didinir, toplarlar, ben gidip topladıklarını seyrederim. </st><st c="1706">Bu da onların zayıf yanı; göstermeden edemezler.</st></p>
		<p><st c="1754">Ama yazı konusu vardı, yani bu yazıyı yazmama yol açan, yazı yazmamın istenmesi konusu. </st><st c="1843">İşte yazmaktayım, ama daha yazacağım konuya gelemedim.</st></p>
		<p><st c="1897">Evet, bir koleksiyon dergisine ne yazacağımı düşünürken (tabiî bu arada arkadaşlarım bunun sadece bir “koleksiyon dergisi” olmadığını, kendimi serbest hissetmemi bana söyleyip duruyorlar, ama bir kere inat etmişim), aklıma bence parlak bir fikir geldi. </st><st c="2151">Bir şey... </st><st c="2162">koleksiyonu andıran bir yanı var, ama aslında bambaşka bir şey. </st><st c="2226">Nasıl demeli? </st><st c="2240">Benim baharat gibi, sonunda yenen bir şeyle ilgili. </st><st c="2292">İyi, demek genel üslûbuma uygun.</st></p>
		<p><st c="2324">Elimde el yazısı, hem de eski Türkçe el yazısı bir defter var: bir “kerteriz defteri”. </st><st c="2412">Yani denizde hangi noktalarda balık bulunacağını, ayrıca, kıyıdaki birtakım nirengi noktalarına göre bu noktaların nasıl bulunacağını kaydeden bir defter. </st><st c="2567">Defteri hazırlayan, bunu en başta “Beyefendi” diye hitap ettiği birine armağan olarak yazmış. </st><st c="2661">“Ben artık halihazırda ne o yere gidiyor, ne de denize çıkıyorum. </st><st c="2727">Çünkü yaşım 79’dur,” diyor. </st><st c="2755">“Bize bu güzel eğlenceler lazım değildir. </st><st c="2797">Size bırakacağım... </st><st c="2817">Diğerleri gibi size de bol şanslar ve afiyetler.”</st></p>
		<p><st c="2866">Defterin armağan edildiği tarih 1963. </st><st c="2905">Demek ki o zamandan beri de 34 yıl geçmiş. </st><st c="2948">Buna göre yazanın doğum tarihi 1884 olmalı. </st><st c="2992">Emekli subay olduğunu söylüyor (defterin son sahibinden, Abdülhamid’in yaverlerinden biri olduğunu işitmiştim).</st></p>
		<p><st c="3103">Denizde kimi yerli balıklar vardır. </st><st c="3140">Bunlar genellikle kayalık yerlerde yaşar, orada bir yuva edinir ve oradan ayrılmazlar. </st><st c="3227">Mercan, karagöz, işkine, orfoz bu tip balıklardır. </st><st c="3278">Bulundukları yerden avlanmak için uzaklaşsalar da, çok uzağa gitmezler. </st><st c="3350">Dolayısıyla, siz bir şekilde bu denizaltı kaynaklarını biliyorsanız, sarkıttığınız oltaya birşeyler takılmasını büyük ölçüde garantiye aldınız demektir. </st><st c="3503">Kerterizler bu bakımdan son derece faydalıdır. </st><st c="3550">Ayrıca, deniz altında, yarı gezgin balıkların dolaştığı belirli “güzergâhlar” da vardır. </st><st c="3639">Birtakım banklarda, sığlıklarda ya da akıntılı kanallarda </st><span epub:type="pagebreak" title="355" id="page355"></span><st c="3697">yerlilerin yanısıra dolaşan balıklar da bulunur. </st><st c="3746">Yani bu gibi yerleri bilmek de son derece önemlidir. </st><st c="3799">Varsayımsal bir model kuralım: denizin yüzünden bakıp dipte ne olduğunu göremeyeceğimize göre, bunları nasıl öğreneceksiniz? </st><st c="3924">Takım taklavatınızı toplayıp “rastgele” yola çıkacaksınız. </st><st c="3983">Kararlama bir yer seçip oltalarınızı sarkıtacaksınız. </st><st c="4037">Birşeyler vurduysa, yemi aldıysa, ne âlâ! </st><st c="4079">Doğru yeri buldunuz demektir. </st><st c="4109">Ama düşünün, ne kadar zor bir iş bu, ne kadar zayıf bir ihtimal! </st><st c="4174">O doğru yeri bulana kadar kimbilir ne kadar fazla deney yapmalısınız. </st><st c="4244">Ömür törpüsü.</st></p>
		<p><st c="4257">Oysa kayalar binlerce yıldır orada, balıklar da orada ve insanlar binlerce yıldır buraları arıyor – buluyor da. </st><st c="4370">Buluyor, ama, balıkçılık denen şey, ister profesyonel olsun, ister amatör, ciddi rekabete dayalı bir iştir. </st><st c="4478">Bildiğiniz yeri zinhar başkasına söyleyemezsiniz, yoksa gelip kuruturlar ve sizin onca zahmetle edindiğiniz bilgi işinize yaramaz. </st><st c="4609">İşte böyle bir defterin büyük değeri burada. </st><st c="4654">Osmanlı efendisi yaşlı subay, balıkçılıktan eteğini çekince, sırlarını başka amatörlere vermekte sakınca görmemiş. </st><st c="4769">“Afiyet olsun” diyor, bilgisini başka insanlara seve seve sunuyor.</st></p>
		<figure>
			<img src="image/img27.jpg" alt="gorsel-sayi" />
		</figure>
		<p><st c="4835">Profesyoneller böyle yapmaz. </st><st c="4865">Tabiî yapmamakta haklıdırlar. </st><st c="4895">Onların binbir zorlukla </st><span epub:type="pagebreak" title="356" id="page356"></span><st c="4919">yakalayıp neredeyse yok pahasına sattıkları balıklardan edinilmiş bir servetleri olamaz ki, böyle cömert davranabilsinler. </st><st c="5042">Dolayısıyla böyle ileri yaşlara gelip kendini emekliye ayırmaya karar veren profesyonel balıkçı bilgisini, bildiği kayaları vb. </st><st c="5170">satar. </st><st c="5177">Bu da şöyle olur: alıcıyla sandala biner, gizli kayalığın bulunduğu yere giderler. </st><st c="5260">Olta sarkıtılır. </st><st c="5277">Diyelim bir mercan çıkarsa, bu, bilginin doğru olduğunun kanıtıdır. </st><st c="5345">Pazarlık önceden yapılmış, fiyat saptanmıştır. </st><st c="5392">Alıcı parayı sayar, kayayı almış olur. </st><st c="5431">“Kerteriz” de bu demek. </st><st c="5455">Mercanın çıktığı o noktanın neresi olduğunu anlamak için kıyıya bakarsınız. </st><st c="5531">Solunuzda Fenerbahçe’nin feneri belirli bir ağaçla üstüste geldiği anda sağınızdaki belirli bir bina da, diyelim başka bir binanın tam önünü kesmektedir. </st><st c="5685">Bu işaretleri üstüste getirdiğinizde, sözkonusu kayalık da tam aşağınızda olmalıdır.</st></p>
		<p><st c="5769">İşte anlattığım defter böyle bir defter. </st><st c="5811">Balığın bol bulunduğu zamanlarda, yaşını başını alana kadar kendi bulduğu ya da başkalarından öğrendiği kerterizleri titizlikle kaydetmiş adamcağız, krokiler çizmiş, notlar eklemiş: o noktada hangi balık çıkar, başka ayrıntılar vb. </st><st c="6043">Koca bir hayatın semeresi bunlar.</st></p>
		<p><st c="6076">Bu da bir çeşit koleksiyon sayılır, değil mi? </st><st c="6123">“Kerterizler”in koleksiyonu olduğu açık; ama kerterizlerin koleksiyonuysa, aşağıdaki balıkların da koleksiyonu sayılmaz mı? </st><st c="6247">Onlar orada, çünkü, biliyoruz. </st><st c="6278">Elimizde değiller, canlı, geziyorlar denizin içinde, üstelik kuşak kuşak değişebiliyorlar, ama sonunda hepsi mercan, izmarit, kikla vb. </st><st c="6414">olarak oradalar.</st></p>
		<p><st c="6430">“Oradalar” mı dedim? </st><st c="6452">Yanlış oldu. </st><st c="6465">“Oradaydılar”. </st><st c="6480">Şimdi bu kerteriz defterini elimize alsak, sandala binsek, oralara gitsek (henüz denemedim bunu ve doğrusu biraz korkuyorum denemekten) ne buluruz? </st><st c="6628">Bakın, ilk ağızda olacak aksiliği söyleyeyim. </st><st c="6674">Birçoğunu zaten bulamayız. </st><st c="6701">Falan kerterizdeki falan caminin minaresi önüne dikilen bilmem hangi bina yüzünden görünmez olmuştur. </st><st c="6803">Filan tepedeki tek başına duran top ağaç kesilmiştir ya da –bu kısmını “inşallah”la söylüyorum– yanına dikilen başkalarının arasında görünmez hale gelmiştir.</st></p>
		<p><st c="6960">Bu ilk engeli bir biçimde aştık, diyelim; artık görünmeyenleri eledik, geriye gene epey bir şey kaldı (ki kalır, bu defterden); bu sefer asıl felaket başlıyor. </st><st c="7121">Dip nasıl? </st><st c="7132">O zamandan bu zamana dipte neler olmuş? </st><st c="7172">Koca vapurların uskur sarsıntıları, denizi doldura doldura açılan yeni yollar, alanlar ve hepsinden önemlisi, yoğun kirlenme, geriye ne bırakmış?</st></p>
		<p><span epub:type="pagebreak" title="357" id="page357"></span><st c="7317">“Barbunya yeri”, “istakoz yeri” diye anlatılan noktalar var. </st><st c="7379">İstanbul’un yakınında barbunya mı kalmış, istakoz mu kalmış? </st><st c="7440">O istakozların bir zamanlar dolaştığı kayalıklar şimdi kimbilir kaç santimlik bir kirlilik çamurunun altında?</st></p>
		<p><st c="7549">Bakın, çoğu koleksiyonda, artık kullanımda ve dolaşımda olmayan şeylerin toplanmasından meydana geldiği için, nostaljik bir yapı vardır. </st><st c="7687">Bu bir koleksiyonsa, bu da öyle.</st></p>
	</section>
	<div id="charCountTotal" value="7719"></div></body>
</html>
