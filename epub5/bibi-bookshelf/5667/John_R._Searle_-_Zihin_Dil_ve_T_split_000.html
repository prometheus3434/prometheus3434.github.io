<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>John R. Searle - Zihin Dil ve Toplum</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre"><p id="filepos109" class="calibre1"><span class="calibre2">
</span></p><p class="calibre3"><span class="calibre4"><span class="bold">GİRİŞ</span></span></p><p class="calibre5">Çeşitli konular üzerinde bir kitap yazan herkes, neticede bu çeşitli konuların birbiriyle nasıl alakalı olduklarını açıklayan bir kitap yazmak için bir dürtü hissetmelidir. Bütün bunlar arasında nasıl bir bağlantı kuruluyor? Elinizdeki kitap, işte bu türden bir kitaptır. Burada ben, en azından özet olarak zihin, dil ve topluma dair bir kısım görüşlerimi, bunların birbiriyle nasıl ilişkili olduğunu ve bizim baştanbaşa çağdaş evren anlayışımızla nasıl uyuştuğunu açıklamaya çalıştım. Aslında kitabın ait başlığını da başlangıçta ‘Birbirleriyle Olan Bağlantıları’ olarak düşünmüştüm.</p><p class="calibre6">1984’te benim BBC<a id="filepos1021"></a><sup class="calibre7"><small class="calibre8"><a href="John_R._Searle_-_Zihin_Dil_ve_T_split_008.html#filepos387435"><span class="calibre9">{1}</span></a></small></sup> için verdiğim, yine aynı şekilde geniş bir açıdan ele alınan <span class="italic">Minds, Brains and Science</span>, adıyla yayımlanan Reith konferanslarımın gördüğü hüsnükabulle böyle bir projeyi üstlenmeye kısmen cesaret buldum. Her iki kitap da geniş bir problem sahasını, sahanın uzmanı olmayanlar için anlaşılabilir bir tarzda fakat entelektüel derinliği feda etmeden açıklamaya çalışmaktadır. Daha önceki kitap, zihin ve beyin düzleminde duruyordu. Bu ise, tabiri caizse genel olarak zihinden dil ve toplumsal gerçeklik basamaklarına tırmanmaya çalışıyor.</p><p class="calibre6">Her iki kitap da felsefedeki yaygın çağdaş bir trendi açıklıyor. Çok sayıda filozof için artık zihin felsefesi ilk felsefedir. Dil, bilgi, ahlak, toplum, hür irade, rasyonalite ve diğer pek çok konular hakkındaki sorunlara en iyi yaklaşım tarzı, zihinsel görüngüleri kavrayıcı tarzdır. Benim elimde bunlar, en azından hem düalizmi hem de maddeciliği reddeden bir zihin analizi yoluyla ele alındı. Baştan zihin, dil ve toplum baklanda bir kitap yazmaya koyuldum; sonuçta bitip ortaya çıkan şeyin orantısız bir şeklide büyük bir kısmının ‘zihin’ üzerine olduğunu gördüm. İleri sürülen argümanın entelektüel temeli ortaya konduğunda bu vurgu şaşırtıcı gelmemelidir.</p><p class="calibre6">Daha önceki yazılarımı burada çekinmeden ödünçledim. Bu eserleri okumuş arkadaşlarım, bu kitaptaki bazı fikirlerde haklı görülebilir bir deja vu anlamı hissedebilirler. Bu konuda ancak şunu söyleyebilirim: Bunun nasıl böyle olduğunu anlatmak için size daha önce söylemiş olduğum şeylerin bazısını yine söylemek zorunda kalırım!</p><p class="calibre6">Bu eserin hazırlanmasında birkaç kişinin yardımı oldu. Özellikle araştırma asistanım Jennifer Hudin’e ve herkesten daha çok da bana hep olduğu gibi tüm aşamalarda yardımcı olan eşim Dagmar Searle’e teşekkür etmek istiyorum ve bu kitabı ona adıyorum.</p><div class="mbppagebreak" id="calibre_pb_0"></div>
</body></html>
