<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Şimdinin Gücü Uygulama Kitabı</title>
    <link href="stylesheet.css" rel="stylesheet" type="text/css"/>
    <link href="page_styles.css" rel="stylesheet" type="text/css"/>
    </head>
  <body class="calibre">
<p id="filepos155077" class="calibre1">
</p><p id="filepos155110" class="calibre2"><span class="bold"><span class="calibre3">BÖLÜM 9 -HASTALIĞI VE ISTIRABI DÖNÜŞTÜRMEK</span></span></p><p class="calibre1">HASTALIĞI AYDINLANMAYA DÖNÜŞTÜRMEK</p><p class="calibre5">Teslimiyet, olanı, hiçbir çekince olmadan içsel olarak kabullenmektir. Biz sizin yaşamınızdan -bu andan- söz ediyoruz, yaşamınızın koşullarından ya da durumundan, yaşam-durumunuzdan değil.</p><p class="calibre5">Hastalık yaşam-durumunuzun bir parçasıdır. Böylece, o bir geçmişe ve bir geleceğe sahiptir. Şimdi’nin özgürleştirici gücü bilinçli mevcudiyetiniz yoluyla aktifleştirilmedikçe, geçmiş ve gelecek kesintisiz bir sürekliliği oluşturur. Bildiğiniz gibi, zamanda bulunan yaşam-durumunuzu oluşturan çeşitli koşulların altında daha derin, daha asli bir şey vardır: Yaşamınız, zaman’ sız-sonsuz Şimdi’deki Var’lığınız.</p><p class="calibre5">Şimdi’de hiçbir sorun bulunmadığı gibi, hiçbir hastalık da yoktur. Birinin sizin durumunuza yapıştırdığı bir etikete inanmak, o durumu (hastalığı) yerinde tutar, onu güçlendirir ve  geçici bir dengesizlikten görünüşte somut bir gerçeklik yaratır. O ona sadece gerçeklik ve somutluk vermekle kalmaz, ama zamanda -daha önce sahip olmadığı- bir süreklilik de verir.</p><p class="calibre5">BU ANDA ODAKLANARAK ve onu zihinsel olarak etiketlemekten kaçınarak, hastalık bu etkenlerin (fiziksel acı, zayıflık, rahatsızlık ya da yetersizlik) birine indirgenir. Siz buna, şimdi’ye teslim olursunuz. Siz “hastalık” fikrine teslim olmazsınız.</p><p class="calibre5">Istırabın sizi şimdiki âna, yoğun bir bilinçli mevcudiyet haline girmeye zorlamasına izin verin. Onu aydınlanmak için kullanın.</p><p class="calibre5">Teslimiyet, olanı, en azından direkt olarak, dönüşüme uğratmaz. Teslimiyet sizi dönüşüme uğratır. Siz dönüşüme uğradığınızda, bütün dünyanız da dönüşüme uğrar, çünkü dünya sadece bir yansımadır.</p><p class="calibre5">Hastalık sorun değildir. Egosal zihin sizi yönettiği sürece, sorun sizsiniz.</p><p class="calibre5">HASTA YA DA SAKAT OLDUĞUNUZDA, bir biçimde başarısızlığa uğradığınızı düşünmeyin, suçluluk duymayın. Yaşamı size adaletsiz davranmakla suçlamayın, ama kendinizi de suçlamayın. Tüm bunlar direnmektir.</p><p class="calibre5">Eğer büyük bir hastalığa yakalanmışsanız, onu aydınlanmak için kullanın. Yaşamınızda vuku bulan her “kötü” şeyi aydınlanmak için kullanın.</p><p class="calibre5">Hastalıktan zamanı geri çekin. Ona bir geçmiş ya da gelecek vermeyin. Onun sizi yoğun bir şimdiki-an farkındalığına girmeye zorlamasına izin verin ve  sonra neler olacağını görün.</p><p class="calibre5">Bir simyacı haline gelin. Adi metali altına, ıstırabı bilince, hastalığı aydınlanmaya dönüştürün.</p><p class="calibre5">Siz ağır hasta mısınız ve  şimdi söylediğim şey sizi öfkelendiriyor mu? Eğer öyleyse bu, hastalığın benlik duygunuzun bir parçası haline geldiğinin ve sizin şimdi -hastalığı olduğu gibi- kimliğinizi de korumakta olduğunuzun açık bir işaretidir.</p><p class="calibre5">“Hastalık” denen durumun sizin gerçek kimliğinizle hiçbir ilgisi yoktur.</p><p class="calibre5">Başınıza bir felaket geldiğinde ya da bir şey ciddi bir biçimde “kötüye” gittiğinde -ki bu bir hastalık, servetinizi ya da toplumsal kimliğinizi yitirmek, yakın bir ilişkinin bozulması, sevdiğiniz insanın ölümü ya da ıstırap çekmesi ve ya sizin ölümünüzün yaklaşması olabilir- onun bir başka yanı da olduğunu, muhteşem bir şeyden sadece bir adım uzakta bulunduğunuzu bilin: bu acı ve ıstırap adi metalinin simyasal bir biçimde altına dönüşmesidir. O aradaki tek adıma teslimiyet denir.</p><p class="calibre5">Sizin böyle bir durumda mutlu olacağınızı söylemeye çalışmıyorum. Mutlu olmazsınız. Ama  korku ve acı, çok derin bir yerden, Tezahür-Etmemiş-Olan’dan gelen bir iç huzuru ve dinginliğe dönüşmüş olacaktır. O, “Tanrı‘nın, tüm anlayışı aşan huzurudur.” Bununla kıyaslandığında, mutluluk gerçekten sığ bir şeydir.</p><p class="calibre5">Bu parlak huzurla birlikte sizin yok edilemez, ölümsüz olduğunuz idraki gelir; bu zihin düzeyinde değil, Var’lığınızın derinliklerinde ortaya çıkan bir idraktir. Bu bir inanç değildir. O, ikincil bir kaynaktan gelecek hiçbir dışsal kanıta ihtiyaç duymadan, mutlak şekilde emin olmaktır.</p><p class="calibre5">ISTIRABI HUZURA DÖNÜŞTÜRMEK</p><p class="calibre5">Belli uç noktada durumlarda, sizin için Şimdi’yi kabullenmek hâlâ olanaksız olabilir. Ama  daima teslimiyet konusunda ikinci bir şans elde edersiniz.</p><p class="calibre5">BİRİNCİ ŞANSINIZ, HER AN O ANIN REALİTESİNE TESLİM OLMAKTIR. Siz, olanın olmamış kılınamayacağını, onun zaten olduğunu bilerek, olana evet der, ya da olmayanı kabul edersiniz.</p><p class="calibre5">Sonra yapmanız gereken şeyi, durum her neyi gerektiriyorsa onu yaparsınız.</p><p class="calibre5">Eğer bu kabullenme hali içinde kalırsanız, daha fazla olumsuzluk, daha fazla ıstırap, daha fazla mutsuzluk yaratmazsınız. O zaman bir dirençsizlik, mücadeleden uzak bir inayet ve hafiflik hali içinde yaşarsınız.</p><p class="calibre5">Bunu yapamadığınızda, bu şansı kaçırdığınızda -ki bu alışkanlık haline gelmiş bilinçsiz direnme kalıbının ortaya çıkmasını önleyecek kadar yeterince bilinçli mevcudiyet üretmediğinizden, ya da durumun sizin için kesinlikle kabul edilemeyecek kadar aşın uçta olmasındandır- o zaman siz bir biçimde acı, ıstırap yaratırsınız.</p><p class="calibre5">Burada bu ıstırabı o durum yaratıyormuş gibi görünebilir, ama nihai olarak bu böyle değildir, onu yaratan sizin direncinizdir.</p><p class="calibre5">İŞTE TESLİMİYET KONUSUNDAKİ İKİNCİ ŞANSINIZ:</p><p class="calibre5">Eğer siz dışanda olanı kabul edemiyorsanız, o zaman içinizde olanı kabullenin. Eğer dışsal koşulu kabul edemiyorsanız, içsel koşulu kabullenin.</p><p class="calibre5">Bu, acıya direnmemek anlamına gelir. Onun orada olmasına izin verin. Üzüntüye, umutsuzluğa, korkuya, yalnızlığa ya da bu ıstırap hangi şekli alıyorsa ona teslim olun. Ona, onu zihinsel olarak etiketlemeden tanık olun. Onu kucaklayın.</p><p class="calibre5">Sonra teslimiyet mucizesinin nasıl derin ıstırabı derin huzura dönüştürdüğünü görün. Bu sizin çarmıha gerilişinizdir. Bırakın o sizin yeniden dirilişiniz ve yükselişiniz haline gelsin.</p><p class="calibre5">Siz derin bir acı içindeyken, teslimiyet hakkında söylenen tüm sözler size, büyük olasılıkla, boş ve anlamsız gelecektir. Acınız derin olduğunda, büyük olasılıkla, ona teslim olmak yerine ondan kaçmak için güçlü bir dürtü duyacaksınızdır. Hissettiğiniz şeyi hissetmek istemeyeceksinizdir. Bundan daha normal bir şey ne olabilir? Ama  ondan hiçbir kaçış, hiçbir çıkış yolu yoktur.</p><p class="calibre5">Çalışma, içki içme, uyuşturucu kullanma, öfkelenme, projeksiyon-yapma, bastırma vs. gibi birçok uydurma kaçış yolu vardır, ama onlar sizi acıdan kurtaramaz. Siz onu bilinçsiz kıldığınızda ıstırabın şiddeti azalmaz. Siz duygusal acıyı yadsıdığınızda, yaptığınız ve düşündüğünüz her şey ve  ilişkileriniz onun tarafından kirletilir. Siz onu enerji olarak yayarsınız ve  diğerleri onu bilinçaltı algılarlar.</p><p class="calibre5">Eğer onlar bilinçsizseler, size saldırma ya da sizi bir biçimde incitme dürtüsü bile duyabilirler ve ya siz acınızın bilinçsiz projeksiyonuyla onları incitebilirsiniz. Siz içsel halinize karşılık gelen şeyi kendinize çeker ve tezahür ettirirsiniz.</p><p class="calibre5">HİÇBİR ÇIKIŞ YOLU OLMADIĞINDA, YİNE DE,</p><p class="calibre5">ONUN İÇİNDEN BİR GEÇİŞ YOLU VARDIR. O yüzden acıya sırt çevirmeyin. Onunla yüzleşin. Onu bütünüyle hissedin. Onu hissedin, onun hakkında düşünmeyin! Eğer gerekiyorsa onu ifade edin, ama zihninizde onunla ilgili bir metin yaratmayın. Tüm dikkatinizi bu hisse verin, ona neden olmuş görünen kişiye, olaya ya da duruma değil.</p><p class="calibre5">Zihnin acıyı size bir kurban kimliği yaratmak için kullanmasına izin vermeyin. Kendiniz için üzülmeniz ve başkalarına öykünüzü anlatmanız sizi ıstıraba saplanmış halde tutacaktır.</p><p class="calibre5">Histen kaçmak olanaksız olduğundan, tek değişim olanağı onun içine girmektir; aksi takdirde, hiçbir şey değişmeyecektir.</p><p class="calibre5">Öyleyse tüm dikkatinizi hissettiğiniz şeye verin ve  onu zihinsel olarak etiketlemekten kaçının. Hissin içine girerken, son derece uyanık olun.</p><p class="calibre5">İlk başta, o karanlık ve korkutucu bir yer gibi görünebilir ve  ondan kaçma dürtüsü duyduğunuzda, o dürtüyü gözlemleyin, ama ona uymayın. Dikkatinizi acıya vermeyi sürdürün; üzüntüyü, korkuyu, dehşeti, yalnızlığı, o her neyse onu hissetmeyi sürdürün.</p><p class="calibre5">Uyanık kalın, mevcut kalın; tüm Vardığınızla, bedeninizin her hücresiyle mevcut kalın. Siz böyle yaparken, o karanlığa bir ışık getiriyor olursunuz. Bu sizin bilincinizin ışığıdır.</p><p class="calibre5">Bu aşamada, artık teslimiyetle ilgilenmeniz gerekmez. O zaten meydana gelmiştir. Nasıl mı? Tam dikkat tam kabullenmedir ve  bu teslim olmaktır. Tüm dikkatinizi vererek, Şimdi’nin gücünü kullanırsınız, ki o sizin mevcudiyetinizin gücüdür.</p><p class="calibre5">Onun içinde hiçbir direnç saklanıp varlığını sürdüremez. Mevcudiyet zamanı uzaklaştırır. Zaman olmadan hiçbir ıstırap, hiçbir olumsuzluk varlığını sürdüremez.</p><p class="calibre5">ISTIRABIN KABULLENİLMESİ ÖLÜME BİR YOLCULUKTUR. Derin acıyla yüzleşmek, onun olmasına izin vermek, dikkatinizi ona vermek ölüme bilinçle girmektir. Siz bu ölümü geçirdiğinizde, ölüm diye bir şeyin olmadığını -ve korkacak hiçbir şeyin bulunmadığını- idrak edersiniz. Sadece ego ölür.</p><p class="calibre5">Kendisinin güneşin ayrılmaz bir parçası olduğunu unutmuş olan ve varlığını sürdürmek için savaşması gerektiğine inanan ve güneşten başka bir kimlik yaratıp ona yapışan bir güneş ışınını düşünün. Bu illüzyonun ölümü inanılmaz derecede özgürleştirici bir şey olmaz mı?</p><p class="calibre5">SİZ KOLAY BİR ÖLÜM İSTİYOR MUSUNUZ? Acısız, ıstırapsız bir ölümü tercih eder miydiniz? O zaman geçen her âna ölün ve  mevcudiyetinizin ışığının “siz” olduğunu sandığınız ağır, zamana-bağlı benliği ortadan kaldırmasına izin verin.</p><p class="calibre5">ÇARMIHIN YOLU: ISTIRAP YOLUYLA AYDINLANMA</p><p class="calibre5">Çarmıhın yolu aydınlanmaya götüren eski yoldur ve yakın zamana dek o tek yoldu. Ama  onu reddetmeyin ya da etkisini küçümsemeyin. O hâlâ işe yarar.</p><p class="calibre5">Çarmıhın yolu tam bir tersine dönüştür. Bu yaşamınızdaki en kötü şeyin, çarmıhınızın sizi teslimiyete, “ölüme” zorlayarak, sizi hiçbir şey olmaya, Tanrı olmaya zorlayarak, başınıza gelen en iyi şeye dönüşmesi anlamına gelir.</p><p class="calibre5">Istırap yoluyla aydınlanma -çarmıhın yolu- semavi âleme tekmeler ve çığlıklar atarak girmeye zorlanmak anlamına gelir. Siz artık acıya dayanamadığınız için en sonunda teslim olursunuz, ama bu gerçekleşene kadar uzun bir süre acı çekmek zorunda kalabilirsiniz.</p><p class="calibre5">AYDINLANMAYI BİLİNÇLİ OLARAK SEÇMEK geçmişe ve geleceğe bağlılığınızı bırakarak Şim-di’yi yaşamınızın asıl odağı yapmak anlamına gelir.</p><p class="calibre5">O, zaman yerine, mevcudiyet hali içinde bulunmayı seçmek anlamına gelir.</p><p class="calibre5">O, olana evet demek anlamına gelir.</p><p class="calibre5">O zaman artık sizin acıya ihtiyacınız yoktur.</p><p class="calibre5">“Artık daha fazla acı, daha fazla ıstırap yaratmayacağım” diyebilmek için daha ne kadar zamana ihtiyacınız olacağını düşünüyorsunuz? Bu seçimi yapabilmek için daha ne kadar fazla acıya ihtiyacınız var?</p><p class="calibre5">Eğer daha fazla zamana ihtiyacınız olduğunu düşünüyorsanız, daha fazla zamanı -ve daha fazla acıyı-elde edeceksiniz. Zaman ve acı birbirinden ayrılmaz.</p><p class="calibre5">SEÇME GÜCÜ</p><p class="calibre5">Seçim, bilinci, yüksek derecede bir bilinci ima eder. Onsuz, siz hiçbir seçime sahip değilsinizdir. Seçim siz zihinle ve onun koşullanmış kalıplarıyla özdeşleşmeyi bıraktığınız anda, mevcut hale geldiğiniz anda başlar.</p><p class="calibre5">O noktaya erişene dek, siz ruhsal açıdan bilinçsiz-sinizdir. Bu sizin zihninizin koşullanmasına göre belli şekilde düşünmeye, hissetmeye ve davranmaya zorlandığınız anlamına gelir.</p><p class="calibre5">Hiç kimse işlev-bozukluğunu, çatışmayı, acıyı seçmez. Hiç kimse deliliği seçmez. Onlar sizde geçmişi ortadan kaldıracak kadar mevcudiyet, karanlığı dağıtacak kadar ışık bulunmadığı için meydana gelir. Siz tamamen burada değilsiniz. Henüz tam uyanmadınız. Bu arada, koşullanmış zihin yaşamınızı yönetmektedir.</p><p class="calibre5">Benzer şekilde, eğer siz de ana-babasıyla sorunu olan birçok insandan biriyseniz, eğer hâlâ onların yaptıkları ya da yapmadıkları bir şeyden ötürü içerliyorsanız, o zaman siz hâlâ onların bir seçime sahip olduklarına, farklı şekilde davranabileceklerine inanmaktasınızdır. İnsanlar bir seçime sahipmiş gibi görünürler, ama bu bir illüzyondur. Zihniniz koşullanmış kalıplarıyla yaşamınızı yönettiği sürece, siz zihniniz olduğunuz sürece, hangi seçime sahip olabilirsiniz ki? Hiçbir seçime. Siz orada bile değilsinizdir. Zihinle-özdeşleşme hali ciddi bir işlev-bozukluğu içerir. O bir delilik biçimidir.</p><p class="calibre5">Hemen herkes çeşitli derecelerde bu hastalığı çekmektedir. Bunu idrak ettiğiniz anda, artık bir içerleme hissetmezsiniz. Siz bir insanın hastalığına nasıl içerleyebilirsiniz ki? Burada tek uygun karşılık şefkat olabilir.</p><p class="calibre5">Eğer siz zihniniz tarafından yönetiliyorsanız, hiçbir seçime sahip olmasanız da bilinçsizliğinizin ıstırabını çekecek ve  daha da fazla ıstırap yaratacaksınızdır. Korku, çatışma, sorunlar ve acının yükünü taşıyacaksınızdır. Böylece, yaratılan ıstırap eninde sonunda sizi bilinçsizlik halinden çıkmaya zorlayacaktır.</p><p class="calibre5">BENLİK DUYGUNUZU GEÇMİŞTEN ALDIĞINIZ SÜRECE kendinizi ya da başkalarını gerçekten bağışlayamazsınız. Ancak Şimdi’nin gücüne erişerek -ki o sizin kendi gücünüzdür- gerçek bağışlama olabilir. Bu geçmişi güçsüzleştirir ve  siz yaptığınız ya da size yapılan bir şeyin sizin parlak özünüzü en hafif şekilde bile etkile-yemeyeceğini derin bir biçimde idrak edersiniz.</p><p class="calibre5">Siz olana teslim olduğunuzda ve böylece tümüyle mevcut olduğunuzda, geçmiş artık herhangi bir güce sahip olamaz. Sizin artık ona ihtiyacınız kalmaz. Bunun anahtarı mevcudiyettir. Bunun anahtarı Şimdi’dir.</p><p class="calibre5">Direnme zihinden ayrılamaz olduğundan, direnmeyi bırakmak, teslim olmak, zihnin -sizin efendiniz, “siz” gibi görünen sahtekâr, sahte tanrı olarak- sonudur. Bu durumda tüm yargılama ve tüm olumsuzluk ortadan kalkar.</p><p class="calibre5">Zihin tarafından örtülmüş olan Var’lık âlemi o zaman açığa çıkar.</p><p class="calibre5">Birden, içinizde büyük bir sessizlik ve  çok derin bir huzur duygusu ortaya çıkar.</p><p class="calibre5">Ve o huzurun içinde büyük bir sevinç vardır.</p><p class="calibre5">Ve o sevincin içinde sevgi vardır.</p><p class="calibre5">Ve en içteki çekirdekte kutsal, sınırsız, sonsuz, isimlendirilemez Olan vardır.</p><div class="mbppagebreak" id="calibre_pb_15"></div>
</body></html>