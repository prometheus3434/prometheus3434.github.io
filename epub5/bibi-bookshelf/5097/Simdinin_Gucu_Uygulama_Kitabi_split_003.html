<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Şimdinin Gücü Uygulama Kitabı</title>
    <link href="stylesheet.css" rel="stylesheet" type="text/css"/>
    <link href="page_styles.css" rel="stylesheet" type="text/css"/>
    </head>
  <body class="calibre">
<p id="filepos4772" class="calibre1">
</p><p id="filepos4805" class="calibre2"><span class="bold"><span class="calibre3">GİRİŞ</span></span></p><p class="calibre4" style="margin:0pt; border:0pt; height:1em"> </p><p class="calibre5">1997’de yayınlandığından beri, Şimdi’nin Gücü dünyanın ortak bilinci üzerinde hayal edebileceğimin çok ötesinde bir etki yaptı. Bu kitap on beş dile çevrildi ve her gün dünyanın her yanından bana mesajlar yollayan okurlar bu kitapta yer alan öğretiyle yaşamlarının değiştiğini bildiriyorlar.</p><p class="calibre5">Egosal zihnin deliliğinin etkileri hâlâ her yerde görünür olmasına rağmen, yeni bir şey ortaya çıkmaktadır. Daha önce asla bu kadar çok insan çok eski zamandan beri insanlığı ıstırabın esareti altında tutmuş ortak zihin-kalıplarından kurtulmaya hazır olmamıştı. Yeni bir bilinç hali ortaya çıkmaktadır. Bizler yeterince ıstırap çektik! Şu anda, siz bu kitabı ellerinizde tutarken ve -artık kendinize ya da başkalarına ıstırap vermediğiniz öz-gürleşmiş bir hayat yaşama olanağından söz eden- bu satırları okurken bile, o bilinç hali içinizde ortaya çıkıyor.</p><p class="calibre5">Bana yazan okurların birçoğu Şimdi’nin Gücü‘nün içerdiği öğretilerin uygulanabilir veçhelerinin günlük yaşamda kullanılmak üzere daha kolayca erişilebilecek bir düzenlemeyle sunulmasını rica ediyorlardı. Bu rica bu kitabın hazırlanıp yayınlanmasına yol açan itici güç oldu.</p><p class="calibre5">Alıştırmalara ve uygulamalara ek olarak, bu kitap ilk kitaptan -bazı fikirleri ve kavramları hatırlatabilecek ve bu kavramları her gün özümsemek için bir başlangıç kitabı oluşturabilecek- bazı kısa bölümler de içermektedir.</p><p class="calibre5">Bu kısa bölümlerin birçoğu meditatif okumaya özellikle uygundur. Siz meditatif okuma yaparken, öncelikle yeni bilgi edinmek için değil, okurken farklı bir bilinç haline girmek için okursunuz. İşte bu yüzden aynı bölümü defalarca okuyabilirsiniz ve her seferinde o size ilk kez okuyormuşsunuz gibi yeni gelir. Sadece bir mevcudiyet hali içinde yazılmış ya da söylenmiş sözler bu dönüştürücü güce sahiptir, ki bu okurda aynı mevcudiyeti uyandıran bir güçtür.</p><p class="calibre5">Bu bölümler en iyi şekilde yavaş yavaş okunmalıdır. Bazen siz durup bir süre sessizce düşünmek ya da sessiz kalmak isteyebilirsiniz. Bazen de, kitabı rastgele biçimde açıp birkaç satır okuyabilirsiniz.</p><p class="calibre5">Şimdi’nin Gücü‘nün içerdiği yoğun öğreti karşısında gözlerinin korktuğunu ya da ezildiklerini hisseden okurlar için, bu kitap bir giriş kitabı olarak da hizmet edebilir.</p><p class="calibre4" style="margin:0pt; border:0pt; height:1em"> </p><p class="calibre4" style="margin:0pt; border:0pt; height:1em"> </p><p class="calibre4" style="margin:0pt; border:0pt; height:1em"> </p><p class="calibre4" style="margin:0pt; border:0pt; height:1em"> </p><p class="calibre4" style="margin:0pt; border:0pt; height:1em"> </p><p class="calibre4" style="margin:0pt; border:0pt; height:1em"> </p><div class="mbppagebreak" id="calibre_pb_3"></div>
</body></html>