<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Şimdinin Gücü Uygulama Kitabı</title>
    <link href="stylesheet.css" rel="stylesheet" type="text/css"/>
    <link href="page_styles.css" rel="stylesheet" type="text/css"/>
    </head>
  <body class="calibre">
<p id="filepos49299" class="calibre1">
</p><p id="filepos49332" class="calibre2"><span class="bold"><span class="calibre3">BÖLÜM 4 -BİLİNÇSİZLİĞİ YOK ETMEK</span></span></p><p class="calibre1">Yaşamınıza, her şeyin nispeten daha yolunda gittiği sıradan durumlarda daha fazla bilinç getirmek gerekir. Bu şekilde, anda-mevcudiyet gücü açısından gelişirsiniz. Bu sizde ve çevrenizde yüksek titreşim frekanslı bir enerji alanı yaratır. Nasıl karanlık ışığın mevcudiyetinde varlığını sürdüremezse, hiçbir bilinçsizlik, olumsuzluk, uyuşmazlık ve şiddet de bu alana girip varlığını sürdüremez.</p><p class="calibre5">Siz -anda mevcut olmanın asli bir parçası olan- düşüncelerinizin ve duygularınızın tanığı olmayı öğrendiğinizde, sıradan bilinçsizliğin arka plândaki “cızırtısının” ilk kez farkına vardığınızda ve içinizin ne kadar nadiren rahat ve huzurlu olduğunu fark ettiğinizde şaşırabilirsiniz.</p><p class="calibre5">Düşünme düzeyinizde, yargılama  hoşnutsuzluk ve Şimdi’den uzağa zihinsel projeksiyon şeklinde bir hayli direnç bulacaksınız. Duygusal düzeyde, gizli bir huzursuzluk, gerilim, can sıkıntısı ya da sinirlilik cereyanı olacaktır. Her ikisi de alışılmış direnme hali içindeki zihnin veçheleridir.</p><p class="calibre5">İÇİNİZDE ORTAYA ÇIKAN HUZURSUZLUK, hoşnutsuzluk ve gerilimin nasıl gereksiz yargılama  olana direnme ve Şimdi’yi yadsıma sonucunda ortaya çıktığını gözlemleyin.</p><p class="calibre5">Siz bilincin ışığını ona yönelttiğinizde, bilinçsiz olan her şey eriyip yok olur.</p><p class="calibre5">Bir kez sıradan bilinçsizliği nasıl ortadan kaldıracağınızı bildiğinizde, anda-mevcudiyetinizin ışığı pırıl pırıl parlayacak ve  derin bilinçsizliğin aşağı çekişini hissettiğiniz her seferinde onunla başa çıkmanız çok daha kolay olacaktır. Bununla birlikte, sıradan bilinçsizlik çok normal olduğundan, başlangıçta onu fark etmeniz kolay olmayabilir.</p><p class="calibre5">Ne hissediyorsunuz?</p><p class="calibre5">Dikkatinizi bedeninize yöneltin. Bedeninizde bir gerilim hissediyor musunuz?</p><p class="calibre5">Bir kez düşük düzeyde bir huzursuzluk, geri plânda bir cızırtı bulunduğunu saptadığınızda, Şimdi’yi yadsıyarak yaşamdan nasıl kaçtığınızı, ona nasıl direndiğinizi ya da onu nasıl yadsıdığınızı görmeye çalışın.</p><p class="calibre5">İnsanların şimdiki âna bilinçsizce direnmelerinin bir çok yolu vardır. Size birkaç örnek vereceğim. Uygulamayla, sizin kendini-gözlemleme, içsel halinizi izleme gücünüz keskinleşecektir.</p><p class="calibre5">KENDİNİZİ GÖZLEMLEYEREK ZİHİNSEL-DUYGUSAL HALİNİZİ İZLEMEYİ bir alışkanlık haline getirin.</p><p class="calibre5">“Ben şu anda huzurlu muyum?” sorusu kendinize sık sık sorabileceğiniz iyi bir sorudur.</p><p class="calibre5">Ya da, “Şu anda içimde ne oluyor?” diye sorabilirsiniz.</p><p class="calibre5">İçinizde ne olduğuyla, en azından dışarıda ne olduğuyla ilgilendiğiniz kadar ilgilenin. Eğer içinizi yoluna koyarsanız, dışarısı da yoluna girecektir. Esas realite içinizde, ikincil realite dışınızdadır.</p><p class="calibre5">AMA  BU SORULARI HEMEN YANITLAMAYIN.</p><p class="calibre5">Dikkatinizi içinize yöneltin. İçinize bir bakın. Zihniniz ne tür düşünceler üretiyor?</p><p class="calibre5">HER NEREDEYSENİZ TAMAMEN ORADA OLUN</p><p class="calibre5">Gergin misiniz? Şimdiki ânı ona ulaşma vasıtasına indirgeyecek kadar geleceğe ulaşmakla mı meşgulsünüz?</p><p class="calibre5">Gerginliğe (strese) “burada” olmak, ama “orada” olmayı istemek, ya da şimdi’de bulunmak ama gelecekte olmayı istemek yol açar. Bu sizi içsel olarak parçalayan bir bölünmedir. Geçmiş, dikkatinizin büyük bölümünü alıyor mu? Sık sık onun hakkında olumlu ya da olumsuz biçimde konuşup düşünüyor musunuz? Başardığınız büyük şeyler, serüvenleriniz, deneyimleriniz, ya da kurban-olma öykünüz ve size yapılan korkunç şeyler ve ya belki sizin bir başkasına yapmış olduğunuz şeyler hakkında… Düşünce süreçleriniz suçluluk duygusu, kibir, içerleme, öfke, pişmanlık ya da kendine-acıma yaratıyor mu? Eğer öyleyse, o zaman sadece sahte bir benlik duygusunu güçlendirmekle kalmıyor, ama psişenizde geçmişin bir birikimini yaratarak bedeninizin yaşlanma sürecini de hızlandırıyor olursunuz. Çevrenizde geçmişe tutunma konusunda güçlü bir eğilime sahip olanları gözlemleyerek bunu kendiniz de görebilirsiniz.</p><p class="calibre5">HER AN GEÇMİŞİ GERİDE BİRAKİN. Sizin ona ihtiyacınız yoktur. Ona sadece şimdiki ânı mutlak şekilde ilgilendirdiğinde başvurun. Bu anın gücünü ve Var’lığın tamlığını hissedin. Mevcudiyetinizi hissedin.</p><p class="calibre5">Endişeli misiniz… Sık sık, “Eğer… olursa, ne olur?” diye düşünüyor musunuz? Eğer öyleyse, kendini gelecekteki hayali bir duruma projekte eden ve korku yaratan zihninizle özdeşleşmişsinizdir. Böyle bir durumla başa çıkmanızın hiçbir yolu yoktur, çünkü o mevcut değildir. O zihinsel bir hayalettir.</p><p class="calibre5">Siz sadece şimdiki ânı kabul ve tasdik ederek bu sağlığı ve yaşamı kemiren deliliği durdurabilirsiniz.</p><p class="calibre5">SOLUK ALIP VERİŞİNİZİN FARKINDA OLUN. Havanın bedeninize girip çıkışını hissedin. İçsel enerji alanınızı hissedin. Zihnin hayali projeksiyonlarının tersine, gerçek yaşamda başa çıkmanız gereken tüm şey bu andır.</p><p class="calibre5">Kendinize gelecek yıl, yarın ya da beş dakika sonra değil, şu anda hangi “soruna” sahip olduğunuzu sorun. Bu anda yolunda olmayan ne vardır? </p><p class="calibre5">Şimdi ile daima başa çıkabilirsiniz, ama gelecekle asla başa çıkamazsınız, bunu yapmak zorunda da değilsiniz. Ne önce ne de sonra, ancak ona ihtiyacınız olduğu anda yanıt, güç, doğru eylem ya da kaynak ortaya çıkacaktır.</p><p class="calibre5">Siz “beklemeyi” alışkanlık haline mi getirdiniz? Yaşamınızın  ne  kadarını  bekleyerek harcıyorsunuz?</p><p class="calibre5">Benim “küçük-ölçekte bekleme” dediğim şey postanede kuyrukta beklemek, trafik sıkışıklığında, havaalanında beklemek, ya da birisinin gelmesini, bir işin bitmesini vs. beklemektir. “Büyük-ölçekte bekleme” ise bir sonraki tatili, daha iyi bir işi, çocukların büyümelerini, gerçekten anlamlı bir ilişkiyi, başarıyı, para kazanmayı, önemli olmayı, aydınlanmayı beklemektir. İnsanların tüm yaşamlarını yaşamaya-başlamayı bekleyerek geçirmeleri az görülen bir şey değildir.</p><p class="calibre5">Beklemek bir zihinsel haldir. Temelde, bu sizin geleceği istediğiniz, şimdi’yi istemediğiniz anlamına gelir. Siz elde ettiğiniz şeyi istememekte, elde etmediğiniz şeyi istemektesinizdir. Her tür bekleyişle siz, bilinçsiz olarak, burada ve şimdi, yani olmak istemediğiniz yer ile, projekte edilen gelecek, yani olmak istediğiniz yer arasında içsel bir çatışma yaratırsınız. Bu da şimdi’yi yitirmenize yol açarak yaşam kalitenizi büyük ölçüde düşürür.</p><p class="calibre5">Örneğin, birçok insan zengin olmayı bekler. Zenginlik gelecekte gelemez. Siz mevcut realitenizi -şu anda bulunduğunuz yeri, kimliğinizi, ne yaptığınızı- onurlandırıp, tümüyle kabul ve tasdik ettiğinizde, elde ettiğiniz şeyi tümüyle kabullendiğinizde, elde ettiğiniz şey</p><p class="calibre5">için şükran duymakta, olan için şükran duymakta, Var’ lık için şükran duymaktasınızdır. Şimdiki an için ve şimdiki yaşamın bütünü için şükran duymak gerçek zenginliktir. O gelecekte gelemez. Sonra, zamanla, o zenginlik sizin için çeşitli şekillerde tezahür eder.</p><p class="calibre5">Eğer elde ettiğiniz şey size doyum vermiyorsa, ya da mevcut yoksunluğunuz için düş kırıklığı veya öfke duyuyorsanız, bu sizi zengin olmaya güdüleyebilir, ama sonuçta büyük bir servet kazansanız bile, içsel yoksunluğu deney imlemeyi ve  derinlerde kendinizi doyumsuz hissetmeyi sürdüreceksinizdir. Paranın satın alabileceği birçok heyecan verici deneyim yaşayabilirsiniz, ama onlar gelip geçecek ve sizi daima boş bir hisle ve daha fazla fiziksel ya da psikolojik doyum ihtiyacıyla bırakacaktır. Siz Var’lıkta kalamayacak ve  böylece gerçek zenginlik olan şimdiki yaşamın doluluğunu hissedemeyeceksiniz.</p><p class="calibre5">BİR ZİHİN HALİ OLARAK BEKLEMEYİ BIRAKIN. Beklemeye kaydığınızı fark ettiğinizde… kendinizi o halden hemen kurtarın. Şimdiki âna girin. Sadece olun ve  olmanın tadını çıkarın. Eğer orada, anda mevcutsanız, herhangi bir şeyi beklemenize asla ihtiyaç yoktur.</p><p class="calibre5">Böylece, bir dahaki sefere birisi size, “Seni beklettiğim için özür dilerim,” dediğinde, ona, “Özür dilemene gerek yok, ben beklemiyordum. Ben burada durmuş, yaşadığım anın tadını çıkarıyordum,” diyebilirsiniz.</p><p class="calibre5">Bunlar sıradan bilinçsizliğin bir parçası olan, zihnin şimdiki ânı yadsıma stratejilerinin sadece birkaçıdır. Onlar normal yaşamın bir parçası olduklarından kolayca fark edilmeyebilirler; bu arka plânda sürekli hoşnutsuzluk şeklinde bulunan bir cızırtıdır. Ama  siz içsel zihinsel-duygusal halinizi giderek daha çok izledikçe, geçmişin ya da geleceğin, yani bilinçsizliğin kapanına kısıldığınızda bunu fark etmeniz ve zaman rüyasından şimdiki âna uyanmanız daha kolay olacaktır.</p><p class="calibre5">Ancak, dikkatli olun: Zihinle özdeşleşmeye dayanan sahte, mutsuz benlik zamanda yaşar. O şimdiki anın kendisinin ölümü olduğunu bilir ve bu yüzden onun tarafından tehdit edildiğini hisseder. O sizi şimdi’ nin dışına çıkarmak için elinden gelen her şeyi yapacaktır. O sizi zamanın kapanına kısılı tutmaya çalışacaktır.</p><p class="calibre5">Bir anlamda, anda-mevcudiyet hali beklemeyle kıyaslanabilir. Bu sizin tüm dikkatinizi gerektiren, niteliksel olarak farklı bir bekleyiş türüdür. Her an bir şey olabilir ve  eğer siz tam anlamıyla uyanık ve  sessiz değilseniz, onu kaçırırsınız. O haldeyken, tüm dikkatiniz Şimdi’de bulunur. Hayal kurmaya, düşünmeye, hatırlamaya, beklemeye harcanacak bir dikkat yoktur. O hal içinde hiçbir gerilim ve korku yoktur, sadece uyanık-tetik bir mevcudiyet vardır. Bütün Var’lığınızla, bedeninizin her hücresiyle orada mevcutsunuzdur.</p><p class="calibre5">O hal içinde, bir geçmişe ve bir geleceğe sahip olan “siz,” bir başka deyişle, kişilik varlığını sürdüremez. Bununla birlikte, değerli hiçbir şey yitirilmemiş-tir. Siz hâlâ kendinizsiniz. Aslında, eskisine kıyasla çok daha tam bir biçimde kendinizsiniz. Daha doğrusu, siz ancak şimdi gerçekten kendiniz olabilirsiniz.</p><p class="calibre5">GEÇMİŞ SİZİN HUZURUNUZDA VARLIĞINI SÜRDÜREMEZ</p><p class="calibre5">içinizdeki bilinçsiz geçmiş hakkında her neyi bilmeniz gerekiyorsa, şimdiki anın zorluklan, mücadeleleri onu ortaya çıkaracaktır. Eğer siz geçmişe dalarsanız, o dipsiz bir kuyu haline gelecektir. Daima daha fazlası vardır. Siz geçmişi anlamak ya da ondan kurtulmak için daha fazla zamana ihtiyacınızın olduğunu, bir başka deyişle, geleceğin sizi eninde sonunda geçmişten kurtaracağını düşünebilirsiniz. Bu bir illüzyondur. Sadece şimdi sizi geçmişten kurtarabilir. Daha fazla zaman sizi zamandan kurtaramaz.</p><p class="calibre5">Şimdi’nin gücüne erişin. Anahtar budur. Şimdi’nin gücü mevcudiyetinizin gücünden, yani, bilincinizin düşünce formlarından kurtulmasından başka bir şey değildir. Bu yüzden geçmişle şimdi başa çıkın. Geçmişe daha fazla dikkat verdikçe, onu daha çok güçlendirirsiniz ve  ondan bir “benlik” yaratma olasılığınız artar.</p><p class="calibre5">Yanlış anlamayın: Dikkat gereklidir, ama geçmişe geçmiş olarak değil. Dikkatinizi şimdi’ye verin; dikkatinizi şimdi ortaya çıkan davranışınıza, tepkilerinize, ruh hallerinize, düşüncelerinize, duygularınıza, korkularınıza ve arzularınıza verin. İçinizde geçmiş vardır. Eğer siz tüm bu şeyleri eleştirel ya da analitik olarak değil, yargılamadan izleyecek kadar orada yeterince mevcut olabilirseniz, o zaman geçmişle başa çıkıyor ve onu mevcudiyetinizin gücüyle ortadan kaldırıyor olursunuz.</p><p class="calibre5">Siz kendinizi geçmişe giderek bulamazsınız. Siz kendinizi şimdi’ye gelerek bulursunuz.</p><p class="calibre4" style="margin:0pt; border:0pt; height:1em"> </p><div class="mbppagebreak" id="calibre_pb_8"></div>
</body></html>