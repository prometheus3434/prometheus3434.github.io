<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="font4">SENDEN SONRA</span></p>
<p class="calibre1"><span class="font1">“Ölüm: </span><span class="font2">Kapının önünde, ne çok ayakkabı</span><span class="font1">!"</span></p>
<p class="calibre1"><span class="font2">Kadir Aydemir</span></p>
<p class="calibre1"><span class="font1">Herkes bir yere yetişme telaşında da, ben neden bir çivi gibi çakılıyım dünyaya? Ne olurdu sanki otobüs terminalindeki şu kumrular gibi olsaydık. Ortalıkta dolanıp çalı çırpı topla-sak yuvamıza, gün boyu birbirimizin tüylerini kaşısak, kursağımızda ne var ne yok birbirimizle paylaşsak, havada delicesine sevişsek, şarkılar söylesek bir ömür, yavrularımızın üzerine birlikte tünesek, birlikte uçursak onları gökyüzüne, sonra bir ömür birbirimize sadık kalıp ölümün kollarına bıraksak kendimizi; ne vardı?</span></p>
<p class="calibre1"><span class="font1">Eşini kaybetmiş bir kumru gibi kapkara bıraktın beni hayatta.</span></p>
<p class="calibre1"><span class="font1">Hangi hikayeye saklandın da bu kadar üzgün dünya?</span></p>
<p class="calibre1"><span class="font1">Sen karşıma geçip üç telli bağlamam çalarken ağzım açık seni seyrederdim gece karanlığında. Dokunsam kırılacak sandığım incecik parmakların tellerde gezerken saçların yüzüne düşerdi. Uzanıp perçemlerini düzeltir, kirpiklerinin ucundan öpüp arkadan sana sarılırdım. Mavi gözlerin kederle ışıldardı ay ışığında. Kollarımla boynunu sarar, bağlamayla birlikte iki yana sallanırken, seni bana var eden akıbetime sevinirdim.</span></p>
<p class="calibre1"><span class="font1">Fakat yine de yaktığın türkülerin neden bu kadar acıyla yüklü olduğunu bilmezdim. O türkülerde bana mı yoksa bir başkasına mı seslendiğini bilmezdim. Kelimelerin hangi anlamlara geldiğini bilmezdim. Hikâyelerin gerçekte ne anlattığını bilmezdim. Saçlarım böyle kırçıl değildi o zaman. Bin düğümle örerken, her düğümde senin adını sayıklardım evvelce. Onca saç tüccarı kapıma dizildi de sen gelip saçlarımı okşayacaksın diye kestirmedim. Şimdi ben bile bilmiyorum ne haldeler.</span></p>
<p class="calibre1"><span class="font1">Gittin.</span></p>
<p class="calibre1"><span class="font1">“Geleceğim,” dedin.</span></p>
<p class="calibre1"><span class="font1">Yalan her ağızda güzel dururdu elbet, bilmedim.</span></p>
<p class="calibre1"><span class="font1">Birinci yıl, bugün dedim.</span></p>
<p class="calibre1"><span class="font1">İkinci yıl, yarın, dedim.</span></p>
<p class="calibre1"><span class="font1"><sup class="calibre4">Ü</sup>çüncü yıl, baharın, dedim.</span></p>
<p class="calibre1"><span class="font1">Dördüncü yıl, kışın, dedim.</span></p>
<p class="calibre1"><span class="font1">Beşinci yıl, uzakta, dedim.</span></p>
<p class="calibre1"><span class="font1">Altıncı yıl, bari bir rüyada görsem, dedim.</span></p>
<p class="calibre1"><span class="font1">Yedinci yıl, artık gelmez, dedim.</span></p>
<p class="calibre1"><span class="font1">Senden kalan ne varsa önüme yığdım bir gece. Bana aldığın arkası kuşlu aynayı, ahşap tarağı, inci boncuğu, türlü renkteki yazmayı; dilinden yalnızca benim için dökülen kelimeleri, dönüp son kez baktığında geride bıraktığın bakışını, nedensiz susuşunu, geldiğin akşamların neşesini, gittiğin yolun tozunu, içtiğin sigaranın külünü, haber gönde^edi-ğin yılların sayısını eteğime topladım.</span></p>
<p class="calibre1"><span class="font1">Hatıra kalan her şeyi birer birer havaya kaldırıp ağıtlar yaktım. Külünü ellerime, tozunu yüzüme sürdüm. Dişlerini kırdım tarağın. Aynanın kuşunu havaya saldım. İnci boncuğu ele verdim.</span></p>
<p class="calibre1"><span class="font1">Eşya tuzla buz olup dünyadan silinebiliyordu ama senden bana kalan kelimeler kulağımda dönüp durmaya devam etti. Kulağıma başka dillerden dökülen hikâyeler, başka acılar doldurdum. Sağır kaldım içimden yükselen sesine. Ama ne zaman bir yerde bir türkü çalındı kulaklarıma, o eski yaram gelip otağını içime kurdu.</span></p>
<p class="calibre1"><span class="font1">Yaşlandım. Tenim pörsüyüp kurudu çoktan. Damarlarım çekildi. Gözlerim en yakınımdakini bile doğru dürüst seçmez oldu. Bir kez bile süt toplamamış göğüslerim kuruyup kaldı sinemde. Tutunduğum asa olmasa iki adım bile atamam ben. Bir zamanlar göz açıp kapayıncaya kadar aştığım yollar şimdi dünyanın öbür ucu bana. Senin yanında hızla çarpan kalbim bana bile ağır şimdi. Gidip geliyor aklım. Şimdi buradayım, beni Arguvan’a götürecek otobüsteyim sanıyorum ama bir bakıyorum elli yıl öncesindeyim hâlâ.</span></p>
<p class="calibre1"><span class="font1">Dağların arasındaki derin vadilerden geçen otobüsün penceresinden bakarken bazen gökyüzünü yitiriyorum. Birden kayboluyor tepede parlayan güneş. Yeni yeni yeşillenmeye başlayan meşe ağaçlarının sardığı dağlar arada bir açılıp yol veriyor otobüse. Karşımıza çıkan yollar farklı yönlere dağılıyor birdenbire. Yollarda elleri tetikte nöbet tutan askerler, uçan kuşa bile kuşkuyla bakan gözler, sık sık durdurulan otobüsümüz, bitmek bilmeyen kimlik kontrolleri ve yeniden dağlar beliriyor. Yer yer yakılmış köyler, başıboş hayvanlar, dağların sırtlarında zıplayıp duran yaban keçileri seçiliyor yol boyunca. Bingöl çobanları bu yıl da çıkamamış yaylalara. Savaş hâlâ durmamış buralarda. Geceleri bu yolu geçmek akıl kârı değil. Beni Bingöl üzerinden önce Diyarbakır'a, oradan da Arguvan’a götürecek bu otobüs tıkabasa insan dolu. Herkes bir yerlere gidiyor durmadan. Herkes hareket halinde. Kimse olduğu yerde kalmıyor. <sup class="calibre4">Ö</sup>ldüğü yerde bile huzur yok insana. Elli yıldır sefer halindeyim güya, bir adım bile gitmedim kendimden uzağa.</span></p>
<p class="calibre1"><span class="font1">İnsanlar göçmüş, dünya ilk sahibi olan doğaya kalmış sanki. Herkes sus pus dağların arasından geçerken. Kimi dönüp doruklara bakıyor. Dağ keçilerine benzeyen adamlar geçiyor sanki doruklardan. Gölgeleri yalpalayıp duran otobüsün camlarına düşüyor. Nereden geçersek geçelim, incecik bir dere eşlik ediyor yola. Su, her koşulda bir çıkar yol bulup tamamlıyor kendini. Yolu yol yapan o hatta. Dağlar, vadiler, düz ovalar aşıp nehir oluyor, sonra gidip telaşla denize dökülüyor. Böylece akışını tamamlayıp “Suyum!” diyor kendisine.</span></p>
<p class="calibre1"><span class="font1">Ben tamamlanmadım. Eksik kaldım. Bir parçasını bir yerlerde kaybetmiş herkes kadar üzgün baktım dünyaya. Her şeyde gözüm kaldı. Çok konuşanlardan olmadım. Çok gülenlerden olmadım. Tam doymadım. Ağzımı açtığım anda içime o eski yara gelip oturdu hep. Dudağımın kıyısında yarım bir gülüş, öylece kalakaldım. Bir zamanlar Hasan Dağı’nı bile aşan deli bir şelale gibi akarken, donmuş bir suyum şimdi. Ne aktım ne kurudum senden sonra.</span></p>
<p class="calibre1"><span class="font1">Arguvan’daki evime, evin önündeki sekiye, geceleri aşıkların böldüğü sessizliğime, tek göz odama, kap kacağıma, yolumu gözleyen döşeğime dönüyorum. Beni bir hikayeden diğerine süren bu masal da yalan, hep aşktan ölen bu adamlar da. Hem zaten, bir tek ben öldüm bu aşktan sonra.</span></p>
<p class="calibre1"><span class="font1">Içimde eşini kaybetmiş bir kumru var elli yıldır.</span></p>
<p class="calibre1"><span class="font1">Uçup duruyorum dağbayır, sırfuçuşum tamamlansın diye.</span></p>
<p class="calibre1"><span class="font1">Eksiğini fazlasını istemedim.</span></p>
<p class="calibre1"><span class="font1">Zararımı karımı istemedim.</span></p>
<p class="calibre1"><span class="font1">Bir yerlerde beni bekleyen bir dikili taş vardı.</span></p>
<p class="calibre1"><span class="font1">Bir avuç toprak.</span></p>
<p class="calibre1"><span class="font1">Biraz ekmek ve su.</span></p>
<p class="calibre1"><span class="font1">Sana soracağım birkaç soru, alacağım bir-iki cevap vardı.</span></p>
<p class="calibre1"><span class="font1">Okunur okunmaz silinen bir kelime oldum.</span></p>
<p class="calibre1"><span class="font1">Harflerim tastamam da noktalarım eksik kaldı senden sonra.</span></p>
<p class="calibre1"><span class="font1">Çağırdın, “Gel,” dedin. Sandım ki yeniden çözülecek yıllardır donmuş halde bekleyen musluğum. Avuçlarımı açm-ca gürül gürül bir su değecek yüzüme. Aşktan ölmüşlerin ruhuna ılık ılık akıp serinletecek içimi.</span></p>
<p class="calibre1"><span class="font1">İçim çok geçti ama akmadı suyum.</span></p>
<p class="calibre1"><span class="font1">Çalınmadı davulum.</span></p>
<p class="calibre1"><span class="font1">Söylenmedi türküm.</span></p>
<p class="calibre1"><span class="font1">Çekilmedi zılgıtını.</span></p>
<p class="calibre1"><span class="font1">Tutulmadı halayım.</span></p>
<p class="calibre1"><span class="font1">Yeşermedi ağacım.</span></p>
<p class="calibre1"><span class="font1">Meyveye durmadım hiç.</span></p>
<p class="calibre1"><span class="font1">Kaç kez hiç olmadığı kadar yaklaştım ölüme ama yakılmadı ağıdım.</span></p>
<p class="calibre1"><span class="font1">Sallanmadı mendilim.</span></p>
<p class="calibre1"><span class="font1">Elbiselerim elden ele gezdirilip anlatılmadı hikâyem.</span></p>
<p class="calibre1"><span class="font1">Bir mendilin ucu benim için ıslanmadı.</span></p>
<p class="calibre1"><span class="font1">Kimbilir kimin kursağında kalmış eksik bir heceyim hâlâ. Elli yıldır, Ali'sini kaybetmiş Hz. Zeynep gibiyim dünyada.</span></p>
<p class="calibre1"><span class="font1">ON BEŞİNCİ BÖLÜM</span></p>
</body>
</html>
