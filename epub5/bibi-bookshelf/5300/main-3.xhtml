<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="font4">KONYA</span></p>
<p class="calibre1"><span class="font2">“Ben</span><span class="font1"> ki onun iki </span><span class="font2">göZıiyüm, </span><span class="font1">O bensiz nasıl ağlayabildi?” Mevlana</span></p>
<p class="calibre1"><span class="font1">Sabahın ilk ışıklarıyla salaş tren istasyonuna inen Ağıtçı Kadın, daha ne olduğunu anlamadan, gözlerini sebebini bilemediği bir curcunaya açtı. Trenden hızla inip bir an evvel evlerine gitmek isteyen yolcuların yarattığı izdihamın biraz ötesindeki bir grup telaşlı yolcu, gardaki peronlarda baygın halde yatan birini aceleyle sırtlayıp eski bir taksiye bindirmekle uğraşıyordu. Etrafta birikenler bir yandan yerdeki adamın kenetlenen dişlerini açmak için telaş ediyor, diğer yandan da zavallının ağzından damlayan kanların arabasını kirletmesinden kaygılanan taksiciye çıkışıp adamın bir an evvel hastaneye ulaştırılması gerektiğini söylüyordu.</span></p>
<p class="calibre1"><span class="font1">Çok geçmeden, baygın adamı sırtlayanlara tren garının kızgın ve telaşlı görevlileri de katıldı. O zamana kadar adamı arabasına bindirmemek için ayak direyen şoför, üniformalı gar görevlilerinin devreye girmesiyle arabasını çalıştırıp onu hızla hastaneye götürdü.</span></p>
<p class="calibre1"><span class="font1">Bütün bu curcunaya tanık olduğu için kalbi sıkışan Ağıtçı Kadın, bir korna sesiyle uzaklaşan taksinin arkasından, durup yeniden etrafına baktı. Bahar çabuk gelmişti ama Konya’nın bundan haberi olmadığından ortalıkta insanın içine işleyen keskin bir ayaz vardı. Onca yıl memleket memleket gezmesine rağmen bir kez bile çağrılmadığı bu puslu şehrin orta yerinde hangi yöne gideceğini bilemedi. Onu ağıt yakması için çağıranlar garlara özel bir araba gönderip aldırır-dı. Bazen de bir otobüs veya trenden diğerine atlar ve indiği gardan alınıp doğruca yas evine götürülürdü. Oysa onu bu kez düpedüz bir rüya çağırmıştı ve hangi yöne gideceğini, kiminle buluşması gerektiğini tayin edemiyordu.</span></p>
<p class="calibre1"><span class="font1">Bir süre, tren garında gezinen seyyar satıcıları, ağır adımlarla ortalıkta dönüp duran dilencileri, çoluk çocuk yollara düşen tarım işçilerini, yola çıkmaya hazırlanan demiryolu çalışanlarım, gençlerin kimliklerini yoklayan inzibatları, garda nefes nefese koşturan bir sokak köpeğini izledi. Sisler içindeki şehri çepeçevre saran, pek de yüksek olmayan dağlara, uzayıp giden puslu bozkıra baktı. istasyonda bekleyen bir yük treninde askerî mühimmat taşıyan yorgun askerlerin koruduğu vagonlar göze çarpıyordu. Yanından gelip geçenler arada bir durup bu garip giyimli kadına bakıyor, sonra da onun kendi halinde bir meczup olduğuna kanaat getirip yeniden işlerine güçlerine dönüyordu.</span></p>
<p class="calibre1"><span class="font1">Yaşlı kadın, bir vakit ne yapacağını bilemeden, hangi yöne gideceğini kestiremeden öylece garda oturdu. Kesesinden tütününü çıkarıp bir sigara sardı ve dumanını bu defa tuz yüklenen vagonlara doğru üfledi. Yol boyu gözlerini kapayıp biraz olsun uyumayı, bu sayede Heves Ali’nin sesini yeniden işitmeyi ummuş ama ne kadar çabalarsa çabalasın, bir an bile kestirememişti. Uyuyamadığı için Heves Ali’den bir haber alamamış, gözlerini kızgınlıkla sağa sola çevirmişti. Uykusu başına sıçradığı için küçülmüş, yuvasına kaçmış gözlerini sağda solda gezdirmiş, kulaklarım havaya kaldırıp uzaktan gelen belli belirsiz seslere dikmiş ama beklediği işareti hiçbir yerden alamamıştı.</span></p>
<p class="calibre1"><span class="font1">Ortalık aydınlanalı çok olmamıştı. Yaşlı kadın, birden gözkapaklannın kalın bir yorgan gibi ağırlaştığını fark etti. Ömrünün büyük çoğunluğu yollarda geçtiği için trenlere alışkındı. Fakat onu bu kez tren değil, düpedüz kendi heyecanı uykusuz bırakmıştı. Yıllar yılı hemen her şeye karşı aç saymıştı kendisini. Fakat eni sonu herkes bilirdi ki dünya üzerinde bir aşıkların, bir de açların uykusu gelmezdi.</span></p>
<p class="calibre1"><span class="font1">Yeni yükselen ama puslu havanın gerisine saklanan güneşe bakıp elini elbisesinin ceplerine daldırdı. Nemlenen Adıyaman tütünü, içinde kabarıp duran sıkıntıyı gidermeye yetmemişti. İkide bir takma dişlerinin kapladığı çenesini açıp esniyordu. Sonunda, yırtık pırtık elbisesinin cebinden tespihini çıkarıp henüz birkaç tespih tanesini çekmişti ki üzerine sinen uykuya daha fazla dayanamayıp dilinde incecik bir ağıtla oturduğu yerde sızıp kaldı.</span></p>
<p class="calibre1"><span class="font1">Üç parmağının arasında takılı kalan siyah bir tespih tanesi çekilip çekilmeyeceğini, diğer tanelerin yanına yuvarlanıp yuvarlanmayacağını bekledi. Siyahı aklanmış gözleri bir an için kayıp kaymayacağını, kirpiklerinin kavuşup kavuşamayacağını sordu. Bir gül yaprağı kadar incecik elbisesindeki allı güllü çaputlar bir esintiyle sağa sola sallandı. Nihayet, bir süre sonra yaşlı kadının başı önüne düştü.</span></p>
<p class="calibre1"><span class="font1">Sanki her an ağzından bir kelime çıkacakmış da uyuyup kaldığı için o kararsız kelime dudaklarının arasında sıkışıp kalmış gibi kasıldı teni. Konya'nın sertçe esen ayazı yüzünden gittikçe büzülen gövdesi zamanla gevşeyip kendini saldı. Günlerdir üzerine çöreklenen heyecan yüzünden damarlarında son sürat yol alan kanı daha sakin bir hale döndü ve sonunda vücudunu derin bir uykuya teslim etti.</span></p>
<p class="calibre1"><span class="font1">İstasyonda askerî mühimmat yüklenen vagonlar hareketlendi, peronlara yanaşan trenlerden yolcular inip bindi, müdüriyet binasının hoparlörlerinden biri bitip diğeri başlayan ve ne dediği bir türlü anlaşılmayan anonslar yapıldı. Mev-lana şekeri, Konya sarması, hurma şeker, ney ve tahta kaşık satan seyyar satıcılar var güçleriyle bağırıp seslerini duyurmaya çalıştı. Bir tren çok uzaklardan bile duyulan düdüğünü öttürdü. Dibinde durduğu büyükçe gar saatinin akrebi dört kez yer değiştirdi. Ama yaşlı kadın bunca gürültünün ortasında bile derin uykusundan uyanmadı.</span></p>
<p class="calibre1"><span class="font1">Yanından geçip gidenler, perondaki bir bankta uyuyaka-lan bu kadının elbisesindeki türlü renkteki çaputlara, asla-nağızlı asasına, yüzüyle ellerindeki garip şekilli dövmelere bakıp eğlendiler. Ortalıkta dolaşan hınzır çocuklar kadının yüzüyle kulağına kuş tüyü tutup onu rahatsız etmeye çalıştı. istasyonun uyuz köpeği, burnunu uzatıp kadının kim olduğunu anlamak ister gibi kokusunu içine çekti. Ama yaşlı kadın bunca hırgüre rağmen üç-dört saat bir ölü gibi kaskatı uyumaya devam etti.</span></p>
<p class="calibre1"><span class="font1">Yanında olup biten onca gürültüye bile uyanmayan Ağıtçı Kadın, uzaklardan belli belirsiz duyulan bir sala sesiyle beraber, gözlerini fal taşı gibi açıp merakla etrafına baktı. Güneş tepedeki yerinden batıya doğru kaymış, vakit çoktan öğleyi geçmişti. Başını çevirip heyecanla sesin kaynağını bulmaya çalıştı. Parmaklarının arasında sıkışan tespih tanesi diğer tanelerin yanına yuvarlanırken telaşla ayağa kalktı ve tren garının caddeye açılan kapısına koşturup etraftaki minarelere göz gezdirdi.</span></p>
<p class="calibre1"><span class="font1">Şehrin her tarafında türlü boylarda minareler seçiliyordu. Kimi göğe doğru ihtişamla yükselen, kimi de işlemeli ahşaptan yapılmış bir-iki metrelik minareler arasında, bu kısık sala sesinin hangi yönden geldiğini anlamak ister gibi bir süre kulaklarını dikip uzakları dinledi. Boşlukta sağa sola çarpan, yön değiştirip aksi istikamette hareket eden sesin kaynağını bulamayınca, yanından geçen yaşlı bir adamı durdurup salanın hangi camide okunduğunu sordu. Ağıtçı Kadın, tıpkı kendisinin yaptığı gibi kulaklarım dikkatle sala sesine çeviren yaşlı adamdan aldığı cevapla Bedesten’e doğru dizlerine vurarak yürümeye başladı.</span></p>
<p class="calibre1"><span class="font1">Derdi olana yolun meşakkati, yılların gövdede açtığı yaralar, saatlerin birbirini kovalayan telaşı sorulmazdı. Ne kadar yol yürüdüğünü, aradan kaç zaman geçtiğini kendi de bilemedi. Oflaya puflaya, çatısı çökmüş eski konakların, sıva-sız, yıkıldı yıkılacak bir halde duran eğri büğrü apartmanların, vızır vızır çalışan otobüs ve minibüslerin, camekanla-rında türlü şekerlemelerin sergilendiği dükkanların bulunduğu sokaklardan geçti.</span></p>
<p class="calibre1"><span class="font1">Bedesten’in ortasında esnaf dükkanlarının arasında bulunan bir caminin önüne geldiğinde sala çoktan susmuş, meydanda sadece yankısı kalmıştı. Burayı bulana kadar içi dışına çıkmış, nefes nefese kalmıştı. Onu, bir labirenti andıran, birbirine benzer sokaklardan camiye götürmek isteyen kalbi heyecanla çırpınırken, ayakları sanki izin vermemiş ve her sokak başında durup ona engel olmuştu.</span></p>
<p class="calibre1"><span class="font1">Bir müddet sonra devasa pencereleri ve ihtişamlı minareleriyle göğe yükselen, caminin yanı sıra kiliseyi de andıran Aziziye Camii’nin önünde durduğunda, bu caminin kendisine tarif edilen Kapu Camii olduğunu sandı. Ellerini karnında bitiştirerek etrafa bakındığında, namaz vaktini bekleyen, bir sütunun yanı başında uyuyakalan, dışarıdaki şadırvanda buz gibi suyla abdest almaya çalışan birkaç ihtiyar dışında kimseyi göremedi. Şüphelenip caminin kıble tarafında dizilmiş çerezcilere sorduktan sonra, bu kez çok da uzak olmayan bir sokak içindeki Kapu Camii’ni buldu.</span></p>
<p class="calibre1"><span class="font1">İçinden bir ses, yol boyu dinlediği kederli salanın rüyasındaki sese ait olduğunu söylüyordu. Sala, Kapu Camii’nde okunduğuna göre, muhtemelen cenaze de bu camiye getirilecekti. Fakat ortalıkta miskince oturan yaşlılarla tahta ca-mekan kutularda esans ve tespih satan kısa geniş pantolon-lu satıcılar haricinde kimse görünmüyordu.</span></p>
<p class="calibre1"><span class="font1">Anadolu’daki bütün yaşlılar gibi o da saatlere değil, vakitlere inanırdı. Öğle ezanı çoktan okunmuştu. İkindi namazına henüz çok vakit olduğunu düşünerek caminin merdivenlerinden yavaşça indi. O kadar heyecanlıydı ki, doğru dürüst bir karar alamıyordu. Nihayet, şaşkın ördek başını bırakır kıçından dalarmış sözünü haklı çıkarırcasına, yaşlı kadın ölüyü cami kapısında değil de, yollarda karşılamak niyetiyle kendisini çarşının yollarına sürdü yeniden.</span></p>
<p class="calibre1"><span class="font1">Cami çevresinde bir süre döndükten sonra, başım yukarı kaldırıp ölünün bu camiye hangi yoldan getirilebileceğini düşündü. Kendince birtakım tahminler yaparken ayaklarının çarşı içindeki elbisecilerden ayakkabıcılara, marangozlardan kuyumculara kadar neredeyse her çeşit dükkanın bulunduğu dar sokaklara girdiğini fark etmedi. Bütün sokakları birbirine benzeyen çarşıdan güçbela kurtulup telaşla Ka-pu Camii’nin karşısındaki yollardan birine saptı. Karşısına çıkan çarşıda baharatçı, demirci, peynirci ve eskiciler arasında başıboş gezerek ikindi namazım bekledi.</span></p>
<p class="calibre1"><span class="font1">Uzunca bir zaman eli karnında gelen geçenin ayakkabılarına bakarken midesinde şiddetli bir yanma hissetti. Zamanın büktüğü sırtı acıdan adeta iki büklüm oldu. Midesindeki yanmayı çarşıdaki çeşmeden avcuna doldurduğu soğuk suyla gideren yaşlı kadın, arada bir yorgun başını kaldırıp meraklı kulaklarını artık uzaklarda kalan caminin şerefesindeki hoparlörlere dikti. Bir yandan da hala çarşı içinde gezinip ölünün hangi yönden getirileceğini anlamaya çalıştı. Ama bir süre sonra bir labirent halini alan daracık sokaklarda yolunu kaybetti. Sokakların birinden çıkıp diğerine saptı ama onu yeniden camiye ulaştıracak yolu bir türlü bulamadı.</span></p>
<p class="calibre1"><span class="font1">Sanki yıllar önce, Konya’nın bu sessiz sokaklarında tıpkı kendisi gibi dertli biri daha yaşamış, çok sevdiği birini aramış da bir türlü bulamamış gibi geldi ona. Sevdiğini arayan bu kederli adam hüsranla evine barkına dönmüş ama taş sokaklarda yankısını bırakmıştı. Zamanla, onun gözyaşlarıyla yıkanmış kederi gelip bu şehrin yazgısına yapışmış ve Konya sanki sırf bu yüzden sessizleşmişti.</span></p>
<p class="calibre1"><span class="font1">Arada bir durup sanki biri de onu arıyormuş gibi arkasına bakıyor, fakat kimseyi göremeyince ağır adımlarla bomboş sokaklarda yürümeye devam ediyordu. Üzerine devrilen cumbalı evler yüzünden gökyüzünü yeterince göremiyor, camiden ne kadar uzakta olduğunu bir türlü bulamıyordu. Taş sokaklarda yankılanan aslanağızlı asası, yerlerin tozunu alan plastik pabuçları ve taşları süpüren elbisesi hariç civarda tek bir ses yoktu. Çok sonra karşısına çıkan esnaflar ise miskin bir kedi gibi dükkan önlerinde oturuyordu.</span></p>
<p class="calibre1"><span class="font1">Yorgunluk ve açlıktan başı dönmeye başlamıştı ki, önce ikindi ezanı okundu, ardından da yaşlı kadını yine deli bir telaş aldı. Korkuyla yanına yöresine bakıp yıllardır aradığı adamı bu kez sahiden de kaçırabileceğini düşündü. Cenaze namazına yetişemezse, bunca yolu boşuna katetmiş, bu kadar eziyeti boş yere çekmiş olacaktı. Telaşla, ondan bundan yardım alarak yeniden caminin olduğu sokağı karşısında görünce, sanki yaşlı bir kadın değil de muradı ayaklarında bir genç kız gibi avluya doğru koşturdu.</span></p>
<p class="calibre1"><span class="font1">Kendisini camiye güçbela attığında ikindi ezanı sona ermiş, cemaat camiden çıkmaya hazırlanıyordu. Caminin kapısında nefes nefese durup önce avluya taşan kalabalığa, sonra da caminin batı kapısının solundaki üstü kapalı musalla taşında bekleyen tabuta baktı. O zamana kadar, elli yıldır beklemekten usanmış aklının bir rüyaya saklanıp ona oyun oynadığını zanneden yaşlı kadın, tabutu çevreleyen insanların yüzüne dikkatle baktığında heyecanı bir kat daha arttı. Tabutun önünde el pençe divan bekleyen gençten bir çocuğun yüzünde, elli yıl önce kaybettiği yüze çok benzeyen bir işaret buldu. Yaşlı kadının elindeki boyası aşınmış asa birden taş avluya yuvarlandı ve ayaklarındaki derman aniden tükenmiş gibi olduğu yere çöktü. Rüyaların asla yalan söylemeyeceğini düşünüp başını kederle sağa sola sallamaya başladı.</span></p>
<p class="calibre1"><span class="font1">Bir an, arkasına gizlendiği sütundan kurtulup avluda el pençe bekleyen çocuğun yanına gitmek, Heves Ali’ye çok benzeyen bu genç çocuğa sarılmak, ondan oğluna geçen kokusunu içine çekmek istedi ama cami avlusunda, üstelik namaz vaktinde bir kadının görülmesi yakışık almayacağı için buna cesaret edemedi. Üzerinde dualarla bezeli yeşil bir örtü bulunan tabuttaki mevtanın Heves Ali olduğundan emin, bir gözü tabutun başında bekleyen çocukta, olduğu yerde yavaşça sallanarak sessizce ağıt yakmaya başladı.</span></p>
<p class="calibre1"><span class="font1">İkindi namazından çıkan cemaat çok geçmeden bembeyaz takkelerini düzeltip tabutun arkasında telaşla saf tuttu. Onlara, kılık kıyafetlerinden demiryolcu olduğu anlaşılan mavi gömlekli bir gıup insan daha eklendi. Ardından saflar yeniden sıklaştı ve ölünün son namazı kılındı. Elindeki mikrofonu sağa sola sallayan hoca uzun bir konuşma yaparak cemaatten helallik istedi.</span></p>
<p class="calibre1"><span class="font1">Gizlendiği şadırvanın arkasından toplanan kalabalığa bakan ve geçen her dakikayla iyiden iyiye dağılıp çöken, gözleri sular seller içindeki Ağıtçı Kadın da ellerini açtı ve mevtaya olan hakkını helal etti. Sonra, hep yol beklemiş ellerini havaya kaldırıp elli yıl öncesinde kalmış bir aşk hikayesi ve sevdiği adam için upuzun bir dua okudu. Gözlerini kederle kapayıp açarken bu aşk acısı yüzünden vaktiyle ellerine işlediği dövmelere baktı. İçine sanki dövmelerin iğnesi değil, elli yıl öncesinin hatırası battı.</span></p>
<p class="calibre1"><span class="font1">Zaman zaman sol omzuna konan şüphe meleği, ona biraz daha sabretmesini, rüyaların her zaman gerçek çıkmayabile-ceğini, tabuttaki mevtanın Heves Ali olmayabileceğini söylediyse de bir türlü ikna olmadı. Aklının karıştığı böylesi anlarda, avluda taziyeleri kabul eden genç çocuğa bakıyor, çocuğun hık demiş babasının burnundan düşmüş olduğuna kanaat getiriyor, ölenin Heves Ali olduğundan emin, başını yeniden eski şadırvanın sütununa dayıyordu.</span></p>
<p class="calibre1"><span class="font1">Fakat yaşlı kadının iyiden iyiye çökmesine, içinde taşıdığı en ufak şüphenin bile aniden tuzla buz olmasına çok başka bir şey sebep oldu. Kalabalığın peşi sıra cami avlusundan çıkan Ağıtçı Kadın, tabutun üzerine eski bir bağlamanın yerleştirildiğini gördüğünde artık daha fazla dayanamadı ve acısından oracıkta yere yığıldı.</span></p>
<p class="calibre1"><span class="font1">*</span></p>
<p class="calibre1"><span class="font1">Gözlerini açtığında, kara elbiseler giymiş bembeyaz yüzlü kadınlar yüzüne kolonya serpiyordu. iyi olup olmadığını, neden bayıldığını sordular ama Ağıtçı Kadın bir cevap vermedi. Koluna giren kadınlar, isterse onu hastaneye götürebileceklerini söyledi ama o kabul etmedi. Ayağa kalkıp kederle üstünü başını düzeltti. Ardından toz içindeki elbisesini silkeleyip yara beresi var mı diye eliyle yüzünü yokladı. Bir an, sanki bir şey arıyormuş gibi kaygıyla etrafına bakındı.</span></p>
<p class="calibre1"><span class="font1">Tabutu taşıyan kalabalık çoktan gözden kaybolmuştu. Kendisine verilen bir bardak suyu kafasına dikip hızla camiden uzaklaştı ve deli divane bir halde dar sokakların birinden çıkıp öbürüne girdi. Ellerini dizlerine vurup bomboş sokaklarda sevdiği adamı toprağa vermeye giden kalabalıktan bir işaret aradı ama bulamadı. Çaresiz, Selçuklu'dan kalma tarihi bir su çeşmesinin yanına kurulup başına gelenleri düşündü.</span></p>
<p class="calibre1"><span class="font1">Herkesin başında hatıra diye bir bela vardı ve böyle zamanlarda insanın içine daha çok çöreklenirdi. Ellerini çenesine koyup bin gözlü eleğinden geçirdiği hatıralarını düşündü ve elli yıl boyunca çektiği acılara yenilerini ekledi. Kurumuş çeşmenin başında ıslak gözlerini yerlere yatırıp takma dişlerini sıkıntıyla ileri geri oynattı.</span></p>
<p class="calibre1"><span class="font1">Epey zaman sonra yeniden ayağa kalkan yaşlı kadın, geldiği yollan tekrar yürüyüp karşısına çıkan esnaflara camiden tabutu kalkan ölüyle ilgili yalvar yakar sorular sordu. Aniden yakalarına yapışan bu garip giyinişli kadının salya sümük ağlamasından ürken ahali, mevtanın Kapu Camii’ne pek de uzak olmayan evini tarif ettiğinde Ağatçı Kadın deli divane bir halde eve doğru koşturdu.</span></p>
<p class="calibre1"><span class="font1">Üçler Mezarlığı’nın arka tarafında Piri Mehmet Çarşısı’mn yanı başında iki katlı, eski bir kagir evdeydi taziye. Evin kapısı bir anda alınan kara haberle açık kalmıştı. Ölüm haberini işiten cumbalı evin perdeleri arada bir sokağa fırlayıp kara haberden emin olmak ister gibi uçlarını rüzgarla dışarı uzatıyordu. Açık pencere ve kapılar onu çağırdı. Onca yıllık meslek hayatında ilk kez acıdan bayılmış olmanın utancıyla bu eski püskü evin önünde gezinip durdu ama bir türlü içeriye girmeye cesaret edemedi.</span></p>
<p class="calibre1"><span class="font1">Merhumun mezarlığa gitmeyen komşularından adım sanını sormuş, aldığı farklı cevaplarla bir parça şaşkınlığa düşmüş ama bir zailı,an sonra ölenin sahiden de Heves Ali olduğuna kanaat getirmişti. Çünkü komşularından farklı bir ad duysa da, ortada Heves Ali’den yadigar kalan ve tıpatıp babasının gençliğine benzeyen çakı gibi bir oğlu vardı. Üstüne üstlük, tabutun üzerine konan üç telli bağlama da ölenin Heves Ali olduğunun sarsılmaz bir kanıtıydı. Bu yüzden, kendisini dünyada bir başına bırakan bu aşkın müsebbibi adamın son isteği üzere, acısını içine gömerek ağıt yakmak için cenaze sahiplerinin mezarlıktan dönmesini bekledi.</span></p>
<p class="calibre1"><span class="font1">Güneşin etkisini yavaşça kaybettiği akşama doğru, nemlenmiş kadın yüzleri, üzgün erkek gözleri, rahmetlinin tabutunun üzerine konan üç telli eski bağlaması, mezara toprak atan kürekler, bir zamanlar sokaklarda gezen ayakkabılar, merhumun gencecik oğluyla kızı ve sonuna artık küçük bir nokta isteyen ölünün hikayesi dünyanın acı tatlı havasını soluyarak evine döndü.</span></p>
<p class="calibre1"><span class="font1">Herkes bu eski püskü eve gelip avlunun bir köşesine kurulduğunda, evden garip bir biçimde ağıt ve gözyaşları, çığlık ve dövünme sesleri yükselmedi. Gelen gidenler sessiz bir Fatiha okuyup bir köşeye kuruldu. Dini bütün yaşlılar geride kalanlara teskin edici birkaç söz söyleyip dünyanın faniliğini hatırlattı. Ertesi gün avluyu dolduracak ziyaretçiler için mahalle kahvesinden getirilen sandalyeler yerleştirilip büyükçe avluya elektrik kabloları döşendi ve bu solgun ev yeniden o garip sessizliğe büründü.</span></p>
<p class="calibre1"><span class="font1">O zamana kadar olan biteni avlu kapısının dışından izleyen Ağıtçı Kadın, bir süre sonra sessizce içeri geçip bir duvar dibine kuruldu. Avluda kederli ve ağızlarını bıçak açmayan adamlar oturuyordu. Başını yere eğip göz ucuyla içerideki bu misafirlerin ayakkabılarını süzdü. Arkasından elli yıldır gözyaşı döktüğü, şehir şehir gezip izini sürdüğü bu adam için evde bir damla dahi gözyaşının dökülmediğini fark etti. Nedenini bilemediği bir sessizlik gelip avluya kurulmuş ve yatıya kalan davetsiz bir misafir gibi orada kalakalmıştı sanki. Gelip gidenler bir köşede sessizce yere bakan merhumun kederli oğluna başsağlığı diliyor, arada bir eve girip içeride-kilere birkaç teskin edici söz söyleyip geri gidiyordu. Ne bir Allah'ın kulu ağlıyor, ne de kurumuş ağızlarından acı bir söz çıkıyordu. Hatta, etraflarına üzülmekten ziyade şaşırmış gibi bakıyorlardı.</span></p>
<p class="calibre1"><span class="font1">Onca vakit avlunun bir köşesinde bir sığıntı gibi beklemekten yorulan Ağıtçı Kadın, bir zaman sonra yerinden çaresizce doğrulup evin yolunu tuttu. Bir zamanlar kendi kapısını da aşındıran, gecenin bir vakti ona misafirliğe gelen, içeriden yükselen neşe dolu seslere şahitlik eden, gün doğmadan yeniden yollara düşen kapıdaki yeni boyandığı belli olan kunduralara bakıp birkaç damla gözyaşı döktü. Ardından da, ayaklarını zorlukla sürüyerek evin genişçe bir odasında çember halinde oturan ölünün yakınlanna kendisini tanıttı. içeriden bir karşılık alamayınca da, ellerini karnında bitiştirip, çok uzak diyarlardan merhum için ağıt yakmaya geldiğini söyledi.</span></p>
<p class="calibre1"><span class="font1">Çıt çıkarmadan oturan odadaki kadınlar böyle bir meslekten bihaber oldukları için ilkin merakla birbirlerine baktı, sonra da kapıda dikilen bu kadını umursamadan eski düzenlerine döndüler. Kendisine aldırış edilmediğini fark eden yaşlı kadın, sesini duyurmak için birkaç kez asasıyla açık kapıya vurduğunda odadaki birkaç kişi koluna girip onu kapı dışarı etmeye kalkıştı. Fakat Ağıtçı Kadın koluna giren ka-dınlann onu sürüklemesine izin vermeyip zorlukla girişteki koltuklara tutundu.</span></p>
<p class="calibre1"><span class="font1">Bu inatçı kadınla ne yapacaklarını bilemeyen ev ahalisi, ölüyü yeni gömdüklerini, eğer açsa karnını doyurabilecek-lerini ama ona ihtiyaçları almadığını söylediler. Yaşlı kadın, gözyaşları içinde onca meşakkatli yolu rahmetli için aştığını, onun arkasından ağıt yakmadan zinhar evden çıkmayacağını söyleyince evde küçük çaplı bir tartışma çıktı. O zamana kadar kederle yas tutan kadınlar birlik olup onun üzerine yürürken nihayet araya en yaşlıları girdi ve herkesi güçbela yerine oturttu. Ağıtçı Kadın’ın elbiselerine, yüzündeki dövmelere merakla baktıktan sonra, odadaki kadınlara döndü. Ağıtçılığı, Türkmen köyleriyle Avşar boylarında sıkça işittiğini, bu kadının da yas evinden nemalanmaya gelmiş bir düzenbaz değil, düpedüz bir ağıtçı olduğunu söyledi.</span></p>
<p class="calibre1"><span class="font1">O zamana kadar dudak bükerek izledikleri bu kadının aslında önemli biri olduğunu ancak o vakit anlayan diğer kadınlar, az evvel gösterdikleri nezaketsizlikten bin pişman, onu hemen başköşeye aldılar. Fakat şaşkınlıkları hala geçmemişti. Telaşla, yaşlı kadının sırtına yumuşak yastıklar dayadılar. Ama arada birbirlerine kaçamak bakışlar atıp bu salaş elbiseli kadının, neden anlı .şanlı zenginlerin evine değil de bu fakirhaneye gelmiş olduğunu anlamaya çalıştılar.</span></p>
<p class="calibre1"><span class="font1">Yaşlı kadın, ölünün kimliğini açıklığa kavuşturmak istercesine gözlerini insanlardan ziyade merakla odadaki eşyanın üzerinde gezdirdi. Mezarlıktan getirilen eskimiş bağlama duvarda duruyordu. Odada sayfası koparılmamış bir takvim, duvarların dibinde boylu boyunca uzanan yer minderleri, tozlu bir televizyon, pencere kenarına asılan bakır bir tabak ve köşedeki kanepenin üzerine konan bir seccade dışında ölünün kimliğini açık edecek bir eşya yoktu. Sanki ölüyle birlikte ona ait eşya ve anılar da gömülmüştü. Başını yanında diz çöken, karalar bağlamış ama ağlamayan, gözleri bir kez bile ıslanmayan kadınlara çevirdi. Kimse ağzını açıp bir tek kelime olsun konuşmuyor, iyi kötü bir söz söylemiyor, gözleri sadece yaşlı kadının dudaklarında, merakla onun ne yapacağını bekliyorlardı.</span></p>
<p class="calibre1"><span class="font1">Bir zaman sonra, uzak diyarlardan ağıtçı bir kadının geldiği avluda mütevekkil bir halde oturan erkeklere de haber edildi. Eski sandalyelerde oturan yaşlı başlı adamlar şaşkınlıkla dudak büküp birbirine baktı. Atadan kalma bilgiler doğruysa, çok eskiden beri ağıtçıları genellikle varlıklı insanlar tutardı. Ama henüz ölüp toprağa verildiğinden bile haberi olmayan rahmetli, varlıklı olmak bir kenara, evini bile zar zor geçindirdiği için aniden ortalık yerde bitive-ren bu kadının varlığına bir anlam veremediler. Bu yüzden, herkes bir diğerinin kulağına merakla eğilip yaşlı kadını kimin davet ettiğini sordu. Fakat aralarından, durduk yere kapıdan içeri giren bu garip giyinişli kadının neden geldiğine, onu kimin çağırdığına dair aklıselim cevap veren bir Allah'ın kulu bile çıkmadı. Zaten bu konuyu çok fazla tartışacak zamanları da olmadı. Çünkü bir vakit sonra odadan çıkan kara yazmalı bir genç kız, yavaşça avlunun bir köşesinde oturan çocuğun yanına ilerledi.</span></p>
<p class="calibre1"><span class="font1">Kulağına eğildiği çocuğa çok benzeyen bu genç kız, ona bakan meraklı gözler altında, eliyle ağzını kapayıp ağabeyinin kızarmış kulaklarına bir şeyler fısıldadı. Ardından da, gözlerini şaşkınlıkla açan çocuğun kulağına yeniden eğilerek, Ağıtçı Kadm’m içeride onu beklediğini, ağıt yakabilmesi için kadına babasının hikayesini anlatması gerektiğini söyledi.</span></p>
<p class="calibre1"><span class="font1">Acıkamn yanağından, susayanın dudağından belli olurdu. Acı çekenin kim olduğunu anlamak içinse gözlere bakmak yeterliydi. Çektiği acı yüzünden gözleri yuvasına kaçmış olan mavi gözlü çocuğun kızıl saçıyla seyrek sakallan birbirine kanşmıştı. Arada bir, gömleğinin yakasını çekiştirip duruyor ve sanki bu kez kendi gözleri toprak çekiyormuş gibi devamlı yere bakıyordu.</span></p>
<p class="calibre1"><span class="font1">O zamana kadar hastane, morg, cami, defin işlemleri gibi ıvır zıvır ile gelen gidenin yoğunluğundan bir an bile yerinde oturmamış olan çocuk, kulağına fısıldanan sözler yüzünden, mecburen yerinden doğrulup kız kardeşinin peşi sıra başı önde, sessizce içeriye geçti. Ahşap kapıdan geçerken, babasının kapı önündeki ayakkabılarına bakıp dolan gözlerini sildi. Sonra da derin bir nefes alıp babasının odasına doğru yürüdü.</span></p>
<p class="calibre1"><span class="font1">Üstü başı çaput ve dövmelerle bezenmiş olan yaşlı kadın, bir vakitler çocuğun babasının uzandığı, oradan dünyayı seyre daldığı mindere kurulmuş ona bakıyordu. Genç çocuk, ayakta dimdik dikilip ona hasret ve acı karışımı bir yüzle bakan kadına ne söyleyeceğini, ne yapması gerektiğini bilemedi. Sonunda, onu yanına çağıran elin yardımıyla odanın içinde birkaç adım atıp adeta büyülenmiş gibi yaşlı kadının tozlanmış dizinin dibine çömeldi.</span></p>
<p class="calibre1"><span class="font1">Odayı kırılmış bir dizin, birbirine kavuşmuş ellerin, içli nefeslerin sesi kapladı. Genç çocuk, yaşlı kadının elini öpüp oturduğu minderde iki elinin parmaklarım sıkıca birbirine kenetleyerek, sanki içinden çıkamadığı bir derdi varmış gibi gözlerini yeniden yere dikti. işte o zaman, eve çöken bu sessizliğe kendisi bile hayret etti. Ölüm demek böyle bir şeymiş galiba, diye düşündü. Evdeki seslerin bir anda kesilmesi, kapıların kapanması, askıdaki baba ceketinin bir daha giyilme-mesi, gece yarılan duyulan öksürük seslerinin kesilmesi demekmiş diye geçirdi içinden. Gözleri yerdeki Avşar halısında, başını kaldırıp babasından geriye kalan eşyaya bakmaya henüz cesaret edemiyordu. Odayı dolduran saatin tik taklarıyla derin bir nefes alıp sırtını duvardaki yastığa dayadı. Fakat bugünden sonra bir daha hiç konuşamayacağını sanan merhumun kederli oğlu, bir anda omzuna dokunan yaşlı kadının uyarısıyla kendine geldi.</span></p>
<p class="calibre1"><span class="font1">“Dünya ölümlü, gün akşamlı,” dedi sesi titreyen Ağıtçı Kadın, “bizden kalacak olan üç-beş kelime. Bana babanın hikâyesini anlat oğlum. Ağıdım yakacağım.”</span></p>
<p class="calibre1"><span class="font1">Çocuk ses vermedi. Ne başını yerden kaldırabiliyor, ne de ağzını açıp babasının arkasından konuşabiliyordu. Sonunda, ona deminden beri aşkla bakan yaşlı kadının kara elleri sırtında gezinirken, çocuğun gözlerinden yaşlar süzüldü.</span></p>
<p class="calibre1"><span class="font1">DÖRDÜNCÜ BÖLÜM</span></p>
</body>
</html>
