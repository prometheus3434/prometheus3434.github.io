<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="font4">YOL</span></p>
<p class="calibre1"><span class="font1">“Bu </span><span class="font2">güz öleceğim, bütün işlerimi bitirdim, Derede yıkandım, cevize tırnıandım,</span><span class="font1"> kuş </span><span class="font2">ürküttüm”</span></p>
<p class="calibre1"><span class="font2">Gülten</span><span class="font1"> Akın</span></p>
<p class="calibre1"><span class="font1">Bak, sonunda bir ölü gibi dönüyorum evime. Yolumu gözleyen, vaktimi bekleyen, kalemimi hazır eden, defterimi yazan var orada. Evim barkım, kap kacağım, yorgan döşeğim, kapkara yastığım, ağaçlı vadim, kimsesiz tepelerim, usul usul akan derem, hep aynı noktasına baktığım bir yolum var. Geceleri yolunu gözlediğim Samanyolu’m, Leyla ile Mecnun yıldızım, kurt ve çakal seslerim, puhu kuşlarım, hep sızlayarak uyandığım sabahlarım, gözümü kapadığım kuşluk uykularım, bir kere bile yüzümü dönmediğim bir kıblem var orada.</span></p>
<p class="calibre1"><span class="font1">Muhakkak oraya gelir, dedikleri yere, Arguvan’a dönüyorum. Çünkü herkes bir avuç toprağı olduğu yerde ölmeli Heves Ali'm. Yolda, gurbette, denizde, dağ başı veya el kapısında değil; herkes er ya da geç kendi evinde ölmelidir.</span></p>
<p class="calibre1"><span class="font1">Ölüler bile, yarım yamalak kalan hikâyelerini tamamlamak için bir meleğin kanatlarına yapışıp dünyaya geri döner bazen. Rüzgâr olur evinin etrafında eser, börtü böcek olur toprağa karışır, rüya olur uykulara yapışır, bir hatıra olur, vakitli vakitsiz akla gelir. Sen gelmedin.</span></p>
<p class="calibre1"><span class="font1">Üç-beş garip kelimenle birkaç türkün kaldı ellerimde.</span></p>
<p class="calibre1"><span class="font1">Bir gün gelip geri alırsın diye sarıp sarmaladım onları.</span></p>
<p class="calibre1"><span class="font1">Fakat gelip yan yana getirmedin kelimelerini.</span></p>
<p class="calibre1"><span class="font1">Alıp bir cümleye kurmadın harflerini.</span></p>
<p class="calibre1"><span class="font1">Avcumda yamuk yumuk bir nokta, hiçbir cümleye tamamlanmadı o günden sonra.</span></p>
<p class="calibre1"><span class="font1">Adından dökülen harfler elli yıldır böyle yetim yetim.</span></p>
<p class="calibre1"><span class="font1">Bazen o uzak memleketlerde ağıt yakarken dilim sürçerdi. Etrafımda toplanan kalabalığa, onların ölüsünün değil, farkında olmadan senin adını haykırırdım. Adın gidip odadaki sessizliğe yapışırdı. Ağlayan, sinesini dövüp bağrını yırtan kadınlar birden durup şaşkınlıkla bana bakardı. Seni unutmak için onca çabalayan dilimin sürçtüğünü o vakit anlardım. Başımı öne eğer, yanlışımı neresinden toparlayacağımı bilemezdim.</span></p>
<p class="calibre1"><span class="font1">Dilim sana sürçerdi, gözlerim yolunu beklerdi, ayaklarım sana koşardı, saçlarım sana düğümlenirdi. Ah çekerdim. Dilimi ısırırdım. Başımı yeniden kederle sağa sola sallardım. Bütün ölüler Ali'dir, derdim sonra. Biz hepimiz bir Ali’nin yetimiyiz dünyada.</span></p>
<p class="calibre1"><span class="font1">Dünya sonlu bir yerdi nihayetinde. Ben sana elif... Zaman bir anda üzerime devrildi. Günler geceye, yıllar yıllara, yollar yollara, insan sonunda başka bir insana yazılırdı. Kimsenin yanına yazmadım adımı. Kirpiklerim bile kırış kırış şimdi. Seni görse de seçemez gözlerim. Almaz ki kokunu burnum. Bin düğümle örülen saçlarımın iki teli bile artık yan yana gelmiyor. Gözlerim şimdilerde aynı noktaya bile bakmıyor. Bir gözüm yoldaysa, bir gözüm toprakta nicedir.</span></p>
<p class="calibre1"><span class="font1">Geldi yokladı tenimi zaman. Ansızın kıvrılıp yanıma uzandı. İki çocuk gibi büzülüp ayaklarımızı birbirine sürttük. Zamanın tozu dumanı bende, zevk-ü sefası sende kaldı. Gün geçtikçe un ufak oldum. Öldün mü kaldın mı bilmiyorum ama bak, ben de ölüyorum sonunda.</span></p>
<p class="calibre1"><span class="font1">İlkin elli yıl önce, beni geride bir adak ağacı gibi bıraktığın o gece öldüm ben.</span></p>
<p class="calibre1"><span class="font1">Şimdi sahiden...</span></p>
<p class="calibre1"><span class="font1">ilkinde senin için ölmüştüm.</span></p>
<p class="calibre1"><span class="font1">Şimdi kendim için.</span></p>
<p class="calibre1"><span class="font1">Elli ömrüm daha olsa, yine senin için...</span></p>
<p class="calibre1"><span class="font1">Neyse ki sonunda ölüyor insan. Şükür ki ölüyor. Kıyamete kalıyor hesap kitap. Üç-beş taşla bir avuç toprağa kalıyor. Bir rüya ile bir duaya kalıyor. Bir hatıra ile vara yoğa kalıyor. Şükür ki kalbe değil, sonunda kelimelere kalıyor hesabımız. Söyleyemediğimiz, içimizde kalan o kelimeler biz fark etmeden gelip yüzümüze kuruluyor. Her harf zaman içinde yüzümüze sızıyor.</span></p>
<p class="calibre1"><span class="font1">Sen gittikten sonra kimse okumadı yüzüm.</span></p>
<p class="calibre1"><span class="font1">Parmağını yalayıp açmadı kitabım.</span></p>
<p class="calibre1"><span class="font1">Çözmedi düğmem.</span></p>
<p class="calibre1"><span class="font1">Dizlerimden aşağı düşmedi elbisem.</span></p>
<p class="calibre1"><span class="font1">Bir yastığa serilmedi saçlarım.</span></p>
<p class="calibre1"><span class="font1">Ter içinde kalmadı göğüslerim.</span></p>
<p class="calibre1"><span class="font1">Bir daha amber kokmadım.</span></p>
<p class="calibre1"><span class="font1">Gözlerim elli yıldır elif elif. ..</span></p>
<p class="calibre1"><span class="font1">Yolun bildiklerini çoktan unuttum. Adımı, nereden gelip nereye gittiğimi, yüzümün neye benzediğini, günlerin üzerime nasıl devrildiğini, gecelerin beni nasıl sardığını, ağıdı-nı yaktığım ölülerin hikâyelerini, zamanın benden alıp bana kattıklarını çoktan unuttum. Unutuyor insan. Şükür ki sonunda unutuyor. Lakin hiç uyutmadım koynumdaki adını.</span></p>
<p class="calibre1"><span class="font1">Geriye bir avuç toprak kaldı elimde. Aslanağızlı asamla sabah akşam durmadan toprağı kazdım. Derine, en derine inmeye çalıştım hep. Çünkü toprağın da bildikleri var Heves Ali’m, toprağın da unuttukları. Rüzgârın, kurdun kuşun, dağ taşın, börtü böceğin, zamanın da bildikleri var. Kim bilecek şimdi benim bildiklerimi?</span></p>
<p class="calibre1"><span class="font1">Konuştum. Hep çok konuştum. Dilim damağım kuruyana kadar konuştum. O kadar çok konuştum ki benim sustuklarımı kim duyacak şimdi? Kim konuşacak sözüm üstüne? Onca zaman bir ağıda sakladığım içimi kim okuyacak? Sadece bu dünya değil, galiba kıyamet de sana kaldı Heves Ali’m. Zaman unuttu seni. Geldiğin yol, gittiğin gece bile unuttu. Ben unutmadım.</span></p>
<p class="calibre1"><span class="font1">Rast gitti mi her işin benden sonra?</span></p>
<p class="calibre1"><span class="font1">Düzdün mü türlü eksiğinle gediğini?</span></p>
<p class="calibre1"><span class="font1">Rüzgâra tuttun mu bir vakitler bana çözdüğün gömleğini?</span></p>
<p class="calibre1"><span class="font1">Tenin kokusu, ekmeğin buğusu nedir bildin mi?</span></p>
<p class="calibre1"><span class="font1">Ayrılık insana neler eder, sordun mu hiç?</span></p>
<p class="calibre1"><span class="font1">Günlerle geceleri bir pervane gibi önüne kattın mı?</span></p>
<p class="calibre1"><span class="font1">Kam aldın mı dünyadan?</span></p>
<p class="calibre1"><span class="font1">Bir cevap uğruna elli yıl yaşadın mı hiç?</span></p>
<p class="calibre1"><span class="font1">Ben yaşadım.</span></p>
<p class="calibre1"><span class="font1">iki kelime için katlandım bu dünyaya ben.</span></p>
<p class="calibre1"><span class="font1">Ölüyorum.</span></p>
<p class="calibre1"><span class="font1">Bu kez sahiden ölüyorum.</span></p>
<p class="calibre1"><span class="font1">Gelecek misin yasıma?</span></p>
<p class="calibre1"><span class="font1">Boz Atlı Hızır gibi son nefesime yetişecek misin?</span></p>
<p class="calibre1"><span class="font1">Ucunda ölüm var Heves Ali’m, ucunda elbette ölüm var.</span></p>
<p class="calibre1"><span class="font1">Gelmeyeceksen, elini son kez omzuma koymayacak, alnı-mı öpüp yolculamayacaksan, bağışlanma dilemeyeceksen; adını aldığın Ali hakkına söyle bari:</span></p>
<p class="calibre1"><span class="font1">Sahiden sevdin mi beni?</span></p>
<p class="calibre1"><span class="font1">ON SEKİZİNCİ BÖLÜM</span></p>
</body>
</html>
