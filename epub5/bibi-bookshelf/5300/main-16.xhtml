<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="font4">TÜKENMİŞ BİR ÜMİDİN AĞIDI</span></p>
<p class="calibre1"><span class="font2">“Hepimiz intikamını almak istediğimiz gizli bir yara uğruna savaşıyoruz.” Italio Calvino</span></p>
<p class="calibre1"><span class="font1">Aslında biraz daha yaşasa peygamber olacak çocuktu Ümit. Hepimizin ümidiydi. Yazık oldu. Arkanya gibi kara kuru insanların yaşadığı bu yerde bembeyaz bir teni, kumral saçları, hepimizden daha kararlı çarpan aslan parçası bir tabiatı vardı. Nerede bir olay olsa öne ilk o atılırdı. Üstelik çok yakışıklıydı. Mahalleden, okuldan kızlar radar gibi etrafında geziniyordu. Ama dönüp tekine bile bakmıyordu Ümit. Dağa gittiğinde daha yirmi yaşındaydı.</span></p>
<p class="calibre1"><span class="font1">Herkes hayatının bir yerinde kırılır. Kimi çok erken alır bu yarayı, kimi de ölüme yakın alır. Ümit’i dağlara götüren dertse başına on dört yaşında musallat oldu. Daha dün gibi, geldi böyle nefes nefese, karşıma oturdu. Heyecandan kıpkırmızı kesilen yüzü hâlâ aklımda.</span></p>
<p class="calibre1"><span class="font1">“Ben de sizinle gelmek istiyorum Cemal Abi," dedi.</span></p>
<p class="calibre1"><span class="font1">“Nereye gelmek istiyorsun?" dedim bilmezden gelerek.</span></p>
<p class="calibre1"><span class="font1">“Dağa!" dedi.</span></p>
<p class="calibre1"><span class="font1">“Bizim bir yere falan gittiğimiz yok, boş boş konuşma,” dedim.</span></p>
<p class="calibre1"><span class="font1">“Biliyorum, gideceksiniz. Haber bekliyorsunuz.”</span></p>
<p class="calibre1"><span class="font1">“Kimsenin bir yere falan gittiği yok. Bak hepimiz buradayız. Hem sen gitsen de almazlar ki seni,” dedim alaycı bir şekilde.</span></p>
<p class="calibre1"><span class="font1">“Nedenmiş o?” dedi.</span></p>
<p class="calibre1"><span class="font1">“Çocuksun oğlum sen!” dedim.</span></p>
<p class="calibre1"><span class="font1">“Çocuk muyum!” dedi kızgınlıkla, “Bu bıyıklar ne o zaman,” dedi, “bu sivilceler, bu kıllanan...”</span></p>
<p class="calibre1"><span class="font1">“Hop hop!" dedim, “Sakin ol biraz!”</span></p>
<p class="calibre1"><span class="font1">Kara gözlerinin içine bakıp “Şimdi, neden dağa çıkmak istiyorsun, tane tane anlat bana. Lafı gevelemeden, asıl nedeni söyle," dedim.</span></p>
<p class="calibre1"><span class="font1">içinde bir kere “şehit," iki kere “kahraman," üç kere “dağ,” altı kere “baskı,” yedi kere “Kürtçe,” dokuz kere “devlet,” belki iki bin altı yüz altmış altı kere “halkımız,” geçen uzun bir cevap verdi bana. Ağzından çıkan her kelimeyi ben öğretmiştim ona. Güldüm.</span></p>
<p class="calibre1"><span class="font1">“Bunlan hepimiz biliyoruz,” dedim, “sen beni ikna edecek başka bir şey söyle, seni elimle götüreyim dağa."</span></p>
<p class="calibre1"><span class="font1">Masanın üzerindeki yazbozu önüne çekip mavi tükenmez kalemle kağıda çalakalem bir resim yaptı. Dağların arasında batan bir güneş, kıvrıla kıvnla akan bir nehir, nehirle orantısız bir köprü, sağda solda tek tük evler, dut ağaçları çizdi. Resmi bitirince kâğıdı bana uzattı.</span></p>
<p class="calibre1"><span class="font1">“Sen olsan buna kaç verirsin abi?” diye sordu.</span></p>
<p class="calibre1"><span class="font1">Hiçbir şey anlamamıştım. Elimde çevirip durdum resmi. “Ne vereyim, anlamadım?" diye sordum.</span></p>
<p class="calibre1"><span class="font1">“Not,” dedi gözlerini kısarak, “say ki öğretmenimsin, bu resme kaç puan verirdin?”</span></p>
<p class="calibre1"><span class="font1">Gözlerimi yeniden bu çalakalem çizilmiş resme diktim. “Sıfır verirdim," dedim gülerek.</span></p>
<p class="calibre1"><span class="font1">“Yapma abi," dedi, “o kadar mı kötü!”</span></p>
<p class="calibre1"><span class="font1">“Kötü," dedim, “hem de çok kötü.”</span></p>
<p class="calibre1"><span class="font1">Resmi eline alıp bir de benim gözümden baktı galiba.</span></p>
<p class="calibre1"><span class="font1">Haklıydım. Bir şeye benzemiyordu resim. İkna olup başını önüne eğdi.</span></p>
<p class="calibre1"><span class="font1">“Ama,” deyip itiraz etti, “yanımdaki çocuk resmen çöp adam yapıp verdi hocaya ve geçer not aldı.”</span></p>
<p class="calibre1"><span class="font1">“Belki bir şeye kızmıştır hoca," dedim, “bir saygısızlık mı yaptın yoksa?"</span></p>
<p class="calibre1"><span class="font1">“Ağzımdan tek bir kelime çıkmadı abi," dedi, “ama adam kararlı, bırakacak beni sınıfta. Hem de sınavlara şu kadar zaman kalmışken."</span></p>
<p class="calibre1"><span class="font1">“Dağ, diyordun, şimdi resim hocası diyorsun. Bir şey anlamadım ki senden,” dedim.</span></p>
<p class="calibre1"><span class="font1">“Gideceğim abi,” dedi, “bir gün geri gelip..."</span></p>
<p class="calibre1"><span class="font1">“Geri gelebilecek misin sahiden?” diye sordum acı acı, “Mahalledeki savaşlara benzemiyor bizim savaşımız!"</span></p>
<p class="calibre1"><span class="font1">Kırılmıştı bana. Onu alaya aldığımı düşünüyordu. Mahallenin el kadar çocuğu büyümüş ve artık bana dikleniyordu. Bıyıkları yeni terlemişti. Bir şey olmasın diye onu eylemlere götürmüyorduk. Elli kere yanıma varıp “Bari kuşlama yapayım, yazı falan yazayım duvarlara," diye diretti, kabul etmedim.</span></p>
<p class="calibre1"><span class="font1">Bize benzemiyordu Ümit. Zehir gibi zekâsı vardı ve onun diğerlerinden ne kadar farklı olduğunu daha küçücük bir çocukken fark etmiştim. Bari aramızdan biri heder olmasın, kendini kurtarsın, halkımıza başka türlü bir faydası olsun diye çırpındık yıllarca.</span></p>
<p class="calibre1"><span class="font1">Belediye Çay Bahçesi’nde otururken Ümit’i her daim heyecanla sağa sola koştururken görürdüm. Darbe yeni olmuştu, aylarca sopanın Allah’ını yemiştik içeride. iki yıl cezaevinde kaldım. Orada da türlü işkenceler gördüm. Çok geçmeden de saldılar bizi. Lakin hepimiz takip altındaydık. Herkesin aklı fikri dağdaydı. Şehirde bize rahat yoktu. Geride kalan arkadaşlarla arada bir çay bahçesinde oturup ne yapacağımızı kararlaştırıyorduk. Kimler dağa gidecek, kimler şehirde kalacak, onu belirlemeye çalışıyorduk. Ümit’i de ilk o zaman fark ettim. Daha bebeydi o zamanlar.</span></p>
<p class="calibre1"><span class="font1">Çakmak çakmak gözleri vardı Ümit'in. O her nefes aldığında dünyanın dört bucağında yeni bir şey keşfediliyordu ve bütün bunların kendisinden habersiz keşfedilmesi ona ağır geliyormuş gibi göğsü heyecanla inip kalkıyordu. Akıl desen, çocukta gani ganiydi ama dert yoktu. Adam olması için, böylelerine iyi bir dert lazımdı. Baktık hiçbir derdi yok, aldık yanımıza dert sahibi ettik onu.</span></p>
<p class="calibre1"><span class="font1">Beni haklı çıkarırcasına sınıflarını hep iftiharla geçti Ümit. Liseye geldiğinde bir projeyle TÜBİTAK’ın yarışmasında derece yaptı. Fotoğrafı lisenin gurur tablosunda yerini alırken kasabada bir anda parmakla gösterilmeye başlandı. Hatta, dağa gitmeden önce en sonunda hızını alamayıp üniversite imtihanında ülke yedincisi oldu. O sene, okuduğu okul ve dershane, fotoğrafını büyük bir afişe bastırıp “Şehrimiz ve dershanemizin gururu!" diye Arkanya sokaklarında dalgalandırdı. NASA’dan, bilmem başka nerelerden burslu okuma teklifleri aldı. Ama o ne yaptı? Ülkenin en namlı üniversitelerinde okumak, gelip halkına hizmet vermek yerine çekti dağa gitti. Sırf daha orta sonda başına bela olan alçak bir resim hocası yüzünden hem de.</span></p>
<p class="calibre1"><span class="font1">O zamanlar bu meselenin çok da önemli olduğunu düşünmüyordum. İlk öğrendiğimizde aramızda gülüp durmuştuk hatta. Ümit'in kafayı taktığı Celil Hoca fena adam sayılmazdı üstelik. Kötü bir şeyini duymamıştık. Trabzonluydu. Gelip Arkanya’da birkaç sene geçirecek, OHAL tazminatı alacak ve mecburi hizmetini tamamlar tamamlamaz memleketine dönecekti. Fakat verdiği kırık not Ümit'in içine oturmuştu. İçine oturmak ne kelime, haşat etmişti çocuğu.</span></p>
<p class="calibre1"><span class="font1">Celil Hoca, çoğu OHAL parası, birazı borç harç, 61 plakalı mavi bir Mazda almıştı o sene. Adam, Mazda’sını o kadar çok seviyordu ki, çarşı içinde kapısını kilitleyip yürüdükten sonra geri dönüyor ve her seferinde iyi kilitleyip kilitlemediğini anlamak için kapı koluna bir kez daha asılıyordu. Evine doğru yürürken dönüp son kez baktığı araba onun Allah’ıydı. Gözü kalıyor, gece boyu arabasının yerinde olup olmadığını anlamak için perdeleri aralayıp sokağa bakıyordu. Kimsenin gülmeyeceğini bilse, neredeyse yatağını kapıp arabasının yanında yatacaktı.</span></p>
<p class="calibre1"><span class="font1">Önceleri hocanın arabasına zarar vermeyi düşündü Ümit. Onlarca defa dil döktüm yapmaması için ama dinletemedim. Ruhunda bir yırtık açılmıştı ve bu yırtığı tamir etmeden yatışmayacaktı. Başına bela olan resim hocasının en hassas yerini bulmanın sevinciyle arabasını cırttt diye çizdi bizimki. Güzelim Mazda, âdeta fiziki haritaya döndü. Sonra çiviyi alıp hırsla lastiklere bastırdı. Lakin ne kadar uğraştıysa da arabanın lastiklerini patlamadı. Belki de bu yüzden içindeki öfkenin bir türlü yatışmadığını hissetti. Kolundan tutup onu hızla hocanın evinin önünden uzaklaştırdım. Bizimki, cevabı hocanın suratına şak diye yapıştıramamış olmanın kızgınlığıyla daha büyük planlar yapmaya başladı o günden sonra.</span></p>
<p class="calibre1"><span class="font1">Ne yaparsam yapayım teskin edemiyordum onu. Geceleri ter içinde uyanıp yatağın içinde dört döndüğünü söylüyordu. işin ucunda sınıfta kalmak da vardı. Diğer dersleri hep iftiharla geçerken resimden kalacak olmanın öfkesini bir türlü başından savuşturamıyordu. Arkadaşlarla, aramızdaki bu küçük devrimci için kaygılanıyor, diğer yandan da onun böyle böyle büyüyüp çelikleşeceğini düşünüyordum o zamanlar.</span></p>
<p class="calibre1"><span class="font1">“Sana bir hafta süre,” demişti hoca ona, “benim istediğim gibi bir resim yaparsan geçersin. Yoksa uzatırsın okulu!”</span></p>
<p class="calibre1"><span class="font1">Celil Hoca, dudağının üzerinde varla yok arası ince bir bıyık, patlak mavi gözler, üzerinde her daim bembeyaz kalan bir önlük, zayıf, uzun bir boy, elinde cetvelle boyuna sıraların arasında dolaşıyormuş okulda. Hoca, bir öğrencinin başına dikildiğinde bu bekleyişin önünde sonunda bir felaketle sonuçlanacağını herkes biliyormuş. Ortaokuldaki bebelerin kalpleri hızla attıkça, elleri de titremeye başlıyor, hal böyle olunca kağıda yamuk yamuk şekiller çiziktiriyorlarmış. Sonra hocanın elindeki cetvel parmaklara şak diye iniyormuş. Ellerinin tersine inen cetvelin acısıyla gözleri dolarken, onca zaman güçbela çizdikleri resmi buruşturup çöp tenekesine fırlatıyormuş hoca. Eğer, buruşturduğu kağıdı çöp tenekesinin içine sokmayı başarabilmişse, o zaman yüzünde muzaffer bir eda, pencereye yaklaşıp çizilmiş arabasına bakıyormuş.</span></p>
<p class="calibre1"><span class="font1">“İstersen meseleyi bize bırak,” dedim bir defasında. “Bir kenara çekip tümden halledelim mevzuyu.”</span></p>
<p class="calibre1"><span class="font1">“Olmaz Cemal Abi,” dedi, “bu benim meselem. Benim çözmem gerek!”</span></p>
<p class="calibre1"><span class="font1">“Sınıfta Kürtçe mi konuştunuz yoksa?" diye sordum, “O yüzden mi ifrit oldu sana yoksa?”</span></p>
<p class="calibre1"><span class="font1">“Yok abi,” dedi, “o kadarına cesaret edemez. Biliyor yurtsever olduğumu!”</span></p>
<p class="calibre1"><span class="font1">“E o zaman sebep?”</span></p>
<p class="calibre1"><span class="font1">Bir şey demedi.</span></p>
<p class="calibre1"><span class="font1">Arabasının çizilmesi içine oturmuş hocanın. Günlerce sanayide gezinip durmuş da kimse yüzünü görmemiş okulda. O kadar çok öğrencinin ahını almış ki, şüpheli listesinde bizim Ümit'i bulup çıkarması imkansızmış. Birkaç gün kuşkulu gözlerle koridorlarda gezinip durmuş ama bu vukuatı kimin işlediğini bir türlü bulamamış.</span></p>
<p class="calibre1"><span class="font1">Kötülükle açlık fena halde birbirine benziyordu. Bir zaman sonra doymadığını, yeni bir şey istediğini söylüyordu her defasında. Birkaç gün sakinleşiyor, yüzü gözü eski haline dönüyor, sonra yeniden hocadan esaslı bir intikam almanın planlarını yapıyordu Ümit.</span></p>
<p class="calibre1"><span class="font1">Bir hafta sonra birilerine hocanın oğlunu dövdürdü. Yine de Celil Hoca’ya olan kızgınlığı bir türlü geçmedi. Bu çocuğun intikam meselesi yüzünden sıdkım sıyrılmıştı artık. Onca meselenin arasında bir de Ümit’in derdiyle uğraşıyorduk. Kulağını çekmek de bir işe yaramamıştı. Başka bir çözüm buldum ben de.</span></p>
<p class="calibre1"><span class="font1">“Bizim Tabelacı Niyazi var, yaptırayım güzel bir resim, götür ver hocaya,” dedim bir gün, “kökten çözülsün bu sorun.” “Yok,” dedi Ümit, “bu benim meselem. Ben çözerim.” “Nasıl çözeceksin oğlum?” diye sordum, cevap vermedi. Birkaç gün sonra, derste harıl harıl soru çözerken kolunda nöbetçi pazubendi asılı bir öğrenci kapıyı çalıp bizimkinin sınıfa girmiş. Ümit’in adını seslenip, resim hocasının onu öğretmenler odasına beklediğini söylemiş. Sırasından ağır ağır doğrulup üst kattaki öğretmenler odasına doğru yürümüş Ümit. Sanki bir anda zil çalmış da merdivenlere hücum eden onca öğrencinin arasında kendisini kapana kısılmış gibi hissetmiş. Çok geçmeden kapısı açık olan tuvaletlerden yükselen o kesif koku gelip burnuna oturmuş. Başı dönmüş, kusacak gibi olmuş heyecandan. Hocanın, kendisinin sebep olduğu iki vukuatı da çözdüğünü düşünmüş. Zaten, öğretmenler odasına girdiğinde hoca böyle imalı imalı bakmış ona. Karşısında el pençe divan durup adamın ne söyleyeceğini beklemeye başlamış.</span></p>
<p class="calibre1"><span class="font1">Odada ikisinden başka kimse yokmuş. Celil Hoca, ayağa kalkıp öğretmenler odasının açık kapısını kapamış. Okullu herkes bilir: Eğer öğretmenler odasının kapısı kapalıysa, muhakkak bir vukuat vardır okulda. Ümit de o anda korkuyla başına gelecekleri beklemeye başlamış. Hoca, önce kuşkulu gözlerle bizimkine bakmış. Mazda’sıyla oğlunun başına gelenleri düşünüyormuş besbelli. Ama ortada kanıt yokmuş. Bu yüzden, bordo mavi kâğıtlarla ciltlediği not defterini çıkarıp sayfaları karıştırmaya başlamış.</span></p>
<p class="calibre1"><span class="font1">“Yeni resmi getirecek misin?” diye sormuş bizimkine. “Yapıyorum hocam,” demiş Ümit, “bitmedi hâlâ!”</span></p>
<p class="calibre1"><span class="font1">“Benim istediğim gibi yapacaksın ama. Yoksa bırakırım sınıfta,” demiş Celil Hoca.</span></p>
<p class="calibre1"><span class="font1">Cevap vermemiş <sup class="calibre4">Ü</sup>mit. Başını cama çevirip yutkuna yutkuna Arkanya’daki toprak damlı evlere bakmış.</span></p>
<p class="calibre1"><span class="font1">“Sen bilirsin,” demiş Celil Hoca, “ben yaptım insanlığımı.”</span></p>
<p class="calibre1"><span class="font1"><sup class="calibre4">Ü</sup>mit, bir an ağzım açıp hocanın pörtlek gözlerinin içine baka baka, “Resim lan bu”,diye bağırmak istemiş. “Biraz nefes alalım diye koymuşlar müfredata. Alıp başımızı istediğimizi çizelim, biraz ferahlayalım diye. Hocanın isteğine göre resim mi yapılır lan!”</span></p>
<p class="calibre1"><span class="font1">Diyememiş. Söyleyemediği sözler, içinde harf harf birikmeye başlamış. Hocası, sanki burnunu karıştırmış da içinden çıkardığı topağı çöp tenekesine fırlatmış gibi, işaretpar-mağını ileri geri oynatıp “Çıkabilirsin,” demiş ona.</span></p>
<p class="calibre1"><span class="font1">Hali iyi değildi <sup class="calibre4">Ü</sup>mit'in. Her geçen gün iyice zıvanadan çıkıyor, işler sarpa sarıyordu. Onu karşıma alıp esaslı bir konuşma yapmanın vakti gelmiş de geçiyordu. Günün birinde, onu çay bahçesindeki taburelere oturtup gözlerimi gözlerine sertçe dikerek “Anlat!” dedim.</span></p>
<p class="calibre1"><span class="font1">“Ne anlatayım Cemal Abi?” dedi heyecanla.</span></p>
<p class="calibre1"><span class="font1">“Bırak abini,” diye bağırdım ona.</span></p>
<p class="calibre1"><span class="font1">Onca sene elimin altında büyümüştü. Bir gün bile bağır-mamıştım ona. Şaşkınlıkla gözlerimin içine baktı. Alnını ve yeni tüylenen bıyıklarındaki teri sildi. Ardından da böyle kıpkırmızı gözlerle, ağlamamak için dudaklarını kemirmeye başladı.</span></p>
<p class="calibre1"><span class="font1">“Dersler nanay! Devrimcilik desen sıfır!" diye bağırdım. Yutkundu. İçim acıdı ama kararlı olmak zorundaydım. “Ne oldu oğlum sana?” diye sordum sesimi düşürerek, “İftiharla gösterilen bir çocuktun. Bak bir hoca yüzünden ne hale geldin. Siktir et gitsin, bırakacaksa da bıraksın,” dedim.</span></p>
<p class="calibre1"><span class="font1">Konuşmadı. Tırnaklarını eline geçirip uzun uzun çay bahçesindeki kavak ağaçlarının örttüğü evlere baktı. Görmeyeyim diye başım yana çevirdi ama tekrar bana baktığında, gözbebeklerine kasabadaki Makam Dağı’nın zirvesi düşmüştü sanki. Ağlamasına ramak kalmıştı. Boğazına bir şey oturmuş, bir türlü aşağıya inmiyordu.</span></p>
<p class="calibre1"><span class="font1">“Tamam da,” dedim son bir kez, “bu adam ne yaptı da böyle zıvanadan çıktın oğlum sen?”</span></p>
<p class="calibre1"><span class="font6">u n</span></p>
<p class="calibre1"><span class="font1">“Dağa onun yüzünden mi çıkmak istiyorsun?” dedim.</span></p>
<p class="calibre1"><span class="font1">Başını aşağı yukarı salladı. Tırnağını ağzına götürüp kenarlarını kemirmeye başladı. Bu huyu da son zamanlarda ortaya çıkmıştı. Öylesine kemirmişti ki, kan içindeydi tırnakları. Dudağındaki tırnak parçasını yere tükürüp “Doğrudan onunla ilgili değil ama hocanın da payı var!” dedi.</span></p>
<p class="calibre1"><span class="font1">“Neden dağa çıkmak istiyorsun, açık açık söylesene bana?” dedim.</span></p>
<p class="calibre1"><span class="font1">Yüzündeki kederli ifadeyi bırakmış, ciddiyetle yüzüme bakıyordu. Belediye Çay Bahçesi doluydu o gün. Çaycı Muzaffer, durmadan sağa sola koşturuyordu. Bir ara masamıza yanaşıp iki çay koydu önümüze.</span></p>
<p class="calibre1"><span class="font1">“Benimki oralet olsun," dedi Ümit, “portakallı.”</span></p>
<p class="calibre1"><span class="font1">Çaycı Muzaffer, ocakçıya seslenip Ümit için bir oralet istetti. Gözü, önümdeki desenli çay tabağında, ince belli bardakta şakır şukur dönen kaşığa baktı. Ben kaşığı hızla çevirdikçe adeta onun başı dönüyordu. Daha kaçak çay içemeyen çocuk, karşıma geçmiş dağa gideceğini söylüyordu. Düşündükçe kan sıçradı beynime.</span></p>
<p class="calibre1"><span class="font1">“Konuş!” dedim.</span></p>
<p class="calibre1"><span class="font1">“Bir gün resim dersinde evlerimizi çatısız çizmek için dağa çıkmak istiyorum abi,” dedi.</span></p>
<p class="calibre1"><span class="font1">Bardağın içinden çıkardığım kaşığı çay tabağının kenarına koydum. Söylediklerinden hiçbir şey anlamamıştım. Şaşkın şaşkın yüzüne baktım.</span></p>
<p class="calibre1"><span class="font1">“Nasıl? Anlamadım," dedim çayımı höpürdetirken.</span></p>
<p class="calibre1"><span class="font1">Ayağa kalkıp yan masadan bir yazbozla mavi bir tükenmez kalem aldı. Dörde bölünmüş saman kağıtlarından birini çıkararak çok önce bana gösterdiği resme benzeyen bir resim daha çizdi. Birkaç ev, arkasında güneş doğan bir dağ, yamaçlardan aşağı şırıl şırıl akan bir ırmak, ahşap bir köprü, sağda solda birkaç ağaç karaladı. Ardından da, parmağıyla evlerin çatısını gösterdi.</span></p>
<p class="calibre1"><span class="font1">“O gün evleri böyle çatısız yaptım abi," dedi. “Aldı hoca resmi, evirdi çevirdi, evler neden çatısız, diye sordu bana. Arkanya'daki bütün evler toprak damlı, o yüzden çatısız çizdim hocam, dedim. Olmaz, dedi bana Celil Hoca. Evler çatılı olmalıyınış. Sınıftaki herkes çatılı çiziyordu evleri. Ben de öyle yapmalıymışım. Kabul etmedim söylediklerini. Gözümün içine içine baktı böyle. Sonra da cetveli elimin tersine şak diye indirdi adam. Resmi de çöpe attı."</span></p>
<p class="calibre1"><span class="font1">Hiçbir şey diyemedim. Gözlerim dolu dolu ona baktım.</span></p>
<p class="calibre1"><span class="font1">“îşte bunun için dağa gitmek istiyorum abi," dedi. “Resim dersinde evlerimizi artık toprak damlı çizmek için. Kalırsam ben de çatılı çizeceğim evlerimizi. Yardım et bana, gideyim," dedi gözyaşları içinde.</span></p>
<p class="calibre1"><span class="font1">Kalkıp yanına oturdum. Elimle boynunu sıkıp kendime çektim. Benim de gözlerim doldu ama ağlamadım. Aylarca işkencede, yıllarca hapishanede kalmıştım. Bana bok bile yedirdiler ama tek bir kelime alamadılar ağzımdan. Fakat cezaevinde Co denen o ite direnirken bile Ümit'inki gibi esaslı bir nedenim olmamıştı. Sırtını sıvazlayıp eve gönderdim.</span></p>
<p class="calibre1"><span class="font1">Oydu buydu derken her şeyden uzak tuttum Ümit’i. Her zaman kol kanat gerdim. Çatışmalardan, eylemlerden uzak tutmaya çalıştım. Kimseye benzemiyordu bu çocuk. Zehir gibi çalışan bir kafası vardı. Okula giderse, bize böyle daha çok faydası olur diye düşünüyordum. Nihayetinde, Celil Hoca’dan düşük not alsa da ortaokulu bitirdi. Peşinden lise. Peşinden üniversite imtihanı. Peşinden Türkiye derecesi... En anlı şanlı üniversitelere gideceğini umarken çekip dağa gitti.</span></p>
<p class="calibre1"><span class="font1">Gitmeden bir gece önce bana, bu büfeye uğradı. Gideceğini bilsem biraz daha oturur, belki de onu bu kararından vaz-geçirirdim. Hep bir şey söyleyecekmiş gibi bütün gece gözlerimin içine baktı. Gideceğini anlamamı bekliyordu sanının. Anlamadım. Birkaç gün şehir dışına çıkacağını, gitmeden bana uğramak istediğini söyledi.</span></p>
<p class="calibre1"><span class="font1">Burada, büfemin arka tarafında böyle her zamanki gibi oturmuş demleniyordum. Ona da bir bira açtım. Birayı kafasına bir dikişte dikti. Sanki bir daha o şişeyi görmeyecekmiş gibi, evirip çevirip uzun uzun bira şişesine baktı. Şişenin buğusunu parmağıyla temizleyip yeniden kafasına dikti. Bira kapağını elinde çevirip durdu boyuna. Bir yere yetişecekmiş gibi hızla ayağa kalktı sonra. Üstünü başını düzeltirken aniden boynuma sarıldı. Beni kucaklayıp yere bıraktı. Artık dağ gibi bir delikanlı olmuştu.</span></p>
<p class="calibre1"><span class="font1">“iyisin ahim,” dedi gözleri dolu dolu, “iyi görünüyorsun!” Bir tuhaflık vardı üzerinde ama bunu o gece anlamadım. Omzuna dokunup eve yolladım. Giderken böyle arkasından dikkatle onu izledim. Sanki aramızda büyüyen bir çocuğu değil de, kendi oğlumu seyrettim. Ama o dönüp bana bakmadı. Elleri cebinde kasabadaki evlere baka baka gözden kayboldu. Bunun son görüşmemiz olduğunu o biliyor ama ben bilmiyordum.</span></p>
<p class="calibre1"><span class="font1">işin kokusu, birkaç gün ortalıkta görünmeyince çıktı. Olan olmuştu. Polis duymasın diye Ümit'in gidişini kimselere belli etmedik. Soranlara, okul okumak için uzaklara gitti, dedik.</span></p>
<p class="calibre1"><span class="font1">llk zamanlar gururlanmadım desem yalan söylerim. Kasabada boyuna keyifle dolanıp durdum. Ama zamanla içime bir şey oturdu. Kasabadaki çatılı devlet binalarını gördükçe aklıma hep Ümit geldi. Hükümet konağının kiremitlerine durmadan taş atıp hepsini yere düşürmeye çalıştım. Bu el kadar bebenin hepimize verdiği ders için öfkeden deliye döndüm. Kışın toprak damlı evlerin karını küreyen, loğ taşıyla toprağı sıkıştıran kasabalıları gördükçe ister istemez kalbim sıkıştı. O günden sonra çay bahçesine de pek uğramadım. Daha el kadarken oturduğu tabure, masalardaki yazboz kağıtları, çaycının tepsisindeki oralet bardakları bana hep onu hatırlatıyordu. Ümit’in artık dönmeyeceğini bilmekten içim dışıma çıktı. Çok geçmeden de satmak için büfenin raflarına dizdiğim şişeleri birer ikişer açıp içmeye başladım. Onun acısından iyiden iyiye alkole vurdum kendimi.</span></p>
<p class="calibre1"><span class="font1">Üç sene bir tek haber bile alamadık ondan. Polisin bir türlü rahat bırakmadığı, zaman zaman karakolda işkenceye çekip yerini yurdunu öğrenmeye çalıştığı annesi babası bu merakla öldü. içimde kapatamadığım bir pişmanlık, kasaba sokaklarında gezinip durdum. Bazen, orada burada Ümit’i gördük diye haberler çalındı kulağıma. Hiçbirine inanmadım. Yaşasaydı, ne yapar eder bana haber gönderirdi. Öldüğünü hissediyordum.</span></p>
<p class="calibre1"><span class="font1">Sonunda, geçen sene dayanamayıp bilgilerini partiye verdim. O vakit yine ateşkes mateşkes olmuş, savaş bir süreliğine de olsa durmuştu. Ortalık sakinleşmişken belki on-ca sene sonra bile olsa ondan bir haber alabilirim diye umdum. Bir ses çıkacağından şüpheliydim. Ama bir yılın sonunda haberi geldi. Diyarbakır’dan gelen birkaç arkadaş büfemden içeriye girdiğinde, ondan haber getirdiklerini adım gibi biliyordum.</span></p>
<p class="calibre1"><span class="font1">Meğer, daha kamplara ulaşamadan bir çatışmada ölmüş Ümit. Bir mezarı yokmuş. Parçalanmış cesedini köylüler alıp gömmüş. Korkudan kimseye söyleyememişler. Parti, Ümit’in ölüm haberini bu kadar geç ulaştırdığı için üzgünmüş. Ama savaş koşulları ağırmış. Bu durumda olan, kendisinden haber alınamayan binlerce kişi varmış. Partiden arkadaşlar, cesedin gömülü olduğu yeri bir kağıda çizip gitti. Büfede, onca içki şişesinin ortasında partinin gönderdiği mektupla bir başıma kaldım.</span></p>
<p class="calibre1"><span class="font1">Çok sonra, masaya bırakılan mektubu açıp yazılanları okudum. Ümit’in doğum ve ölüm tarihine, muhtemelen başkaları için de sarf edilen kahramanlık dolu sözlere, vesikalık resmine baktım. Resmini ben ulaştırmıştım partiye. Ümit sanki fotoğraf makinesinin kadrajına değil de dağlara bakıyordu. Gözlerim doldu. Mektubu tam kapatacaktım ki Ümit’in kod ismine takıldı gözlerim. Dünyanın en kederli iki noktasının tam karşısında kod isim olarak “Heval Cemal" yazıyordu.</span></p>
<p class="calibre1"><span class="font1">Ümit meğer onca zaman benim adımla yürümüş dağlarda. Ben sabah akşam içip dünyanın tadı damakta kalan kokusunu içime çekerken, meğerse adım dağlarda gezmiş. Bunu öğrenince daha beter dağıldım. Ne yaptımsa bir türlü toparla-. namadım. Bu kasabada bir leke gibi üzerime yapışan adımla kalakaldım.</span></p>
<p class="calibre1"><span class="font1">Birkaç gece evvel dayanamayıp bana söylenen yere, Bingöl’ün hâlâ karla kaplı bir dağ köyüne gittim. Gece vakti yollara düşüp, ondan bundan yardım alarak gizlice toprağını kazdım. Mezardan kırık dökük kemik parçaları ve çoktan çürümüş elbise parçaları çıktı. Yapacak bir şey yoktu; onu alıp doğduğu toprağa getirdim. Yol kontrollerinde polisle başım derde girmesin diye kemiklerini bir çocuk tabutuna koydum.</span></p>
<p class="calibre1"><span class="font1">Bazen o son karşılaşmamızı düşünüyorum. Böyle, gözlerimin içine bakıp “iyisin abim!” dediği gece geliyor aklıma. Sonra da gözlerimin önüne, kasabadaki evlere baka baka uzaklaşması geliyor. Sık sık kendimi zorlayıp onun türlü hallerini aklıma getirmeye çalışıyorum. Kasabada kısa pantolonla koşturduğu, merakla yanımıza kurulup konuştuklarımıza kulak kesildiği, yumruklarını sıktığı, eli cebinde kasaba sokaklarında volta attığı günleri hatırlamaya çabalıyorum. Olmuyor. Bir türlü yeterince canlanmıyor görüntüsü. Ölüleri, iyi kötü günleriyle değil, son anlarıyla hatırlıyorsun nihayetinde. Ölülerden geriye o son bakış kalıyormuş.</span></p>
<p class="calibre1"><span class="font1">Kimsem kalmadı artık. Meğerse, beni yıllar yılı sadece Ümit’in hikâyesi ayakta tutmuş. Bir hikâye noktalanınca, insanın yüzünü de böyle nokta nokta ölüm lekeleri kaplıyor-muş, geç anladım.</span></p>
<p class="calibre1"><span class="font1">Çok yaşamam ben. Zaten elimde bir tek acımı alkolle dindirdiğim bu büfe kaldı. Çoluk çocuğa karışmadım. Bu kasabada geriye kalan arkadaşlarımı kardeşlerim bildim ama onlar da zamanla birer ikişer çekip dağa gittiler. Ne kadar çabalarsam çabalayayım, benim gitmeme müsaade etmediler. Elektro Cemil öldü. Hayri Abi öldü, kasabanın delileri bile öldü; kimse kalmadı.</span></p>
<p class="calibre1"><span class="font1">Herkesin bir noktası vardır dünyada. Benimki şimdi kim-bilir hangi sokaklarda gezip duruyordur. Herhalde yakında ben de ölürüm. Bir gün ölürsem, gel ağıdımı yak bu kasabada Ağıtçı Kadın. Ümit'in adından taşan noktaları benim hikayeme ekle ve böyleyken böyle de arkamdan.</span></p>
<p class="calibre1"><span class="font1">ON YEDİNCİ BÖLÜM</span></p>
</body>
</html>
