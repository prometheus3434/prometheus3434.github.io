<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="font4">ARGUVAN</span></p>
<p class="calibre1"><span class="font2">“Kim bilebilir o gece ölmediğimizi?"</span></p>
<p class="calibre1"><span class="font1">Borges</span></p>
<p class="calibre1"><span class="font1">Ağıtçı Kadın, Arguvan’a vardığı vakit, uzaklardan duyulan içli bir türkü sesiyle başını kaldınp sesin kaynağını bulmaya çalıştı. Türkü, çıplak seslerden değil, hoparlörlerden yükseliyordu. Yol boyu, yepyeni yazmasının içine gömdüğü başını pencereden dışarı çevirdiği için onu dolmuşta bir Allah'ın kulu tanımamış, dahası hareketsiz bir biçimde baktığı yol boynunun tutulmasına sebep olmuştu. Bu yüzden yeterince yana çeviremediği başını belirli bir noktada tutarak sesin hangi yandan geldiğini anlamak istedi. Üstelik, yankılanan türküye bu kez kuru bağlama değil, birkaç tef ve içli mey eşlik ediyordu.</span></p>
<p class="calibre1"><span class="font1">Arada bir duran bağlamalara, “Ağlamışsın da gözlerinde yaş kalmamış sarı gelin,” diyen yanık bir sesin feryadı karışıyor, araya yeniden bağlamalar girdikten sonra “Benimle mi geldin dünyaya, hayrola çilem hayrola," diyen başka bir ses adeta yeri göğü inletiyordu.</span></p>
<p class="calibre1"><span class="font1">Belli ki Arguvan’da akşama düğün vardı ve cümle köylerden gelen saz aşıkları davetlileri eğlendirmeden önce onları bir güzel ağlatıyor, dünyanın tam da böyle bir yer olduğunu, ağlamakla gülmenin, acıyla sevincin kardeş olduklannı fısıldıyordu. Fakat ne zaman bir düğün sesi duysa, yaşlı kadının içine bir sıkıntı çökerdi. Bu kez de öyle oldu.</span></p>
<p class="calibre1"><span class="font1">Bir gün bile düğün habercisi okuntular gelip kapısına da-yanmamıştı. Onu düğün derneğe yakıştıramadıklarından yıllar yılı düğünleri yerine hep yaslanna çağırmışlardı. Düğün yemeği yerine taziye yemeğine, gelin ağlatma yerine dul ağlatmaya, allı pullu gelinciğe binmek yerine hep cenaze arabasına davet etmiş, düğün bahşişi yerine göz silimli-ği vermişlerdi.</span></p>
<p class="calibre1"><span class="font1">Bir an, kasaba girişinde beklemekten vazgeçip Arguvan meydanına varmayı, hazır hepsini bir arada yakalamışken, bir Sünni olmasına rağmen yıllar yılı kadir kıymet gördüğü bu kasabalılarla helalleşmeyi planladı ama yeniden kulağına çalınan türküler yüzünden bundan vazgeçti.</span></p>
<p class="calibre1"><span class="font1">Onun ölümü yüzünden düğün dernek yarım kalacak, birbirlerine kavuşmak için can atan sevdalıların hevesi bir kez daha kursaklannda kalacaktı. Üstelik güneşin batmasına da fazla zaman kalmamıştı. Gidip yıkık dökük evine kapanacak, elinde taşıdığı kefen, sabun ve pamuğunu özenle yanına koyacak, döşeğine uzanıp ellerini karnında bitiştirecek, gözlerini kapayıp Azrail Aleyhisselam'ın kapı pencereden girmesini, ona ellerini sevgiyle uzatmasını bekleyecekti.</span></p>
<p class="calibre1"><span class="font1">Yine de içinde hiçbir ukde kalmasın diye dönüp son bir kez Arguvan’a bakmak istedi. Kıvrılarak kasabaya giden tozlu yolun yanındaki bir dut ağacının dibine kurulup aslanağızlı asasının ağzını pencerelerinde mumlar yanan Argu-van'daki evlere çevirdi.</span></p>
<p class="calibre1"><span class="font1">Yol boyu onu takip eden kara bulutlar Arguvan'a vann-ca, kasabadaki bu düğün dernek hazırlığını görmüş ve hazır gelmişken, Arguvan yerine bari Arapgir'e yağalım diyerek başka yöne yol almışü.</span></p>
<p class="calibre1"><span class="font1">Kulağına çalınan türküler arada bir susuyor, damaklar şaklatılıp hoparlörlerden ses denemeleri yapılıyor, düğünün henüz başlamamasını fırsat bilen genç âşıklar çatlak sesleriyle kendi bestelerini okuyordu. Kapısını kilitleyen kasabalılar düğünün yapıldığı yere doğru akıyor, soğusun diye kuyulara sarkıtılan boğma rakılar düğüne taşınıyor, ağlamak için saklanan mendiller bu kez neşeyle sallanmayı bekliyordu.</span></p>
<p class="calibre1"><span class="font1">Ağıtçı Kadın, kederle kasabaya bakarken baharın Arguvan’a ne kadar yakıştığını düşündü. Arguvan'ın kışı bela, yazı kavruktu. Ama hepi topu birkaç ay süren baharında kuzular çimenlere koşturur, ağaçlar bir anda yeşillenir, bütün kış cemevleriyle dergâhlara kapanıp kederli türküler söyleyen âşıklar baharla birlikte oyun havaları çalmaya başlardı. Kışın söylenen içli ayrılık türkülerinin yerini baharla birlikte bağrı açık aşk türküleri alırdı. Fakat Arguvan'ın mevsimden mevsime değişen bu havası Ağıtçı Kadın için geçerli değildi. O bu kasabada sığınabileceği bir tek makam bulmuş ve yaz kış demeden derdini o makamın kederli hamuruyla yoğurmuştu.</span></p>
<p class="calibre1"><span class="font1">Asasını birkaç kez yere sertçe vuran Ağıtçı Kadın, asasının ucuyla toprağı eşeleyip farkında olmadan fazla derin olmayan bir çukur kazdı. Sonra da sırtını yeniden dut ağacına dayayıp bakışlarını kasabaya çevirdi. Fakat bir anda sırtına yapışan bir ıslaklık hissetti. Hâlâ ağrıyan boynunun acısına rağmen başını merakla çevirip arkasındaki ağaca baktı. Dut ağacı yaralan için reçine salgılıyordu. Parmağıyla reçineye dokunup yapışkan sıvıyı diline değdirdi. Zor bela ayağa kalkarken “Doğa yarasını sarmasını biliyor da, insan bilmiyor,” dedi.</span></p>
<p class="calibre1"><span class="font1">Bacaklarından yükselen çatır çutur sesler ona geç kalacağını, vakitlice eve varmasının iyi olacağını tembihledi. Kasabanın girişindeki yıkık su değirmeni akşamın yaklaştığını söyledi. Dut ağacının yapraklanan dallarını eşeleyen bir serçe kanat çırparak “Hızlan!" dedi. Kasaba meydanındaki kahvehanenin bahçesine asılan renk renk ampuller tecrübe niyetine birkaç kez arka arkaya açılıp kapatılırken, yaşlı kadına akşamın yaklaştığını haber verdi.</span></p>
<p class="calibre1"><span class="font1">Asasına tutunarak, yer kayması nedeniyle iki kez yeri değiştirilen yeni Arguvan'ın batısındaki evine doğru yürümeye başladı. Bir yandan yüzünden akan teri sildi, diğer yandan da yaz ayında bağına gazel düşmüş gibi, kasabayı çevreleyen tepelerin arkasında kaybolan güneşe baktı.</span></p>
<p class="calibre1"><span class="font1">Eski kasaba mezarlığından sesler geliyordu. Bazı adamlar başka adamlara bağırıp duruyor, arada bir kazma kürek sesleri onların bu gürültüsünü bölüyor, sonra yeniden çalışmaya devam ediyorlardı. Yaşlı kadın, bir an durup kasabada ölen birinin olduğunu düşündü. Fakat ölülerin artık yeni mezarlığa gömüldüğünü, bu adamların da muhtemelen kasabanın kalenderleri olduğuna kanaat getirerek yeniden yola koyuldu.</span></p>
<p class="calibre1"><span class="font1">Onu evine götüren tozlu yol eski Arguvan'a yaklaşırken derin vadide iyice daralıyor, bir tarafım tepeye, diğer tarafını ağaçlıklı vadiye dayıyordu. Bir an, elli yıl boyunca, Heves Ali gelir diye bakıp durduğu, o bir türlü gelmek bilmeyince ağıda durduğu bu yolu son kez yürüyeceğini düşündü. Ondan ileride yürüyen asasıyla yeni ayakkabılarının yolda bıraktığı izler bir süre sonra yağacak olan kısacık bir yağmurda silinip gidecek, bu dünyadaki varlığı da bir yalan perdesine asılacaktı.</span></p>
<p class="calibre1"><span class="font1">Hal böyleyken başını kaldırıp tepedeki evine bakmaya çekiniyor, onca zaman hasretle yolunu beklediği ölüm meleğiyle karşılaşmaktan besbelli korkuyordu. Ayakları sanki ileri, evine doğru değil de gerisin geri gidiyormuş gibi geliyordu. Birkaç adım daha atar atmaz, tek göz odalı taş evi karşısına dikilecek ve çoktandır yolunu gözlediği ölüm meleği, ruhunu kollarına alıp onu diyar diyar gezdirecekti.</span></p>
<p class="calibre1"><span class="font1">Son adımını atıp tozlu yoldaki virajı dönecekti ki, birden vadinin derinliklerinde duyduğu üç telli bir bağlama sesiyle olduğu yerde kalakaldı. Kulağını kapayıp o son adımını atmayı, virajı dönüp bir an evvel evine varmayı istedi ama yola bir kazık gibi çakılmış olan ayaklarını bir türlü ileri hareket ettiremedi.</span></p>
<p class="calibre1"><span class="font1">Gözleri varacağı evi gösterirken, kalbi “Dur, dinle!” dedi ona. Yaşlanmış, yaşlandıkça büyümüş kulakları “Yoksa?” diye sordu. Ağzının içinde susuzluktan kurumuş dili, gırtlağına kadar yükselen harflerin gelmesini beklemeden aralanmış dudaklarının arasından tuhaf sesler çıkardı. Yeşil yazmasının altında sakince uyuyan yaşlı kadının beyaz saçları, uçlarım yazmanın kenarlarından dışarı çıkarıp bakışlarını vadiye çevirdi. Alnına sardığı kırmızı yazması kederden patlayacak gibi oldu. Tir tir titreyen elleri, aslanağızlı asasını kavrayamaz oldu. Yaşlı kadının elinden düşen asa, bir anda sık ağaçlarla çevrili vadinin derinliklerine yuvarlandı.</span></p>
<p class="calibre1"><span class="font1">Üç telli bağlamanın sesi ıssız vadiyi doldurduğunda, başını kaldırıp gökyüzüne baktı. Yolun bir yanında bütün gün bulutların arkasına saklanıp yeniden ortaya çıkan güneş yavaşça batarken, diğer yanında bir tepsi gibi açılan parlak bir ay doğuyordu. Sonunda, çaresiz bir halde, yolun ortasına oturup vadide çalan türküye kulak dayadı. Birkaç kez ayaklanıp vadiye inmeyi, sesin peşi sıra dolanıp durmayı, son bir kez yolunu şaşırmayı düşündüyse de buna cesaret edemedi.</span></p>
<p class="calibre1"><span class="font1">Fakat çok sonra, toz dumana bulanmış elbisesini silkeleyip gözyaşları içinde “Heveeeeess!” diye seslendi.</span></p>
<p class="calibre1"><span class="font1">Sanki o anda, yaşlı kadın kurumuş ağzını açıp seslenince, onunla beraber bütün bir doğa da dile geldi. Vadiye dökülen bir dolu “E” harfi aşağıdaki yarıkta üç kez arka arkaya dolaştı. Ağaçlar sağa sola sallandı. Derenin suyu aniden yol değiştirip bir kayaya çarptı. Çoktan vadiye inen incecik bir rüzgar, hala için için çalan bağlamanın izini sürdü. Gün batarken ağaç dallarına tüneyen serçe, kumru ve kır kırlangıçları korkuyla uyanıp sesin geldiği yöne baktı. Ama bir zaman sonra bağlamanın sesi kesildi ve geriye sadece yaşlı kadının yankılanan sesi kaldı. Dünya yeniden eski hayhuyuna döndü.</span></p>
<p class="calibre1"><span class="font1">Yolun bitiminde toz duman içinde oturan Ağıtçı Kadın, elli yıldır bu vadide yolunu gözlediği Heves Ali’den bir işaret bulamayınca önce ayağa kalkıp tozlu elleriyle gözyaşlarını sildi, peşinden de birkaç adım sonra karşısına çıkan yıkık dökük evine baktı hayretle.</span></p>
<p class="calibre1"><span class="font1">Bir zamanlar çevreden kendi elleriyle topladığı taşları dizerek başladığı, ardından avcuna birkaç kuruş sıkıştırdığı bir ustaya damını aktardığı evi karanlıklar içinde onu beklemek yerine el fenerleri ve lüküs lambalarıyla ışıl ışıldı. Üstelik, evin önündeki tümsekte oturan onlarca kadın seçiliyordu.</span></p>
<p class="calibre1"><span class="font1">Arapgir üzümü gibi kararan gözlerini bu kez şaşkınlıkla açan Ağıtçı Kadın, vadiye yuvarladığı aslanağızlı asasının yokluğu yüzünden dizlerine dayanarak heyecanla evine yürümeye başladı. Bir yandan evinin önünde oturan bu garip kadınlara sesleniyor, diğer yandan yürürken tükenen nefesine söz geçirmeye çalışıyordu.</span></p>
<p class="calibre1"><span class="font1">Birkaç kez, kısık sesiyle “Heyy, ne yapıyorsunuz evimde?” diye seslense de, kapısında oturup başlarını okudukları kitaba dayayan kadınlar onu duymadı. Pek de yüksek olmayan tümsekteki ağaç köklerine tutuna tutuna yukarı çıkarken birkaç kez yere düşecekmiş gibi oldu. Fakat her seferinde köklere daha da sıkı asılarak yukarı çıkmayı başardı ve evinin önünde başlarını iki yana sallayarak Kur’an okuyan kadınlara baktı.</span></p>
<p class="calibre1"><span class="font1">Kara elbiselere bürünüp yüksek sesle Kur’an ve Yasin okuyan bu kadınlar ona bir cevap vermek yerine, seslerini içeriye doluşan diğer kadınlara yetiştirmeye çalışıyorlardı sanki. Tıpkı elbiseleri gibi başlarına da kara yazmalar sarınmış olan bu kadınların yüzü Ağıtçı Kadın’a bir yerlerden tanıdık geliyor ama onları nereden hatırladığını bir türlü çı-karamıyordu. Onca çabalamasına, dürtüp itmesine, bağırıp çağırmasına rağmen, dudaklarında ayetlerin mırıltısı, huşu içinde sağa sola sallanan kadınlar onu bir türlü duymadılar.</span></p>
<p class="calibre1"><span class="font1">Birkaç kez arka arkaya, “Ne arıyorsunuz burada, ne oldu?” diye yeniden sorduysa da, okudukları Kur’an’ın bölünmesini istemeyen kadınlardan bir cevap alamadı. O da çaresizce lüküs ışıklarıyla aydınlatılan evine yöneldi. Fakat tam adımını içeriye atmak üzereydi ki, o anda içeriden fırlayan genç bir kız, kapının önündeki diğer ayakkabıları daha uzak bir yerde sıraya dizip elinde tuttuğu yırtık pırtık ayakkabıları büyük bir intizamla kapının önüne koydu.</span></p>
<p class="calibre1"><span class="font1">Ağzı bir karış açık halde, genç kızın kapının önüne koyduğu eski ayakkabılara bakan Ağıtçı Kadın, birden bu ayakkabıların kendisine ait olduğunu fark etti. Fakat gündüz vakti Malatya’da onları ayağından çıkarmış ve yeşil ayakkabısını giyerken onca yıl kahrını çeken eskilerini de çöpe atması için genç satıcıya vermişti. Bir rüya görüp görmediğinden emin olmak için başını eğip ayaklarındaki yeşil ayakkabıların yerinde olup olmadığına baktı. Olan biteni anlaya-mayınca da telaşla içeriye geçti.</span></p>
<p class="calibre1"><span class="font1">Elli yıl boyunca sadece mumla aydınlattığı daracık odası bu kez nur inmiş gibi ışıl ışıldı. Dokuz-on kadar kadın, yer yatağının çevresine sıralanmış, tıpkı dışarıdaki kadınlar gibi Kur’an okuyordu. Fakat bu kederli kadınlar gözlerini okudukları kitaptan bir an bile ayırmadıkları için ev sahibinin eve geldiğini göremediler.</span></p>
<p class="calibre1"><span class="font1">Onca zaman sonra kavuştuğu evinde bu garip kalabalıkla karşılaşan Ağıtçı Kadın birden bacaklarının zangır zangır titrediğini hissetti. Ellerini titreyen bacaklarına koyduğunda, sadece bacaklarının değil, tüm gövdesinin sarsıldığını fark etti. Ne yapacağını bilemez bir halde yanına yöresine baktı ama kimse ona aldırış etmiyordu. Sonunda yerde yatan ölüyü görmek için, yatağını çevreleyen kadınları yarıp aralarına girmeye çalıştı. Fakat okudukları kitabın tesiriyle âdeta büyülenmiş gibi sallanan kadınlar ona izin vermedi. Sonunda, soğuktan korunmak için birbirine koyunlar gibi sokulan kadınları iki eliyle yarıp yıllar yılı yerinden bir kez bile kaldırmadığı yatağına baktı merakla.</span></p>
<p class="calibre1"><span class="font1">Kir içindeki yatakta biri yatıyordu ve üzerine kefene benzeyen bembeyaz bir örtü serilmişti. Üstelik, zavallının karnı daha fazla şişmesin diye üzerine bir bıçak konulmuştu. Merhumun neden kendi yatağına yatırıldığına bir türlü aklı ermeyen Ağıtçı Kadın, bir an uzanıp niyazda bulunulan bu örtüyü aralamayı düşündü ama korkusundan buna cesaret edemedi. Sabırla, ölünün başında Kur'an okuyan kadınların mırıltısının dinmesini bekledi ama gözlerinden bir damla yaş bile süzülmeyen bu kadınların bir türlü susacağı yoktu. Arada bir soluklanıp yerde yatan ölüye bakıyor, sonra tülbentlerini aceleyle düzeltip gözlerini yeniden Kur’an sayfalarına gömüyorlardı.</span></p>
<p class="calibre1"><span class="font1">Kendi evindeki bu kadınların ne yaptığını, yerde yatan ölünün kim olduğunu hâlâ anlayamayan Ağıtçı Kadın, başını çevirip odasındaki kap kacağın yerinde olup olmadığına baktı. Çanak çömleğe, transistorlu radyosuna, zaman zaman karnına yaslayıp dışarıyı seyrettiği yastığına, ağıt yakmak için gittiği evlerden eline tutuşturulan ve kimseye vermeye kıyamadığı kıymetli eşyaya, türlü boy ve renkteki tespihlerine, yatağın başucundaki tütün torbasına baktı. Evinde tek bir eksik bile yoktu. Hatta, giderken dağınık bıraktığı kap kaçağı temizlenip yeniden sehpanın üzerine konulmuştu. Nefesi kesildi birden. Ağzını açıp nefes almaya çalıştı ama bu küçücük odaya doluşmuş insanlar yüzünden soluğunun gittikçe azaldığını hissetti.</span></p>
<p class="calibre1"><span class="font1">Bir gözü yerde sere serpe yatan ölüde, her misafirperver ev sahibi gibi kalkıp evdeki kadınlara hizmet etmek, demliği ocağa koymak, dereden sürahiye su doldurup kadınlara uzatmak istedi ama artık takati kalmamıştı. Elleri emirlerini dinlemiyor, ağzı bir kelime etmiyor, atmaya çalıştığı adımlan onu olduğu yere mıhlıyordu.</span></p>
<p class="calibre1"><span class="font1">Ağıtçı Kadın, yerlerde sürüne sürüne kendi yatağında yatan ölünün baş tarafına geçip yerde boylu boyunca yatan bu ufak tefek ölüye baktı merakla. Ölünün ayakucuna kadar uzanan beyaz örtünün aksine Kur'an okuyan kadınlar simsiyah giyinmişti. Zaman zaman yerdeki ölüye doğru eğilip seslerini ona da ulaştırmak istiyorlardı. Fakat yerdeki merhumun duymadığı bu dualar daracık odanın sıvasız duvarlarına çarparak sadece Ağıtçı Kadın’ın kulaklarında yankılanıyordu.</span></p>
<p class="calibre1"><span class="font1">Ölünün yatırıldığı yatağa usulca sokulan yaşlı kadın, güçten kuvvetten düştüğünü hissedip bir vakit sonra başını ölünün yam başına uzattı. Onca zaman otobüs ve tren koltuklarında, yas evlerinin o yabancı yastıklannda dinlenen başı, sonunda kendi yastığına kavuştuğu için rahatlayıp gevşedi hemen. Yıllar yılı onun teriyle ıslanmış, ağız suyunu emmiş, gözyaşlarını kurulamış, kokusunu yüzüne taşımış yastığının yünleri onu bir çırpıda içine çekti</span></p>
<p class="calibre1"><span class="font1">Fakat çok geçmeden yaşlı kadının her yanını yeniden bir titreme sardı. Canı ağzında titrerken, başını Kur'an'dan kaldırıp kitaptaki ayeti ezberinden okuyan bir kadınla göz göze geldi. Yaşlı kadın, üzerine eğilen kadına bir şey söyleyecek oldu ama günlerdir doğru dürüst uyuyamadığı için ağzım açıp konuşmak yerine birkaç kez peş peşe esnedi. Ardından da yerdeki mevtanın üzerine serilen örtüyü yavaşça aralayıp kimselere fark ettirmeden, kendi yatağında uyuyan ölünün yanına süzüldü ve bembeyaz örtüyü kaşla göz arasında üzerine çekti.</span></p>
<p class="calibre1"><span class="font1">Örtünün altında öylece uyumayı beklerken, birkaç kez halâ sızlayan boynunu kaldırıp yüzü gözü şişmiş, burnuna pamuklar tıkılmış, çenesi bağlanmış, vücudu pamuklara sarınmış ölünün kim olduğunu anlamaya çalıştı ama çoktan ebediyete göçmüş ölüyü bir türlü tanıyamadı. Onca zaman şehir şehir gezdikten sonra yorgun argın geldiği evindeki bu curcunaya içlenip giderek kapanmaya başlayan gözkapakla-rına hakim olmaya çalıştı. Fakat çok geçmeden ıslak kirpikleri solmuş yüzüne değdi.</span></p>
<p class="calibre1"><span class="font1">tçli içli hatim indiren kara elbiseli kadınların acı dolu sesleri giderek kesildi. Yaşlı kadının daracık odasını, içinde “rahmet" geçen cümleler doldurmaya başladı. Herkes yerde yatan ve karnı her geçen dakika biraz daha şişen ölüyle ilgili kendince bir şey söyledi. Cümleler iç içe geçip karman çorman bir hal alınca, yerde yatanın kimliği âdeta bin parçaya bölündü.</span></p>
<p class="calibre1"><span class="font1">Yattığı örtünün altında beklemekten iyice sıkılan Ağıtçı Kadın, bir zaman sonra kirpiklerini açıp giderek kısılan sesiyle “Ölünün hikayesini anlatın da ağıdını yakayım biçarenin," diye seslendi.</span></p>
<p class="calibre1"><span class="font1">Lakin, ölüyü sarmak için küçük odadaki yorgan döşek denklerinin içinde temiz bir battaniye arayan kadınlar onun zar zor çıkan kısık sesini duymadı. Birkaç kez daha ağzım açıp kadınlara seslendiyse de sesini duyan olmadı.</span></p>
<p class="calibre1"><span class="font1">“Benim uykum var!” diye seslendi kadınlara sonra, “Unutmayın, ölen Alevi'yse üç gün sonra elbiselerini yıkayacak; yedi gün sonra yedisini, kırk gün sonra da kırkım okuyacaksınız!”</span></p>
<p class="calibre1"><span class="font1">Dili ağzının içinde birkaç kez döndü ama daha fazla konuşmaya mecali kalmayan dili, çaresiz bir şekilde büzülüp takma dişlerinin yanına sokuldu.</span></p>
<p class="calibre1"><span class="font1">Başında dua okuyan kadınlardan biri, duasını bitirip avuçlarını yüzüne sürerek derin bir ah çektikten sonra “Çok çekti rahmetli,” dedi, “Allah yanına aldı da kurtuldu sonunda."</span></p>
<p class="calibre1"><span class="font1">“Öyle," dedi elindeki Kur’an-ı Kerim’i kapatan bir diğer kadın, “son nefesine kadar sayıkladı. Sanırsın tüm memleketi dolaştı durdu hasta yatağında."</span></p>
<p class="calibre1"><span class="font1">Başka bir kadın, “Üstelik Mevlit Gecesi öldü,” dedi, “ay da pırıl pırıl bu gece. Cam gibi maşallah!"</span></p>
<p class="calibre1"><span class="font1">Artık daha fazla takati kalmayan Ağıtçı Kadın, söylenen bu son cümleyi duymadı. Gözlerini kapayıp adeta bir yastığa sarılır gibi başını ölünün omzuna koydu ve ayın şavkı üzerindeki örtüye vururken, derin bir uykuya daldı.</span></p>
</body>
</html>
