<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="font4">ARKANYA</span></p>
<p class="calibre1"><span class="font2">“Gözümün yaşı gibi, düştü gözümden dünya!”</span></p>
<p class="calibre1"><span class="font2">Şem’i</span></p>
<p class="calibre1"><span class="font1">İkindi vakti umutsuz bir halde Diyarbakır Otogarı’nda inen Ağıtçı Kadın, otobüsün yarım saat mola vereceğini duyunca, evine biraz daha geç varacağı endişesiyle söylene söylene tuvalete doğru yürüdü. Yol boyu yapılan kimlik kontrolleri yüzünden bir türlü uyku tutmamış, gözlerini açmasıyla kapaması bir olmuş, çok sonra tam gözlerini kapayıp kestire-cekken, soluğu bu sefer Diyarbakır'da almışlardı.</span></p>
<p class="calibre1"><span class="font1">Erzurum’dan ayrılırken onu Heves Ali’ye götürecek hiçbir işaret almadığı için çaresiz bir şekilde Arguvan’a dönmeyi planlamıştı. Ama terminalde gece vakti onu Erzurum’dan Malatya’ya götürecek bir otobüs bulamamıştı. Malatya otobüsü ancak ertesi gün öğleye doğru kalkacaktı. tik tren de ancak bir gün sonra Erzurum’da olacaktı. Bunun üzerine, otogarda yolcu bekleyen başka bir otobüse atlayıp Bingöl üzerinden Diyarbakır’a, oradan da Malatya’ya dönmeye karar vermişti.</span></p>
<p class="calibre1"><span class="font1">Yol boyu gözlerine yerleşen kuş uykularından bir işaret alamamış, artık alışık olduğu üzere canhıraş bir şekilde Heves Ali’nin onu yeni bir şehre çağırmasını beklemiş, lakin kaç zamandır içinde yankılanıp duran rüyalar aniden kesilmişti. Bu yüzden de, onca zamandır içinde dönen sesleri bastırıp sonunda evine doğru yol almıştı Ağıtçı Kadın.</span></p>
<p class="calibre1"><span class="font1">Islak ellerini elbisesine kurulayarak elindeki aslanağzı asasına tutuna tutuna otogarın önündeki masalardan birine kurulup ceplerini karıştırmaya başladı. Tespihini, para kesesini, cebinden çıkan buruşuk kâğıt mendilleri masaya yığdı. En sonunda da aradığı şeyi bulmuş gibi, tütün tabakasını çıkarıp masanın üzerine koydu. Bir anda yola çıktığı için tedarikli davranmamış, durmadan bir yenisini yaktığı sigaralar yüzünden tütünü azalmıştı. Biraz daha vakit olsa Diyarbakır Otogan’nda tütünün hasını bulacağını bildiği halde, hemen karşısındaki peronda bekleyen otobüsü kaçırabileceği endişesiyle buna cesaret edemedi.</span></p>
<p class="calibre1"><span class="font1">Onu Erzurum’dan getiren otobüs, inen yolcuların yerine her şehirde yeni yolcular alıp yoluna devam etmişti. İnenlerin yerine otobüse yenileri binmiş, bagaj kapaklan açılıp kapanırken, çocuk ağlamaları, ter ve tütün kolonyasıyla dağların arasından kıvrılarak Diyarbakır’a varmışlardı.</span></p>
<p class="calibre1"><span class="font1">Ortalıkta mevsimlik işçi olarak uzaklara giden köylüler, her tarafta pıtrak gibi çoğalan dilenci ve seyyar satıcılar seçiliyor, dahası makine yağı ve idrar kokuyordu otogar. Ellerindeki bilet listesini kontrol eden muavinler, otobüsün hemen kalkacağına dair yeminler edip otogara henüz adım atan yolcuları kapmaya çalışan simsarlar, bir köşede bul karoyu al parayı oynatan dümenciler, gençlerin kimliklerini kontrol eden inzibatlar telaşla ortalıkta koşturuyordu. Kalın urganlarla bağlanmış yatak döşek denkleri, ağzı sıkıca örtülmüş peynir tenekeleri, şişkin bavullar, patladı patlayacak koliler otobüslerin bagajlarına yerleştiriliyordu. Başka bir köşede, tıpkı kendisi gibi sigara içen yüzü dövmeli bir kadın, yere çömelip kederle uzaklara bakıyor ve başını iki yana sallıyordu.</span></p>
<p class="calibre1"><span class="font1">Ağıtçı Kadın, oldum olası sevmiyordu Diyarbakır’ı. Birkaç yıl önce varlıklı bir toprak ağasının ağıdını yakmak için bu şehre gelmiş, fakat gelip geleceğine bin pişman olmuştu. Davet edildiği köyde başköşeye oturtulmuş, her türlü ihtiyacı karşılanmış ama odada ağıt yakıp duran kadınlar yüzünden kendisine bir türlü sıra gelmemişti. O da sabırla yas evine gelen gidenin susmasını beklemişti. Ama sadece hakkın rahmetine kavuşan bir koçyiğit için değil, sıradan bir tavuk için bile yana yakıla ağıt yakan bu şehirdeki kadınlar yüzünden âdeta sıdkı sıyrılmıştı. Bir zaman daha sessizce bekledikten sonra, pılını pırtısını toplayıp “Haydi derdinizi yel alsın,” diyerek hınçla Diyarbakır’dan uzaklaşmış, tüm ülkeyi neredeyse birkaç defa arka arkaya gezerken, bin bela okuduğu bu şehre bir daha uğramamıştı.</span></p>
<p class="calibre1"><span class="font1">Arada bir, peronda hâlâ yolcu bekleyen otobüse bakıp gözlerini yeniden otogardaki kalabalığa çevirdi. İnzibatlar, uzaklardan gelen otobüslerdeki dağıtıma çıkan askerleri otogardaki askerî araca bindiriyor, muavinler, otogardaki videocudan aldıkları kasetleri şoför mahallinin üzerindeki bölmeye yerleştiriyor, ortalıkta dolaşan ve ağızlarını yayarak konuşan çocuk yaştaki satıcılar sırayla otobüslere binip tablalarındaki cüzdan, nane şekeri, cımbız ve çakmak gibi en-vaiçeşit eşyayı satmaya çalışıyordu.</span></p>
<p class="calibre1"><span class="font1">Ellerini karnında bitiştirip otogardaki hayhuyu izlerken birden şehrin üzerinden alçak uçuş yapan savaş uçaklarının sesiyle irkildi. Muavinin biri, parmağını kaldırıp uçağın arkasından küfür etti. Uçakların gürültüsüne hiç bitmeyen anonslar da eklenince tam bir curcuna yaşandı otogarda. Köpeğin biri korkuyla sağa sola koşturdu. Susamıştı besbelli. Herkesin Şafi olduğu bu şehirde ona bir tas su verecek birinden kuşkuluydu yaşlı kadın. Yerinden doğrulup köpeğe yaklaşmak istedi ona bir anda ortaya çıkan inzibatlar yüzünden ortadan kayboldu bu garip köpek. Mecburen, yerinden doğrulup otobüsüne doğru yürüdü ve koltuk kenarlarına tutunarak orta kapıya yakın koltuğuna kuruldu.</span></p>
<p class="calibre1"><span class="font1">Günlerdir evinden uzakta olduğu için yol kokuyordu. Bir an evvel eve dönüp yıkanmak istiyordu ama banyo yapmak her daim zahmetti onun için. Su ısıtmak, önüne düşen kırçıl saçlarıyla karşılaşmak, nafile yere sırtını keselemeye çalışmak, ayağa kalkıp oturmak onun için bir işkenceydi. Fakat Erzurum'da dinlediği hikâye yüzünden bu kez kendi kokusu bile çekilmez geliyordu ona. Bingöl'den beri uyuyan yanındaki yol arkadaşını rahatsız etmemek için kollarını kapayıp oturduğu yerde büzüldü. Ardından da başını dikkatle çevirip dışarıda vedalaşan kalabalığa baktı.</span></p>
<p class="calibre1"><span class="font1">Aşağıda muhtemelen ağabeyini uğurlayan on dört-on beş yaşlarında bir çocuk sessizce ağlayıp heyecanla salladığı ellerini otobüste oturan ağabeyine göstermeye çalışıyordu. El sallanan genç adama bakmaya çalıştı ama onu Arguvan’a götüren otobüs kornasını çalıp otogardan ayrılmaya hazırlanıyordu. Bu yüzden dışarıyı izlemekten vazgeçip otobüsteki yolcuları sayan genç muavine baktı. Son anda otobüse koşturan yaşı geçkin bir adam hariç herkes yerini almış, arabanın hareket etmesini bekliyordu. Nihayet, otobüse yetişen adamla birlikte arkasında havalı bir korna bırakıp yeniden yollara düştü otobüs. Fakat Ağıtçı Kadın'ın gözleri yol yerine otobüse sonradan yetişen adamda asılı kaldı.</span></p>
<p class="calibre1"><span class="font1">Altmış yaşlarında gösteren bu adam, muavine kasabada ineceğini hatırlatarak koltuğuna kurulduğunda, yaşlı kadın birden onun kızarmış gözlerini fark etti. Sanki dışarıya değil de hep içine ağlamış gibi kızaran gözlerini arada bir parmaklarıyla ovan bu adam, önce başını koltuğa koyup dışarıya baktı, peşinden de ceketinin cebinden bir sigara çıkardı. Parmaklarının arasında dalgınlıkla yumuşattığı sigarayı yakıp dumanını cama üfledi. Otobüs Diyarbakır'dan ayrılıp köpek barınağını, tarihi bir köprüyü ve yolun iki tarafındaki dağlarla ovalara kurulan köyleri geçip her tarafı dökülen yolda ilerlemeye başlayınca, yaşlı kadının içini bir merak sardı.</span></p>
<p class="calibre1"><span class="font1">Erzurum’dan ayrılırken artık bu oyundan vazgeçmeye karar vermiş, artık değil rüyasına, karşısına bile çıksa Heves Ali'nin izini sürmekten caymıştı. Elli yıl onu ararken yorulmamış da şu son on günde usanmış gibi bir anda almıştı bu kararını. <sup class="calibre4">Ü</sup>stelik Erzurum’un soğuk sokaklarında gezinirken boş yere Heves Ali’ye dair bir işaret aramış, gözlerini insan yüzlerine, kulaklarını sokaklardan yükselecek bir iniltiye dikmiş ama aradığı cevabı bulamamıştı. Ama hemen çaprazında oturan bu adamın haline bakarken, içinden bir ses ısrarla aradığı işaretin bu adamın gözyaşlarında saklı olduğunu söylüyordu. Birkaç kez, başını adamdan uzaklaştırıp dışarıdaki yeşillenmeye başlayan buğday tarlalarına, dağların tepelerindeki korucu kulübelerine, yol boyunca koşturan bir köpeğe ve eşek sürülerine baktı. Ama çoktan içine kurulup keyif sigarasını tüttüren şüphe yüzünden bir türlü yatışmıyor ve başını yeniden habire sigara içen adama çeviriyordu.</span></p>
<p class="calibre1"><span class="font1">Adamın üzerinde eskimiş bir takım elbise vardı ve bazen yumruklarını sıkıp öfkeyle öndeki koltuğun başına indiriyor, peşinden de kırlaşmış bıyıklarını dudaklarına götürerek sanki sigara yerine bıyıklarından nefes alıyordu. Otobüste olan biten de umrunda değildi bu adamın, dışarıda akan yol da. Muavin, ikram servisine başladığında bile dönüp bakmadı. Ne ikram edilen şekerlerden aldı, ne de içecek bir şey istedi. Sigarasını önündeki koltuğun arkasındaki küllükte söndürüp başını yeniden koltuğa dayadı ve dışarıdan akan görüntülere ıslak gözlerle bakmaya başladı.</span></p>
<p class="calibre1"><span class="font1">Daha gencecik yaşında yemeğin tadını alır gibi acının tadını almayı öğrenmişti Ağıtçı Kadın. Bazen insanlar şen kahkahaları ve güleç yüzleriyle acılarını örterlerdi. Sabırla onların konuşmasına imkan verir, kahkahalarına eşlik eder, sonra da en olmadık zamanda “Derdin nedir?" diye sorardı karşısındakine. Hiçbir zaman yanılmaz, çok geçmeden acı bir hikaye dinlerdi. Bu kez de yanılmadığını biliyor ama bu adamla Heves Ali arasında doğru dürüst bir bağ kuramadığı için yine de hislerinden yeterince emin olamıyordu.</span></p>
<p class="calibre1"><span class="font1">Otobüs, yıkık dökük köyleri birer ikişer kat edip sonunda Arkanya kasabasına girdiğinde, bu adamın yanına kurulup derdini öğrenip öğrenmeme konusunda hâlâ bir karara varamamıştı. Genç muavinin hareketlerinden, kasabaya iyice yaklaşan otobüsün burada kısa bir süre duracağını anladı. Otobüs, otogarda durur durmaz bu dertli adamın yanına kurulmaya ve yüzündeki kederin nedenini öğrenmeye karar verdi.</span></p>
<p class="calibre1"><span class="font1">Lakin, yol boyu sigara içen adam, otobüs rakı fabrikasının ön tarafındaki otogarda durur durmaz, hızla otobüsten aşağı inip bagajlarını bekleyen yolcuların arasına karıştı. Yaşlı kadın birdenbire camın önünü perdeleyen bagaj kapakları yüzünden zorlukla sağa sola baktı ama adamı hiçbir yerde göremedi. Muavin inen yolcuların bagajlarını verip eliyle otobüsün kapılarına vurduğunda, önce bagaj kapakları indi aşağı, sonra da otogardan ayrılan yolcular çarptı gözüne. Otobüs havalı kornasını çalıp bu kir pas içindeki otogardan ayrılırken de, otobüsteki adamı kucağında küçücük bir tabutla kasaba çıkışına doğru yürürken gördü.</span></p>
<p class="calibre1"><span class="font1">Ağıtçı Kadın, bir an kararsız kaldı ama yol kenarında kucağında ufak tefek bir tabutla yürüyen bu adamın hali bir anda içine oturdu. Adam, sanki içindekini bir şeylerden korur gibi tabuta sımsıkı sarılmış ve hızlı adımlarla yokuşu tırmanıyordu. Gözlerinin nemlendiğini, içine yeniden acı bir hikâyenin oturduğunu hissetti. Çaresiz, sesini zorlukla şoföre ulaştırarak hızla otobüsten inip bu dert sahibi adamın peşi sıra yürümeye başladı.</span></p>
<p class="calibre1"><span class="font1">Yol boyunca birkaç kez adama sesini ulaştırmaya çalışsa da başarılı olamadı. Üstelik, dik bir yokuşu tırmandığı için bir zaman sonra adamı gözden kaybetti. Asasına ne kadar dayanırsa dayansın ayaklarında takat kalmadığını hissetti ve çaresizce yol kenarındaki bir taşın üzerine oturup otobüsten inmekle hata yaptığını düşündü. Bu kasabada inmese, birkaç saate kalmadan çok özlediği Arguvan’da olacaktı. Zaten Azrail Aleyhisselam’ın gelmesine de hepi topu bir gün kalmıştı.</span></p>
<p class="calibre1"><span class="font1">Fakat o zamana kadar içinde uykuya dalan şüphe kurdu çok geçmeden kollarını açıp keyifle gerindiğinde, artık ona buna hayıflanmaktan vazgeçti. Çatır çutur sesler çıkaran dizlerine dayanarak yeniden ayağa kalktı ve adamın yürüdüğü yöne doğru yürümeye başladı.</span></p>
<p class="calibre1"><span class="font1">Hava kararmak üzereydi. işin kötüsü, yokuşu tırmandıkça kasaba da uzakta kalmıştı. Eğer kucağında tabut taşıyan bu kederli adamı bir an evvel bulamazsa, tıpkı Erzurum’daki gibi geceye kalacak ve bu sefer büsbütün perişan olacaktı.</span></p>
<p class="calibre1"><span class="font1">Yaşlı kadın oflayıp puflayarak yokuşu tırmandığında, önce deve hörgücüne benzeyen bir dağ gördü, peşinden de bu dağın yamacındaki büyük bir mezarlık çekti dikkatini. Sağda solda otobüsten inen adamı aradı ama çoktan gözden kaybolmuştu. Bakımsız, çoğu toprakla düzleşmiş, başlarındaki dayanıksız ağaçlarla akşamın çökmesini bekliyordu mezarlar. Kasabanın çıkışındaki çatal ağzında bulunan bu mezarlıkta, ölüler hariç bir Allah’ın kulu bile yoktu.</span></p>
<p class="calibre1"><span class="font1">Ne yapacağını bilemez bir halde sağa sola bakarken, yakınlardan toprağa değen bir küreğin sesini işitti ama bu sesin hangi yönden geldiğini bir türlü bulamadı. Aslanağızlı asasıyla bu büyük mezarlığın içinde yürüyüp gözlerini merakla mezarların arasında gezdirdi. Ama küçülmüş gözlerine tek bir işaret bile çarpmadı.</span></p>
<p class="calibre1"><span class="font1">Onca yıl sessiz sedasız geçmişti hayatı. Geceleri zifiri karanlıkta oturmuş, gündüzleri ağıt yakmak için yollara düşmüş, sonra da evine dönüp tekdüze hayatına devam etmişti. Son günlerde muammadan muammaya koşturmaktan kendisi de yorulmuştu. Çaresiz, bu kocaman mezarlığın çıkışına yöneldi.</span></p>
<p class="calibre1"><span class="font1">Sağda solda koşturan birkaç mezarlık köpeğini sevip mezarlıktan çıkmaya hazırlanırken ıslak toprak kokusu çarptı burnuna. Başını çevirip telaşla etrafına baktı. Tıkabasa dolu olan mezarlıkta bu ıslak toprağın yerini aradı ama hafiften bastıran karanlıkta mezarı bulması mümkün olmadı. Tam mezarlıktan çıkacakken, gözleri girişte, duvarın dibindeki toprak birikintisine ilişti. Toprak yeni kazılmış, etrafına küçük çakıl taşları istif edilmişti.</span></p>
<p class="calibre1"><span class="font1">Yaşlı kadın mezara doğru ilerlerken başka köpeklerin havlama sesleriyle, dağın eteğindeki mezarlıktan kasabaya giden yola baktı. Otobüste gördüğü adam akşam karanlığında, sokak lambalarının eşliğinde elini arkasında bağlamış kasabaya doğru yürüyordu. Adam, sanki mezarlıktan değil de bir hatıradan dönüyormuş gibi, arada bir başını çevirip kasabanın üzerine devrilecekmiş gibi duran dağa bakıyor, sonra yeniden sıkıntıyla asfalt yolda ilerliyordu.</span></p>
<p class="calibre1"><span class="font1">Adamın yanma varıp gömdüğü çocuğun kim olduğunu, sabiyi neden dini törenlere uygun değil de böyle gizli saklı gömdüğünü, derdinin ne olduğunu sormak istiyordu. Arada bir durup sigara yakan adamın duraksamaları yüzünden aralarındaki mesafe gittikçe kapandı ama yine de ona yetişmek yerine uzaktan uzağa takip etmeyi yeğledi. Sonunda, yokuştan aşağı inip yaşlı kadının fena halde Arguvan’a benzettiği Arkan-ya denen bu kasabaya vardıklarında, akşam karanlığı her yeri iyiden iyiye ele geçirdi. Takip ettiği adam, bir ara ceketini sırtından çıkarıp koluna astı, sonra terli gömleğinin düğmelerini açarak bomboş sokaklarda kendi halinde yürümeye başladı.</span></p>
<p class="calibre1"><span class="font1">Sessizdi sokaklar. Sağda solda bir-iki dükkân, tek tük müşterinin oturduğu birkaç kahvehane vardı. Arada bir, sokaklardan yaşlı kadının sivil polis arabası olduğuna hükmettiği bazı arabalar geçti. Çok geçmeden de yatsı okundu. Ezanın bitiminde bir yerlerden silah sesleri çalındı kulağına. Kasaba evlerindeki perdeler boşluğa sıkılan birkaç el silah sesiyle açılıp kapandı. Sokaklar daha da tenhalaştı. Birkaç kahvehaneci kepenklerini indirip telaşla evlerine doğru yol aldı. Bu garip kasabada sadece dükkânlar değil, sanki hayat da bir anda kepenklerini indirdi.</span></p>
<p class="calibre1"><span class="font1">Fakat yaşlı kadının otobüsten inen adamın peşini bırakmaya hiç niyeti yoktu. O yaşlılıktan, takip ettiği adamsa kederden yavaş yürüyordu. Nihayet, adam eski bir sinemayla Atatürk heykelinin önünden geçip dört yanı ağaçlarla kaplı genişçe bir çay bahçesine girdi. Nedendir bilinmez silah sesleriyle kapanan diğer yerlerin aksine çay bahçesi açıktı. Ağaçlara ampuller asılmış, çay bahçesi bu sayede gecenin bu vakti bile ışıl ışıl kalmıştı. Ama hiç müşterisi yoktu. Önüne astığı örtünün cebindeki bozukluklarla oynayan çaycı, sanki birazdan kasabada duyulan bu silah seslerinin haberini vereceklermiş gibi, yüksekçe bir demir dolaba konan televizyonu izliyordu.</span></p>
<p class="calibre1"><span class="font1">Ağıtçı Kadın, çay bahçesinin girişindeki kaldırıma oturup yol boyu peşi sıra yürüdüğü adamı izlemeye başladı. Kolundaki kahverengi ceketini kederle dizlerine serdi adam. Ayakkabılarını çıkarıp birkaç kez havada salladı, sonra da toz toprak içindeki ayakkabılarını oturduğu taburenin yanına koydu. Yan masadan bir yazboz alıp kağıda kalemle bir şeyler çiziktirdi. Ardından da gözlerini silip çay bahçesinin hemen bitişiğindeki eski konağa baktı. Kapısında iki polisin nöbet tuttuğu bina karanlıklar içindeydi. Konağın önünde bir bayrak direği vardı ve hafiften esen rüzgâr arada bir bayrağı hareketlendirip yeniden eski haline döndürüyordu. Konaktan aşağı inen basamaklardaki Atatürk heykeliyle, daha ilerideki metruk sinema da karanlıklar içindeydi.</span></p>
<p class="calibre1"><span class="font1">Arada bir sokaklardan geçen polis arabaları ve kasaba delilerinden başka kimse görünmüyordu ortalıkta. Ağıtçı Kadın, sağda solda yarım ışıklı birkaç tekel büfesi, nöbetçi bir eczane, koştura koştura misafirlikten dönen bir aile gördü. Kucağında oğlunu taşıyan babayla onların gerisinde yürüyen karısı, sanki bir şey olacakmış gibi telaşla yürüyordu. Başını çevirdiğinde ceketini yeniden sırtına geçiren adamın yerinden doğrulduğunu fark etti. Adam bir türlü yerinde duramıyordu.</span></p>
<p class="calibre1"><span class="font1">Bilirdi bu hali. Bazen dünya insana batardı. Ne toprak alırdı insanın sıkıntısını ne de kederini yataklar dindirirdi. Mecburen, dizlerinden güç alarak bu adamın peşi sıra Arkanya sokaklarında yeniden yürümeye başladı.</span></p>
<p class="calibre1"><span class="font1">Dağdan esen bir yel kasaba sokaklarını yalayarak geçerken hiçbir yere uğramadı adam. Ellerini arkasında bağlayarak amaçsızca yürüyüp durdu. Sanki aniden kamburlaşmış gibi arada bir ellerini sırtında bağlayıp kaskatı kesilen vücudunu geriyor, sonra rahatlamış bir halde geri bırakıyordu. O durunca Ağıtçı Kadın da duruyor, fakat acı çeken birinin ne yapacağını merak eden ayakları çok geçmeden adamla birlikte tekrar yollara düşüyordu.</span></p>
<p class="calibre1"><span class="font1">Kasabanın toprak damlı evlerindeki tek hayat belirtisi camlara vuran hareketli televizyon ışıklarıydı. Yaşlı kadın yollardayken bu ışıklara hep yutkunarak bakardı. Ona bir evin saadetini, yemekten sonra gevşeyen bedenin dinlenme isteğini, bütün gün sağa sola koşturan bacakların sonunda bir yerde soluklanmasındaki huzuru hatırlatırdı bu ışıklar. Bu duyguyu yetmiş yıllık hayatında bir kez bile yaşamamıştı. Hep yolda, hep dışarıda, hep bir ölünün peşinde koşmuş, bu dünyada soluklanmak nedir bilmemişti.</span></p>
<p class="calibre1"><span class="font1">Ağıtçı Kadın, ne yapacağına karar veremiyordu. Yaşlılık, uyku ve açlık bir kenara, ısrarla bu tuhaf adamın hikayesi ile kendi hikayesi arasında bir bağ olduğunu düşünüyor ama takatinin iyiden iyiye azaldığını hissediyordu. Neyse ki adam, çok geçmeden sadece sokak lambalannın açık olduğu kasabadaki yürüyüşünü tamamlayıp bir tekel büfesinin önünde durdu. Başını kaldınp uzun uzun dükkânın tabelasına baktı. Aklaşmış saçlannı kanştırdı. Ardından da kemerine astığı anahtarlannı çıkanp dükkanın asma kilidini açtı ve kepenkleri gürültüyle yarıya kadar yukarı çekti. Kepen-gin altından eğilerek geçip kapıyı üzerine kapadığında, ne büfenin ışıklarını açtı, ne de girişteki ahşap masaya kuruldu. Bir anda yer yarılmış gibi ortadan kayboldu.</span></p>
<p class="calibre1"><span class="font1">Ağıtçı Kadın, başını uzatıp çeşit çeşit afişlerin asıldığı camdan içeriye baktığında kimseyi göremedi. Raflarda boy boy ithal içkiler, rakı ve bira şişeleri seçiliyor, tezgahın hemen önünde ise kuruyemiş torbaları göze çarpıyordu. Belli ki büfenin arka tarafında boş bir yer daha vardı ama yaşlı kadın bu boşluğun önüne istif edilen bira kasaları yüzünden arka tarafı göremiyordu. Eliyle büfenin kapısına asıldığında kapının kolu bir anda elinde kaldı ve kendini içeride buldu. Birkaç kez açık kapıyı tıkırdatmasına rağmen içeriden çağrısına ses veren olmadı. Çaresizce, anason kokusunun sardığı büfenin arka tarafına ilerledi.</span></p>
<p class="calibre1"><span class="font1">Saç sakalı ağarmış adam, arkadaki boşlukta bir bira kasasının üzerine oturmuş, bir yandan içiyor, diğer yandan önündeki sehpaya koyduğu bir kağıda bakıyordu. Kendisinde değildi. Ağzındaki sigaranın dumanı adamın beyazlamış bıyıklarını yarıp yukarı yükseliyor ve ona bakıyordu âdeta. Adam öyle darmaduman bir haldeydi ki, yaşlı kadının yanı başında durduğunu görmemişti bile. Parmağını kâğıda çizdiği şekillerin üzerinde gezdiriyor, bir yandan da ağlıyordu.</span></p>
<p class="calibre1"><span class="font1">Ağıtçı Kadın, çaresiz incecik bir öksürükle varlığını belli etti. Adam, başını kaldınp kızarmış, dağılmış, bin parçaya bölünmüş, neredeyse tüm anlamını yitirmiş gözlerle ona baktı. Şaşırmış görünmüyordu. Hatta dudağındaki yarım sigarayı kül tablasına bastırıp sanki gecenin bu vaktinde kasabada yırtık pırtık elbiseli birini görmek olağan bir şeymiş ya da yıllar yılı hep bu kadının yolunu gözlüyormuş gibi baktı ona. Büfenin ön tarafını işaret edip “Masadaki tabakta bozukluklar var, alabilirsin,” dedi.</span></p>
<p class="calibre1"><span class="font1">Ağıtçı Kadın cevap vermedi. Adamın gözlerinin içine bakıp derdini anlamaya çalıştı. Uzun uzun baktığı bu ıslak gözlerden eski hatıralar, kederli zamanlar geçti. İki parmağıyla eprimiş elbisesinin sağlam bir yerini tutup yeni bir sökük açtı. İşaretparmağını içeriye sokup büfenin ön tarafına geçmek yerine, başını yeniden önüne düşüren bu adama yaklaştı. Peşinden, kara kuru elini adamın ter ve acıdan sırılsıklam olmuş omzuna koyup “Başın sağ olsun," dedi.</span></p>
<p class="calibre1"><span class="font1">Bir zaman karşılıklı oturdukları bira kasalarında hiçbir şey konuşmadılar. Adam, arada bir yanma koyduğu içki şişesini kafasına dikiyor, sonra yeniden titrek ellerinde tuttuğu kağıda bakıyordu. Az evvel, hiçbir şey demeden karşısına buyur ettiği Ağıtçı Kadın’ı bile çoktan unutmuş gibiydi. Sanki bu büfede onlar değil de iki koca hayal kurulmuştu. Adam, arada bir elleriyle yüzünü ovup kırlaşmış saçlarını karıştırıyor, gür bıyıklarını kemiriyor, terli gömleğinin yakasını bir yelpaze gibi iki yana sallayıp sonra yeniden eski haline dönüyordu. Ne ağzını açıp karşısında oturan kadına bir şey söylüyor, ne de akan gözyaşlarını siliyordu.</span></p>
<p class="calibre1"><span class="font1">“Çocuğun muydu gömdüğün?” diye sordu Ağıtçı Kadın.</span></p>
<p class="calibre1"><span class="font1">Bir cevap vermedi adam. Ağzının içinde dolaşan kelimelerin dilinden kayıp dışarı çıkmasına izin vermedi. Konuşmamak için bıyıklarını kemirip dilini ısırdı. Ama adam konuşmasa, anlatacaklarını içinde tutsa, infilak edecekti sanki.</span></p>
<p class="calibre1"><span class="font1">Kırık dökük bir sesle “Çocuğumdan da öteydi," dedi.</span></p>
<p class="calibre1"><span class="font1">“Allah rahmet eylesin," dedi Ağıtçı Kadın, “gelimli gidim-li dünya. Allah kalanlara sabır versin."</span></p>
<p class="calibre1"><span class="font1">Dışarıdan bir polis arabasının renkli ışıklan geçti. Bir köpek canhıraş bir şekilde havlayarak arabanın peşine düştü. Büfenin yarım inmiş kepenkleri bir an dışarıdaki rüzgarla sağa sola sallandı. Ötelerden bir bebeğin ağlama sesi böldü geceyi.</span></p>
<p class="calibre1"><span class="font1">“Kaç yaşındaydı çocuk?" diye sordu Ağıtçı Kadın.</span></p>
<p class="calibre1"><span class="font1">Gözyaşlarına karışıp yüzünün her yanına yayılan teri silen adam, bir an düşünüp hesap yaptı. Ağzından çıkan bir cümleyle epeydir içinde taşıdığı yük biraz olsun azalmış, yüzüne çöken keder biraz da olsa dağılmıştı.</span></p>
<p class="calibre1"><span class="font1">“Yirmi yaşında!" dedi.</span></p>
<p class="calibre1"><span class="font1">Şaşırdı Ağıtçı Kadın. Kafası karıştı. Otobüsten inerken, adamın elinde bir çocuk tabutu görmüştü. Tek başına kucakladığı tabutu mezara kendisi götürmüştü. Ölünün yirmi yaşında olması imkansızdı.</span></p>
<p class="calibre1"><span class="font1">“Ama kucağında taşıdığın tabut çok küçüktü," dedi.</span></p>
<p class="calibre1"><span class="font1">Bir yerlerden büfeye sızan bir sürü soru işareti daracık büfenin arka tarafına ulaşarak adamın tepesinde dönmeye başladı. Soru işaretleri, çok geçmeden gözyaşına benzeyen noktalarım birer birer adamın yüzüne döktü. Havada, noktalarım gözyaşı niyetine dökmüş çengeller kaldı sadece. Onlar da boyunlarını merakla eğip aşağıda kederle ağlayan adamın yüzüne baktı.</span></p>
<p class="calibre1"><span class="font1">Kırlaşan sakallarını sıvazlayan adam, çatlamış sesiyle “Ondan geriye sadece kemikleri kaldı,” dedi, “sonunda, alıp gömdüm onu toprağına."</span></p>
<p class="calibre1"><span class="font1">Kafası iyiden iyiye karışan Ağıtçı Kadın bir şey söylemedi. Bira kasaları, içki şişesi kolileri, boş kutu ve çerez torbalarının istif edildiği daracık büfede kederle ağlayıp içen bu adamın o bir şey sormadan konuşması için ona zaman tanıdı. Çünkü böyle zamanlarda konuşmak yerine, insanı sadece susmak paklardı. Bu yüzden ellerini karnında bitiştirip bu kederli adamın akşamüstü mezarlığa gömdüğü kemiklerin hikâyesini kendiliğinden anlatmasını bekledi.</span></p>
<p class="calibre1"><span class="font1">içki şişesini son bir kez kafasına diken adam, içkisinin bittiğini anlayınca, yerinden kalkıp buzdolabından yeni bir şişe çıkardı. Ardından da, bir şey hatırlamış gibi, arka tarafta yalnız başına oturan kadına seslenip, “Sen de ister misin?” diye sordu.</span></p>
<p class="calibre1"><span class="font1">Ağıtçı Kadın, ömrü hayatında bir kere bile ağzına içki sürmemişti. Arguvan’daki bebeler bile boğma rakıları su niyetine içerken, o bir defa bile buna tenezzül etmemiş, içki yerine, acısıyla baş etmenin başka bir yolunu bulmuştu. Yine de bu kederli adamın ağzından laf alabilmek için, “Varsa, bir kadeh rakını alırım," dedi.</span></p>
<p class="calibre1"><span class="font1">Ağıtçı Kadın, o gece Arkanya denen bu kasabada yüzünü ekşiterek ömründe ilk kez içki içti. içi kavrulup kusacak gibi olurken, bir yandan da bu meretin Arguvan’da neden bu kadar sevildiğini anlamaya çalıştı. İçtiği içkiden geriye dilinin üzerinde gezinen pis bir tat kaldı. Fakat adamdan dinleyeceği hikâye uğruna buna katlanmak zorundaydı. Çaresiz, Azrail Aleyhisselam’dan bağışlanma dileyerek çay bardağındaki rakıyı bir kez daha kafasına dikti.</span></p>
<p class="calibre1"><span class="font1">Kederli adamla Ağıtçı Kadın, ölülerin ruhu için içtikleri birkaç yudumdan sonra, karşılıklı sardıkları sigaralarından birer nefes alıp birbirlerine baktı. Ne söyleyeceklerini bilemediler. Birinin gözleri çektiği acıdan, diğerinin ise rakıdan kızarmıştı.</span></p>
<p class="calibre1"><span class="font1">Sonra aniden, “Çocuk neden öldü?” diye sordu Ağıtçı Kadın.</span></p>
<p class="calibre1"><span class="font1">Adam, işaretparmağını yavaşça önündeki sehpanın üzerinde duran samankâğıdına doğru hareket ettirdi. Uzamış tırnağıyla, çalakalem çizilmiş resmi gösterdi. Sonra da ağzının içinde bir yara varmış gibi sessizce ağlamaya başladı.</span></p>
<p class="calibre1"><span class="font1">ON ALTINCI BÖLÜM</span></p>
</body>
</html>
