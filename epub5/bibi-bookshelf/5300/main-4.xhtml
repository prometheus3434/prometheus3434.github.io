<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="font4">BİR TEKAÜDÜN AGIDI</span></p>
<p class="calibre1"><span class="font2">“Babam sevilmemiş biridir. Ona köpek derlerdi."</span></p>
<p class="calibre1"><span class="font2">Jules</span><span class="font1"> Valles</span></p>
<p class="calibre1"></p>
<p class="calibre1"><span class="font1">Babam, otuz küsur sene demiryollarında çalıştıktan sonra emekli oldu. Yol işçisiydi. Onca sene hiç şehir yüzü görmedi. Başka bir yere tayin istemeden, otuz yıl boyunca hep aynı istasyonda çalıştı. Yaz kış genleşip büzüşen rayları kontrol etmek, gevşeyen vidalan sıkmak, aşın kar yağdığında küreklerle yolu açmak, tren raylarındaki herhangi bir aksaklığı anında çözmekle görevliydi. Senelik iznini hiç kullanmadı. Yılda iki kez bizimle birlikte ücretsiz bir yolculuk yapmak hakkına sahipken hiçbir yere gitmedi. Sabahları istasyonda arkadaşlarıyla buluşur, drezina denen eski bir araçla belirli bir yere kadar gider, yolun kalanını yürüyerek tamamlardı. Sonunda upuzun bozkırın bir yerinde durup arkadaşlarıyla birlikte çadır kurar ve dönüş vaktine kadar orada çalışırdı.</span></p>
<p class="calibre1"><span class="font1">Rahmetli annem biz çocukken aramızdan ayrıldı. Kardeşimle benim dünyamız yıkıldı ama annemin ölümü babama pek tesir etmedi. Annemden sonra hemen evlenir diye bekledik. Herkes babama evlen diye nasihat etti ama evlenmedi. Birkaç gün sıkıntıyla evin içinde dolaştıktan sonra kendini yeniden işine gücüne verdi. İyi mi kötü mü etti, bilemedim. Konu komşunun elinde büyüdük. Kardeşimle birbirimize anne-baba olduk.</span></p>
<p class="calibre1"><span class="font1">Babamsa hep tren raylarında aldı soluğu. Akşamlan sessiz sedasız eve döndü. Ne bir şey konuşurdu bizimle, ne de ağzım açıp bir şeyden şikayet ederdi. Kıvrılıp uyurdu hemen. Devleti, Allah’ı ve sabah beşte kalkıp akşam beşte döndüğü işini hep çok sevdi. Akşamlan ona rahat vermeyen bacaklarındaki ağrılardan; yazın güneş, kışın yağmurla kar altında yol tepmekten hiç şikayetçi olmadı. Bazen öylesine çok kar yağardı ki silinen tren raylarını temizlemek veya çığ düşmüş tünelleri açmak için eve günlerce dönmezdi. Kardeşimle birbirimize sokulup onun gelmesini beklerdik. Çok sonra, üstü başı sırılsıklam bir halde gelip kendisini yatağa atar ve bu odada uyur kalırdı. Buna rağmen işinden şikayet ettiğini hiç duymadım.</span></p>
<p class="calibre1"><span class="font1">Babam çok küçükken dedem öldüğü için babaannem yeniden evlenmiş, o da bu yüzden onun bunun elinde tek başına büyümüştü. Yalnızdı babam. Kendimi bildim bileli yalnızdı. İlgisizdi dünyaya karşı. Mevsimler geçmiş, dünya başka bir bahara uyanmış, öte tarafa göçenler, bu tarafa yeni gelenler varmış, doğadaki mahlukat biraz ilgi alaka istermiş, onun umurunda değildi. Bir sessizlik yumağı olarak dünya üzerinde yuvarlanıp giderdi daima.</span></p>
<p class="calibre1"><span class="font1">Hiç arkadaşı yoktu. Zaten kimse se^ezdi onu. Yanından geçen makinistler bile ona selam vermezdi. Gubuzun tekiydi herkesin gözünde. Kimseye misafirliğe gitmediği gibi biri-leri bize gelince de huysuzlamrdı. Uykusunu kaçırır diye hiç çay içmezdi. Sigara kullanmazdı ama biri ikram ederse hayır demezdi. Dışarıda yemek yemezdi. Dünyayla ilgili bildiği hiçbir şey yoktu. Oradan buradan duyduğu yalan yanlış her şeye inanır, ağzını açıp keyifle konuşanların yanında hiç ses çıkarmadan otururdu. Akşamları hep erken yatardı. işçiydi ama her gün bir memur gibi tıraş olurdu. Kurallara ziyadesiyle bağlıydı. Çünkü devlet yememiş içmemiş ve sabah akşam bir dua gibi içinden tekrarlayacağı üç nasihatte bulunmuştu babama: “Akşamları erken yat, elektrikle çalışan aletleri fazla kullanma ve çocukların kötü yola düşmesin!” Duasını okuyup erkenden yatar, kardeşimle bana da çabucak yatmamızı öğütlerdi.</span></p>
<p class="calibre1"><span class="font1">Biz uyuyunca evimizde sadece belirli vakitlerde açılan televizyon da uyurdu. Buzdolabımız gün boyu yeterince soğuduğuna kanaat getirip susar, avluyu aydınlatan lambamız da korkuyla düğmesini kapatırdı. Eğer nöbetçi değilse, genellikle hafta sonları evde kalırdı. Kahvehane nedir bilmezdi. Arada bir yalnızca Mevlana Türbesi’ne giderdi, fakat oradan da çabucak eve dönerdi. Öğle, ikindi ve akşam namazlarını camide kılar, cami çıkışında üç-beş yaşlıyla bir süre çene çalar ve kendini yeniden eve atardı. Nöbetçi değilse, iki gün boyunca minderde uzanıp tavana bakar, sabırsızlıkla işbaşı yapmayı bekler, sefer tasını hazırlar, Diyanet Takvimi’nden namaz vaktini inceler, takvimin arkasındaki dinî bilgileri kardeşime okutur ve sonra yeniden mindere uzanırdı.</span></p>
<p class="calibre1"><span class="font1">Duvarda, çaldığına bir kez bile şahit olmadığım eski bir bağlaması vardı. Perde ve teknesindeki aşınmalar olmasa bu bağlamanın bir kere bile çalınmadığına yemin edebilirdim. Zaten bağlama çalıp dertli türküler çığıracak bir ağız da yoktu onda. Dilsizdi bir bakıma. Beni gözleriyle sever, kız kardeşime gözleriyle emir verir, dünyayı gözleriyle anlamaya çalışırdı. Elini bile sürmezdi bağlamaya. Bizim alıp kurcalamamıza da izin vermezdi. Gözleri hep o bağlamada, gözka-pakları yavaşça kapanır, olduğu yerde uyuyakalırdı.</span></p>
<p class="calibre1"><span class="font1">Babamın otuz küsur yılı aşağı yukarı böyle geçti. Fakat günün birinde, çok sevdiği devleti onu emekli etmeye karar verdi. Çok direndi emekli olmamak için ama başaramadı. Elinde emeklilik kağıtları, telaşla oradan oraya koşup durdu o günlerde. Sonunda, elinde bir saman kağıdı, çökmüş, bitmiş, tükenmiş bir halde gelip minderin baş köşesine kuruldu. Demiryolu sendikasının onca yıllık emeğine binaen verdiği bakır bir tabak, arkası trenli bir Serkisof saat ve orta halli bir ev almasına yetecek kadar bir emekli ikramiyesi verdiler. Ortasında kocaman bir tren resmi bulunan bakır tabağı özenle duvara astı, arkası trenli köstekli saati yeleğinin cebine koydu, emekli ikramiyesini de bankaya yatırdı.</span></p>
<p class="calibre1"><span class="font1">tik birkaç gün evden çıkmadı babam. Onca yılın kahrını çıkarmak istercesine akşama kadar minderde uyudu. Fakat bazı alışkanlıkları hiç değişmedi. Her zaman olduğu gibi sabahları erken kalktı. Her gün tıraş olmaya devam etti. Canı sıkıldığı için değil, tabiatı öyle olduğu için evde durmadan hırgür çıkardı. Kendince bir bahane bulup olur olmaz her şeye sinirlendi. Birkaç kez, duvardaki bağlamayı eline alıp çalacakmış gibi yaptı ama sanki o bağlamayı çalınca içine bir keder çökecekmiş de bir daha gitmeyecekmiş gibi her seferinde bundan vazgeçti. Sonraları yapacak başka bir-iki iş buldu da ferahladı nihayet.</span></p>
<p class="calibre1"><span class="font1">Dördüncü gün eline bir balta alıp bahçemizdeki ıhlamur ağacını budadı. Beşinci gün evde ufak tefek tadilat yaptı. Altıncı gün, evimizin çürüyen ahşap basamaklarıyla çatıdaki kiremitleri aktardı. Yedinci gün kapının önüne bir tabure attı ve akşama kadar sokaktan gelip geçene baktı sıkıntıyla. Sekizinci gün, o tabureden kalktı ve gözden kayboluncaya kadar yürümeye başladı. Akşam çökene kadar da eve dönmedi.</span></p>
<p class="calibre1"><span class="font1">Hk zamanlar çok da üzerinde durmadık. Fakat babamın bütün vaktini dışarıda geçirmesi alışılmış şey değildi. Önce kız kardeşim işkillendi bu durumdan. Muhakkak gizli gizli gittiği biri vardı. Yıllar yılı koşturup durduğu tren raylarında zamanın sillesini yemişti ama hala yakışıklıydı. Üstelik bankada yüklü miktarda bir emekli ikramiyesi de vardı. Bu parayı muhakkak bir kadına yediriyor diye söyleniyordu kardeşim. Durmadan dövünüp duruyor, ortada kalacağımızı söylüyor, içine yerleşen şüphe onu duvardan duvara savuruyor, sular seller gibi gözyaşları döküp eli çenesinde babamın eve dönmesini bekliyordu.</span></p>
<p class="calibre1"><span class="font1">Babam akşamları ferahlamış, sanki son zamanlarda hiç olmadığı kadar rahatlamış gibi evin yolunu tuttu o günlerde. Ne yapıp ettiysek nereye gittiğini söylemedi. Çarşı pazarda vakit geçirdiğini, Mevlevi Dergahı’na uğradığını, hac hazırlıkları yaptığını, çok üsteleyince eş dostla kahvehanede takıldığını söyledi ama ikimizi de inandıramadı.</span></p>
<p class="calibre1"><span class="font1">Sonraki günler akşamları da eve geç gelmeye başladı. Garip biri olmuştu artık. Evdeki gereksiz elektrik sarfiyatına ses çıkarmıyordu mesela. Eski dini bütün günleri de geride kalmıştı. Artık açık saçık kadınlar veya bir öpüşme sahnesi çıkınca televizyonu kapattırmıyordu örneğin. Yaz sıcağında deli danalar gibi dönen ayaklı pervaneyi açmamıza bir şey demiyordu. Eli çenesinde, bütün gece cam kenarında oturuyor, arada bir dışarı çıkıp sigara içiyor, gün boyu kaçırdığı namazları toptan kılıp uyuyordu artık. Bazen de, dudaklarının arasından ilahi mi yoksa türkü mü olduğunu anlamadığım bir mırıltı çıkarıp gizli gizli duvardaki bağlamaya bakıyordu. Seccadede oturup selam verirken havaya kalkan işa-retparmağı sanki kıbleyi değil de duvardaki bağlamayı gösteriyordu.</span></p>
<p class="calibre1"><span class="font1">Babamın bu hali kardeşimle bana dert oldu. Cumbanın kenarına başımızı dayayıp devamlı onun yolunu gözlüyorduk. Onca yıl sessiz sedasız bir şekilde dünyaya kurulan babamın tabiatı bir anda değişmişti. Günün birinde namaz kılmayı da bıraktı. Kanepenin kenarında duran seccadesini dolaba kaldırdı ve bir daha yere sermedi. Sanki bütün ömrünce doğruya ulaşmak için çırpınıp durmuş, tam doğruyu buldu sanırken bu sefer de doğru değişmişti. Bu kadarı herkes için fazlaydı. Kız kardeşimin ısrarıyla, bir sabah erkenden uyanıp babamı takip etmeye karar verdim.</span></p>
<p class="calibre1"><span class="font1">Ellerini arkasında bağlayarak şehir meydanına doğru yürüdü. Sokakta karşılaştığı kimi yaşlılarla ayaküstü çene çaldı. Meydandaki esnaflardan onun bunun fiyatını sordu. Sıra sıra dizilmiş leğenlere elini daldırıp küflü peynirlerden tattı. Arada bir başını merakla kaldırıp yeni yapılan evlere, ca-mekanlardaki yazılara baktı.</span></p>
<p class="calibre1"><span class="font1">Dikkatle onu izliyor, akşama kız kardeşime anlatacağım hiçbir ayrıntıyı gözden kaçırmamaya çalışıyordum. Öte yandan, ona yakalanırım korkusuyla köşe bucak saklanıyor, her zaman aramızda belirli bir mesafe kalmasına özen gösteriyordum.</span></p>
<p class="calibre1"><span class="font1">O gün camiye gitmedi babam. Kahvehaneye gitmedi. Mevlevi Dergahı’na gitmedi. Alışkanlığını değiştirip meydandaki lokantalardan birine dalmadı. Yol boyunca onu alayla çağıran kahvehanedekilerin çağrılarına da kulak asmadı. Ellerini arkasında bağlayıp şehir meydanından çıktı ve uzaklara doğru yürümeye başladı. Önce yeşil kubbeli Mevlana müzesine doğru yürüdü. Daha sonra Japon turistlerin olduğu bir kalabalığın arasından geçerek Selimiye Ca-mii'ni sağma aldı ve yönünü şehirdeki düzlüğü bozan tek tepe olan Alaaddin'e çevirdi.</span></p>
<p class="calibre1"><span class="font1">Bir şey arıyormuş gibi, sema dönen bir derviş edasıyla tepenin etrafında yedi kez döndü önce. İnce Minare’nin önünde durup bir süre taş oymalı koca kapıya baktı. Ardından kilisenin önündeki caddeden ara sokaklara, oradan da Be-desten’e yöneldi. Yürüyor muydu babam, yer mi kayıyordu yoksa ayaklarının altından; anlamak için bir an durup yere baktım. Başımı yerden kaldırdığımda, babamın ellerini arkasında bitiştirip Kadınlar Pazarı'nda sebze ve meyve satanların arasından yavaşça ilerlediğini gördüm.</span></p>
<p class="calibre1"><span class="font1">Sonunda, upuzun yol bitip uzaktan tren istasyonu görüldüğünde, babamın nereye gittiğini anladım. Sağda solda biraz gezindikten sonra, Peron Kahvehanesi’.rıin bahçesindeki bir masaya kuruldu. Masada ağzını sürmediği ama neza-keten istediği bir bardak çay, birini yakıp öbürünü söndürdüğü sigarasıyla, bütün gün hareketsiz bir biçimde gelip geçen yolcu ve yük trenlerini seyretti. Manevra yapan trenlere, su kulesine, bir köşede öylece bekleyen drezinaya, istasyon çeşmesine, yoldan gelen işçilere, yola çıkmaya hazırlanan yolculara baktı. Akşama doğru yerinden kalkıp yeniden eve döndü.</span></p>
<p class="calibre1"><span class="font1">Sonraki günler yine bir hafiye gibi takip ettim onu. Arada bir tren istasyonundan çıkan görevlilerle çene çalıyor, sonra yine tek başına kalıyordu. İşaretparmağı kahvehanenin masasına sıkıntıyla vurduktan sonra durup trenleri işaret ediyordu sanki. Milim sektirmeden hep aynı şeyleri yaptıktan sonra tren istasyonunun karşısındaki kahvehaneye kuruluyor, arada yeleğinin cebinden köstekli saatini çıkarıyor, gelip geçen trenleri izleyip eve dönüyordu.</span></p>
<p class="calibre1"><span class="font1">Nihayet, bir gün dayanamadım, saklandığım yerden çıkıp bir anda karşısına dikildim. Şaşırdı beni görünce. Masadaki sigarayı telaşla cebine sakladı. Kestiremediğim bir koku geliyordu ondan. Çay bardağını yavaşça kenara itti. Başımı okşayıp bana limonlu bir oralet söyledi. Ömrü hayatımda bir fiske dahi vurmamıştı bize. Ama insanları nasıl sevmesi gerektiği bilgisinden yoksundu babam. Göstermezdi sevgisini. Bana söylediği oraletle gösteriyordu sevgisini güya. Başımı öne eğip kahvecinin yolunu gözledim ben de.</span></p>
<p class="calibre1"><span class="font1">O gün uzun uzun sustuk babamla. Hayatımızda ilk kez aynı yöne baktık. Belki bir şey söyler, bu darmaduman haline bir açıklama getirir diye kulağımı dikmiş, ondan gelecek bir açıklama bekliyordum. Oysa hayatla ilgili söyleyebileceği tek bir cümlesi bile yoktu. Onun cümlesi yıllar önce bir yerde yarıda kalmış, bir daha da cümleyi tamamlamaya gücü yetmemişti sanki. Bazen ağzını açıp nasihat niyetine üç-beş şey söylemek istiyor ama buna bile cesaret edemiyordu. Suskunluk diye bir hastalığa yakalanmış gibi parmaklarını sıkıntıyla masanın üzerinde tıngırdatıyordu. Fakat çok sonra, bir-iki öksürükle açtığı ağzından çıkan harflerle bana önemli bir şey söyleyeceğini sandım.</span></p>
<p class="calibre1"><span class="font1">Bu darmaduman haliyle ilgili iki çift laf söylemek yerine, gelip geçen trenlerle ilgili bildiklerini sıralamaya başladı. Hangi trenin nerede yapıldığını, saatte kaç kilometre hız yaptıklarını, eski ve yeni trenler arasındaki farkları, sık yaşanan tren arızalarını, rayların ehemmiyetini... Farkında olmadan, çocuk aklımın almayacağı bir sürü gereksiz bilgiyi öylesine sıralayıp durdu o gün.</span></p>
<p class="calibre1"><span class="font1">Başımı çevirip açılıp kapanan dudaklarına, kırışmış yüzüne baktım. Yakından bakınca bütün babalar güzeldi belki de, kimbilir. Yaşlanmıştı. Tekaüt olmuştu. Alışamamıştı emekliliğe. Otuz küsur yıl boyunca trenlerden başka bir şey olmamıştı hayatında. Kendisini rahmetli annem de dahil olmak üzere kimseye sevdirememişti. En kötüsü, bu hayatta çocukları dahil olmak üzere kimsenin onu sevmediğini biliyor olmasıydı belki de. Ne kadar uğraşırsa uğraşsın hayatını hal yoluna koyamamıştı. Bu yüzden sonunda çekilmez ve ezik bir adam olup çıkmıştı. Yaşlandıkça derdine doğru yürürdü insan. O da böyle yapıyordu belki de, kimbilir.</span></p>
<p class="calibre1"><span class="font1">Koluna girip eve taşıdım onu. Burnuma şarap gibi hafif bir içki kokusu geliyordu. Fazla içmemişti ama alışkın olmayan bünyesine zerk ettiği şarap besbelli onu sarhoş etmeye yetmişti. Sağa sola çarpıyor, durmadan yalpalıyordu. Orada burada onun pek sevmeyeceği gençlerle gezip tozduğumu bildiği için son zamanlarda aramız bozuktu. Gitme, dememişti bana, bir daha o çocuklarla gezme, bile dememişti. Susarak onun nasihatini anlamamı beklemişti galiba. Avluya girdiğimizde, bir tren gibi garip sesler çıkararak, “Okulu bitirince Demiryolu Meslek Lisesi’ne gir,” dedi bana, “demiryolları iyidir!”</span></p>
<p class="calibre1"><span class="font1">Nereden cesaret aldıysam, “Onu bunu bırak da, bu halin nedir baba?" diye sordum.</span></p>
<p class="calibre1"><span class="font1">Güldü, kapı ağzında durup bir şey söyleyecek oldu ama vazgeçti.</span></p>
<p class="calibre1"><span class="font1">Belki ağzından bir laf alının diye “Rahmetli annem yüzünden mi dağıldın böyle?” diye sordum.</span></p>
<p class="calibre1"><span class="font1">Devletin raylarını onarırken kendi hayatının raydan çıktığını fark edememişti babam. Yarık içinde kalmış işaretpar-mağını kalbine doğru götürdü. Sanki bu hayatta onu bir tek kişi sevmiş, onu da kalbine gömmüştü. O kalpte annem için bir tek damarın dahi atmağını biliyordum şüphesiz. Annem hayattayken daima kedi köpek gibi kavga ederlerdi. Çocuk kulağımızla kavgalarını dinlerdik. Annem sular seller gibi ağlayarak “Aklın hep onda kaldı!” derdi.</span></p>
<p class="calibre1"><span class="font1">Susardı babam. Bir şey demezdi. Sanki bu kavgaların yüklemi her zaman çekip gitmekmiş gibi kapıyı çarpıp dışarı çıkardı. Annem öldükten sonra, mezarına bile kırk yılda bir gitti babam. O da su vermek, yabani otlan yolmak için. Hadi, Yasin uzundu, bari bir Fatiha üç Kulhuvallah okusaydı. Ama onu bile okumadan mezarlıktan eve döndü. Annemle babamın bir gün bile birbirlerini sevdiklerine şahit olmamıştım. Birbirlerine zorla yamanmış gibi bu evde dolaşıp dururlardı. Sebebin annem olmadığını biliyordum. Fakat babam o gece neden parmağını kalbinin üzerine koydu, böyle yaparak bana ne söylemek istedi, bir türlü çözemedim. Zaten o geceden sonra da doğru dürüst konuşmadık hiç.</span></p>
<p class="calibre1"><span class="font1">Bir zaman sonra, onun isteğinin aksine başka bir okula yazıldım. O da bütün vaktini yıllar yılı tren istasyonu çevresindeki kahvehanelerde geçirdi. Arada iyiden iyiye içkiye de başladı. Otuz yıl boyunca kıldığı namazlar boşa gitti. Zaman, tekaüt olur olmaz, bir anda babamın üzerine devrildi sanki. Bu bitmek tükenmek bilmeyen yeni mesaisi dün geceye kadar da sürüp durdu.</span></p>
<p class="calibre1"><span class="font1">Önceki günlerin aksine, dün eve erken gelmiş. Hiçbir şeye ağzını sürmeden mindere uzanmış ve hemen uykuya dalmış. Kız kardeşimin anlattığına göre uzandığı minderde bir o yana bir bu yana dönmüş. Acı çeker gibi bacaklarını kamına çekmiş habire. Terden sırılsıklam olduğu halde kardeşim uyandırmaya kıyamamış. Öylece çırpınıp durmuş yerinde. Çok sonra, rüyasından bir çığlıkla uyanmış. Ardından da, kapkara gözlerini duvardaki bağlamaya dikmiş.</span></p>
<p class="calibre1"><span class="font1">Onca yıl duvarda asılı kalan, bazen odamızı dolduran bir rüzgarla sağa sola çarpıp duran, teknesi toz içindeki bağlamayı alıp kucağına yerleştirmiş. Susup bir zaman pencereden dışarı bakmış. Çok içli bir türkü çalmış. Sonra yarım kalmış türküsü. Bıyıklarım kemirip bir sigara yakmış. Çok geçmeden, yerinden hızla doğrulup avluya koşmuş. Avludaki su kuyusunun kapağını açıp kardeşimin bile hayret ettiği bir halde kuyuya bakmış. Bir sırrı varmış da bunu bir tek kuyuya söyleyebiliyormuş gibi, ağzından dökülen harfler yanağındaki damlalarla birlik olup kuyuya dökülmüş.</span></p>
<p class="calibre1"><span class="font1">O gece mahalleden gençlerle sağda solda dolaşıp durduğumuz için gece karanlığında geldim eve. Geç saatlere kadar Üçler Mezarlığı’nın duvar dibinde oturup bir şeyler içmiş, evdekiler fark etmesin diye sessizce odama geçip hemen uyumuştum. Meğer benim mezarlıkta demlendiğim o gece, duvardaki bağlamaya bakıp bakıp ağlamış babam.</span></p>
<p class="calibre1"><span class="font1">Bir adam, yetmiş yıl boyunca bir kütük gibi dümdüz yaşadıktan sonra bir gün durduk yere türkü söyleyip ipil ipil ağlıyorsa, bir derdi, başkasıyla kapatamadığı bir hesabı vardır muhakkak. Kardeşim üzüntü ve merakla odasına kapanmış. Sabahın ilk ışıklarıyla, babamın sessiz sedasız bir halde valiziyle bağlamasını alıp tren istasyonuna gittiğini duymamış bile.</span></p>
<p class="calibre1"><span class="font1">Peronda onu uzaklara götürecek olan treni beklerken aniden yere düştüğünü, o dakika hastaneye götürülmesine rağmen çoktan vefat ettiğini de ancak bir saat sonra polisten gelen telefonla öğrendik.</span></p>
<p class="calibre1"><span class="font1">Kapu Camii’nin yaşlı gassali onu özene bezene yıkarken, onca uğraşmasına rağmen babamın kapkara gözlerini kapatamadı. Gözü açık gitti rahmetli. İçinde hangi ukdenin kaldığını bilmeden onu toprağa verdik. Yaşarken kimseye sev-diremedi kendisini ama ölürken kıymete bindi. Sağ olsun konu komşu, onun itikatlı günlerinden kalma cami dostları, demiryolundan iş arkadaşları geldi cenazesine de bir an bile yalnız kalmadık.</span></p>
<p class="calibre1"><span class="font1">Hastaneden ayrılırken, bir poşet içinde babamın eşyalarını verdiler bize. ilk başta açıp bakamadım. Cenaze arabasında otururken sıkıntıyla kucağımda evirip çevirdim eşyalarını. Poşette babamın eşyaları değil de, sanki hatırası hışırdıyordu. Nihayet dayanamayıp ondan geriye kalan eşyaya baktım. Ayakkabıları, iç çamaşırları, ucu delik çorapları, yıpranmış kemeri, demiryollarından yadigar kalan yünlü lacivert pantolonu, üzerinden yaz kış eksik etmediği eski ceketi vardı poşette. Sonra, gözlerim dolu dolu, ömrü bir suskunluğa emanet edilmiş babamın ceket cebini karıştırdım.</span></p>
<p class="calibre1"><span class="font1">Kırış kırış ceketinin cebinde henüz tek kuruşuna bile dokunmadığı bir banka cüzdanı ve Bilecik’e gidecek bir trenin biletini buldum. Ne işi vardı Bilecik’te, neye sebep oraya gidiyordu, kime sorduysam bilemedi. Ceplerini biraz daha karıştırınca Bursa'da bir evin adresini buldum. Rahmetli, Bilecik üzerinden Bursa’ya gitmeyi planlıyordu galiba. O an, aklıma nedense parmağıyla kalbini gösterdiği o gece geldi. Ama o vakit ağzı bir cümleye varmadığı için babamdan geriye kalan soruyu çözemedim.</span></p>
<p class="calibre1"><span class="font1">Gün tamama varmadan, sabah sapasağlam evden çıkan babamın hikayesi de böylece sona erdi. Bu bozkırın ortasında kardeşimle yapayalnız kaldık. Allah gani gani rahmet eyleyip taksiratını affetsin. Her ne sırrı varsa açık etsin. Tuhaf ama yapayalnız bir adamdı babam. Bu dünya ona yetmedi, içinde bir şeyler hep eksik kaldı. inşallah öbür dünyada diner yalnızlığı.</span></p>
<p class="calibre1"><span class="font1">BEŞİNCİ BÖLÜM</span></p>
</body>
</html>
