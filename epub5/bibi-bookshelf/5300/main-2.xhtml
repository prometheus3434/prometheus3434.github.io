<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="font4">KURSAK</span></p>
<p class="calibre1"><span class="font1">“Bir ses </span><span class="font2">bana: 'Gel!' dese, ben o</span><span class="font1"> sesi işitsem </span><span class="font2">Kimsecikler duymadan bir kapı açıp gitsem” Cahit Sıtkı Tarancı</span></p>
<p class="calibre1"><span class="font1">Beni bir gün bile düğünlerle şenliklerine davet etmediler. Hep ölüme çağırdılar. Hiç tanımadığım, bilmediğim insanlar haber gönderdi. Acımız büyük, ağladık günlerce, dediler. Yırttık elbiselerimizi. Dövündük mezar başında. Toprak saçtık başımıza. Ölümüzden geriye kalan eşyalara bakıp kahrolduk. Onun artık aramızda olmadığı aklımıza geldikçe başımızı duvara dayayarak içlendik. Dualar okuduk. Eller inip kalktı omzumuza. Sabır dilendi bize. Ölümüzün ruhuna dualar okundu. Gözyaşlarımız yol yaptı avuçlarımızda. Dövünüp kanlı gözyaşları döktük Gözpınarlanmız hiç durmadan akacak sandık Ölümüzün hatırası için yanan gözyaşı kuyumuz hiç sönmeyecek, biz ağladıkça onun hatırası yeşerecek, ruhu hafifleyecek sandık, dediler.</span></p>
<p class="calibre1"><span class="font1">Onu cansız bir şekilde bulurken ağladık ilkin, dediler. Yıkarken ağladık sonra. Mezar başında ağladık. Eve dönüp kırış kırış yatağında ağladık. Ondan geriye kalan elbiselere bakıp ağladık. Biri ondan söz açınca ağladık. Ama insanız sonuçta. Bir zaman sonra ağlayamaz olduk. Ölümüzün ruhu hafiflemeden kesildi gözpınarlarımız. Onun ardından söylenmiş sözlerimizle kalakaldık, dediler.</span></p>
<p class="calibre1"><span class="font1">Gel, diyorlar yine bana. Ölümüz için biraz da sen ağla, diyorlar. Ağıtlar yak. Yırt bağrım. Bula kendini toz toprağa. Ağlat bizi, diyorlar. Bildiklerimizi, sana anlatacaklarımızı hikâye edip ağlat bizi. Gözyaşlarımızla yolunu sula ölümüzün. Kaldır son yolculuğunun önündeki tozları. Her masrafın bizden. Yasımız bilene kadar ağırlarız seni. Hoş tutarız. Etrafında kümelenip ağıdına karşılık veririz. Bağrımızı döver, mendil sallarız sözlerine. Ölümüzü son bir kez hatırlayıp ah çekeriz seninle beraber. Senin yaşlarına bizim yaşlarımız karışır. Alırsın göz silimliğini. Hakkın olanı öderiz sana. Ama önce ağlat bizi. Her neredeysen çıkıp gel, diyorlar bana.</span></p>
<p class="calibre1"><span class="font1">Herkes benim ölülere ağladığımı sanıyor. İçimdeki merhametin herkesten fazla olduğunu, gam yükümün ağır, dilimin çok yara tattığını düşünüyor. Herkesi ağlatacak kadar güçlü biri olduğuma göre, en ağır yükün de bende olduğuna kanaat getiriyor.</span></p>
<p class="calibre1"><span class="font1">Doğru, ben hep çağın çağın geçtim dünyadan. Üzülmüyorum, bu işi para pul için yapıyorum diyemem. Bazen, ben vardığımda daha ölüyü gömmemiş oluyorlar. Bembeyaz kesilmiş, ağzı gözü açık, yüzünde bir gülümseme veya hayret asılı kalmış ölüye bakıp kederlenmediğim söylenemez.</span></p>
<p class="calibre1"><span class="font1">İçimden önce dertli bir makam yükselir. O makam acı bir hikâyeyle buluşur. Çevremde daire olmuş insanların yüzüne bakıp ağıtlar yakarım. Çoğu zaman herkes için sarf edilebilecek şeyler söylerim. Yaktığım ağıtlar dinleyenlere dokunur yine de. Ama herkesin sandığının aksine ölülere ağlamam ben.</span></p>
<p class="calibre1"><span class="font1">Kaderlerine, son sözlerine, herkesin onları son gördüğü anlara değil, onları ölüme götüren ellerine ağlarım. Hayattayken sırtlarını dayadıkları ağaca ağlarım. Uzanıp avuçlarıyla su aldıkları çeşmeye ağlarım. Dünyadan aldıkları son nefese ağlarım. Giydikleri son elbiseye, yürüdükleri son yola, başlarını koydukları son yastığa, yüzlerini kuruladıkları son havluya, kokularını bıraktıkları odalara, kederle oturdukları taburelere, sıkıntıyla parmaklarını gezdirdikleri masalara, ellerinin dokunduğu son nesneye ağlarım. Terekelerinde kalan üç-beş parça eşyaya, dünyada bıraktıkları harflere ağlarım.</span></p>
<p class="calibre1"><span class="font1">Gözyaşlarım bütün bunları bahane edip akarken ben ölülere değil hikâyelerine ağlarım. Eksik kalmış, tamamlanmamış, yarıda kalmış, bir süt tülbendi gibi bembeyaz, bir kış gecesi gibi kapkara, hayretler içinde kalakalmış hikâyelerine ağlarım. Bir işaret olarak dünyaya dikecekleri taşlara ağlarım. Billur bir kâse içinde dönüp dururken bir noktaya sabitlenmiş gözlerinin baktığı o son noktaya ağlarım. Kimi gencecik, kimi dünyanın tadını yanın yamalak almış, kimi benim yaşımda olan insanların bir türlü geçmek bilmeyen heveslerine ağlarım. Dünyada kalan muratlarına ağlarım. Ama ben aslında ölülerin hikâyelerine de ağlamam.</span></p>
<p class="calibre1"><span class="font1">Ülkenin tüm şehirlerinde, kasaba ve köylerinde dolanı dolanı aradığım, olur olmaz herkeste izini sürdüğüm, bir türlü bulamadığım adama ağlarım aslında. Oysa herkes benim onların ölüsüne ağladığımı sanır. O can yakan ağıtların, birer kara leke halini alan kelimelerin, boğum boğum çıkan harflerin gerçekte onlar için sarf edildiğini düşünür onlar.</span></p>
<p class="calibre1"><span class="font1">Oysa bir ölüye bakarken onların ölüsünü görmem ben. Yerde upuzun yatan mevtanın yerinde yatanın ben olduğumu düşünürüm. Yıllar önce bir aşktan ölen, hayata bir ölü olarak saldıkları beni görürüm. Ağaç diplerinde, evlerin taraçalarında, yırtıcı hayvanların açtığı dar patikalarda, dere ve yol kenarlarında, şehirlerin bir ejderha gibi mümbit apartmanları ve dolaşık sokaklarında hep yalnız bakman kendi ölümü görürüm. İçindeki sıkıntıyı ancak ağıt yakarak susturabilen beni fark ederim yerde yatarken.</span></p>
<p class="calibre1"><span class="font1">Ah, herkesin ömrünü hikâye ederken kendi ömrüne bir cümle kuramamış olan ben!</span></p>
<p class="calibre1"><span class="font1">Uzanmış yatıyorsun kelimelerin arasında.</span></p>
<p class="calibre1"><span class="font1">Hangi birinize ağlayayım şimdi ben? Bu dağlar birer mor salkım gibi göğe yükselirken kimin için ağıt yakayım? Çürümüş ovalara mı, bir zamanlar sadece rüzgârın sesinin işitildi-ği, avuç avuç suların yüzlere serpildiği, insanların neşeyle gülüştüğü ıssız yaylalara mı? Yırtıcı hayvanların uykuya çekildiği kovuklara, kınalanmış taşlara, gediğinde türlü otların bittiği kayalara mı ağlamalıyım? Akşam olunca bir çadırın içinde anlatılan eski zaman hikâyelerini eli çenesinde dinleyen çocuklara mı? Elleri süt kokan kadınlara mı? Yakılmış bir ceviz ağacının altında tütün saran adamlara mı? Bilmedikleri, tanımadıkları topraklarda kaygıyla nöbet bekleyen, yürüdükleri yoldaki her hışırtıya kulak kabartan ve her gün defterlerindeki tabloya bir çentik daha atan bu genç çocuklara mı? Gece yansı sessizce tıkırdatılan kapılardan uzanan ve ekmek isteyen yorgun, çatlamış, kararmış ellere mi ağlamalıyım? Gecelerin bir örtü gibi sardığı köylerin, yalnızca sokak lambalarının aydınlattığı kasaba sokaklarının, ışıltılı şehir merkezlerinin yasını da ben mi tutmalıyım? Her sabah ölüm kusan memleketin üzerinde bir bulut kümesi gibi gezinip duran acılar da benim haneme mi yazılmalı? Hem, insan başkasına ağlamaz ki hiç. Yalnızca kendine ağlar. Ama ben kendime de ağlamam.</span></p>
<p class="calibre1"><span class="font1">Biri trende içli bir şarkı söylüyor. Anlamıyorum ne söylediğini. Birine soruyorum. “Dağlar çok yüksek, seni göremiyorum,” diyormuş trendeki Kürtçe şarkının sahibi. Kim söylüyor, ne derdi var bunca içli söyleyecek, kalkıp bakmaya takatim yok ki. “Güller kızardı, deremiyorum,” diyor.</span></p>
<p class="calibre1"><span class="font1">Bir zamanlar yeşil bir hâle vardı başımda. İçime serinlik veren bir adın vardı. Gülünce iyiden iyiye kaybolan çekik gözlerim. Seni görünce çiçekler açan elbiselerim, etekleri dalgalanan, sen çağırınca koşa koşa giden bacaklarım vardı. Masmavi gözlerinde kaybolduğum, patikalardan hızla inip sana yaban mersini ve böğürtlen toplayan diri ellerim vardı. Börtü böcekle şakıyan bir heves kuşuydum vakti zamanında.</span></p>
<p class="calibre1"><span class="font1">Hiç ses etmedin. Bir cümle kurmadın. Kederli gözlerini uzaklara çevirerek sustun. Yollardaysam, memleketi karış karış geziyorsam, ağıt yakıyorsam, seni bulurum diye. İçimde birikenler, kelime olup dökülüyor memleketin tozlu yollarında. Yas evleri, taziye çadırları, seneidevriyeler benim harflerimle doluyor. Kelimeler ağzımdan hangi acıya varacağını bilmeden akıyor genellikle. Kimi en başında ağlıyor ağıdımın, kimi en sonunda. Birbirini izleyen harflerimin arasında herkes için bir acı var. Herkes hangi harften incindiğini biliyor. Uzun bir ağıdın ortasında durup kendi kara harflerine ağlıyorlar. Gözlerinden harfler dökülüyor toprağa. Her harf öncekini okunmaz kılıyor.</span></p>
<p class="calibre1"><span class="font1">Ama herkesi ağlatırken ben hiç ağlamıyorum aslında.</span></p>
<p class="calibre1"><span class="font1">Ağlayan ben değilim, harfler!</span></p>
<p class="calibre1"><span class="font1">Bak Heves Ali, elli yıl geçti üzerinden ama adındaki bütün harfler ağlıyor hâlâ.</span></p>
<p class="calibre1"><span class="font1">Evlerde, sokaklarda, dere boylarında, arkasında koca dağların yükseldiği sırtlarda, üzerine akşamın erkenden çöktüğü kasabalarda, yolların çukur çukur karanlığında yolunu gözlemiştim. Kaç zaman sonra bir gece çıkıp gelmiş, yol yorgunu ayaklarınla toprağıma basmıştın.</span></p>
<p class="calibre1"><span class="font1">Yüzüne bakmadım. Gözlerim arkasına bastığın ayakkabılarında kaldı. Ayakkabıların sanki toprağa değil, kalbime bastı. Yüzüne kimbilir ne zaman sonra bakabildim. Konuşamadım. Bunca zaman nerede olduğunu, neden aramadığım, haber yollamadığını soramadım. Bazı aşklara soru sorulmazdı çünkü.</span></p>
<p class="calibre1"><span class="font1">Gençtik ikimiz de; çocuk denecek yaştaydık. O gece senin kadar güzel sustum. Elimi, tozlanmış saçlarının arasından geçirerek puhu kuşlarına kulak verdim. Ne zamandır uzaklarda olduğunu, yeniden gidip gitmeyeceğini, ne kadar yanımda kalacağını, bana bağışlanan bu zamanın ne kadar süreceğini bilmeden dünyanın en kederli susan adamım izledim.</span></p>
<p class="calibre1"><span class="font1">O gece üç telli bağlamam alıp bana bir türkü söyledin. Ayakkabılarının çamurlu burnuna damladı gözyaşlarım. O zamana kadar kimseden duymadığım bu türkü yankılanıp durdu civarda. Bir ay doğdu sanki o karanlık gecede. Şavkı pencere ve cama vurdu. Uykusuz kaldım. İçimde bir türkü, elli yıldır susmak bilmedi.</span></p>
<p class="calibre1"><span class="font1">Bir kale kapısı gibi açılmayan, dile gelmeyen sessizliğini unutmadım hiç. Memleketin bütün şehirlerinde, her seferinde başka bir insanın yüzüne bürünüp karşıma çıktı bu sessizlik. Ağıt yakarken, ortalığı velveleye verirken, kendimi yırtarcasına hıçkırırken yahut sadece kelimelerin gücüne inanıp usul usul ağıdımı yakarken bu kederli yüz önüme serildi. Bir köşede ağlayan, kendini paralayan, ağıdıma eşlik eden veya sağa sola koşturup konuklara hizmet eden, yanındaki insanları yatıştırmaya çalışan insanların hemen yanı başında bir görünüp bir kaybolurdu bu yüzler. Dalgın, kendi halinde, kimsenin dikkatini çekmeyen, içine ağlayan o yüzlere çevirirdim kelimelerimi. Oturdukları yerde ellerini dizlerinden aşağı sarkıtan, arada sırada başlarım kaldırıp nefes alan, sonra yeniden belli belirsiz bir noktaya dalan o insanlara ağlardım en çok. Ama böyle zamanlarda aslında kime veya neye ağladığımı unuturdum. Hem, hangi insan neye ağladığını tam olarak bilebilir ki!</span></p>
<p class="calibre1"><span class="font1">Aşk biter ama hikâyesi kalırdı geriye. Aşkın hikâyesiyse kendisinden daha güzeldi. Kendimi bir hikâyenin ağırlığıyla yollara vurdum. Başkalarına yaktığım ağıtlara sakladım içimi.</span></p>
<p class="calibre1"><span class="font1">Görüyor musun, karlı dağlar geçiyor camlardan. “Dağlar çok yüksek, seni göremiyorum,” diyor trendeki yolcunun şarkısında. Nasıl bulacağım şimdi seni? Kim olduğunu nasıl bileceğim. Öldün mü sahiden, yoksa onca yıldır gidip gelen aklım yine bir oyun mu oynuyor bana?</span></p>
<p class="calibre1"><span class="font1">Benim artık takatim yok.</span></p>
<p class="calibre1"><span class="font1">Heves’im yok.</span></p>
<p class="calibre1"><span class="font1">Günüm yok.</span></p>
<p class="calibre1"><span class="font1">Bir daha karşılaşmayacak mıyız?</span></p>
<p class="calibre1"><span class="font1">Elli yıl sonra bile olsa dünya gözüyle görmeyecek miyiz birbirimizi?</span></p>
<p class="calibre1"><span class="font1">Gidip de dönmeyeceğini söylemedin, bari son defa bunu söyle.</span></p>
<p class="calibre1"><span class="font1">Unut, demişlerdi bana. Gelmeyecek bir daha. Boşuna bekliyorsun buralarda. Aldı hevesini gitti, demişlerdi. Okuma yazma bilmedim hiç. Harflerin kâğıda düşenine değil yüreğe inenine inandım hep. “Adında ‘E’ harfi olanlar kötü olamaz,” demiştim o vakitler. Fakat onlar haklı çıktı. Sırtımı o narin “E” harfi gibi kamburlaştırıp gitti zaman. Küçük bir harfin içine sığınıp canım pahasına yolunu bekledim! Gelmedin. Çıkıp şehir şehir gezdim senden sonra. Hatırlamaya cesaret edemediğim yüzünü kime sorduysam tanımadı.</span></p>
<p class="calibre1"><span class="font1">Memleketin ücra köşelerinde yüzler gördüm. Yüzler: içinde biriktirdikleri dışarıya fısıldadıklarından fazla olan, çok konuşanların yanında cümlelerini hep kendi içlerinde tekrarlayan, gözleri birini bekler gibi hep hasretlikle bakan yüzler. Senden bir işaret aradım o er yüzlerde. Biri çıkıp bana sabır olur diye bekledim. Bana ruhumu yatıştırmayı ve beklemeyi öğretir sandım. Bir yüzden öbürüne geçerken zamanın tozdan zerrelerini üzerimden silkeler zannettim.</span></p>
<p class="calibre1"><span class="font1">O geceden sonra bir daha görmedim seni. Ayakkabılarını bir daha kapımda çıkarmadın. Elli yıl sonra çıkıp geldiğin rüyada bile yüzünü göstermedin. Senden geriye birkaç hatıra ve tüm memleketi dolaşan bir türkü kaldı sadece. Ne zaman o türkü aklıma gelse, artık canımı alsın, beni bu dünyada komasın diye başımı kaldırıp yukarı alemlere baktım.</span></p>
<p class="calibre1"><span class="font1">Ölmedim.</span></p>
<p class="calibre1"><span class="font1">Bir gün karşıma çıkarsın diye bekledim hep.</span></p>
<p class="calibre1"><span class="font1">Çıkmadın.</span></p>
<p class="calibre1"><span class="font1">Elli yıl sonra bir rüyada ses edip, “Gel!” dedin bana.</span></p>
<p class="calibre1"><span class="font1">Benim halim mi var onca zaman sonra yeniden aşkın yollarını yürümeye?</span></p>
<p class="calibre1"><span class="font1">Aşkın suyundan içmeye ağzım mı var?</span></p>
<p class="calibre1"><span class="font1">Buruş buruş oldum bu aşkın sonunda.</span></p>
<p class="calibre1"><span class="font1">Kimse yüzüm bakmaz oldu.</span></p>
<p class="calibre1"><span class="font1">Garip gidiyorum.</span></p>
<p class="calibre1"><span class="font1">Heveeeeeeeeeeeeees!</span></p>
<p class="calibre1"><span class="font1">Heves Ali.</span></p>
<p class="calibre1"><span class="font1">Kursağımda kaldın.</span></p>
<p class="calibre1"><span class="font1">ÜÇÜNCÜ BÖLÜM</span></p>
</body>
</html>
