<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="font4">İLK YARA</span></p>
<p class="calibre1"><span class="font2">“- Bir gün hepimiz öleceğiz Snoopy.</span></p>
<p class="calibre1"><span class="font2">- Haklısın, ama diğer günlerin hiçbirinde de ölmeyeceğiz.” Charles</span><span class="font1"> M. Shultz</span></p>
<p class="calibre1"><span class="font1">Sevmedim mi senden sonra?</span></p>
<p class="calibre1"><span class="font1">Gönlüm akmadı mı birilerine?</span></p>
<p class="calibre1"><span class="font1">Sızlamadı mı kalbim uğrun uğrun?</span></p>
<p class="calibre1"><span class="font1">Ellerimde bir kor ateş, susup ağlamadım mı senden gay-rısma?</span></p>
<p class="calibre1"><span class="font1">Yıllar geçip giderken canımdan, içim başkasına hiç kavrulmadı diyemem. Ama kalbim, henüz yirmi yaşındayken aldığı o ilk sızıyı hiç unutmadı. Elim kimsenin eline değmedi. Mürüvvet görmemiş gözlerim kimsede çok fazla asılı kalmadı. Yaşıtlarım birer ikişer evlenip çoluk çocuğa karışırken her yanında bin çaput asılı bir adak ağacına döndüm senden sonra. Gözlerim yollarda kaldı. Bütün gün elimi çaresizce çeneme koyup seni bana getirecek yollara baktım.</span></p>
<p class="calibre1"><span class="font1">Yoldan saç tüccarları, çerçiler, cemseler, göçerler, saz aşıkları geçti. Lakin yüzünü bir daha hiç görmedim. Elli yıl sonra, tam da vademi doldurmuş, ölüm kapıma kadar gelmiş, canımı terk etmeye hazırlanırken gelip rüyama girdin. Orada bile yüzünü sakındın benden. Sanki onca zaman sonra seni tanıyacakmışım gibi, kaybolup gittin vadinin derinliklerinde.</span></p>
<p class="calibre1"><span class="font1">Doğup büyüdüğüm yerlerde daha fazla duramadım. Kırşehir dar geldi bana. Dibinde soluklandığım kavak ağaçları üzerime geldi. Kovuklarında saklanıp ağladığım dağlar, kınalarını ellerime sürdüğüm kayalıklar, başımı döndüren uçurumlar üzerime geldi. Kapkara bir elbise giyip bir gece yarısı yollara düştüm.</span></p>
<p class="calibre1"><span class="font1">Sadece ölülerin sökükleri yok üzerimde. Senden geriye kalan yılların söküğünü de taşıyorum ben. Elli yıl boyunca, gelmediğin her bahar için bir sökük açtım elbisemde. ilkini de evimden, ana-baba kucağından kaçtığım o gece açtım gövdemde. Bu yüzden hep rüzgâr aldı kalbim. Ağzımdan çıkan her sözcüğü rüzgâr aldı. Parmağım elbisemdeki sökükte, yollara düştüm. Yıllar geçtikçe kara elbisem böyle sökükler içinde...</span></p>
<p class="calibre1"><span class="font1">Gezip durdum dağlarda. O şehir senin bu şehir benim yüzünü aradım. Köy odaları, âşık kahvehaneleri, meyhaneler, oteller, dağlar dolaştım. Olmadık işler geldi başıma. Ama hiçbiri senin yaptıkların kadar içime işlemedi. Diyar diyar gezip izini sürdüm. Sonunda, Sivas’ta bir grup saz âşığına rast geldim. Adım sordum ama hiçbiri seni bilmedi. Bana söylediğin türküyü mırıldandım onlara. “Hiç duymadık,” dediler. Gözlerini, saçlarını, boyunu posunu anlattım uzun uzun.</span></p>
<p class="calibre1"><span class="font1">Başlarını çaresizce iki yana sallayıp “Arguvan'a git,” dediler bana. “Bir saz âşığı elli diyar gezse de önünde sonunda bir gün Arguvan'a gider.” Böylece pılımı pırtımı toplayıp Ar-guvan’ın yolunu tuttum. Bugün giderim, yarın ayrılırım derken elli yılımı tükettim Arguvan’da.</span></p>
<p class="calibre1"><span class="font1">Kasabada ilkin ebelik yaptım. Bu işin erbabı güngörmüş kadınlar bana izin vermedi. Yaşıma başıma bakıp bir kenara çekilmemi istediler. Ama bir-iki doğumdan sonra kasaba ve köylerde namım aldı başını yürüdü. Gebe kadınlara doğumda en ufak bir acı dahi vermediğim konuşuldu. Anamdan öğrendiklerimle dünyaya pembe pembe çocuklar getirttim. Onlar bebelerini kucaklarına alıp severken, her seferinde elimi karnıma götürüp içimdeki ağrıyı hatırladım. Bir parça gülsem, birazcık sevinsem, işim gücüm bir zaman rast gitse o acı birdenbire karnıma saplandı. Bu yüzden dudağımın kıyısında hep yarım bir gülüş asılı kaldı. Aynalara bakarken gülüyor muyum, ağlıyor muyum, bilemedim. Bildiğim, iki büklüm kaldım senden sonra.</span></p>
<p class="calibre1"><span class="font1">O acıyla söylemeye başladım sonraları. Dağlar benim sesimle yankılanıp dereler ağzımdan çıkan kederli harflerle çağladı. Ağaçlar yaprak döktü, yılanlar gömlek değiştirdi, mevsimler arka arkaya devrilip ömrümden yedi. Saz aşıklarının meclisinde oturup hep yolunu gözledim. Seni tanıyan bilen, hiç olmazsa türkünü duyan biri çıkar da içimdeki bu ağrı diner diye boş yere gezdim Arguvan'da. Gözlerini kapayıp ellerindeki bağlamayı gövdeleriyle birlikte sağa sola sallayan o aşıkların içinde görmedim seni hiç. Ne yana gideceğimi, kimden ne medet umacağımı bilemedim. Kara elbisemdeki ikinci sökükle birlikte yeniden yollara düştüm. İki yıl boyunca senden gayrısına susan, hiçbir dünya nimetine açılmayan ağzım, dayanamayıp dağ yollarında ağıtlar yakmaya başladı.</span></p>
<p class="calibre1"><span class="font1">Sesimi börtü böcekler duydu.</span></p>
<p class="calibre1"><span class="font1">Atmacalar, karacalar, karıncalar duydu.</span></p>
<p class="calibre1"><span class="font1">Patikalar, dağ yolları, kovuklar duydu.</span></p>
<p class="calibre1"><span class="font1">Dağ tavşanları, yaban domuzları, kurt sürüleri duydu.</span></p>
<p class="calibre1"><span class="font1">Aşıklar, kaçaklar, kaçıklar duydu.</span></p>
<p class="calibre1"><span class="font1">Yapraklar, saçaklar, mısır püskülleri, buğday başakları, yarım aylar duydu.</span></p>
<p class="calibre1"><span class="font1">Yazlar, kışlar, sonbaharlar duydu.</span></p>
<p class="calibre1"><span class="font1">Dereler, sarnıçlar, eğilip seslendiğim kuyular duydu.</span></p>
<p class="calibre1"><span class="font1">Saatler, vakitler, takvimler duydu.</span></p>
<p class="calibre1"><span class="font1">Bir sen duymadın.</span></p>
<p class="calibre1"><span class="font1">Ellerime doğan çocukları ben gömmeye başladım sonunda. Delirmemek için kendimi bitip tükenmek bilmeyen bir ağıdın tam içine attım. Kelimeler oramı buramı ısırsın, gam yükümü alsın diye dolanıp durdum o ateşin içinde. O günden sonra kimseyi doğurtamadım. Ebeyken ağıtçı oldum. Gelip yas evlerine kuruldum ve içli sesimle söylemeye başladım. Bir onlar için, iki kendim için söyledim. Ben bir kez bile ağlamazken onlar sular seller gibi ağlamaya başladı. Ben dövünmezken onlar saçlarını yolup sinelerini dövdü. O günden sonra odada yankılanan sesim dışarı çıkıp dağ bayır dolaştı.</span></p>
<p class="calibre1"><span class="font1">Senden önce böyle içli bir sesim olduğunu bilmezdim.</span></p>
<p class="calibre1"><span class="font1">Senden önce böyle biri olduğumu da bilmezdim.</span></p>
<p class="calibre1"><span class="font1">Ayrılınca ne çok şey öğreniyor insan Heves Ali.</span></p>
<p class="calibre1"><span class="font1">Bir teki bile işine yaramasa da, ne çok bilgi gelip toplanıyor insanda.</span></p>
<p class="calibre1"><span class="font1">Ayrılığın ve ölümün bilgisi birbirine ne çok benziyor?</span></p>
<p class="calibre1"><span class="font1">Bunca söylemek, olur olmaz anlatmak, günler geceler boyunca ağıt yakmak zamanla iyi geldi bana. Dilim acıdı, ağzım kurudu, gözlerimin feri gitti ama iyi geldi yine de. Beni Bilecik'e götüren bu tren gibi iki yana sallanmak, kara buharlar kusmak, hep yolda olmak beni zamanla bambaşka biri yaptı.</span></p>
<p class="calibre1"><span class="font1">Dünyada olmak böyle bir şeydir sandım.</span></p>
<p class="calibre1"><span class="font1">Yaşlandıkça, ömür tükettikçe, ölüme yaklaştıkça seni unuturum sandım.</span></p>
<p class="calibre1"><span class="font1">Unutmadım.</span></p>
<p class="calibre1"><span class="font1">Büzüşüp kaldığım gecelerde yıllar öncesine gidip birkaç anı getirdim geriye. Uyku tutmayan yastığa serptim o anılan. Uyur, bir rüyada bile olsa yüzüne rastlarım diye umdum. Bilmedim, meğer beni bir feryada yazmışlar!</span></p>
<p class="calibre1"><span class="font1">Evime döndüğüm kimi geceler sıkıntıdan ne yapacağımı bilmezdim. Biri ölsün de ağıt yakayım diye dönüp dururdum tek göz odamda. O zaman tutup sana bir ömür çizerdim. Benden sonra ne yaptığını, nereye gittiğini, başka ellerde kime, ne söylediğini bulmaya çalışırdım. Başını yastığa koyduğunda beni hatırlayıp hatırlamadığını sorardım sık sık.</span></p>
<p class="calibre1"><span class="font1">Aklına geliyor muydum hiç, adımı samını soruyor muydun karşına çıkanlara, yaktığım ağıtlardan yükselen feryatlar kulağına geliyor, için sızlıyor muydu beni geride bıraktığın için? Bir zamanlar kendisini bana su gibi bırakan bir kadın vardı uzaklarda, diyor muydun hiç?</span></p>
<p class="calibre1"><span class="font1">Uyku tutmazdı beni. işte o zaman derme çatma evimin balkonuna çıkıp uzaklarda saz çalan aşıklara kulak verirdim. Bizim oranın aşıkları bin dağdan getirdikleri türküler söylerdi. Yaşlı kulaklarımı dikleştirip o türkülerde sana dair bir işaret arardım. Seni belli edecek bir söz, bana yaktığını söylediğin türküyü anımsatacak bir kelam, bağlamandan çıkan seslerle kardeş bir ezgi duymak için öylece beklerdim. Bin tecelliden süzülmüş türküler yakardı aşıklar ama senin türkülerini söylemezlerdi.</span></p>
<p class="calibre1"><span class="font1">Kimbilir, belki de hiç yoktun sen.</span></p>
<p class="calibre1"><span class="font1">O türküyü de ben uydurmuştum belki de.</span></p>
<p class="calibre1"><span class="font1">Bir ay doğmamıştı ilk geceden.</span></p>
<p class="calibre1"><span class="font1">Şavkı penceremle bacama hiç vurmamıştı.</span></p>
<p class="calibre1"><span class="font1">Yaşadığından bile şüpheliyim şimdi.</span></p>
<p class="calibre1"><span class="font1">Yaşasaydın, elli yıl sonra beni Konya'ya çağırıp orada da oyun oynamazdın bana.</span></p>
<p class="calibre1"><span class="font1">Öldüm, ölüyorum derken bu yaşlı kadının titrek soluğunu Bursa'ya vardırmazdm zaten.</span></p>
<p class="calibre1"><span class="font1">ALTINCI BÖLÜM</span></p>
</body>
</html>
