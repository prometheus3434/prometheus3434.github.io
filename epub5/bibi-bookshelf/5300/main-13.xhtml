<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="font4">ALTIN YÜZÜK AĞIDI</span></p>
<p class="calibre1"><span class="font2">“Ağıdı önce söylenen Sen nereye uçuyorsun?” Cemal Süreya</span></p>
<p class="calibre1"><span class="font1">Senenin büyük bölümünü kış, kalanını da karakış olarak ya-şayan,her tarafı kömür karası karlarla kaplı olmasına rağmen yürekleri pamuk gibi bembeyaz olan insanların yaşadığı Erzurum’da, daha iki gün öncesine kadar hangi insan evladını yoldan çevirip “Bu şehirde bela namına biri var mıdır?" diye sorsanız, “Como Emmi,” cevabını alırdınız.</span></p>
<p class="calibre1"><span class="font1">Como Emmi’nin yetmiş iki yıllık hayaünda aldığı onca sıfatın yanında bela kelimesi yetersiz kalırdı. Kendi halinde bir garibanı Erzurum Meydanı’nda bıçağıyla kevgire çevir-mişliği, yıllarca hapiste yatmışlığı, orada da rahat durmayıp leşlerini leblebi gibi yan yana dizmişliği vardı. Bela değil, belanın önde gideniydi. Milleti öyle peşin peşin dövse, bir sorun yoktu. Dayaktan önce dayağın korkusunu gönderirdi hasmına. “Yarın filan yerde, filan saatte vuracağım seni,” diye önceden haber ulaştırırdı. Ne yapar eder, sağda solda köşeye sıkıştırdığı adam veya avanesine “Korkma, titre!" diye bağırır, sonra bıçağını taksit taksit geçirirdi.</span></p>
<p class="calibre1"><span class="font1">Como Emmi sokaktan geçerken Erzurum’un fakir fukara kedi ve köpekleri bile saklanacak bir delik arardı. Ona selam versen dert, vermesen apayrı bir dertti. Kimi onun İran’dan, kimi Nahçıvan’dan, kimi de Malazgirt’ten geldiğini söylüyordu ama bu adam her nereden gelmişse, tutup bu gariban Erzurum ahalisinin başına zamanla bela olmuştu.</span></p>
<p class="calibre1"><span class="font1">Herkes, yaşlandıkça biraz düzelir, mağfiret dilenip halim selim biri olur diye bekledi. Lakin her geçen yıl biraz daha azıttı. Gerçi hakkını yememek lazım, itikatlı bir tarafı da vardı Como Emmi’nin ama yine de diğer huyları itikadını bir kalemde silip atardı. Dadaş madaş dinlemeden ondan bundan haraç alır, yan baktı diye milletin gözünü oyar, karı kıza laf atar, yanından geçen kendi halindeki kedicik kuyruğunu bacağına sürttü diye tutar zavallıyı duvardan duvara çarpar, hışto mahalle gençlerine bıçak sallama ve koluna jilet atma dersleri verirdi. Herkesin sıdkı sıyrılmıştı ondan. Lakin, Erzurum'da ona tek laf edecek bir Allah’ın kulu bile yoktu. Polis bunu alır içeriye, üç-beş gün sırayla üstüne çullanırdı ama yediği onca sopa bile ona kâr etmezdi.</span></p>
<p class="calibre1"><span class="font1">Malı mülkü yoktu Como Emmi'nin. Bir köşede saklı parası yoktu. Hastalansa bir tas çorba yapanı yoktu. Ama çelik gibi yüreği ve serçeparmağından eksik etmediği altın bir yüzüğü vardı. Sık sık paraya sıkışırdı. Milleti sülük gibi emdiği için kimsede para bırakmamıştı. İçecek bir damla kanyak ve bir dal derman parası bulamazdı bazen. Ama serçe parmağına dahi zar zor gelen o altın yüzüğü çıkarıp satmayı aklının ucundan dahi geçirmezdi. Ne yapıp eder, bir zaman sonra işleri yoluna koyar, onun bunun yakasına yapışıp tehdit eder, dudağında dermanı, ceketinin iç cebinde kanyağı sabahtan akşama Erzurum’un karlı sokaklarını adımlardı.</span></p>
<p class="calibre1"><span class="font1">Kimse onu Erzurum'da garipsemezdi. Arada bir Cuma’ya da gider, oruç da tutar, teravih namazında saflara katıldığı da olurdu. Lakin, kızgın cemaat, Como Emmi bir daha camiye gelmesin diye aralarında para toplayıp istihkakını eline sayardı.</span></p>
<p class="calibre1"><span class="font1">Kimseyi dinlemezdi Como Emmi. <sup class="calibre4">Ö</sup>ğleye doğru uyanır, o gün kafasına ne esmişse onu yapardı. Yeri gelir vatanımızı bölmek isteyenlere palayla saldırır, şehit cenazelerinde en ön safta yürür, yeri gelir sarkık bıyıklarının ucuyla bile adam döverdi. ikiye böldüğü Zaza markalı jiletinin bir parçasını dilinin üzerinde gezdirirkenjilet gibi laflar ederdi. Gülünce, sarkık bıyıklarının ucu havaya kalkardı. Sonra bir gün, artık nereden bir mesaj almışsa, aniden namaz niyazı terk eder, yeniden eski meziyetlerine dönerdi. Ot içer, su gibi kanyak tüketir, sağa sola sataşır, raydan çıkan cello bello çocukları hizaya getirmek için kafa göz yarardı şehirde.</span></p>
<p class="calibre1"><span class="font1">Como Emmi’nin kolu eskilerden, daha da bıçkın geçen gençlik günlerinden kalma jilet izleriyle doluydu. Kanyak bir şey değildi. Soğuktu Erzurum ve ısınmanın bir yolu da kanyak içmekti. Kanyağı bizim namlı şeyhler bile hoş karşılıyordu. Onun asıl meziyeti ottu. Sık sık Belediye Meyda-nı’mn ortasında çift kağıda sardığı otun dumanını içine çekip çok zaman sonra dışarı salardı. Kıvırcık saçları, sarkık bıyıkları, loşo dudakları, ortasından basılmış gibi duran burnuyla bir bela bulutu gibi Dağ Mahallesi, Şehitler, Gölbaşı, Mahallebaşı, Kurt Deresi, Çınçın Mahallesi'nde dönüp duruyordu daima.</span></p>
<p class="calibre1"><span class="font1">Kapkara bir yüzü vardı ve bir şeye kızarken bu kara yüzü daha da kara bir hal alıyordu Como Emmi'nin. Sağdan sola, soldan sağa, yukarıdan aşağıya, çapraz, sayısız jilet izi vardı kollarında. Sanki kolundaki bütün bu çizgiler bir bulmaca sorusu gibi yan yana gelmiş ve bu yaralara sebep olan birini soruyordu. Fakat bu bulmacayı Erzurum’da çözecek bir Allah'ın kulu bile yoktu.</span></p>
<p class="calibre1"><span class="font1">Bazen yanına kattığı birkaç tıfılla Erzurum’un gözelerine doğru yürür, dere kenarlarında rakı içenlerle yarenlik ederdi. Kimin elinde bir bağlama görse, o bıçkın haline rağmen rica edip bağlamayı alır ve belki de dünyanın en tiz perde</span><span class="font4">sinden o çok sevdiği türküyü çalardı. Ardından da, dilinin üzerinde gezdirdiği jileti yere tükürüp bir türküye başlardı Como Emmi. Lakin, çok geçmeden gözü ister istemez bağlamanın tiz perdesine basan serçe parmağına takılırdı. İşte o zaman iyi çaldığı bağlamayı yere bırakıp uzaktaki karlı dağlara bakardı. Gözlerini kısıp sağ elinin baş ve işaret parmaklarıyla sol elinin serçe parmağındaki yüzüğü sıkıntıyla evirip çevirir ve Altın </span><span class="font2">Yüzüğüm</span><span class="font4"> Kınldı türküsüne bu kez bağlama olmadan devam ederdi.</span></p>
<p class="calibre1"><span class="font4">Onca yılın tanışıydık. Hukukumuz zamanla kardeşlik sınırını dahi aştı. Lakin, onun bir güne bir gün başka bir türkü söylediğini, başka bir türkü çalarken ağladığını görmedim hiç.</span></p>
<p class="calibre1"><span class="font4">Fakat öyle zırıl zırıl ağlamazdı Como Emmi. O biçim ağlamak ne tabiatına, ne de cinsine yakışırdı. Türkünün, “emmim kızı!” nakaratına gelince yutkunur, gözlerini sular seller basar, sonra sessizce yanaklarından aşağı süzülürdü yaşlan. Ardından da hepimizi peşine takıp hiçbir şey olmamış gibi ova bayır yürümeye devam ederdi. Şehre gelip bölücülerin parti binasındaki camları yere indirir, Kızılbaş gençlere bulaşır, okuldan kızlı erkekli çıkan gruplara saldırırdı.</span></p>
<p class="calibre1"><span class="font4">Ama onun asıl hüneri ne ot, ne kolundaki jilet izleri, ne söylerken ağladığı bu türkü, ne de Erzurum’un baş belası bir vıcırgan olmasıydı. Kokuyordu Como Emmi. Teke gibi kokuyordu. Ekşimiş çöp gibi kokuyordu. Bingöl koyunları gibi kokuyordu. Onunla konuşanlar burunlarını çöp tenekelerine çevirmeyi bile daha makbul sayıyordu. Kokusu varacağı yere ondan önce gidiyordu. O dayanılmaz kokusu yüzünden kavga etmesine bile gerek kalmıyordu bazen. O masadan kalkınca çay bahçesine damlayan Hacı Emin, ondan geriye kalan kokunun unutulması için şişe şişe esans satıyordu. Ama yine de tüm Erzurumlular ondan dayak yememek için Como Emmi'nin varlığı ve kokusuna katlanmak zorunda kalıyordu.</span></p>
<p class="calibre1"><span class="font1">Fakat, kokusu her geçen gün daha da dayanılmaz bir hal alıyordu. Yıkanması için yapılan türlü teklifleri asla kabul etmiyordu. Bir gün esnaf arkadaşlarla oturup esaslı bir plan yaptık. Como Emmi’nin kiriyle kokusunu Hasankale Kap-lıcaları'nın bile paklamayacağını bildiğimizden, onu piknik adı altında Tortum Gölü'ne götürmeye karar verdik. Herkes birer ikişer suya atlarlarken, sonradan dayak yemek pahasına Como Emmi’yi göle yuvarlayacak, onu bir güzel yıkadıktan sonra pirüpak bir halde Erzurum’a armağan edecektik. Elimizdeki torbalara tıkıştırdığımız içkileri görünce hemen kuyruğunu salladı tabii bizimki. Çarçabuk ikna olup bizimle yollara düştü.</span></p>
<p class="calibre1"><span class="font1">Como Emmi, o gün ne yapıp ettiysek suya girip çimmedi. Kolunu bacağını tutup onu Tortum Gölü’ne sokmaya çalışanlara, “Dokunanın ecdadını sikerim!” diye tehditler savurdu. Kimine bıçak çekti hatta. Sonunda yeri göğü inletip suyun uzağında bir yere çekildi. Yaşlanmıştı ama hâlâ belanın önde gideniydi. Çaresiz, vazgeçti bizimkiler. Herkes suyun içinde güle oynaya yüzerken o bir ağacın altına kurulup kederle sigarasından içti. Onu ikna ederiz diye yanımızda getirdiğimiz içkilere saldırdı. Ardından da, eriyen kar sularıyla iyice gürleşen şelaleye çevirdi başını.</span></p>
<p class="calibre1"><span class="font1">Ondan beş-altı yaş küçüktüm ama beni sever sayardı. Yanına kurulup sigarasından istedim. Vermedi. Onun yerine, çorabında sakladığı kaçak Marlboro’dan ikram etti. Cesaret edip “Neden suya girmiyorsun Como Emmi?" diye sordum.</span></p>
<p class="calibre1"><span class="font1">Yorulmuştu belki de. Yanında yöresinde gezinenlerin burunlarını kapamasından, insan yerine konulmamaktan, çevresindeki herkesin onu hamama sokma çabasından, Erzurum'un baş belası olarak görülmekten bıkmıştı. Konuşmaz sanıyordum ama konuştu Como Emmi:</span></p>
<p class="calibre1"><span class="font1">“Eskişehir yüzünden,” dedi.</span></p>
<p class="calibre1"><span class="font1">“Anlamadım Emmi?” dedim.</span></p>
<p class="calibre1"><span class="font1">Sanki Tortum Şelalesi akmayı bırakmış da kendisi akıyor-muş gibi gürül gürül konuşmaya başladı bir anda. Kurduğu her cümlenin bitiminde nokta niyetine bir bardak votka dikti kafasına. Başını öne eğdi ve o gün bana Eskişehir’in başına nasıl bir bela açtığını anlattı.</span></p>
<p class="calibre1"><span class="font1">Çok küçükken kış, bir kıyamet gibi çökmüş Erzurum’un üzerine. Çarşı merkezine çıkan yollar öyle çok buz tutmuş ki o yıl Erzurum’dan biri kış olimpiyatlarına hazırlansa, kesin derece yaparmış. <sup class="calibre4">Ö</sup>yle çok kar yağmış, yollar öyle çok buz tutmuş ki, Kırıkçı Salim, kapısına dayanan Erzurumlulardan kazandığı paralar sayesinde evinin üzerine bir kat daha çıkmış o yıl. Evliya Çelebi'nin Erzurum için anlattığı damdan dama zıplarken havada donan kedilere yenileri katılmış. <sup class="calibre4">Ö</sup>yle felaket bir kışmış yaşanan. Soğuklar bir türlü kesilmek bilmemiş. O havada banyo yapmak akıl kârı olmadığı için haliyle bir zaman sonra herkes hatır hutur kaşınmaya başlamış.</span></p>
<p class="calibre1"><span class="font1">Bir perşembe akşamı Erzurum'daki bütün banyo kazanlarına odunlar atılıp sular ısıtılmış. Como Emmi’nin annesi, aralarında bir-iki yaş olan kardeşlerini sırayla banyoya çağırmış. Cayır cayır yanan banyo sobasının önünde yıkanan çocuklar havlulara sarınıp hızla odaya kaçışmış. Bütün yoksul evlerinde olduğu gibi onların evinde de sadece bir soba ya-nıyormuş o zaman. Çocuklarını birer ikişer yıkayan annesi, havluyu sarıp sobanın yandığı odaya göndermiş yavrularım. Soğuk koridorlardan geçen kardeşleri hızla odaya girip sobanın başında ısınırken sıra ona gelmiş.</span></p>
<p class="calibre1"><span class="font1">O zaman da yaramazın tekiymiş bizimki. Yıkanmamak için çok diretmiş ama annesi onu su tasını başına vura vura yıkamış. Kovadaki son suyu başından aşağıya boca ettikten sonra, ısınması için odaya yollamış oğlunu. Havluya sarınan küçük Como hızla odaya koşmuş. Çoktan yıkanıp soba başında ısınan kardeşleri odada neşeyle gülüp oynuyormuş. Kardeşleri görmesin diye, sırtını onlara dönüp önündeki ıslak havluyu açmış. Arada bir korkuyla kardeşlerine dönüp “Bakmayın lan!” demiş.</span></p>
<p class="calibre1"><span class="font1">Kardeşleri de tıpkı kendisi gibi yaramazmış. Sırtını bir havluyla kapatan Como’nun önünü görmek için türlü şakalar yapmışlar ona. Kardeşleri “Gördük, gördük!” diye çığlık atarken farkında olmadan iyice sobaya yaklaşmış bizimki. Arkasındaki kardeşlerini kollamak isterken, ileriye doğru uzattığı karnının sımsıcak sobaya yaklaştığını görememiş. Kardeşinin, bacaklarına sardığı havluyu almak için yaptığı son hamleyle karnı sımsıcak sobaya yapışmış.</span></p>
<p class="calibre1"><span class="font1">Hastaneydi, günlerce süren tedaviydi, envaiçeşit krem ve otlardı; en sonunda iyileşmiş ama karnının tam ortasında kocaman bir Eskişehir yazısı hatıra kalmış ona. O günden sonra da doğru dürüst yıkanmamış. Gözaltına alındığı zamanlar polisler ona tazyikli su tutarmış da, o sayede yıkanırmış bir tek. Yarası yıllarla iyileşmiş ama Eskişehir Soba Sa-nayi’nin armasıyla bazı harfleri hâlâ bir mühür gibi karnının tam üzerinde kazılıymış. O günden beri su ve ateşten sırf bu yüzden uzak durmuş.</span></p>
<p class="calibre1"><span class="font1">Bizimkiler suyun içinde hâlâ neşeyle şakalaşıyordu. Como Emmi, başparmağı ile işaretparmağı arasında çevirip durduğu sigarayı serçe parmağının arasına sıkıştırdı. Gömleğinin düğmelerini çözüp atletini yukarı çekti. O an kesif bir koku yayıldı etrafa. Kusacak gibiydim ama yine de merakla ona bakmaya devam ettim. Ardından yere uzanıp yara içindeki karnını gösterdi Como Emmi. Kimi harfler zaman içinde silinip gitmişti ama özellikle “E” harfine benzeyen bir çizik ile Eskişehir Soba Sanayi’nin arması gibi duran garip bir yara vardı karnında.</span></p>
<p class="calibre1"><span class="font1">Belki de yalan söylüyordu, kimbilir. Bu yaralar ona kanlı bir kavgadan da yadigâr kalmış olabilirdi. Atletini indirip düğmelerini iliklerken sırtını yeniden dibinde oturduğumuz ağaca yasladı. Gözüm kolundaki izlere takıldı ister istemez.</span></p>
<p class="calibre1"><span class="font1">“Peki bu jilet izleri,” dedim, “bunların sebebi ne?”</span></p>
<p class="calibre1"><span class="font1">Sustu. Derin bir ah çekip sigarasına davrandı.</span></p>
<p class="calibre1"><span class="font1">“Onlar aşktan,” dedi Como Emmi.</span></p>
<p class="calibre1"><span class="font1">“Acıtmıyor mu bu yaralar?” diye sordum.</span></p>
<p class="calibre1"><span class="font1">Como Emmi, kolundaki izleri ilk kez görüyormuş gibi evirip çevirip jilet izlerine baktı. Başparmağını uzun ve derin bir jilet izinin üzerine koyup yavaş hareketlerle yarayı takip etti. Bir noktalama işaretini vurgular gibi üç kere arka arkaya pat pat diye inip kalktı yaranın sonundaki parmağı. Sonra, bana mı yoksa kendisine mi söylediğini anlayamadığım incecik bir sesle:</span></p>
<p class="calibre1"><span class="font1">“Yarası acıtmıyor da hatırası acıtıyor bazen,” dedi.</span></p>
<p class="calibre1"><span class="font1">O günden sonra hemen hemen hiç konuşmadı benimle. Hırgür çıkmasın diye avcuna birkaç kuruş sıkıştıran esnafların etrafında gezip durdu bütün gün. Sonra da istihkakını denkleştirdiğine kanaat getirip gözden kayboldu. Son demlerinde, gençliğinin yaman günlerinden eser yoktu. Konuşurken sık sık öksürüyordu. Para biriktirdiğini söylüyordu. Gidecekti Erzurum’dan. <sup class="calibre4">Ö</sup>lmese, kim bilir nereye gidecekti.</span></p>
<p class="calibre1"><span class="font1">iki gece önce Belediye Meydanı’ndaki çocuk parkında gördüm onu. Dağılmıştı âdeta. Yüzü gözü berbat haldeydi. Yetmiş iki yaşındaki adam, soğuk havada gacır gucur sesler çıkaran salıncağa kurulmuş ayaklarından güç alarak sallanıyordu. Karşıdaki bankta eski bir valiz duruyordu. Bir gözü o valizde sallanırken, gideceğini anlamıştım. Yeşil sabun kokusu çarpıyordu burnuma. Besbelli onca yıldan sonra ilk kez yıkanmıştı. Bir yandan da, o çok sevdiği türküyü mırıldanıyordu. Lafı uzatmanın, kelimeleri oradan alıp buraya koymanın bir anlamı yoktu. Yanına yaklaşıp “Çok mu sevdin onu Como Emmi?” diye sordum.</span></p>
<p class="calibre1"><span class="font1">Hayretler içinde bana baktı ama hiç ses etmedi. Bir an salıncağı durdurup yüzüme baktı ve yeniden sallanmaya başladı.</span></p>
<p class="calibre1"><span class="font1">“Pardon Emmi,” dedim, “yanlış bir şey sordum herhalde."</span></p>
<p class="calibre1"><span class="font1">Yanımızdan geçen bir kamyon yokuşu çıkarken kara dumanını ardında bırakarak gözden kayboldu. Erzurum sokakları yine böyle buza kesmiş, kedi köpekler ısınmak için inlerine çekilmişti. Como Emmi’nin oturduğu salıncak bile buz tutmuştu. Konuşmaz sanıyordum ama konuştu. Ama bana değil, asıl hikâyesini sanki daha çok kendisine anlattı.</span></p>
<p class="calibre1"><span class="font1">“Çok sevmiştim onu,” dedi birden. Sanki bu cümle derdini yeterince anlatmıyormuş gibi, yutkunup, “Çok sevmek laf mı?” dedi peşinden. “Bu jilet izleri, bu otlar, bu şişeler ne ki!”</span></p>
<p class="calibre1"><span class="font1">Yeniden bacaklarından güç alıp sallanırken, sanki o an üzerinden yükselen yeşil sabun kokusuna amber kokusu da karıştı. Yepyeni elbiseler giymişti. Tıraş olmuş, sarkık bıyıklarının uçlarım kesmiş, ayağına yeni ayakkabılar geçirmişti. Sallanmayı bırakıp karşıdaki banka geçti. Valizinin fermuarım açıp içinden bir şişe kanyak çıkardı. “Çok mu sevmiştin onu?” sorusunu ben değil de, sanki o kendisine sormuş gibi, dönüp yeniden bana baktı. Kapağını açık bıraktığı kanyağı kederle bana uzattı.</span></p>
<p class="calibre1"><span class="font1">“Günlerce peşinden koşmuştum. Peşinden koştum derken, şimdiki dızdızlar gibi değil, gizli gizli yaptım bunu,” dedi. Sonra şişeden bir yudum alıp konuşmaya devam etti.</span></p>
<p class="calibre1"><span class="font1">“Emmim kızıydı. Ama aramız bozuk olduğu için gidip gelmiyorduk onlarla. Evlerinin önü yoldu. O yolu günler geceler boyu kendi yolum bildim. Arada bir perdeyi aralayıp bana bakıyor, sonra da içeri kaçıyordu. Bazen bağ bostan vakitleri orda hurda karşıma çıkıyordu. Beraber yürüdüğü kızlar, dönüp kıkır kıkır bana bakıyor ama o bakmıyordu.”</span></p>
<p class="calibre1"><span class="font1">“Sonra emmi?” dedim merakla.</span></p>
<p class="calibre1"><span class="font1"><sup class="calibre4">Ö</sup>zenle sardığı otunu yakıp ilk dumanını ciğerlerine indirince yüzünü ekşitti. Gözleri sulandı dumandan.</span></p>
<p class="calibre1"><span class="font1">Elinin tersiyle gözlerini silip “Sonra, ana-babası hariç duymayan kalmadı işte,” dedi. “Kıza da kimse yanaşamaz oldu benim korkumdan. Böyle örülmüş kumral saçlar, gelip bembeyaz yüzüne yerleşmiş peygamber yeşili iki göz, allı pullu yazmalar, beyaz çoraplar, incecik beline sardığı kemer... ”</span></p>
<p class="calibre1"><span class="font1">Devamını getiremedi. Sanki aynı noktada takılı kalmış gibi, “incecik beline sardığı kemer,” deyip durdu habire. Ağlayacak diye bekledim ama ağlamadı. Ağlayamıyordu. Su ve tuz lazımdı ağlaması için. Unutması, çok sonra yeniden hatırlaması gerekiyordu. Ama hiç unutamamıştı Como Emmi.</span></p>
<p class="calibre1"><span class="font1">Elindeki ottan bir yudum alıp dumanını kimbilir kaç zaman sonra dışarıya saldı.</span></p>
<p class="calibre1"><span class="font1">“<sup class="calibre4">Ü</sup>ç yıl sonra açıldım ona,” dedi, “aşkımı yıllarca içime attıktan, değil başkalarına, kendime bile itiraf edemedikten sonra artık daha fazla dayanamadım."</span></p>
<p class="calibre1"><span class="font1">Başımı öne eğdim. Anlamıştım. Kız onu reddetmiş, Como Emmi de raydan çıkmıştı. Bunca dağılmanın, hem kendini hem de bütün bir Erzurum’u heder etmenin başka bir izahı yoktu çünkü.</span></p>
<p class="calibre1"><span class="font1">“Filan gün filan saatte okul bahçesine gelsin diye haber gönderdim ona. Okul, kasabanın dışındaydı. <sup class="calibre4">Ö</sup>ğrenciler dağılıp gittikten sonra gören olmazdı bizi. İstiklal Marşı okunduktan sonra gelmesini tembihlemiştim. Okulun dağılmasını fırsat bilip üç-beş kelam edecektim.”</span></p>
<p class="calibre1"><span class="font1">Salıncaktan kalkıp ayağa dikildi. Ellerini bacaklarına yapıştırdı. Sanki yıllar önceki bir törene gitmiş, görevini ifa edip geri dönmüştü. Birden kendine gelip bank yerine yeniden salıncağa kuruldu. Ayaklarını yere koyup sallanmaya başladı. Gidip geldikçe kafası daha fazla dumanlandı.</span></p>
<p class="calibre1"><span class="font1">“O gün bahçede, Karabekir Paşa gibi dimdik bekleyip durdum,” dedi, “içim içime sığmıyordu. Marş biter bitmez, gelmesini tembihlemiştim habercilere. Fakat o gün milli marşın iki kıtası değil de sanki on kıtası birden okunuyordu.</span></p>
<p class="calibre1"><span class="font1"><sup class="calibre4">Ö</sup>yle geçmedi zaman. O yaz, sağda solda çalışıp ona altın bir yüzük almış, o sabırsızlıkla beklediğim buluşmanın ertesinde de parmağına geçirecektim.”</span></p>
<p class="calibre1"><span class="font1">Çabuk bitmesin diye avcuna sakladığı sigarasından bir yudum aldı. Bir ara ayağa kalkıp salıncağı sallamayı düşündüm ama sonra vazgeçtim. Heri geri hareket ettikçe, sanki zamanın iplerini tutup geri bırakıyordu.</span></p>
<p class="calibre1"><span class="font1">“Hava kararırken gelip okul bahçesindeki salıncağa kuruldu böyle. Birileri var mı diye etrafına bakıp durdu ama benim yüzüme bir kere bile bakmadı. Gözlerini yere dikip ayakkabılarıma baktı. Çıkarıp bir sigara yaktım. Kendimi reddedilmeye çoktan hazırlamıştım. Gece için ayırdığım ot, kafama dikeceğim içkiler, bu tören bitince bir kuyumcuya satacağım yüzük ceketimin cebinde duruyordu. Akşam dinleyeceğim ayrılık türküleri bile hazırdı. Salıncakta sallanırken, dönüp yüzüme bile bakmadı ama utançtan kıpkırmızıydı. Boğazımı temizleyip, böyleyken böyle dedim işte. Hiç ses etmeden beni dinliyordu.”</span></p>
<p class="calibre1"><span class="font1">Meselenin esasına gelmek için, bir an boş bulunup “Kız seni reddetti tabii,” dedim, “bu halin de onun yüzünden." Acı acı gülüp sigarasından bir yudum aldı yine.</span></p>
<p class="calibre1"><span class="font1">“Daha kötüsü oldu," dedi.</span></p>
<p class="calibre1"><span class="font1">“Daha kötüsü?”</span></p>
<p class="calibre1"><span class="font1">“Kabul etti!"</span></p>
<p class="calibre1"><span class="font1">“E ne güzel işte Emmi. O da sevmiş seni,” dedim heyecanla.</span></p>
<p class="calibre1"><span class="font1">“O da öyle dedi. Cumali, dedi gözlerini yere dikip, ben de seni seviyorum.”</span></p>
<p class="calibre1"><span class="font1">“Daha sonra ayrıldınız o zaman? Bu halin ondan,” dedim. Yüzüme bile bakmadı. Durduk yere bir öksürük tuttu onu ama bir türlü bitmek bilmedi. Sırtına vurdum öksürüğü geçsin diye. Cebinden kanyağını çıkarıp birkaç yudumunu ağzına döktüm. Gözleri yuvalarından çıkacak gibiydi. Zaten</span></p>
<p class="calibre1"><span class="font1">hastaydı son zamanlarda. <sup class="calibre4">Ü</sup>zerine, bu Erzurum soğuğunda tutup hamama gitmiş, sonra da ıslak ıslak dışarı çıkmıştı. Galiba zatürre olmuştu.</span></p>
<p class="calibre1"><span class="font1"><sup class="calibre4">Ö</sup>ksürüğü geçince yere bastırdığı ayaklarından güç alıp salıncağı var gücüyle yeniden sallamaya başladı. Arada bir salıncağın zincirlerini tutan eline, serçe parmağına geçirdiği yüzüğe bakıyordu. Zincirlerden çıkan gacır gucur sesler yüzünden kafam karışmıştı. Ayağa kalkıp durdurdum onu. “Sonra Emmi?” diye sordum.</span></p>
<p class="calibre1"><span class="font1">“Bunu beklemiyordum,” dedi, “hiç beklemiyordum. Bir şey diyemedim kıza. Ben hep reddedilmeye hazırlamıştım kendimi. Sevgiliyken ne yapılır bilmiyordum ki!”</span></p>
<p class="calibre1"><span class="font1">“Reddettin yani kızı?”</span></p>
<p class="calibre1"><span class="font1">“Reddettim,” dedi.</span></p>
<p class="calibre1"><span class="font1">“Neden?”</span></p>
<p class="calibre1"><span class="font1">“Hazır değildim,” dedi, “hem aşk böyle kolayca düğümlenen bir şey değildi bana göre. Aldım başımı gittim ben de.” “Nasıl gittin?”</span></p>
<p class="calibre1"><span class="font1">“Gittim işte, dönüp arkama bile bakmadım o gün.” “Yapma Emmi ya, yazık etmişsin kendine,” dedim. Gözlerini yere dikip mır mır o çok sevdiği türküye başladı yeniden. Sesi bir yükseldi, bir düştü. Ardından tekrar konuşmaya başladı:</span></p>
<p class="calibre1"><span class="font1">“Sonraki günler evlerinin önünden bir kere bile geçmedim. Birkaç sefer bunun bir-iki kız arkadaşı haber gönderdi bana. Gel, seninle konuşacak, dediler.”</span></p>
<p class="calibre1"><span class="font1">“Gitmedin.”</span></p>
<p class="calibre1"><span class="font1">“Gitmedim,” dedi. “Eski düzenime döndüm. Nerde bir it kopuk, nerde bir hışto, onun peşine düştüm. Otlar, içkiler, jiletler, öyle böyle bugüne geldim işte. O şehir bu şehir derken de Erzurum’un yolunu tuttum genç yaşımda.”</span></p>
<p class="calibre1"><span class="font1">Yutkuna yutkuna, “Peki ya o?” diye sordum.</span></p>
<p class="calibre1"><span class="font1">Gözlerini yeniden serçe parmağındaki yüzüğe dikti:</span></p>
<p class="calibre1"><span class="font1">“Hiç bilemedim,” dedi, “bir rüya olup ömrüme yapıştı o günden sonra.”</span></p>
<p class="calibre1"><span class="font1">“Peki ya sen?” dedim kederle.</span></p>
<p class="calibre1"><span class="font1">“Ben?”</span></p>
<p class="calibre1"><span class="font1">Anlamamıştı.</span></p>
<p class="calibre1"><span class="font1">“Ne olmuş bana?” dedi gözlerini şaşkınlıkla açarak.</span></p>
<p class="calibre1"><span class="font1">“Yok bir şey Emmi!” dedim, “Sana hiçbir şey olmamış amma koyayım!”</span></p>
<p class="calibre1"><span class="font1">Ben küfür edince böyle hırıltılı hırıltılı güldü Como Emmi. Hoşuna gitti onun geçmişine hayıflanmam. Zaten böyle adamların bir tek derdi olurdu. Arkalarından konuşulsun, ne acılar çektikleri görülsün, cümle âlem kendilerini nasıl heder ettiklerini anlatsın diye kıyarlardı ömürlerine.</span></p>
<p class="calibre1"><span class="font1">Dudağında yarım sigarası, gülümseyip durdu bütün gece. Bir vakit daha meydandaki çocuk parkında kaldık. Gece ilerledikçe hava iyiden iyiye buza kesmişti. Erzurum’a sanki yaz başı yeniden kar yağacaktı. Saati sordu. Güneşin doğmasına henüz dört saat vardı. Kucaklaşıp helalleşirken, ayrılık vaktinin yaklaştığını, Allah kısmet ederse sabah erkenden yola çıkacağını söyledi.</span></p>
<p class="calibre1"><span class="font1">Sabah, Aziziye Parkı'ndaki bu bankların üzerinde bulmuşlar onu. Başını valizinin üzerine koymuş, öylece yatıyormuş. Kimse anlamamış bile öldüğünü. Meğer, sabah bir damla gözyaşına muhtaç, bu dünyadan çekip gitmiş Como Emmi. Bize de bu yalan dünyada helvasını yemek düştü.</span></p>
<p class="calibre1"><span class="font1">ON DÖRDÜNCÜ BÖLÜM</span></p>
</body>
</html>
