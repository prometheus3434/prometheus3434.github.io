<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="font4">BURSA</span></p>
<p class="calibre1"><span class="font2">“Kadeh bitiyor, susuzluğum olduğu gibi kalıyor (...)</span></p>
<p class="calibre1"><span class="font2">Belki de sadece aramak ve bütün kapılan çalmak kâfidir.” Ahmet Hamdi Tanpınar</span></p>
<p class="calibre1"><span class="font1">Onu Bursa Otogarı’ndan alıp şehir merkezine doğru götüren minibüs şehrin asırlık mahallelerine girdiğinde, Ağıtçı Kadın'ın dikkatini Bursa’daki eski evlerin kiremit üstü taşlarla örülü çatıları çekti. Methini tek göz odalı evindeki radyonun haberlerinden duyduğu o meşum lodos uçurmasın diye çatıların üzerine aralıklarla yassı taşlar konmuştu. Lodos yüzünden elinde sıkıca tuttuğu kağıtta çalakalem yazılan harflere baktı.</span></p>
<p class="calibre1"><span class="font1">Hayatı boyunca yazıya ihtiyaç duymamıştı. Onun nazarına göre, yazı derdini saklayanların icadıydı ve sahteydi. O ömründe yalnızca ses ve söze inanmış, derdini bu ikisine dökmüş, kamını bu sayede doyurup dünyanın gamıyla derdine yine bu sayede katlanmıştı. Bir an, elinde tuttuğu kağıttaki harflerin ilk kez talihinin çarklarını çevirmeye hazırlanan yegane işaretler olduğunu düşünüp kabaran yüreğini yatıştırmaya çabaladı. Fakat Konya’daki çocuğun sabaha karşı bir kağıda aceleyle yazdığı bu harflerin onun kaderinin bir parçası olduğunu düşündükçe heyecanı bir kat daha artıyor, kırışmış yüzünü soğuk terler basıyordu. Onca zamandır izini sürdüğü Heves Ali’yi bu kez sahiden de bulacağı için camdan dışarı, yüzü gözü çarpılmış gibi bakıyordu.</span></p>
<p class="calibre1"><span class="font1">Konya’daki demiryolu emeklisi adamın Heves Ali olmadığını ancak hikayenin sonunda eline tutuşturulan resme bakınca anlayabilmişti. Bu adamın Heves Ali’nin aksine mavi gözleri olmadığı gibi, yakışıklılıktan yana talihi de yoktu. Çocuk, tüm güzelliğini rahmetli annesinden almıştı. Yaşlı kadın hezimetle bir kenara çekilmiş, içinden gelmediği halde o iki katlı kagir evde üç gün üç gece ağıt yakmış, üçüncü günün sonunda kendi talihsiz kaderini hatırlamış ve kendisine gösterilen bir odada uyuyup kalmıştı. Nihayet günler sonra gördüğü rüyada bir ses işitmemiş ama her yanını aniden yemyeşil ağaçlar sarmıştı. Bilmediği bir şehirde yürürken yolunu kaybetmiş ve çok sonra ormanın derinliklerinde yine aynı sesi duymuştu. Heves Ali, onu bu kez Bursa'ya çağırıyordu.</span></p>
<p class="calibre1"><span class="font1">Elli yıl boyunca kavuşmaktan çok aramanın, varmaktan çok ayrılmanın lezzetini aldığı için bunca yaklaştığı Heves Ali’yle karşılaşınca ne yapacağını, kalan ömrünü neyle tamamlayacağını henüz bilemiyordu. Hayatının gayesi elinden alınacakmış gibi bir yandan Heves Ali'yi bulmak istemiyor ama diğer yandan da ona ömrünü dar eden bu adamı son bir kez görmek, onca yıl sonra ödeşmek için çırpınan kalbine söz geçirmeye çalışıyordu. Koltuğunda diken varmış gibi oturduğu yerde sabırsızlıkla sağa sola kaykılıyor, onları otogardan alan minibüsteki diğer yolcularla birlikte şehir merkezine varmayı bekliyordu. Herkes, henüz uykusunu alamamış şoföre gideceği semti söylerken, Ağıtçı Kadın yılların dalgınlığıyla söze girmek yerine, elindeki kağıdın kırışan yerlerini düzleştiriyordu.</span></p>
<p class="calibre1"><span class="font1">Dışarıda ortalığı silip süpüren bir rüzgar, türlü boylarda minareler, han ve hamamlar, kümbet ve çeşmeler arasında önüne kattığı her şeyi telaşla gökyüzüne salıyordu. Yeni doğan güneş Uludağ’ın henüz erimemiş yüzünde parıldarken, yaşlı kadın arada bir minibüsün camlarından geçen martılar görüyor, ancak başını çevirip çevreye bakmasına rağmen denizi göremiyordu.</span></p>
<p class="calibre1"><span class="font1">Doğa Bursa’da yeni yeşillenmişti. Uzayıp giden tepelerde yapılan gösterişli binalar göze çarpıyordu. Ama ne yaparsa yapsın, bu binalar ağaçlarla bir türlü baş edemiyordu. Bu şehirdeki ağaçlar, o namlı lodosu ve karlı kışlarına rağmen hiç yaprak dökmeden bahara varmıştı sanki. Uzaklarda zar zor seçilen tarlalardan bereket fışkırıyor, hasbelkader yere düşen bir meyve çekirdeği bile burada bir bahar sonra ağaca dönüşebiliyordu.</span></p>
<p class="calibre1"><span class="font1">Yaşlı kadın bazen ara sokaklara giren minibüsün penceresinden gördüğü sayısız evliya türbesi için ellerini açıp dua okuyordu. Bazen de bu koca şehirde aniden karşısına Heves Ali çıkacakmış gibi başını merakla dışarı çevirip gözünü sokakta gördüğü yüzlere dikiyor, çok geçmeden de şehrin bir saat gibi dakik işleyen düzenine bakıyordu. Lakin, düzenli kâgir evleri, pirüpak sokakları, sokaklardan geçen halim selim insanlarına karşın Bursa'da yaşlı kadının içinden söküp atamadığı bir kasvet vardı. tik zamanlar bu kasveti Heves Ali’nin bu şehirde yaşıyor olma ihtimaline bağladı ama minibüs şehrin eski mahallelerinde yol aldıkça, bu duygunun kendisine değil, daha çok Bursa’ya ait olduğunu fark etti.</span></p>
<p class="calibre1"><span class="font1">Bir zamanlar yedi düvele hükmetmiş bir başşehirken, tahtı tez zamanda elinden alınıp önce Edirne'ye, peşinden de Istanbul’a verildiği için Bursa'nın çehresinde tuhaf bir terk edilmişlik hissi vardı. Zaten Osman Gazi'nin heykeli bile Bursa’yı değil, İstanbul’u işaret ediyordu. Dışarıda okula doğru yol alan gençler, şehrin dışındaki fabrikalara gitmek için durakta servis bekleyen işçiler, tabelaları bile ileri geri sallayan bu lodosta sabah yürüyüşüne çıkmayı göze almış yaşlılar, yeni güne hazırlık yapan lokantacılar bile şehrin yüzüne yıllarla birlikte daha da fazla sinen bu kasveti da-ğıtamıyordu.</span></p>
<p class="calibre1"><span class="font1">Minibüsten inen yolcular, onları bekleyenlere sıkıca sarılıp bavullarını peşi sıra sürüklerken dönüp aracın içindeki tek tük yolculara baktı. İçeride kalan yolcular, arka sıralardan önlere doğru ilerliyor ve servis şoförüne gidecekleri semtleri tarif ediyorlardı. Sıranın kendisine geldiğini düşünen Ağıtçı Kadın, elindeki buruş buruş kağıdı şoföre ulaştırıp kağıtta yazılan yerde ineceğini söyledi.</span></p>
<p class="calibre1"><span class="font1">Bir yandan araba kullanıp diğer yandan kağıttaki eğri büğrü yazıyı sökmeye çalışan çakır gözlü şoför dikiz aynasından kızgınlıkla paspal giyimli yaşlı kadına bakarken, kağıtta tarif edilen yeri geçtiklerini söyledi.</span></p>
<p class="calibre1"><span class="font1">Hemen arkasında oturan bir yolcuya “İpini koparan Bur-sa’ya geliyor,” diye söylenen şoför, başını çevirip adresteki yeri çoktan geçtiklerini, kadının ilerideki durakta inmesi gerektiğini tekrarladı. Ardından da, yürüyerek kaybolacağını, durakta indikten sonra kendisini Setbaşı’na götürecek minibüslere binmesi gerektiğini hatırlattı.</span></p>
<p class="calibre1"><span class="font1">Bir an evvel Heves Ali'yi bulmak gayesiyle yanıp tutuşan Ağıtçı Kadın, durmaksızın hedefini düşündükçe ondan her seferinde daha da uzaklaştığını fark etti. Araçtan inip çaresizce etrafına bakınca umutsuzluğu bir kat daha arttı. Bursa üzerine üzerine geliyor, üstelik bir an bile hızını kesmeyen lodos, elbisesinin yırtık yerlerine dolup onu neredeyse havaya uçuruyordu. Elindeki asayı sertçe yere vurarak ilerlerken, bir an Bursa'nın lodosla nemlenen havası yüzünden içinin bulandığını, artık istese de bu şehirde Heves Ali’yi ömrü billah bulamayacağını hissetti.</span></p>
<p class="calibre1"><span class="font1">Yaşlı kadın yıllar yılı adını sanını bilmediği şehirlerde onu karşılayanlar yüzünden şehrin kendisiyle hiç cebelleşmemiş; ağıdını yakmış, gözyaşlarını döktürmüş, göz silimliği-ni alıp evine dönmüştü. Lakin son zamanlarda bu birbirinden büyük ve tuhaf şehirlerde bir başına dolaşıp durmaktan adeta içi dışına çıkmış ve etrafına hep bir kaybolmuşluk hissiyle bakmıştı.</span></p>
<p class="calibre1"><span class="font1">Elbisesini bir balon gibi şişiren lodostan korunmak için bir trafik direğine tutundu. Yoldan körüklü otobüsler, timsah resimleriyle bezeli dolmuşlar, sakince yol alan otomobiller geçerken nerede olduğu ve nereye, nasıl gitmesi gerektiği konusunda en ufak bir fikri yoktu. Heves Ali onu Bursa’ya çağırmış ama tam olarak nerede olduğuna dair bir işaret vermemişti. Tanı taziye evinden ayrılırken, aklına birden adamın cebinden çıkan adres gelmiş ve adresi aceleyle yazdırdıktan sonra yeniden yollara düşmüştü.</span></p>
<p class="calibre1"><span class="font1">Zaman bu şehirde kendi yaşlı gövdesi gibi ağır işliyordu. Fomara Meydanı’nda etrafına bakarken, bu şehirde saatlerin arada bir durduğunu ve Bursa’da zamanın saatlerle değil, sadece rüzgarla ölçülebileceğini düşündü. Sanki burada, insanlar rüzgarın şiddetine göre yol alıyor, işlerini rüzgarın sesine göre taksim ediyordu.</span></p>
<p class="calibre1"><span class="font1">Sonunda, elbiseleri rüzgarla uçuşmasın diye sıkıca sarınan, henüz gözünü açmamış insanların bekleştiği bir durağa yanaşıp elindeki kağıdı durakta bekleyen gençten bir çocuğa uzattı. Kulağına taktığı wolkman kulaklığını çıkarmaya bile tenezzül etmeyen genç, dinlediği şarkının bölünmesinin kızgınlığıyla, ona yolun karşısı yerine durağın arka ta-raflnı gösterdi. Böylece yaşlı kadın, yolun karşısına geçmek yerine, arkasını dönüp yüksek duvarlı hanlardan daha ileride, bir çınar ağacının dalları arasından yükselen ihtişamlı bir camiye yöneldi. Durağa yanaşan otobüse doluşan kalabalığın arkasından öylece bakarak, sanki gideceği yeri biliyormuş gibi Bursa’nın daracık sokaklarında yürümeye başladı.</span></p>
<p class="calibre1"><span class="font1">Bazen günlerdir üzerine sinen yolun yorgunluğuyla sokak başlarında durup soluklanıyor, sık sık kesilen nefesi yüzünden Heves Ali'ye beddualar okuyor, sonra yeniden Bursa’nın dik yokuşlarında karşısına aniden çıkacak bir evin hasretiyle sağına soluna bakınıyordu.</span></p>
<p class="calibre1"><span class="font1">Camekanlarda renk renk havlu ve nevresimler, envaiçeşit kestane şekerleri olan dükkanlar henüz açılmamıştı. Çöpçüler sokakları temizliyor, kadınlar çocuklarını okula yol-culuyor, börekçiler müşterilerinin siparişlerini yetiştirmek için didiniyor, polisler karman çorman trafiğe düzen vermeye çabalıyordu. Hangi yöne gideceğini bilemeden yürüyen Ağıtçı Kadın, arada bir durup birini arıyormuş gibi kapalı dükkanlardan içeri bakıyor, kimseyi göremeyince yeniden yürümeye devam ediyordu. Sonunda bir dükkanın camında yan yana dizilen çelik bıçakların ışıltısıyla yerinde kalakaldı ve camekanda ona göz kırpan usta işi keskin bıçaklara merakla bakmaya başladı.</span></p>
<p class="calibre1"><span class="font1">Yıllar yılı onu hep yasla andığı için aklından bir kere kötü geçirmediği, kazasını belasını hep kendi üzerine aldığı Heves Ali'nin yüzü bir nefret tohumu gibi bir anda gelip karşısına kuruldu. Bir gözü Heves Ali'nin çok uzaklarda kalmış yüzünde, bir gözü keskin Bursa bıçaklarında kaldı. Onunla olan hesabını bu bıçaklardan biriyle halletme fikri kinle ışıldayan kalbine işte tam o anda yerleşti.</span></p>
<p class="calibre1"><span class="font1">Onu karşısına alıp hesap soracak, kendisini yıllar önce neden bir ceset gibi geride bıraktığını öğrenecek, ikna olmaz, yaşlı adamın yüzünde en ufak bir pişmanlık belirtisi görmezse, onu bu şehrin bıçaklarıyla oracıkta yere serip etlerini köpeklere pay edecekti. Fakat bir türlü açılmayan dükkan yüzünden bu fikrinden vazgeçip, içinden bir türlü atamadığı bir öfkeyle yeniden Bursa sokaklarında yürümeye başladı.</span></p>
<p class="calibre1"><span class="font1">Aslanağızlı asasına zorlukla tutunurken, bir anda içine karalar düştü ve tüm ruhunu saran bu duygudan kurtulmak için ağıt yaktı. Kimselerin bilmediği hikayesini acı ve garip kelimelerle yine kendisine anlattı. Üzerindeki yırtık pırtık elbisenin gözeneklerinden içeriye dolan lodos hızını kesmiş ama bu sefer de Bursa’nm üzerine yağmur bulutları çöreklenmişti. Onca zaman ağzının içinde dönüp duran ağıda rağmen bir kez bile ağlamamıştı. Onun yerine, taş sokaklara, çoktandır sırasını bekleyen yağmur bulutlarından kopan birkaç damla süzüldü.</span></p>
<p class="calibre1"><span class="font1">Hızını giderek artıran yağmurda yürürken ne Ulu Ca-mii’nin duvarlarındaki su sesini dinledi, ne de Kozahan ve Kapalı Çarşı’nın onu çağıran gizli geçitlerini umursadı. Onarım görmüş cumbalı evler, onların yanı başında yükselen yeni apartmanlar, her sokakta karşısına çıkan eski çeşmeler, cami ve mescitlerin avlusunda sere serpe yatan evliya mezarları, her tarafından türlü renklerde bitkiler fışkıran sokaklardan geçti. Nihayet anason kokan bir sokakta karşısına iki farklı yöne açılan yeni bir yol çıktığında, kendisini kaptırdığı ağıt yüzünden bu şehrin bir labirenti andıran eski sokaklarında kaybolduğunu anladı. Üstelik, servis minibüsünden indiğinden beri elinde sıkıca tuttuğu kağıt parçasındaki adres, avuçlarındaki terle birlikte adeta bir hamur parçasına dönüşmüştü. Karşısına çıkan kimi esnaflara gösterdiği kağıtta sadece Setbaşı semtinin adı okunuyordu.</span></p>
<p class="calibre1"><span class="font1">Yaşlı kadının dizlerinde artık takat kalmamıştı. Önceki şehirlerin aksine, Heves Ali’nin bu kez sahiden de Bursa’da olduğunu hissediyor, giderek artan sabırsızlığını yatıştırmak için türlü çareler arıyor ama bir çıkar yol bulamıyordu. Sonunda, yalvararak karşısına dikildiği bir saat tamircisi, gideceği semtin çok yakında olduğunu, oraya yürüyerek gidebileceğini söylediğinde, dizlerinin bağının iyiden iyiye çözüldüğünü hissetti. Mecburen, onu Setbaşı’na götürecek eski püskü bir taksiye bindi.</span></p>
<p class="calibre1"><span class="font1">Birkaç kuruş kazanmak uğruna yaşlı kadını şehrin içinde gezdirmeye başlayan ve aslen Bulgar göçmeni olduğunu söyleyen taksi şoförü, yol boyunca Bursa’nın güzelliklerden söz etti. Geçip gittikleri yerlerdeki tarihi yerleri ballandıra ballandıra anlattıktan sonra şehrin artık eskisi gibi olmadığından, son yıllarda çok göç aldığından ve Bursa'nın Yeni Bosna'dan bir farkı kalmadığından yakındı. Taksinin arka koltuğunda iki büklüm oturan yaşlı kadınsa adamın anlattıklarının tekini bile dinlemeden heyecanla onu Heves Ali’ye götürecek yollara, arabanın camından geçen görkemli ağaçlara baktı.</span></p>
<p class="calibre1"><span class="font1">Arada bir taksinin camına serpiştiren yağmurla geride kalan yılların muhasebesini yapıyor ama yaptığı bu hesaplardan hep zararla çıktığını fark ediyordu. Nihayet onu birkaç dakika sonra bir derenin iki yanında kurulmuş Setba-şı'na getiren taksi eski bir köprüde durduğunda, bütün bu hesap kitabın birazdan hallolacağını düşünerek, yüreği ağzında taksiden inip yanına yöresine bakındı. Onca zamana rağmen ayakta kalmayı başarmış köprünün korkuluklarına ilerlerken mürekkebi dağıldığı için artık hiçbir işe yaramayan elindeki kâğıdı aşağıda gürül gürül akan dereye bıraktı.</span></p>
<p class="calibre1"><span class="font1">Kâğıttaki adresten emin değildi ama eğer yazılar silinmese, birine gösterip doğruluğundan emin olmaya çalışacak, Heves Ali'nin bu semtte olup olmadığını daha iyi anlamış olacaktı. Ama artık adres olmadan başının çaresine bakmak zorundaydı.</span></p>
<p class="calibre1"><span class="font1">Bir süre köprünün bitimindeki bahçeli binayı süzdükten sonra, bakışlarını üst taraflardaki sokaklarda birbirinden eski binalar arasından yükselen apartmanlara çevirdi. Heves Ali'yi bu yeni binalarda değil, kıyıda köşede kalmış, henüz onarım yüzü görmemiş, sadece taşları ayakta kalmış eski evlerde bulacağını düşünüyordu. Çünkü, onun nazarında, eski insanlar şimdikiler gibi zırt pırt ev değiştirmez, bu apartmandan şu apartmana taşınmaz, ömürlerini doğdukları evde tamama erdirirlerdi. Eğer hislerinde yanılmıyorsa, Heves Ali de böyle bir evde yaşıyor olmalıydı.</span></p>
<p class="calibre1"><span class="font1">Adres kağıdını elinde evirip çevirip ıslatmasa, kendisine tarif edilen evi şıp diye bulacak ve hikayesini bu kez nihayete erdirecekti. Yine de sona doğru yaklaştığını düşünerek bir parça olsun ferahlıyor, Setbaşı Köprüsü’nden ayrılıp heyecanla bu eski semtin sokaklarıyla dik yokuşlarında yürürken birden karşısına Heves Ali’nin çıkacağını umuyor, merakla sağa sola bakınıp kendi halindeki insanların yüzlerini süzüyordu.</span></p>
<p class="calibre1"><span class="font1">Bu semtteki tüm insanlar sanki hısım akrabaymış gibi tuhaf bir şekilde birbirine benziyordu. Renkli gözleri, sarıya çalan kumral saçları, pamuk gibi beyaz yüzleriyle dingin bir şekilde Setbaşı'nın sokaklarını arşınlıyorlardı. Köprünün yanındaki camiden çıkan kimi adamlar, kendilerine katiyen benzemeyen bu yaşlı kadının tuhaf elbisesi ve kara yüzüne hayretle bakıp yollarına devam ediyorlardı. Ağıtçı Ka-dın’sa bütün bu alaycı bakışlara aldırmadan elli yıl önce burnuna çalınan, o zamandan bugüne burnunun direğini sızlatan o kokuyu bu semtte yeniden aldığı için heyecanla etrafa bakınıyordu.</span></p>
<p class="calibre1"><span class="font1">Alt katları lokanta olarak hizmet gören iki katlı kâgir evlerin, semtin her sokağında birdenbire bitiveren yeni apartmanların, bahçelerindeki incir ağaçlarının dallarını sokaklara sarkıttığı yüksek duvarlı eski konakların, turistik eşyalar satılan dükkânların önünden yavaş yavaş ilerleyerek yeniden sevimli bir kasabayı andıran bu semtin meydanına geldi. Setbaşı Köprüsü’nü geçince karşısına çıkan bu meydandaki banklardan birine oturup çaresizce kulağına çalınacak bir sesin, gözüne ilişecek bir yüzün varlığını aradı. Önce, mendilini çıkarıp yüzündeki teri sildi, ardından eski bir çeşmede yüzünü serinletip suyundan içti.</span></p>
<p class="calibre1"><span class="font1">Kalabalık değildi sokaklar. Öğle ezanı okunurken herkes kendini işine gücüne kaptırmıştı. Arada bir bu semti adımlayan turistler de olmasa Setbaşı hepten sessizdi. Fakat Ağıtçı Kadın, yol yorgunu sırtını henüz banka dayayıp soluklan-mıştı ki, aniden meydana girip daha sonra bir ara sokağa sapan bir grup kara elbiseli kadın ve erkeğin farkına vardı.</span></p>
<p class="calibre1"><span class="font1">Bu garip insanlar sanki yürümüyor da birbirlerine tutunarak ayakta kalmaya çalışıyordu. Kadınlar arada bir siyah tül eşarplarını düzeltip ıslak gözlerini siliyor ve tıpkı kendileri gibi kara elbiseler giyen çocuklarının ellerini tutup hızla ilerliyordu. Elbiselerinin yakalarına beyaz zambaklar ve küçücük fotoğraflar iliştirmiş bu kalabalığın hali Ağıtçı Kadın’ı ister istemez kuşkuya düşürdü. Kalbi bir kez daha heyecanla çarparken, yerinden hızla doğrulup bu insanların girdiği sokağa seğirtti.</span></p>
<p class="calibre1"><span class="font1">Koşturarak yürüyen bu telaşlı insanlara yetişmesine imkan yoktu. Nitekim biri bitip diğeri başlayan dar ve yokuş yolda kimseyi göremedi. Sokakların birinden girip diğerinden çıktı ama meydanın köşesinde gördüğü kalabalığın birdenbire gözden kaybolduğunu anladı. Başını kaldırıp aradığı kalabalığın çevredeki yüksek duvarlı evlerden hangisine girdiğini bulmaya çalıştı. Fakat bahçelerden dışarı taşan meyve ağaçları çevreyi süzmesine engel oluyordu. Bu yüzden bir yandan hızla çarpan kalbini sakinleştirmeye çalışıyor, diğer yandan merakla etraftaki evleri yokluyordu.</span></p>
<p class="calibre1"><span class="font1">Nihayet, çok sonra avlusundan ağlama sesleri işitilen bir evin önünde durup elini kederle kalbine götürdü Ağıtçı Kadın. tik iki katı taştan, son katı ise ahşaptan yapılan bu üç katlı evden bilmediği dilde, adeta kavga edermiş gibi konuşan erkeklerle, onlara kederli sesleriyle katılan kadınların sesi geliyordu. Bunca yıl sonra izini bulduğunu düşündüğü Heves Ali’yi yeniden kaybettiğini düşündü. Dizlerinin bağı çözülürken aslanağzı asası elinden düşüp yerlere yuvarlandı. Onu hatırladıkça yerinden sökülecekmiş gibi çarpan kalbinin artık yavaşladığını, bir an neredeyse durduğunu hissetti.</span></p>
<p class="calibre1"><span class="font1">Başını kaldırıp ahşap doğramaları yıpranmış bu eski binaya bakarken yanaklarından süzülen gözyaşlarına aldırmadan taştan yapılan bu konağın tokmağını hızla çalmaya başladı. Açık camlardan dışarı taşan koyu turuncu perdelerin bu kez kendisi için aralanmasını bekledi. Fakat ahşap kapının demirinde yankılanan üzüm salkımlı tokmak ona bir cevap vermedi. Özene bezene yapılan tokmağa uzanıp kapıyı var gücüyle yeniden çaldı. İçeriden cevap gelmeyince kapıyı eliyle yavaşça ileri itti ve kendisini bir anda bu eski konağın avlusundaki sandalyelerde oturan birbirinden şık kara elbiseli kalabalığın arasında buldu.</span></p>
<p class="calibre1"><span class="font1">Zemini taşlarla döşenmiş ve tam ortasında küçük bir süs havuzu bulunan avlunun bir köşesinde hararetle çene çalan, yakalarına beyaz zambak, başlarına siyah dantel tül eşarp takmış süt yüzlü kadınlarla siyah takım elbiseli adamlar, konuşmalarına ara verip aniden içeri giren bu garip giyimli kadına baktı. O zamana kadar avluyu dolduran anlaşılmaz kelimeler, yerini korkuyla karışık, pek de tekin olmayan bir sessizliğe bıraktı.</span></p>
<p class="calibre1"><span class="font1">Zorlukla ilerleyen ayaklarıyla üç-beş adım daha atan Ağıtçı Kadın, havuzun kenarına yaslanmış çamurlu kürek ve kazmaları görünce bir anda gözleri karardı. Konya’dan yola çıkarken, onca zaman sonra sahiden Heves Ali’nin izini bulduğu için kendisini Allah'ın şanslı kullarından biri sayınıştı. Fakat avludaki kalabalığın giydiği kara elbiselerle havuzun duvarına yaslanmış çamurlu kazma ve kürekler adeta bir bıçak gibi içine saplandı.</span></p>
<p class="calibre1"><span class="font1">Yetişememişti Heves Ali’ye. Onu dünya gözüyle son bir kez görememişti. Bunca yaklaşmış, tam kavuşacakken melekler yanma almıştı.</span></p>
<p class="calibre1"><span class="font1">Gözlerine hücum eden gözyaşları delicesine akarken, yaşlı kadın kollarım iki yana açıp çığlıklar atmaya başladı. Önce belindeki kurt ve çakal kuyruklarını çözdü, peşinden de as-lanağızlı asasını avlunun duvarlarına çaldı. Yıllarca elbisesinin her yerini bir ölü için yırtarken bir tek kalp hizasına do-kunmamıştı. Elini hırsla kalbine götürüp elbisesinin bu sağlam yerini de paramparça etti. Avlunun duvar dibindeki topraklarını başına saçıp kendini yerlere yuvarladı. Ağzından salyalar akarken, bütün kış aç kalmış bir kurt gibi yeri göğü inleten çığlıklar atıp başını iki yana salladı. Ağlarken, sanki önünde bir kum saati varmış da zamanın akışını, ömrün tükenişini en iyi bu saat gösterirmiş gibi ağaç diplerinden aldığı çamurlu toprakları ağır ağır yere çaldı.</span></p>
<p class="calibre1"><span class="font1">Korkudan avlunun bir köşesine saklanan kadınlar, gözlerini bu deli divane kadından alıp kaygıyla bekleşen erkeklere bakıyor, bütün bu vaveylanın nedenini anlamaya çalışıyorlardı. Lakin, yakalarındaki fotoğrafı çıkarıp toplu iğnelerini sıkıntıyla avuçlarında gezdiren şık giyimli erkekler de olan bitenle ilgili fikir sahibi değildi. Arada bir soran gözlerle birbirlerine bakıyor, sonra yeniden avlunun ortasında çö-melip iki elinin arasına aldığı başını sağa sola sallayan, çığlıklar atıp yüzünü gözünü tırmalayan bu garip kadının nereden geldiğini, kim olduğunu, ne yaptığını anlamaya çalışıyorlardı.</span></p>
<p class="calibre1"><span class="font1">Onca zaman merakla beklemelerine rağmen kadının çığlıkları bir türlü dinmiyordu. Üstüne üstlük, yaşlı kadın bir vakit sonra avludaki taş havuzun duvarına yaslanan kazmalarla küreklere yapışan çamurları avcuna alıp kederle yüzüne gözüne sürmeye başladı. Kara yüzü kızıl çamurlara bulanırken, hiç adeti olmadığı halde ömrü hayatında ilk kez iki elini gökyüzüne doğru açıp köpük içindeki ağzıyla Allah’a, zamana ve kaderine sitem etti.</span></p>
<p class="calibre1"><span class="font1">Yıllar yılı ağıtlar yakıp acılarını dindirmeye çalıştığı insanların acısını ilk kez içinde duymuş, belki de ilk kez ölüm acısının ne olduğunu hissetmişti. Öyle ki, bir süre sonra kurumuş ağzından bir tek kelime bile çıkmaz oldu. Kelimeler birlik olup ağzına doğru hareket etmek yerine yorgun ve kırgın kalbine yığıldı. Sonunda, artık acısına daha fazla dayanamayıp yüzünü ıslak taşlara dayadı. Heves Ali’nin bir vakitler bu avlunun ıslak taşlarında yürüdüğünü, bir köşede durup soluk aldığını düşünüp acıdan kurumuş dudaklarını bir köpek gibi taşların oyuklarındaki suya değdirdi.</span></p>
<p class="calibre1"><span class="font1">Avluda toplaşan ve giderek birbirine sokulan kalabalık korku ve çaresizlikle birbirine bakıyordu. Yaşlı kadının bitip tükenmeyen çığlıkları yüzünden bir tek adım bile atamıyor, ne yapacaklarına bir türlü karar veremiyorlardı. Kız çocuklarıyla saçı başı düzgün erkek çocukları anne-babalarının bacaklarına yapışmış, bir meczubu andıran bu görüntü karşısında korkuyla ağlaşıyordu. Sonunda, bu şaşkın ve kaygılı kalabalığın arasından sıyrılan epey yaşlı bir adam, ağır ve korku dolu adımlarla Ağıtçı Kadın’a doğru yürümeye başladı.</span></p>
<p class="calibre1"><span class="font1">Siyah elbisesiyle aynı renk bir kravat takmış olan bu beyaz saçlı adam, gelip başına dikildiğinde, Ağıtçı Kadın hala yerleri öpüyordu. Başını kaldırdığında adamın çamura boyanmış ayakkabılarını gördü. O zaman daha da kederlendi.</span></p>
<p class="calibre1"><span class="font1">Adam, elini uzatıp yaşlı kadının koluna girdi, fakat ne kadar çabalarsa çabalasın onu yerden kaldırmaya muvaffak olamadı. Yaşlı kadın sanki tutkal gibi yere yapışmış, kollarına girmeye çalışan eli itip her seferinde yeniden başını taşlara dayayarak ağlamaya devam ediyordu. Çaresiz kalan yaşlı adam avluda bekleşen birkaç kişiye kaş göz etti. Ayakkabıları çamurlu olmasına rağmen üstleri başlan pırıl pırıl olan birkaç adam el ele verdi ve onu güçbela yerden kaldırarak duvar dibindeki bir sandalyeye oturttu. Başındaki kara dantelli eşarbı düzelten bir kadın konağın mutfağına koşup sandalyede hala iki büklüm oturan Ağıtçı Kadın’a bir bardak su getirdi.</span></p>
<p class="calibre1"><span class="font1">Heves Ali’nin arkasından bir damla su içmenin bile günah olduğunu düşündüğü için dudaklarına damlatılan sular boğazından akıp gitmedi. Sandalyede otururken, koluna girip onu zapt etmeye çalışan kadınlara rağmen, yeniden sağa sola sallanmaya başladı. Çok geçmeden de gözlerini avlunun kapanan kapısına dikip ruhundaki acıyı ancak ağıtlarla din-direbileceğini hatırlayarak yeniden ağıt yaktı. Sanki ağzının içinde kara bir su varmış da, o kelimeler bu kara suyla çalkalanmış gibi sesi konağın avlusunda yankılanırken, bir yandan da başını çevirip yas elbisesi giymiş bu düzgün giyimli insanlara baktı. Yaşlı ve ıslak gözleri kalabalığın içinde ağı-dına eşlik edecek, ona el uzatacak tanıdık bir yüz aradı.</span></p>
<p class="calibre1"><span class="font1">Ağlamak yerine, herkes ona daha çok kaygı ve korkuyla bakıyordu. Kadınlar, avluya bir dinamit gibi aniden atılı-veren bu garip giyimli kadının ne yaptığını anlamaya çalışıyor, sorularına bir cevap bulamayınca tedirginlikleri her geçen dakika biraz daha artıyordu. Yakalarındaki resimleri çıkaran çocuklar hızla yukarı katlara çıkıp perdelerin arkasından aşağıya bakıyordu.</span></p>
<p class="calibre1"><span class="font1">Başında dikilen adam, sonunda elini Ağıtçı Kadın'ın omzuna koyup onu susturma gereği duydu. Böylece yaşlı kadın giderek sesini düşürüp ağıdını sessizce sonlandırdı ve gözlerini avludaki havuza dayanmış olan kazma ve küreklere dikti.</span></p>
<p class="calibre1"><span class="font1">Sanki taziye sahibi kendisiymiş de gelen gideni o karşılıyormuş gibi “Başımız sağ olsun,” dedi gözlerini kısarak, “hepimizin başı sağ olsun!”</span></p>
<p class="calibre1"><span class="font1">Ağıtçı Kadın'ı yerden kaldırmaya teşebbüs eden ak saçlı adam ellerini dizlerine dayayarak yaşlı kadının yanına oturdu. Elini yeniden bu yırtık pırtık elbiseli, kara yüzlü, kem talihli, yüzü gözü dövmeli kadının omzuna koyup, “Dostlar sağ olsun,” dedi.</span></p>
<p class="calibre1"><span class="font1">Peşinden de, “Ben merhumun ağabeyiyim,” dedi, “fakat seni hiçbir yerden çıkaramadım.”</span></p>
<p class="calibre1"><span class="font1">Onca zaman sonra, dünya üzerinde kendine bir sıfat bulduğu için rahatlamış olduğunu düşünen Ağıtçı Kadın, Heves Ali’nin hatırası karşısında kendisine hangi payeyi yakıştıracağını bilemedi. Elli yıl önce geride bıraktığı bir ölüyüm, demek istedi ama dili bunu söylemeye varmadı. Yüzüne sürdüğü çamurun kokusuyla dudağının kenarına kurulan köpüklerin beyazı, sevgilisi, ruhu, heves kuşuydum! demesine izin vermedi.</span></p>
<p class="calibre1"><span class="font1">Zorlukla ağzını açıp, “Eski bir arkadaşıyım,” dedi, “Argu-van'dan ta buraya onun ağıdını yakmaya geldim."</span></p>
<p class="calibre1"><span class="font1">Avludaki kalabalık şaşkın bir şekilde birbirine bakarken, kimi erkekler, başlarındaki dantelli siyah eşarplarını düzelten kadınların kulaklarına eğilip Arguvan’ın nerede, ağıtçılı-ğın ne olduğunu sordu. Ancak avludakilerin, ne Arguvan ne de ağıtçılık hakkında bir fikirleri vardı. Ama bir zaman sonra, bu garip kadın avlunun orta yerinde böylesine dövündüğüne göre, muhakkak bir derdi var diye düşündüler. Lakin çok geçmeden, günlerdir yaşadıkları onca olayın tesiriyle içlerine yine o şüphe kurdu düştü. Arada bir başlarım merakla çevirip bir anda avluya damlayan, üstü başı çamura bulanmış kara yüzlü kadının üzgün halini izliyorlardı. Sonunda, elleriyle dizini döven yaşlı kadının, “Beni onun mezarına götürün, yalvarırım size!" sözüyle avludaki bu kalabalığın şaşkınlığı bir kat daha arttı.</span></p>
<p class="calibre1"><span class="font1">Onu oturduğu yerden kaldırtan ak saçlı adam, bu kez sandalyesini düzeltip yaşlı kadının tam karşısına kuruldu. Elini bacaklarına koyup bir süre sızlayan dizlerini ovdu. Boynunu sıkan kravatı gevşetip yakası ter lekeleri içindeki beyaz gömleğinin üst düğmesini çözdü. Ayakkabılarındaki çamuru yere sürttü. Fakat adam hala rahatlamamıştı. Son günlerde başlarına gelen olaylar bir kenara, bir de bu yaşlı kadın çıkmıştı karşılarına. Ceketini yavaşça çıkarıp sandalyesinin arkasına astı. Ömrü hayatında ilk kez gördüğü bu kadının dövünüp ağlamalarına hala bir anlam veremeyen adam, başıyla avludaki süs havuzuna dayanan kazma ve kürekleri gösterdi.</span></p>
<p class="calibre1"><span class="font1">“Maalesef, ağabeyimin henüz bir mezarı yok," dedi.</span></p>
<p class="calibre1"><span class="font1">Adamın kederi kalbinden kurtulup boğazına, oradan da gözlerine hücum etti. Sesi çatallanırken, “Bir haftadır iki mezarlık arasında gidip geliyor merhumun cesedi. Ruhu bir türlü huzura kavuşamadı!” dedi.</span></p>
<p class="calibre1"><span class="font1">O zamana kadar feri gitmiş kederli gözlerini öne eğen Ağıtçı Kadın, başını aniden hayretle kaldırıp bu nur yüzlü adamın kederli gözlerine baktı. Adamın anlattıklarını anlayamamış, avludaki şaşkınlık yer değiştirmişti. Gözlerini merakla açıp kendisine söylenenleri anlamaya çalıştı.</span></p>
<p class="calibre1"><span class="font1">“Onu daha gömmediniz mi?" diye sordu yaşlı kadın.</span></p>
<p class="calibre1"><span class="font1">Ellerini bir kayığın kürekleri gibi iki yana açan efkarlı adam “Ortada henüz doğru dürüst bir mezar yok,” dedi. Sonra, üst üste attığı bacaklarını da tıpkı elleri gibi iki yana ayırdı.</span></p>
<p class="calibre1"><span class="font1">“Nasıl yok?" dedi yaşlı kadın.</span></p>
<p class="calibre1"><span class="font1">“Yok işte!"</span></p>
<p class="calibre1"><span class="font1">“Nasıl yok? Ölü mezarsız kalır mı hiç?"</span></p>
<p class="calibre1"><span class="font1">“Ceset elden ele,” dedi kederli adam.</span></p>
<p class="calibre1"><span class="font1">Ağıtçı Kadın, aniden çamurlu ellerini uzatıp yanında oturan adamın kollarına sarıldı. Adamın bembeyaz elini kara ellerinin arasına aldı. Gözlerinde biriken yaşlar yanağından aşağı kaydı. Sonra da, yalvarırcasına “Ne oldu ona?” diye sordu.</span></p>
<p class="calibre1"><span class="font1">Yutkundu adam. Bir şey diyemedi.</span></p>
<p class="calibre1"><span class="font1">Ağıtçı Kadın, sanki yaşlı adamın değil de, kayınbiraderinin ellerini tutuyormuş gibi, “Anlat ki yakayım ağıdını, He-ves’im öte dünyaya kuru gözlerle gitmesin,” dedi.</span></p>
<p class="calibre1"><span class="font1">YEDİNCİ BÖLÜM</span></p>
</body>
</html>
