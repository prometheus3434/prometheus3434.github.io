<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="font4">BİR KAHRAMANIN AGIDI</span></p>
<p class="calibre1"><span class="font2">“Dünya yaşamak için tehlikeli bir yer; kötülük yapanlar yüzünden değil, durup seyreden ve onlara ses çıkarmayanlar yüzünden.” Albert Einstein</span></p>
<p class="calibre1"><span class="font1">Nur parçası gibiydi benim eşim. Sanki dünyanın nuru yetmemiş de kalbine aydan da bir parça eklenmişti. O el kadar kalbinin güzelliği yüzüne vurmuştu. Kısa boyluydu ama zayıf, tığ gibi bir adamdı. Annesi onu dokuz ay on gün değil de, bu güzelliği yaratmak, onda tek bir kusur bırakmamak için elli yıl kamında taşımıştı sanki. Güzelliği böyle ilmek ilmek örülmüş, yanağına gül suyu damlamıştı adeta. İncecik yüzündeki tek kusuru göz torbalarıydı ama o torbalar bile ona ayrı bir hava veriyordu. Sokaktan geçerken ya da orduevinde yemek yerken diğer kadınlar eşimden gözlerini alamazdı. Her daim kolalı elbiselerle gezerdi. Üzerinden eksik etmediği PE-RA-JA Kolonyası kokusu aklımı başımdan alırdı.</span></p>
<p class="calibre1"><span class="font1">Çok kıskanırdım onu. Bir gün beni aldatacak ya da bırakıp gidecek diye içim içimi yerdi. Ama o dönüp kimseye bakmazdı. Yemek yerken çatal bıçağını tabağın yanına bırakıp böyle derin derin gözlerimin içine bakardı. Evlendikten onca yıl sonra bile böyle anlarda hâlâ bacaklarım titrerdi. Ye^ryüzü benim için sadece onun yaşadığı bir yerdi. Kaç gecedir yastığa sinen kolonya kokusunu içime çekip gözlerini düşünmekten uyku tutmuyor beni. Bu zamandan sonra o gözlersiz nasıl yaşarım, bilmiyorum.</span></p>
<p class="calibre1"><span class="font1">Otuz yıllık evliliğimizde bir kez bile sesini yükseltmedi bana. Öyle sessiz, öyle kişilikli, öyle ilerici, öyle kadirşinas bir adamdı ki, ruhunda adeta bir melek tabiatı vardı. Kızdığımda, sesimi yükselttiğimde, küsüp mutfağa kaçtığımda gelip böyle gözlerinin içi güler halde arkamdan bana sarılırdı. Eğer işe gitmemişse, dışarıda vakit geçireceğine evde yanımda otururdu. Ünlü bir komutan olduğuna bakmaz, ev işlerinde bana yardım eder, kızlarımın ödevlerini tamamlar, gün boyu kanepede uzanıp kitap okurdu. Bazen ordue-vinde arkadaşlarıyla briç oynar, orada bile rahat etmeyip hemen eve koştururdu.</span></p>
<p class="calibre1"><span class="font1">Yürümeyi çok severdi eşim. Dünya onun için gezip görülecek, tat alınacak bir yer değil de yürünecek bir yerdi sanki. Arada bir ormanda koşmaya başlar, nefes nefese ona yetişmeye çalışırdım. Ağaçların arkasına saklanıp çocuk gibi kö-rebe oynardık. Kahkahalarla yerlerde yuvarlanır, sıkıca birbirimize sarılırdık. Şimdi kara topraklar sarıyor eşimin kollarını ve bunu bilmek bana ağır geliyor. Yaşarken bir kişiyi bile incitmeyen eşimin anısı içimi incitiyor. Elimi nereye koysam onun anısı var. Hangi eşyaya dokunsam onun parmak izleri. Bir parçamı değil, gövdemin tamamını kaybettim sanki.</span></p>
<p class="calibre1"><span class="font1">Öyle temiz, öyle narin, öyle ince bir adamdı ki kar yağarken sadece karda kışta kalmış yoksullar için değil dışarıdaki hayvanlar için bile gözleri dolardı eşimin. Ülkeyi kalkındırmanın, müreffeh bir yer haline getirmenin gerekliliğinden söz ederdi hep. Kederden gözlerinin altındaki torbalar daha da şişer, üzerine bir şeyler geçirip lojmanımızın çevresindeki kedi köpeğe devamlı yiyecek taşırdı.</span></p>
<p class="calibre1"><span class="font1">Kedi köpek tüylerine alerjim vardı. Böyle olmasa tüm sahipsiz hayvanları eve alırdı. Sadece insana değil, yeryüzün-deki her canlıya da dosttu eşim. Eğer bu sahipsiz hayvanlara dokunmuşsa, hapşırmamayım diye hemen banyoya koşardı. Böyle yüzü gözü tertemiz banyodan çıkıp ıslak saçlarını geriye atardı. Her bir saç telini ayn ayn öper, bu tertemiz adamı bana eş koştu diye sabahlara kadar Tanrıya dua ederdim.</span></p>
<p class="calibre1"><span class="font1">Evliliğimizin ilk yıllan çok zor geçti. Yurtdışı görevleriydi, zorunlu hizmetti, Şark göreviydi, orası burasıydı derken doğru dürüst neşelenmedik. O gerici belde ve kentlerde sabahlara kadar hep yolunu gözlerdim. Sonra tam etrafımdaki insanlara, o tozlu beldelere alışmışken atamamız bu sefer başka bir yere çıkardı. Göçebe gibi durmadan yer değiştirmekten, bir yere kök salamamaktan, doğru dürüst eş dost edinememekten, sabahlara kadar onun nöbetten dönmesini beklemekten ilk yıllar çok ağladım. Ama sonuçta asker eşlerinin yazgısı belliydi ve benim görevim bu kutlu görevde ona destek olmak, hep dimdik yanında durmaktı.</span></p>
<p class="calibre1"><span class="font1">Gittiği kentlerde kendisini çabucak sevdirirdi eşim. Okulları ziyaret eder, yanında çocuklar için oyuncaklar götürür, Atatürk’ün katıldığı savaşların adını ve tarihlerini sorar, bilenlere hediyeler verirdi. Birlikleri teftiş eder, köyleri gezer, kent insanıyla hemen içli dışlı olurdu. Komutanları onu parmakla gösterir, omzundaki rütbeler günden güne artarken haliyle yükü de artardı. Nerede zorlu bir görev, nerede bir tehlike, eşimi oraya gönderirlerdi.</span></p>
<p class="calibre1"><span class="font1">“Gitme Sedat’ım,” derdim, “bırak bu sefer başkaları gitsin!”</span></p>
<p class="calibre1"><span class="font1">“Vatan için sen bile teferruatsın benim için,” derdi Sedat’ım, “vatan hepimizden önce gelir.”</span></p>
<p class="calibre1"><span class="font1">Vatanı bile kıskanırdım o zaman. Yanımda olsun da vatan elden gitsin diye düşünürdüm. Bazen gittiği görevlerden haftalarca dönmezdi. Çatışmadan çatışmaya koşar, bazen sınır boylarında kaçakçılarla çatışır, bazen azılı teröristleri yakalayıp hapse atar, bazen de yurtdışındaki hainleri bile inlerine kadar takip ederdi.</span></p>
<p class="calibre1"><span class="font1">Evde işiyle ilgili pek bir şey anlatmazdı. Ama ne zaman gazetelerde kutlu bir haber görsem, adı geçmese de o olayda eşimin parmağı olduğunu bilir ve gizli gizli gururlanırdım. Bir zaman sonra yakasında böyle yeni nişanlar, yorgun argın eve dönerdi. ikizlerimize sarılır, başını dizlerime koyar ve sanki günlerdir hiç uyumamış gibi sızıp kalırdı gövdemde. Yüzüne düşen saçlarının ucunu öper, dünyaya bir nurdan kopmuşçasına inen bu adamın incecik yüzünü okşar, sevgiyle sakallarını sıvazlardım.</span></p>
<p class="calibre1"><span class="font1">Pazar sabahları ne yapar eder evde kalırdı Sedat'ım. Nasılsa evde, nasılsa o gün kesinlikle bizimle diye güzel güzel uyurdum. Gözlerimi açtığımda mutfaktan burnuma güzel kokular gelirdi. Erkenden kalkıp bizim için dillere destan bir kahvaltı hazırlardı. Uyandığımızı anlayınca pikaptaki müziğin sesini yükseltir, önce beni, sonra kızlarım Aytül ile Gülerk’i dans ederek uyandırırdı. O zamanlar, hayatımız hep böyle neşeli bir valsin içinde geçecek gibi sanırdık. Postası, ikizlerimizi keman ve piyano kurslarına bırakırken biz de kendimizi dışarı atar, durmadan alışveriş yapardık.</span></p>
<p class="calibre1"><span class="font1">Atamamız nereye çıkarsa çıksın büyük saygı görürdü eşim. Esnaf ondan para almamak için direnir, eşraf bizi durmadan evlerine davet eder, çarşı iznine çıkmış erat onu görünce anında selama dururdu. Gizlice ona bakar ve dünyanın saygısını gören eşim için gururlanırdım. Çarşıda karşısına çıkan askerin halini hatrını sorar, anne-babasını özleyen askeri eviyle konuşturur, cam sıkılanı hava değişimine yollar, kim ondan ne yardım istemişse cebinden çıkardığı deftere not edip herkesin sıkıntısını anında giderirdi.</span></p>
<p class="calibre1"><span class="font1">Sonra koluma girip deniz kenarındaki sahil lokantalarına götürürdü beni. Denizin rengi gözlerine düşerdi. İçim erir, bir kedi gibi uzanıp göğsüne sokulurdum. Böyle zamanlarda iyice sessizleşir ve ağzındaki kelimeleri yutardı. O konuşmaktan çok, sevgisini hal ve hareketiyle gösterirdi. Otuz yıllık evliliğimizde bir kez bile “Seni seviyorum!” demedi bana. Ama benim için öyle güzel şeyler yaptı ki, bu adamın beni sevdiğini, yanıp tutuştuğunu anlamam hiç zor olmadı. Yemeğini sahildeki başıboş köpeklerle paylaşır, keyfi yerindeyse bir-iki tek rakı içer, garsonlara fazlasıyla bahşiş bırakır, kucağımızda paket paket hediyelerle akşama doğru eve dönerdik.</span></p>
<p class="calibre1"><span class="font1">Sonra sabah olur, aynanın karşısında böyle dimdik durup gururla omzundaki yarbay rütbesine bakar ve postasının pırıl pırıl ettiği botlarını yere sertçe vurarak palaskasını sıkardı. Onu öperek lojmandan uğurlarken dayanamaz ve hemen pencereye koştururdum. Bir kez de pencereden onun gidişini seyrederdim. Çünkü eşim arkasından bir değil, iki kere bakılacak erkeklerdendi. Kimse ona bakmaya doyamaz-dı. Sadece benim için değil, tüm ülke için bir değer abidesiy-di. Şoförüyle postası ona böyle dimdik selam verir, sonra da makam arabasına binip işine giderdi.</span></p>
<p class="calibre1"><span class="font1">Onun yokluğunda çocuklarımla ilgilenir, orduevindeki subay eşleriyle çene çalar, konken oynar, çarşı pazara çıkıp evin eksiklerini düzer, kuaföre koşturup eşime güzel görünmek için süslenip püslenir ve okuldan dönecek kızlarımdan çok onun yolunu gözlerdim. Evliliğimizin ilk yıllarında doğru dürüst yüzünü görmediğim için ona hep özlem duydum. Ne kadar seversem seveyim, ne kadar sarılırsam sarılayım içimdeki tutku tükenmedi.</span></p>
<p class="calibre1"><span class="font1">İlk yıllar oraya buraya, sonu gelmeyen görevlere, bitmek bilmeyen eğitimlere gönderdiler onu. Ankara’nın orta yerinde gözüm yollarda kaldı. Gittiğim her yerde Komutan tlte-riş’in eşi diye değer gördüm ama benim derdim değer görmek değil, onun bir an önce geri dönmesiydi. Ordunun o kadar adamı vardı ama nerede bir karışıklık, nerede bir çatışma olsa devlet “Komutan ilteriş!” diye ona komut yollardı. Bir gün başına bir şey gelecek diye hep yüreğim ağzımda gezerdim. Bu kıymetli ülkemiz o günler darmadağındı. Her tarafta insanlar ölüyordu. Bir gün sıra ona da gelecek diye içim içimi yiyordu. Nihayet darbe oldu da sağcısı solcusu, bir şekilde herkes rahatladı sonunda.</span></p>
<p class="calibre1"><span class="font1">Çok geçmeden, eşimi bizzat Kenan Paşa’nın emriyle Mardin Cezaevi’ne komutan olarak gönderdiler. Ülkemizi bölmek için bir araya gelmiş ne kadar ırz düşmanı bölücü varsa bu cezaevine tıkılmıştı. Hiç mızmızlanmadı bu görev için. Herkes görevden kaçmak için türlü gerekçeler uydururken, o kalkıp koşa koşa Mardin’e gitti. Birkaç ay sonra da benimle birlikte Aytül ile Gülerk’i de yanına aldırdı.</span></p>
<p class="calibre1"><span class="font1">Herkesin adını duyunca korkuya kapıldığı Mardin’de ömrümün en güzel günlerini yaşadım. Eşimi sabahları işine yolladıktan sonra çarşı pazara çıkıp bu sihirli kenti gezdim. Süryani’sinden Arap’ına, Türk’ünden Kürt’üne, Müslüman’ından Hıristiyan’ına, yoksulundan beylerine kadar Mardin’de herkesten değer gördük. Eşim, devamlı ayaklanma çıkan cezaevini kısa sürede adam etti. Çok yoruldu, geceleri eve hep geç geldi ama sonunda cezaevindeki tutuklu-lar bile bu emeğini takdir etti.</span></p>
<p class="calibre1"><span class="font1">Hafta sonları arabamıza binip Deyrulzafaran’a, Mor Gab-riel’e gittik. Bazı geceler Mardin beylerinin sofrasına çağrıldık. Doğu’nun konukseverliğini gördük. Yoksulluğunu gördük. Çaresizliğini gördük. Darbeyle birlikte tüm ülke gibi Mardin de kendine geliyordu. Bazı hafta sonları, yakın diye soluğu Diyarbakır’da aldık. Sonraları hepsi general olan diğer komutanlarla orduevinde, Alay ve Gazi Köşkü’nde uzun ve neşeli gecelerimiz oldu.</span></p>
<p class="calibre1"><span class="font1">Eşim o zamanlar yüzbaşıydı ama alay komutanı bile ona büyük bir saygı gösteriyordu. Orduevine girince herkes eşimi parmakla gösteriyor, selam verip Mardin’deki başarılarından bahsediyordu. Sadece komutanlarla kalsa iyi, sokakta da aynı teveccühü görüyorduk. Mardin’in ünlü lokantacı-lan bizi ağırlamak için birbiriyle yarışıyor, anlı şanlı beyler bizi konaklarına davet ediyorlardı. Eşimin adı gazetelerde hiç çıkmazdı ama bilirdim ki, o günler ülkede huzur denen bir şeyden bahsediliyorsa, bunun bir sebebi Evren Paşa, diğeri de Yüzbaşı Ilteriş'ti. İnsanlar da bunu biliyor ve ona teşekkürlerini böyle sunuyordu.</span></p>
<p class="calibre1"><span class="font1">Mardin iyiydi, güzeldi, büyülüydü ama çok sıcaktı. Güneş orada bunaltmıyor, delirtmiyor ama kötü yakıyordu. Üstelik çevremizde bir tek hayvan bile olmamasına rağmen boyuna hapşırıyordum. Alerji derdim katlanılır gibi değildi. Yakın-tılarım, öncekilerin aksine daha da artmıştı. Bir elimde yelpaze, diğer elimde bir peçete gün boyu evin içinde deli gibi dönüp duruyordum.</span></p>
<p class="calibre1"><span class="font1">Eşim, ister istemez bazı geceler cezaevinde kalırdı. Tu-tukluları adam etmek sanıldığı kadar kolay değildi. Sağda solda, cezaevindeki açlık grevlerinden, kendini yakan, yola gelmek istemeyen tutuklulardan söz ediliyordu. Sorsam da işiyle ilgili bir şey anlatmazdı Sedat’ım. Daha evlenir evlenmez, evimize bir kez bile iş getirmeyeceğini söylemişti. Yükü çok ağırdı ama bir kez bile bundan erinmezdi. Günde iki-üç saat uyuyor ve sonra yeniden cezaevinin yolunu tutuyordu. Çocuklarım o günler babalarının yüzünü bile görmüyordu. Yine de onca iş gücün arasında bizi ihmal etmemeye çalışıyor, kızlarımın yatağına onları ne kadar sevdiğini yazan küçük notlar bırakıyor, bana Mardin Çarşısı’ndan telkariler alıyor, evlilik yıldönümlerinde tutup Hasankeyfe götürmek gibi tatlı sürprizler yapıyordu. Fakat alerji sorunum beni giderek mahvediyordu. Hapşırıp durmaktan burnum pütür pütür olmuş, bembeyaz yüzümün ortasına bir kızarıklık oturmuştu. Oysa ne lojmanda, ne de girip çıktığımız yerlerde bir kedi köpek bile yoktu. Böylece iyiden iyiye deliriyor, bu kez başka bir şeye alerjim olduğunu düşünüyordum.</span></p>
<p class="calibre1"><span class="font1">Sonunda bir gece beni karşısına alıp gerçeği anlattı. Evliliğimizden bu yana ilk kez yalan söylemişti. Cezaevinde bir kurt köpeği bulmuş ve ona bakmaya başlamış meğer. Durduk yere nükseden alerji sorunum da bu yüzdenmiş. Çocukluğundan beri hep bir köpeği olsun istermiş. Ama benim yüzümden yıllar yılı bu isteğinden hep vazgeçmiş.</span></p>
<p class="calibre1"><span class="font1">“Görsen sen de çok seversin Co’yu,” dedi gözleri dolu dolu, “öyle akıllı, öyle uslu bir köpek ki, şaşıp kalırsın. Cezaevinin koridorlarında neşeyle koşturup duruyor gün boyu.”</span></p>
<p class="calibre1"><span class="font1">Bir şey diyemedim ona. Askerin, cezaevindeki tutuklula-rın, ülkemizin, evimizin babası kırk yılda bir şey istemiş, çok muydu? Ses etmedim bu hevesine. “Bari üstünü cezaevinde değiş de tüylerini eve taşıma,” deyip boynuna sarıldım.</span></p>
<p class="calibre1"><span class="font1">Bir çocuk gibi havalara uçtu o gün. Kızlarımı omzuna alıp evin içinde bir çocuk gibi şarkılar söyledi. O gece bizi alıp Mardin Kalesi’ne götürdü sevincinden. Kaledeki karakolun bahçesine dillere destan bir masa kurdurup Süryani şaraplarından içtik, Suriye’nin uzak ışıklarına bakıp neşeyle birbirimize sarıldık.</span></p>
<p class="calibre1"><span class="font1">Sonraki zamanlar Mardin’de insan içine daha az çıktık ama hep mutluyduk. Fakat konar göçer olmak memur ailelerinin yazgısıydı. Cezaevindeki görevini gereğince yapınca, üç yılın sonunda eşimin ataması bu kez İstanbul’a yapıldı. Tanıyan tanımayan herkes bizi Mardin’den gözyaşlarıy-la uğurladı. Komutanları bu vatan uğruna yaptıkları için ona türlü ödüller verdi. Ben görmedim ama Co’nun bile arkamızdan sabaha kadar acı acı uluduğunu söylediler.</span></p>
<p class="calibre1"><span class="font1">Yıllar yılı ülkemizin tozlu beldelerinde gezip durduktan sonra İstanbul’a geldik diye çok sevinçliydim o zamanlar. Kendimi hemen sağa sola atmak istiyor, İstanbul’un kokusunu içime çekmek istiyordum.</span></p>
<p class="calibre1"><span class="font1">Fakat eşim garip bir şekilde buna karşı çıktı. Eskiden sadece şoför ve ona tahsis edilen bir postayla işine gidip gelen</span></p>
<p class="calibre1"><span class="font1">Sedat’ıma o günlerde bir sürü koruma verdiler. Onlar olmadan bir yere adım atamıyor, çarşı pazara çıkamıyor, zamanımızın çoğunu lojmanla orduevi arasında geçiriyorduk. Ülkemize onca hizmet ettikten sonra bu kadar güvenlik önlemine ne gerek vardı, durduk yere hayatımız neden bir örümcek ağı gibi sarılmıştı, bilemedim.</span></p>
<p class="calibre1"><span class="font1">Ama zamanla bu duruma da alıştık. Eşim, sonunda bir yarbay olarak emekliye ayrıldı. Bankadan biraz kredi çekip emekli ikramiyesinin üzerine koydu ve henüz inşaat halindeki bir kooperatife girdi. Kooperatif bitene kadar mecburen lojmanda kalacaktık. Korumaları emekliliğinde bile yanından eksik olmadı. Bu ülkeye bu kadar hizmeti geçmiş biri için bu kadar koruma azdı bile. Her yerde düşmanlarımız vardı. Ama eşim korkusuzdu. Böyle omuzlarını düşürüp silahını gösteriyor, “Gelecekleri varsa görecekleri de var!” diyordu. Koruma moruma istemiyordu. Yıllar yılı bir ceylan gibi oradan buraya gezmeye alışmış ruhu bunca baskıyı kaldıramıyordu. Emekliliğe de alışamamıştı. Sanki hâlâ askermiş gibi sabahlan erkenden kalkıp tıraş oluyor, ayakkabılarını boyuyor, sabah yürüyüşünden dönüp hemen banyoya koşturuyordu.</span></p>
<p class="calibre1"><span class="font1">Semtimizin Komutan Baba’sıydı eşim, gözümün nuru, yaşamımın sebebi, vatanın kutsal evladıydı. Hayırseverdi. Fakir fukara babasıydı. Mahallelinin asker çocuklarını bir telefonuyla daha iyi yerlere aldırırdı hep. Dünya üzerinde kimseyi kırdığı görülmemişti. Düşünceliydi. Bu dünya için fazla iyiydi.</span></p>
<p class="calibre1"><span class="font1">Iki gün önce dayanamayıp korumalarına izin verdi.</span></p>
<p class="calibre1"><span class="font1">“Gidin dolaşın evladım,” dedi, “bir şey olmaz bana!”</span></p>
<p class="calibre1"><span class="font1">Çocuklar kabul etmedi bu isteğini ama diretti Sedat’ım.</span></p>
<p class="calibre1"><span class="font1">“Bu bir emirdir, çıkıp gezin amma koyduklarım!” deyip kahkahalarla kükredi.</span></p>
<p class="calibre1"><span class="font1">Çocuklar ne yapsın, o emir verince mecburen arabalarını alıp gittiler. Kalkıp yine şahane bir kahvaltı hazırladı. Pikabımızdan neşeli aranjmanlar çalarken süslenip püslenip dışarı çıktık. Üzerindeki kolonya kokusunu içime çekip ütü-lü elbiselerine, pırıl pırıl ayakkabılarına baktım. Hala çakı gibiydi.</span></p>
<p class="calibre1"><span class="font1">Kapıda, Rumeli Kavağı’na gitmeye karar verdik. Galiba, ataları Rumeli’den geldi diye sırf adı yüzünden orayı çok severdi. Yıllardır otobüse binmemişti. Kapıda otobüse binelim diye tutturdu. Hem ona göre kalabalıkta seyahat etmek daha güvenliydi. Çaresiz, önerisini kabul ettim.</span></p>
<p class="calibre1"><span class="font1">“Onca yıl makam arabalarıyla askeri araçlara alışmış ayaklarımız bu dünyada bir halk otobüsü de görsün,” dedik gülerek.</span></p>
<p class="calibre1"><span class="font1">Emekliliğinde silahını saklamak için hep bol gömlekler giymeye başlamıştı. O gün üzerinde kareli bir gömleği vardı. Biletimizi alıp otobüse geçtiğimizde başımı buram buram PE-RE-JA kokan omuzlarına koydum. Aytül’le Gülerk bizim bu halimize bakıp kıkırdaşırken otobüsümüz Kısıklı’dan ayrıldı. O gün de nasıl sıcak, nasıl nemli bir hava vardı İstanbul’da, anlatamam. Tıkış tıkış otobüse bir daha binmemeye yemin etmiştim. Sanki ülkedeki bütün ter kokuları otobüse dolmuştu. Ama demek ki o gün otobüse bineceğimiz yazgımızda vardı.</span></p>
<p class="calibre1"><span class="font1">Henüz Kısıklı’dan yeni ayrılmıştık ki aniden bir ses duyduk.</span></p>
<p class="calibre1"><span class="font1">“Sedat Komutan!” diye bağırdı otobüsteki yolculardan biri.</span></p>
<p class="calibre1"><span class="font1">Eşim, onu tanıyan birine denk geldi diye sevindi. Başını geriye çevirerek “Efendim?” dedi.</span></p>
<p class="calibre1"><span class="font1">Tam arkamızda dikilen adamlardan biri silahını eşime doğrultmuştu. Adam, otobüstekilerin bağrışlarına aldırmadı. “Bilmem hangi Kemal’in selamı var sana,” deyip o anda tetiğe bastı.</span></p>
<p class="calibre1"><span class="font1">Eşimin öpmeye kıyamadığım başı kanlar içinde kucağıma düştü. Hep imrenerek baktığım göz torbaları, incecik çenesi ve hâlâ kolonya kokan gömleğinin yakası kanla kaplandı. Bir zamanlar bakıp bakıp eridiğim gözleri bir daha açılmadı.</span></p>
<p class="calibre1"><span class="font1">Yüreğim yırtıldı sanki. Yüzüm safrana kesildi. Kızlarım, otobüsteki yolcular çığlık çığlığa bağırıp çağırdı ama fayda etmedi. Eşimi öldürenler o karışıklıkta otobüsten atlayıp kaçtılar.</span></p>
<p class="calibre1"><span class="font1">Bu vatanla millete hep faydası olmuş, ülkemizi zor günlerden kurtarmış, insanların rahatça evlerinde uyumaları uğruna kendi hayatından vazgeçmiş eşimden ne istediler, neden beni dul, çocuklarımı yetim koydular, bayrağımızı neden kanla lekelediler, hiç bilmedim.</span></p>
<p class="calibre1"><span class="font1">Günahsızdı eşim. O sadece evimizin değil, vatanın da kahramanıydı. Bugün bu canım, âdeta cennet parçası, güllük gülistanlık ülkede yaşıyorsak, hep onun emekleri sayesinde.</span></p>
<p class="calibre1"><span class="font1">ON BİR1NCI BÖLÜM</span></p>
</body>
</html>
