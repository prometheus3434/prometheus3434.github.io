<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="font4">SAHİDEN ORADA MISIN?</span></p>
<p class="calibre1"><span class="font2">“Kitabın bütün sayfalannı çevirdim, ona rastlamadım."</span></p>
<p class="calibre1"><span class="font2">Edmond Jabes</span></p>
<p class="calibre1"><span class="font1">Trenden içeriye sızan rüzgârla pat pat diye sesler çıkaran, oraya buraya savrulan bu perde gibiydim vakti zamanında. Bu yırtık perde gibi bir vakit ben de sallanıp durdum dünyada. Perdem solup kan kırmızı bir bayrağa dönüştü. Bu kara gökyüzünde göndere çekilip nazlı nazlı sallandım. Sararıp soldum zaman içinde. Bir düğün evine asılmasını beklediğim bayrağım, sonunda bir ölü evine asıldı.</span></p>
<p class="calibre1"><span class="font1">Çıplak ayaklarımla bir o yana bir bu yana koştum. Delirmek istedim en çok. Delirip dünyayla tüm bağımı koparmak, örneğin bir ağacın eğri büğrü dalını, kaldırımda bir taşı veya yere dökülen suyun toprakta yavaş yavaş ilerleyişini dert edinmek istedim. Deliremedim. Sokaklardan yalınayak koşturup dağlara sürdüm kendimi. Bir zamanlar kınasını avuçlarıma yaktığım kayalar ayaklarımı kesti. Devedikenleri oramı buramı çizdi. Yüzüm gözüm mosmor, çaresiz, bir ağacın dibine kuruldum sonunda. Topuklarımdaki dikenleri çıkarmadım. Bıraktım ince ince oyulsun ayaklarım, irin toplasın, yara biriktirsin, sonunda kopup gitsin benden. Ellerimi karnımda bitiştirip ölümü bekledim çok zaman.</span></p>
<p class="calibre1"><span class="font1">Yazmamı rüzgâr aldı ama derdim olduğu gibi yerinde kaldı.</span></p>
<p class="calibre1"><span class="font1">Böcekler dağda değil içimde öttü.</span></p>
<p class="calibre1"><span class="font1">Güneş benim üzerimde doğup battı.</span></p>
<p class="calibre1"><span class="font1">Ölmedim.</span></p>
<p class="calibre1"><span class="font1">Ama yaşadığım da görülmedi dünya üzerinde.</span></p>
<p class="calibre1"><span class="font1">Şimdi sahiden izini bulmuşken bile canlanmıyor ayaklarım. Dikkatle gerilip atılmıyor avına. Gövdem benim değil ki artık. Sen gittiğinden beri vazgeçtim canımdan. Bu eller başkasının elleri, bu kulaklar nasıl böyle paslı, bu ayaklar hep başkasının yolunu yürüdü sanki.</span></p>
<p class="calibre1"><span class="font1">Bu bakır çalığı dağların, arama noktalarının, korucu kulübelerinin, baraj göllerinin, küçük istasyonların, biri bitip diğeri başlayan yol tabelalarının, tren raylarıyla atbaşı giden karayollarının, kurumaya başlayan göllerin, birbiri ardınca geride bıraktığım şehirlerin sonunda seni sahiden görebilecek miyim, hâlâ emin değilim.</span></p>
<p class="calibre1"><span class="font1">Bir zamanlar birbirine değince şehir ışıkları gibi ışıl ışıl parlayan, sevgiyle küçülüp büyüyen gözbebeklerimize ne diyeceğiz peki şimdi? Elli yıl önce feri giden gözlerim; onu şimdi neyle kandıracağım?</span></p>
<p class="calibre1"><span class="font1">Haberin var mı, bir zamanlar şehvetle kavradığın belim artık iki büklüm. Ayrıldığımızdan, uzak düştüğümüzden hâlâ haberi yok ellerimizin. Vaktiyle küçük bir dokunuşla titreyen ellerim şimdi buruş buruş. Dövmeler, ölüm lekeleri, yılların yara beresi; şimdi ne diyeceğiz ellerimize?</span></p>
<p class="calibre1"><span class="font1">Günlerden sonra ilk kez doğru dürüst uyumuşken, yeniden rüyama girip “Erzumm'dayım!” dedin. Sahiden orada mısın? Yaşıyor musun? Benim gelmemi mi bekliyorsun sahiden?</span></p>
<p class="calibre1"><span class="font1">Karşılaştığımızda ne konuşacağız, ilk ne diyeceğiz birbirimize, onu da bilmiyorum. Lafı ilk kim açacak, onca yıl dilimizin altında sakladığımız kelimeleri nereden alıp nereye getirecek, birbirimizden uzak geçirdiğimiz yılları hangi hikâyeyle düğümleyeceğiz acaba? Belki de yıllar yılı yalnız bu hayal sayesinde ölmedim ben. Dünya gözüyle sana son bir kez tesadüf ederim diye.</span></p>
<p class="calibre1"><span class="font1">Yol yorgunu ayaklarım şimdi sığmıyor bu koltuklara. Ayağımı koltuğun altından ileri geri uzatıyor, bazen altıma alıp sabırsızlığını dindirmeye çalışıyorum ama fayda etmiyor. Kalbime laf dinletebiliyorum ama ayaklanma geçmiyor sözüm. Dışan çıkmak için yerde tepinen, büyüklerinden izin koparmak için tabanlarım yere vuran bir çocuk ayağı âdeta gövdemin yansı. Birazcık koşsam eteklerimden güller dökülecek sanki. Ben çok koştum dünyada da eteklerim neden böyle kapkara?</span></p>
<p class="calibre1"><span class="font1">Herkesin eteği böyle renk renk, benimki taş dolu artık. Senin için biriktirdim camındaki taşları. Alıp bunları üst üste koyarız diye bekledim. Un ufak oldu taşlarım. Avcumda üç-beş çakıl taşı, evirip çevirdim yıllarca. Zamanla, dağ bayır yuvarlanıp bir mezara nişan oldu taşlarım.</span></p>
<p class="calibre1"><span class="font1">Giderek çöküyorum bu yollarda. Aşk almadı canımı, yol alıyor belki de. Kaç gündür boğazımdan bir damla su bile geçmiyor. Birazcık uyusam, kirpiklerim değse birbirine, yeniden gelir misin rüyama, bir hayali gerçek kılar mısın? Karşıma geçip o türküyü yeniden söyler misin?</span></p>
<p class="calibre1"><span class="font1">Sen beni hep dünkü geceden uykusuz sandın, oysa bir ömür uykusuz kaldım ben. Uyku dediğin ne ki, ölümün kız kardeşi. Uykunun ölümden tek farkı rüyalar belki de. Ama bir kere bile yüzünü rüya etmedin bana. Kuyruklu bir yalan olup çıktın bu dünyada.</span></p>
<p class="calibre1"><span class="font1">Bozkır yerini çoktan gür ağaçlara, yemyeşil tepelere bıraktı. Kuzusuyla mesut koyunlar, zıplayıp duran buzağılar, yavrularını suya indiren yeşil ördekler geçiyor tren camından. Yol kenarında köpek leşleri. Uzaklarda dağların eteğine yayılmış köyler kendi hevesinde çalkanıp duruyor. Sis sarmış dağların başını. Herkes kendi rüyasında da, bir ben yoldayım. Yol akıyor da ben hep yerimdeyim sanki. Ölüme bunca yaklaşmışken git git bitmiyor zaman. Ben değil, yolun kendisi geçiyor tren camından. Çok ağlamış bir gölün tuzu geçiyor. Mümbit apartmanlar, sıvasız köy evleri geçiyor. Derme çatma yol üstü kasabaları geçiyor yoldan da bir türlü geçmiyor içimdeki yara.</span></p>
<p class="calibre1"><span class="font1">Birileri inip birileri biniyor istasyonlarda. Yanıma her seferinde heyecanla yeni biri oturuyor. Boş kompartımanı görüp hemen içeri dalıyorlar. Kılık kıyafetime bakıp kimse konuşmuyor benimle. Hatta, bir zaman sonra yanımdan kalkıp hemen başka bir kompartımana geçiyorlar. Yırtık pırtık elbiselerim, dövmelerim, aslanağızlı asam, günlerdir su yüzü görmemiş tenimden yükselen kesif koku, tütün tabakam ürkütüyor onları. Tamdık birini görmüş gibi başka yere kaçıyorlar hemen. Bir başıma kalıyorum kompartımanda. İçime büzülüp yaşlı başımı cama dayıyorum. Titrek nefesimden çıkan buğu gidip trenin camına yapışıyor. İyice bulanıklaşıyor görüntüler. Tüneller, köprüler, virajlar, yokuşlar, şehirler geçiyoruz durmadan. Arkamızda kalıyor dünya dedikleri de kalmıyor bizden bir iz yollarda.</span></p>
<p class="calibre1"><span class="font1">Heveeeeeees!</span></p>
<p class="calibre1"><span class="font1">Heves Ali!</span></p>
<p class="calibre1"><span class="font1">Yaşlanınca ne çok içinden konuşuyor insan.</span></p>
<p class="calibre1"><span class="font1">Nasıl da boğum boğum insanın içi de, dinleyeni yok.</span></p>
<p class="calibre1"><span class="font1">Alıp karşısına konuşanı yok.</span></p>
<p class="calibre1"><span class="font1">Sarılam, ağlayanı, güleni yok.</span></p>
<p class="calibre1"><span class="font1">İnsanın sözünü tamamlayanı yok.</span></p>
<p class="calibre1"><span class="font1">Haline yananı yok.</span></p>
<p class="calibre1"><span class="font1">Şu karşıki dağda lambalar yanar sönermiş, içimdeki közü söndüren yok!</span></p>
<p class="calibre1"><span class="font1">Dilimin üzerinde bir kelime geziyor elli yıldır, alıp silen yok!</span></p>
<p class="calibre1"><span class="font1">ON İKİNCİ BÖLÜM</span></p>
</body>
</html>
