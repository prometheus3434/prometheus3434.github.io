<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="font4">DÖNÜŞ</span></p>
<p class="calibre1"><span class="font2">“Yusufu kaybettim Kenan ilinde, Yusuf bulunur, Kenan bulunmaz.” </span><span class="font1">Yunus </span><span class="font2">Emre</span></p>
<p class="calibre1"><span class="font1">Koridorlarda boylu boyunca takırdayan, sokakları hışırtıyla geçen, aniden karşısına çıkan bir topa neşeyle vuran, evden dışarı sıkıntıyla, dışarıdan eve uçarcasına dönen, birini heyecanla beklerken topuğu yere değip kalkan; işe, düğüne, gezmeye, eğlenmeye, ölmeye giden ayakkabılar vardı dünyada. Bağcıklar, kulaklar, tokalar, kayışlar, zincirler; astar ve ökçeler vardı. Kunduralar, botlar, makosenler, iskarpinler, ruganlar, sandaletler, köseleler, yemeniler, çizmeler, körüklüler, apartman topuklar, babetler, sporlar, protezler; deriler, süetler, lastikler; tabanı delinmişler, sivri topuklar, arkası basılmışlar, kimi ayna gibi parlayan kimi dünyanın tozu dumanını yutmuş ayakkabılar vardı her yerde.</span></p>
<p class="calibre1"><span class="font1">Sıra bekleyenler, otobüse binenler, vapurun güvertesinden neşeyle denize uzananlar; sevdiğine koşanlar, ayrılanlar, kavgaya karışanlar vardı. Basamak çıkanlar, asansöre binenler, izmarit ezenler, kola kutularına şut çekenler, halaya duranlar, volta atanlar, şafak sayanlar; gidenin arkasından fırlatılanlar, akşam eve girince elden alınanlar, oyun oynarken köşeye atılanlar, bazen özenle dolaba konup bazen de kapı ağzında çıkarılanlar vardı.</span></p>
<p class="calibre1"><span class="font1">Hışırdayanlar, takırdayanlar, yürümüyor da sanki yerlerde sürünenler, toprağa sürtününce başka betona değince başka bir ses çıkaranlar vardı. Masa altında sıkıntıyla saatlere bakan, evlerde tıkırtıyla dolaşan, bumunu sevdiğine doğru sallayan, topuğunu kızdığının suratında dağlayanlar vardı. Dar gelenler, topuk kemiği kanatanlar, arkasına peçete konanlar, seneye de giyilsin diye bir numara büyük alındığı için bol gelen ayakkabılar vardı.</span></p>
<p class="calibre1"><span class="font1">Terlikler, patikler, çocuk ayakkabıları, mesler, bayramlıklar, düğünlükler, cenazelikler vardı. Gaza basan, pedal çeviren, spor yapan, çimlere veya banklara uzanan, birbirine sürtünen, gün içinde binlerce kez eğilip bükülen, çok geçmeden sahibinin şeklini alan, caddeleri bir uçtan diğerine adımlayanlar vardı.</span></p>
<p class="calibre1"><span class="font1">Kokanlar, boyası aşınanlar, sağından solundan patlayanlar, topuğu kırılanlar, bağcığı kopanlar vardı. Boyacının sandığına basıp fırçalanmayı, köşkerlerde onarılmayı bekleyenler vardı. Kağıt oynarken ayaklardan hafifçe dışarı çıkarılan, düğünlerde üzerine neşeyle basılan, taziye evlerinde kapı önüne kederle konan ayakkabılar vardı.</span></p>
<p class="calibre1"><span class="font1">Bir yerlere gidiyorlardı devamlı. Bir yerlerden dönüyorlardı. Benim ayakkabılarım durmuştu. Onlarınki hareket halindeydi hep. Ellerimi karnımda bitiştirip onlara baktım yıllarca. Bin türlü ayakkabı gördüm dünyada da, bir tek seninkileri görmedim.</span></p>
<p class="calibre1"><span class="font1">Yoktun!</span></p>
<p class="calibre1"><span class="font1">Hiç olmadın belki de.</span></p>
<p class="calibre1"><span class="font1">Dönüyorum artık.</span></p>
<p class="calibre1"><span class="font1">Vazgeçtim bu oyundan.</span></p>
<p class="calibre1"><span class="font1">Halim yok yeniden yollara düşmeye.</span></p>
<p class="calibre1"><span class="font1">Bir ömrü rüya etmeye takatim yok.</span></p>
<p class="calibre1"><span class="font1">Kime ne söylesem canım efendim! Hasanım Ali, Hüseynim Ali, Hevesim Ali! Kalbini unutan insan, neyi unutmaz ki!</span></p>
<p class="calibre1"><span class="font1">DOKUZUNCU BÖLÜM</span></p>
</body>
</html>
