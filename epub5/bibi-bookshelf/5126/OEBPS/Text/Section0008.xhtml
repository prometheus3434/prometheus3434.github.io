<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  <link href="../Styles/stylesheet_1.css" rel="stylesheet" type="text/css"/>
</head>

<body>
  <p> </p>

  <h2 style="text-align: center;"><b> Özgür İraden</b></h2>

  <p><br/></p>

  <p>"Tanrı'ya inanır mısın?" diye sordu ihtiyar; sanki birbirimizi ezelden beri tanıyormuşuz da bu konuyu tartışmayı ihmal etmişiz gibi. Bu hayattan göçüp gitmesinin, daha iyi bir şeyin başlangıcı olacağına dair bir güvence istediğini sandım. Kibar bir yanıt verdim.</p>

  <p>"Bir Tanrı olmalı" dedim. "Aksi halde hiçbirimiz burada olmazdık." Yeterli bir neden değildi fakat daha fazlasına ihtiyacı olmadığını düşündüm.<br/></p>

  <p>"Tanrı'nın mutlak güce, insanların da özgür iradeye sahip olduğuna inanıyor musun?" diye sordu.<br/></p>

  <p>"Bunlar, Tanrı konusunda standart bilgiler. Dolayısıyla evet."<br/></p>

  <p>"Tanrı’nın her şeye gücü yetseydi, geleceği bilemez miydi?"<br/></p>

  <p>"Tabii ki."<br/></p>

  <p>"Tanrı geleceği elinde tutuyorsa, o halde bütün seçimlerimiz zaten yapıldı, değil mi? Özgür irade bir illüzyon olmalı."<br/></p>

  <p>Zekiydi fakat bu tuzağa düşmeyecektim.<br/></p>

  <p>"Tanrı, özgür irademizi kullanarak gelecekte olacağımız kişiyi belirlememize izin veriyor" diye açıkladım.<br/></p>

  <p>"O halde, Tanrı'nın geleceği bilmediğine inanıyorsun."<br/></p>

  <p>"Sanırım bilmiyor," diye kabul ettim. "Fakat bilmemeyi tercih ediyor olmalı."<br/></p>

  <p>"Dolayısıyla Tanrı'nın hem geleceği bilip, hem de insanlara özgür irade vermesinin olanaksız olduğuna katılıyorsun?"<br/></p>

  <p>"Bunun hakkında daha önce düşünmemiştim fakat sanırım doğru. Kendi yolumuzu bulmamızı istiyor olmalı; bu yüzden kasıtlı olarak geleceği görmemeyi tercih ediyor."<br/></p>

  <p>"Tanrı kimin çıkarı için geleceği belirleme gücünü kullanmıyor?" diye sordu.<br/></p>

  <p>"Şey, hem kendi çıkarı için, hem de bizim çıkarımız için olmalı" sonucuna vardım. "Daha azıyla yetinmek zorunda olmazdı."<br/></p>

  <p>İhtiyar devam etti. "Tanrı insanlara özgür iradeye sahip olduklarına dair bir illüzyon vermiş olamaz mı? Sanki gerçekten özgür irademiz varmış gibi mutlu olurduk, hem de Tanrı geleceği görme yetisini elinde tutardı. Bu, senin Tanrı için önerdiğinden daha iyi bir çözüm değil mi?"<br/></p>

  <p>"Tanrı neden bizi yanlış yönlendirmek istesin?"<br/></p>

  <p>"Eğer Tanrı varsa, dürtülerine kesinlikle akıl sır ermez. Hiç kimse neden özgür irade verdiğini veya niye insanların ruhlarıyla ilgilendiğini ya da acının ve ıstırabın neden yaşamın gerekli parçaları olduğunu bilmiyor."<br/></p>

  <p>"Tanrı'nın dürtüleriyle ilgili bildiğim bir şey var; bizi seviyor olmalı değil mi?" Dünyadaki bütün problemleri düşününce buna ben de ikna olmamıştım fakat ne yanıt vereceğini merak ediyordum.<br/></p>

  <p>"Sevmek mi? insan olarak anladığın şekildeki sevgiyi mi kastediyorsun?<br/></p>

  <p>"Şey, tam olarak değil fakat temel olarak aynı şey. Yani, sevmek sevmektir."<br/></p>

  <p>"Bir beyin cerrahı, sana beynin belirli bir bölümünün sevme yetisini kontrol ettiğini söyler. O kısım zarar görürse, insanlar sevmekten, başkalarıyla ilgilenmekten aciz olurlar."<br/></p>

  <p>"Yani?"<br/></p>

  <p>"Yani, bizim küçük beyinlerimizin ürettiği sevginin, sınırsız gücü olan bir varlığın deneyimlerinin ürettiğiyle aynı olduğunu düşünmek çok kibirli bir tutum değil mi? Mutlak güce sahip olsan, neden kendini küçük sinir hücreleri kümesinden oluşturulmuş bir şey için sınırlarsın ki?"<br/></p>

  <p>Düşüncemin yönünü, daha iyi savunma yapmak adına değiştirdim. "Tanrı'nın sevgi anlayışına benzer bir şey hissediyor olmalıyız fakat O'nun hissettiği şekilde değil."<br/></p>

  <p>"Tanrı'nınkine benzer şekilde hissetmek ne demek? Her ikisi de yuvarlak olduğu için çakıl taşının güneşe benzer olduğunu söylemek gibi bir şey mi?"<br/></p>

  <p>"Belki de Tanrı, beyinlerimizi sevgiyi O'nun hissettiği şekilde hissetmemiz için tasarladı. İstese bunu yapabilirdi."<br/></p>

  <p>"Yani Tanrı'nın bazı şeyleri istediğine inanıyorsun. Ve bazı şeyleri, insanlara benzer bir şekilde sevdiğine. Tanrı'nın öfke ve bağışlama gibi duygular deneyimlediğine de inanıyor musun?"<br/></p>

  <p>"Bu da paketle birlikte geliyor," dedim, tartışmada bana ait kısmı ilerleterek.<br/></p>

  <p>"Yani sence Tanrı'nın bir karakteri var ve bu da insanların sahip olduğuna benzer bir şey?"<br/></p>

  <p>"Sanırım."<br/></p>

  <p>"Ne çeşit bir kibir, Tanrı'nın insanlar gibi olduğunu varsayar?" diye sordu.<br/></p>

  <p>"Tamam, Tanrı'nın tam olarak insanlar gibi bir karaktere sahip olmadığı fikrini kabul edebilirim. Belki de biz, sadece o şekilde konuşmak daha basit olduğu için Tanrı'nın bir kişiliği olduğunu varsayıyoruz. Ama burada önemli nokta bir şeyin gerçekliği yaratmış olması gerektiği. Gerçeklik, bir tesadüf olmak için fazla iyi tasarlanmış."<br/></p>

  <p>"Tanrıya, başka hiçbir açıklama olmadığı için mi inandığını söylüyorsun?" diye sordu.<br/></p>

  <p>"Bu nedenin büyük bir kısmını oluşturuyor."<br/></p>

  <p>"Eğer bir sihirbaz bir kaplanı yok ederse ve sen de bu numaranın gerçek sihir olmadan nasıl yapıldığını bilmiyorsan, bu durum onu gerçek sihir mi yapar?"<br/></p>

  <p>"Bu farklı. Bu sihirbaz da, diğer sihirbazlar da numaranın nasıl yapıldığını biliyor. Sihirbazın yardımcısı bile nasıl yapıldığını biliyor. Biri nasıl yapıldığını bildiği sürece, onun gerçek sihir olmadığından emin olabilirim. Benim kişisel olarak nasıl yapıldığını bilmeme gerek yok." dedim.<br/></p>

  <p>"Eğer çok bilge biri, dünyanın Tanrı'nın eli olmadan nasıl tasarlandığını bilseydi, seni Tanrı'nın bu işle ilgisi olmadığına inandırabilir miydi?"<br/></p>

  <p>"Teoride evet. Fakat o kadar çok bilgiye sahip bir insan yok."<br/></p>

  <p>"Dürüst olmak gerekirse, emin olabileceğin tek şey, böyle bir insanın var olup olmadığını bilmiyor olman."<br/></p>

  <p><br/></p>

  <p> </p>
</body>
</html>