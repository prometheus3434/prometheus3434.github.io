<html xmlns="http://www.w3.org/1999/xhtml">
	<head>
		<title>29_Uc_Yaramaz-1</title>
		<link href="css/29_Uc_Yaramaz.css" rel="stylesheet" type="text/css"/>
	</head>
	<body id="x29_Uc_Yaramaz" xml:lang="tr-TR">
		<div>
			<p class="BASLIK01" id="toc_marker-1"> ÜÇ YARAMAZ</p>
			<div class="Object-Style-1-copy frame-4">
				<img alt="SF-03.tif" class="frame-3" src="image/SF-03_fmt.jpeg"/>
			</div>
			<p class="govde-metin"> </p>
			<p class="govde-metin">	Güneşli bir ilkbahar sabahıymış. Anne ördek, yumurtalarının üzerinde oturuyormuş. Heyecanla yavrularına kavuşacağı anı bekliyormuş. </p>
			<div class="Object-Style-1-copy frame-4">
				<img alt="01_Uc%20yaramaz_01.tif" class="frame-5" src="image/01_Uc%20yaramaz_01_fmt.jpeg"/>
			</div>
			<p class="govde-metin"> </p>
			<p class="govde-metin">	Sonunda beş yavru ördek doğmuş. “Vak, vak, vak.” Bunlardan ikisi kız, üçü erkekmiş.</p>
			<p class="govde-metin">	Yavru ördekler, hızlı bir şekilde büyümüşler. Üç hafta sonra anne ördek:</p>
			<p class="govde-metin">	– Vak, vak! Artık sizler büyüdünüz. Dereye gidebilirsiniz. Hep birlikte yüzebilir, suda oynayabilirsiniz, demiş.</p>
			<p class="govde-metin">	Küçük ördekler: </p>
			<p class="govde-metin">	– Evet anne, yarın hep beraber, dereye gidebiliriz, demişler.</p>
			<div class="Object-Style-1-copy frame-4">
				<img alt="01_Uc%20yaramaz_02.tif" class="frame-5" src="image/01_Uc%20yaramaz_02_fmt.jpeg"/>
			</div>
			<p class="govde-metin"> </p>
			<p class="govde-metin">	Ama sabahleyin, sadece iki kız kardeş gelmiş. Onlar, erkek kardeşlerini göremeyince çok şaşırmışlar. Kız kardeşleri gören karatavuklar: </p>
			<p class="govde-metin">	– Sizler niçin üzgünsünüz, diye sormuşlar.</p>
			<p class="govde-metin">Kız kardeşler: </p>
			<p class="govde-metin">	– Erkek kardeşlerimizi kaybettik. Onları arıyoruz, demişler.</p>
			<p class="govde-metin">	Karatavuklar:</p>
			<p class="govde-metin">	– Biz erkek kardeşlerinizi gördük. Otların üzerinde yürüyorlardı. Dereye gitmek için sizi beklediler ama siz uyuyordunuz. Onlar da yürüyüşe çıktılar, demiş. Kız kardeşler üzülerek eve dönmüşler.</p>
			<div class="Object-Style-1-copy frame-4">
				<img alt="01_Uc%20yaramaz_03.tif" class="frame-6" src="image/01_Uc%20yaramaz_03_fmt.jpeg"/>
			</div>
			<p class="govde-metin"> </p>
			<p class="govde-metin">	Erkek kardeşler, otların üzerinde neşeyle yürüyormuş. Yolda, üç kırmızı kurdele bulmuşlar. Kurdeleleri, boyunlarına bağlamışlar. Erkek yavrulardan biri: </p>
			<p class="govde-metin">	– Bize bakın. Bizim kırmızı kurdelelerimiz var. Bizler kız kardeşlerimizden daha güzeliz. Diğer tüm ördeklerden daha iyiyiz. Hadi gidelim ve kurdelelerimizi onlara gösterelim, demiş.</p>
			<p class="govde-metin">	Diğerleri de “Evet doğru söylüyorsun.” demişler ve hep birlikte çiftlikten uzaklaşmışlar. Hepsi de kendileriyle gurur duyuyormuş. </p>
			<div class="Object-Style-1-copy frame-4">
				<img alt="01_Uc%20yaramaz_04.tif" class="frame-7" src="image/01_Uc%20yaramaz_04_fmt.jpeg"/>
			</div>
			<p class="govde-metin"> </p>
			<p class="govde-metin">	Ördekler, neşeyle yürümüşler. “Vak, vak!” diye şarkılar söylemişler. Sonunda küçük bir eve gelmişler. Evin bahçesine girmişler. </p>
			<p class="govde-metin">	Kendi kendilerine:</p>
			<p class="govde-metin">	– Burada yeni bir arkadaş bulacağız, demişler.</p>
			<div class="Object-Style-1-copy frame-4">
				<img alt="01_Uc%20yaramaz_03.tif" class="frame-8" src="image/01_Uc%20yaramaz_03_fmt1.jpeg"/>
			</div>
			<p class="govde-metin"> </p>
			<p class="govde-metin">	Evin kapısının önünde oyuncak bir fil varmış. Ördekler, onu gördüklerinde: </p>
			<p class="govde-metin">	– Aaa!... Bu nedir? Onun, uzun gri burnuna bakın. Dişleri ne kadar da büyük! Bizim çiftliğimizde onun gibi korkunç canavarlar yok. Hadi buradan gidelim, demişler.</p>
			<p class="govde-metin">	Yavru ördekler, çok korkmuşlar ve hemen oradan uzaklaşmışlar. </p>
			<div class="Object-Style-1-copy frame-4">
				<img alt="01_Uc%20yaramaz_04.tif" class="frame-8" src="image/01_Uc%20yaramaz_04_fmt1.jpeg"/>
			</div>
			<p class="govde-metin"> </p>
			<p class="govde-metin">	Ormanın içine doğru kaçmışlar. Oradaki ağaçlar çok büyükmüş. Bir ağacın altında kocaman bir oyuk görmüşler. Oyuğun içinden bir çift göz, onları seyrediyormuş.</p>
			<p class="govde-metin">	O, gri bir tavşanmış. Onun, burnu büyük değilmiş, keskin dişleri de yokmuş. “Hadi onunla konuşalım.” diyerek tavşana yaklaşmışlar. </p>
			<div class="Object-Style-1-copy frame-4">
				<img alt="01_Uc%20yaramaz_05.tif" class="frame-9" src="image/01_Uc%20yaramaz_05_fmt.jpeg"/>
			</div>
			<p class="govde-metin"> </p>
			<p class="govde-metin">	Tam bu sırada burnunu ve uzun kulaklarını oynatan tavşandan korkmuşlar. “Vak!” diye çığlık atıp oradan kaçmışlar.</p>
			<p class="govde-metin">	Bu defa çamurlu bir su birikintisinin yakınına gelmişler. Orada, oyuncak bir köpek varmış. Ördekler korkuyormuş ama yine de köpeğe doğru yaklaşıyorlarmış. </p>
			<p class="govde-metin">	– Biz kendimize arkadaş arıyoruz. Birilerinin bizim yeni kurdelelerimizi görmesini istiyoruz, demişler.</p>
			<p class="govde-metin">	En cesur ördek atlamış ve oyuncak köpeğin kafasına oturmuş. </p>
			<p class="govde-metin">	– Hey! Korkmayın, bu canlı değil, demiş. En akıllı ördek: </p>
			<p class="govde-metin">	– O, bizim kurdelelerimizi göremez ve bizimle yüzemez, demiş. En küçük ördek: </p>
			<p class="govde-metin">	– Haydi, hep birlikte yüzelim, demiş ve çamurlu su birikintisine atlamış. </p>
			<div class="Object-Style-1-copy frame-4">
				<img alt="01_Uc%20yaramaz_06.tif" class="frame-10" src="image/01_Uc%20yaramaz_06_fmt.jpeg"/>
			</div>
			<p class="govde-metin"> </p>
			<p class="govde-metin">	Köpeğin kafasındaki ördek: </p>
			<p class="govde-metin">	– Hey! Su çamurlu. Senin kurdelen kirlenecek, demiş.   </p>
			<p class="govde-metin">	Diğer ördek de suya atlamak üzereymiş. </p>
			<p class="govde-metin">	– Ben kurdelemin kirlenmesini istemiyorum, diyerek atlamaktan vazgeçmiş.</p>
			<p class="govde-metin">	En küçük ördek, su birikintisinden dışarı çıkmış. </p>
			<p class="govde-metin">	Üç kardeş: </p>
			<p class="govde-metin">	– Kurdelelerimizi gösterebileceğimiz bir arkadaşı nerede bulabiliriz? Haydi aramaya devam edelim, diyerek oradan uzaklaşmışlar.</p>
			<p class="govde-metin">	Çok geçmeden deniz kenarına gelmişler. Hepsi de çok susamış. </p>
			<p class="govde-metin">	Üç kardeş, denizden su içmişler. Deniz suyu çok tuzluymuş. Sonra içtikleri suyu tükürmüşler. Ördekler, çok acıkmış. Ama yiyecek hiçbir şey yokmuş. </p>
			<div class="Object-Style-1-copy frame-4">
				<img alt="01_Uc%20yaramaz_07.tif" class="frame-10" src="image/01_Uc%20yaramaz_07_fmt.jpeg"/>
			</div>
			<p class="govde-metin"> </p>
			<p class="govde-metin">	Yavru ördekler, yeni arkadaşlar da bulamamışlar. </p>
			<p class="govde-metin">	Hep birlikte eve dönmeye karar vermişler.</p>
			<p class="govde-metin">	Onları uzun bir yolculuk bekliyormuş. Sonunda aç, susuz ve çok yorgun olarak çiftliğe geri dönmüşler. </p>
			<p class="govde-metin">	Ördekler tavuk kümesinde, tahıl taneleri yemişler. Musluktan biraz su içmişler. En akıllı ördek: “Bizler hiç de iyi şeyler yapmadık.” demiş. </p>
			<p class="govde-metin">	Diğer ikisi de: </p>
			<p class="govde-metin">	– Evet! Bizler, kimseye haber vermeden evden uzaklaştık, demiş. </p>
			<p class="govde-metin">	En akıllı ördek:</p>
			<p class="govde-metin">	– Bu acayip kurdeleler niçin bizim için çok önemli ki, diye sormuş.</p>
			<p class="govde-metin">	En büyük ördek:</p>
			<p class="govde-metin">	– Kurdeleler bizim için hiç önemli değil ama kız kardeşlerimiz önemli. Acaba kız kardeşlerimiz bizi affedecek mi, diye sormuş. </p>
			<div class="Object-Style-1-copy frame-4">
				<img alt="01_Uc%20yaramaz_08.tif" class="frame-10" src="image/01_Uc%20yaramaz_08_fmt.jpeg"/>
			</div>
			<p class="govde-metin"> </p>
			<p class="govde-metin">	Diğer ikisi de: </p>
			<p class="govde-metin">	– Haydi gidelim ve kız kardeşlerimizin bizi affedip affetmeyeceğini görelim, demişler.</p>
			<p class="govde-metin">	Küçük karatavuklar, üç erkek kardeşin çiftliğe döndüğünü görmüşler. Hemen, kız kardeşlerin yanına uçmuşlar ve onlara haber vermişler. </p>
			<div class="Object-Style-1-copy frame-4">
				<img alt="01_Uc%20yaramaz_09.tif" class="frame-10" src="image/01_Uc%20yaramaz_09_fmt.jpeg"/>
			</div>
			<p class="govde-metin"> </p>
			<p class="govde-metin">	Kız kardeşler, erkek kardeşlerinin geri döndüğünü duyunca çok sevinmişler. Ama onlara, çok kızmışlar. Çünkü, onları bütün gün beklemişler ve küçük bir küvette yüzmek zorunda kalmışlar.</p>
			<p class="govde-metin">	Kız kardeşler, erkek kardeşlerini görünce gülmeye başlamışlar. </p>
			<p class="govde-metin">	– Sizler, boyunlarınızdaki o kırmızı bez parçaları ile çok gülünç görünüyorsunuz. Hadi onları çıkarın, demişler.</p>
			<div class="Object-Style-1-copy frame-4">
				<img alt="01_Uc%20yaramaz_10.tif" class="frame-10" src="image/01_Uc%20yaramaz_10_fmt.jpeg"/>
			</div>
			<p class="govde-metin"> </p>
			<p class="govde-metin">	Erkek ördekler, kurdeleleri boyunlarından çıkarmışlar. Hep birlikte: </p>
			<p class="govde-metin">	– Lütfen bizi affedin! Bizler hatalı davrandık, demişler.</p>
			<p class="govde-metin">	Sonra kız kardeşlerine, nerelere gittiklerini ve neler gördüklerini bir bir anlatmışlar. Kız kardeşler fili, tavşanı ve köpeği duyunca çok ama çok gülmüşler.</p>
			<p class="govde-metin">	En çok da en küçük ördeğin, çamurlu suda nasıl yüzdüğüne gülmüşler. </p>
			<p class="govde-metin">	Kız kardeşler:</p>
			<p class="govde-metin">	– Biz sizi affediyoruz. Neden affetmeyelim ki? Siz, bizim kardeşlerimizsiniz, demişler.</p>
			<div class="Object-Style-1-copy frame-4">
				<img alt="01_Uc%20yaramaz_11.tif" class="frame-10" src="image/01_Uc%20yaramaz_11_fmt.jpeg"/>
			</div>
			<p class="govde-metin"> </p>
			<p class="govde-metin">	Sonra hep birlikte dereye gitmeye karar vermişler.</p>
			<p class="govde-metin">	Vak, vak, vak! Ördekler dereye doğru yürürken şarkılar söylemişler. Teker teker suya atlamışlar. Annelerine söz verdikleri gibi hep birlikte yüzmüşler ve oynamışlar. Verdikleri sözleri tutmak, önemliymiş. Birlikte olmak, kardeşlerle oynamak çok eğlenceliymiş.</p>
			<p class="govde-metin">	Vak, vak, vak!</p>
			<p class="govde-metin"> </p>
			<p class="govde-metin"> </p>
		</div>
	</body>
</html>