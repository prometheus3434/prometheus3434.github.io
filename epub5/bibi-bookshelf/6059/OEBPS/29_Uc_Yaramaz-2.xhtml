<html xmlns="http://www.w3.org/1999/xhtml">
	<head>
		<title>29_Uc_Yaramaz-2</title>
		<link href="css/29_Uc_Yaramaz.css" rel="stylesheet" type="text/css"/>
	</head>
	<body id="x29_Uc_Yaramaz" xml:lang="tr-TR">
		<div>
			<p class="BASLIK01" id="toc_marker-2">CEVİZ KURDU</p>
			<div class="Object-Style-1-copy frame-4">
				<img alt="02-Ceviz%20Kurdu_01.tif" class="frame-11" src="image/02-Ceviz%20Kurdu_01_fmt.jpeg"/>
			</div>
			<p class="govde-metin"> </p>
			<p class="govde-metin">	Bundan uzun zaman önce, çok uzak bir ülkede yaşlı bir kadın yaşarmış. Bu kadının iki oğlu varmış. Bu çocuklar ikizmiş. </p>
			<p class="govde-metin">	İkizler çoğu zaman annelerine yardım etmezlermiş. Hem annelerine  yardım etmezler hem de birbirleriyle kavga eder, annelerini üzerlermiş.</p>
			<div class="Object-Style-1-copy frame-4">
				<img alt="02-Ceviz%20Kurdu_02.tif" class="frame-11" src="image/02-Ceviz%20Kurdu_02_fmt.jpeg"/>
			</div>
			<p class="govde-metin"> </p>
			<p class="govde-metin">	Akşam kavga, sabah kavga, ihtiyar anne bir gün iyice bunalmış: </p>
			<p class="govde-metin">	– Allah ikinizi de ceviz içi gibi yere düşürsün de birbirinizi yeyin bitirin, deyivermiş. </p>
			<p class="govde-metin">İkizler:</p>
			<p class="govde-metin">	– Galiba bu kez annemizi çok üzdük, deyip pişman olmuşlar. Ama beddua da bir kez ağızdan çıkmış artık.</p>
			<div class="Object-Style-1-copy frame-4">
				<img alt="02-Ceviz%20Kurdu_03.tif" class="frame-11" src="image/02-Ceviz%20Kurdu_03_fmt.jpeg"/>
			</div>
			<p class="govde-metin"> </p>
			<p class="govde-metin">	Yaşlı kadın, ertesi gün ikizleri uyandırmaya gittiğinde bir de ne görsün? Çocukların yerinde yeller esiyor. Kadıncağız sağa bakmış, sola bakmış yok. Çaresiz, kırk gün kırk gece aramadık sormadık bir yer bırakmamış. Ama boşuna, çocukları bulamamış.</p>
			<p class="govde-metin">	Tembel ikizler ise uyandıklarında, her yer karanlıkmış. “Sabah olmadı galiba!” diyerek tekrar uyumuşlar. En sonunda iyice acıktıkları için uyanmışlar.</p>
			<p class="govde-metin">	İkizler, bir cevizin içine hapsolmuşlar. Hem de ceviz kurdu olarak orada duruyorlarmış. </p>
			<p class="govde-metin">	Bir süre sonra büyük bir gürültü duyup yuvarlandıklarını hissetmişler. Avazları çıktığı kadar: </p>
			<p class="govde-metin">	– İmdat, can kurtaran yok mu? Anne, neredesin? Kurtar bizi, diye bağırmışlar. Sonra yuvarlanma durmuş. Birbirlerine:</p>
			<p class="govde-metin">	– Neden hâlâ gündüz olmadı? Neler oluyor böyle, biz neredeyiz, diye sormuşlar.</p>
			<p class="govde-metin">	Konuşurken yüksek bir yerden düşmüşler. Yere düştüklerinde “Çaat!” diye bir ses duymuşlar. Kafalarının, kollarının kırıldığını sanmışlar. Kendilerini şöyle bir yoklamışlar, kırık çıkık yokmuş. Elleriyle yokladıkları yerlerde kıvrım kıvrım yollar varmış.</p>
			<div class="Object-Style-1-copy frame-4">
				<img alt="02-Ceviz%20Kurdu_04.tif" class="frame-11" src="image/02-Ceviz%20Kurdu_04_fmt.jpeg"/>
			</div>
			<p class="govde-metin"> </p>
			<p class="govde-metin">	İkizlerden biri dokunduğu yeri farkında olmadan ısırmış. Isırdığı şeyin tadı çok hoşuna gitmiş. Kardeşine de dokundukları yerlerin yenebildiğini söylemiş. Karınları doyana kadar dokundukları yeri yemişler. Bulundukları yere çok az bir ışık gelmeye başlamış.</p>
			<p class="govde-metin">	İkizler bu az ışıkta birbirlerini birazcık da olsa görebilmişler. Fakat birbirlerini görmeleriyle büyük bir çığlık atmaları bir olmuş. Çünkü karşılarında kendileri büyüklüğünde bir ceviz kurdu duruyormuş.</p>
			<div class="Object-Style-1-copy frame-4">
				<img alt="02-Ceviz%20Kurdu_05.tif" class="frame-11" src="image/02-Ceviz%20Kurdu_05_fmt.jpeg"/>
			</div>
			<p class="govde-metin"> </p>
			<p class="govde-metin">	Biraz sakinleştikten sonra başlarına gelenlerin ne olabileceğini düşünmeye başlamışlar. Sonra annelerinin en son ettiği beddua akıllarını başlarına getirmiş. Çocuklar meğer ceviz kurdu olmuşlar. Annelerini çok üzdükleri için bu işlerin başlarına geldiğini anlamışlar. Sonra, biri:</p>
			<div class="Object-Style-1-copy frame-4">
				<img alt="02-Ceviz%20Kurdu_06.tif" class="frame-11" src="image/02-Ceviz%20Kurdu_06_fmt.jpeg"/>
			</div>
			<p class="govde-metin"> </p>
			<p class="govde-metin">	– Bütün bunlar senin yüzünden başımıza geldi. Ben bunları hak etmiyordum, demiş. 		Diğeri de:</p>
			<p class="govde-metin">	– Yok canım! Madem öyle, o zaman burada işin ne? Asıl ben senin yüzünden buradayım, demiş. Sonra annelerini ne kadar üzdüklerini anlamışlar. O anda ikizlerden biri:</p>
			<div class="Object-Style-1-copy frame-4">
				<img alt="02-Ceviz%20Kurdu_07.tif" class="frame-11" src="image/02-Ceviz%20Kurdu_07_fmt.jpeg"/>
			</div>
			<p class="govde-metin"> </p>
			<p class="govde-metin">	– Ya bizi bir fare yerse! Ya bir sincabın akşam yemeği olursak, demiş. Gerçekten de  bir fare, cevizi yuvasına götürüyormuş. Ama cevizin içinden sesler gelince fare korkmuş ve cevizi bırakıp kaçmış. </p>
			<p class="govde-metin">	Yüksek bir yerden düştüklerinde ise bir sincap cevizi yuvasına götürüyormuş. Cevizden sesler gelince o da korkudan cevizi aşağı atmış. İşte o zaman ceviz yere vurunca kabuğu çatlamış. Cevizin içine ışık bu çatlaktan geliyormuş. Kabuğu kemirip çıkmayı düşünmüşler ama kabuk çok sert ve kalınmış.</p>
			<div class="Object-Style-1-copy frame-4">
				<img alt="02-Ceviz%20Kurdu_08.tif" class="frame-11" src="image/02-Ceviz%20Kurdu_08_fmt.jpeg"/>
			</div>
			<p class="govde-metin"> </p>
			<p class="govde-metin">	Çocuklar artık hayatlarını ceviz kurdu olarak sürdürmek zorundaymış. Annelerinin yaptığı sıcacık çorbaları, yumuşacık yataklarını çok özlemişler.</p>
			<p class="govde-metin">	Bir gün ormanda bir avcı dolaşıyormuş. Meşe, gürgen, kestane ağaçlarının arasında bir ceviz ağacı olduğunu fark etmiş. “Acaba ceviz bulabilir miyim?” diyerek ağacın etrafında dolaşmaya başlamış. Dolaşırken de birçok ceviz toplamış. </p>
			<div class="Object-Style-1-copy frame-4">
				<img alt="02-Ceviz%20Kurdu_09.tif" class="frame-11" src="image/02-Ceviz%20Kurdu_09_fmt.jpeg"/>
			</div>
			<p class="govde-metin"> </p>
			<p class="govde-metin">	Bir meşe ağacının kovuğunda gördüğü ceviz dikkatini çekmiş. “Galiba sincaplar bu cevizi burada unutmuşlar. Demek ki bu ceviz de benim kısmetimmiş.” deyip kovuktaki cevizi de almış. Meğer ikiz kardeşler bu cevizin içindeymiş.</p>
			<div class="Object-Style-1-copy frame-4">
				<img alt="02-Ceviz%20Kurdu_10.tif" class="frame-11" src="image/02-Ceviz%20Kurdu_10_fmt.jpeg"/>
			</div>
			<p class="govde-metin"> </p>
			<p class="govde-metin">	Akşam, kulübesine gelen avcı, cevizleri doldurduğu torbasını yanına almış. Eline de bir kalın odun almış, cevizleri kırıp kırıp yiyormuş. Ceviz kurduna dönüşen ikizler kırılan cevizlerin gürültüsünü patırtısını duyuyormuş. Ne olup bittiğini merak ederlerken “Küüt, tırak!” sesiyle kendilerini avcının karşısında bulmuşlar.</p>
			<p class="govde-metin">	İkisi birden avcının ağzına götürdüğü cevizin üzerinde değiller mi? O anda avazları çıktığı kadar bağırmaya başlamışlar.</p>
			<p class="govde-metin">	Avcı duyduğu seslere bir anlam verememiş. Fakat bağrışmalar devam ediyormuş:</p>
			<p class="govde-metin">	– Haayıııır! Bizi yeme, biz ceviz değiliz. Biz de senin gibi bir insandık. Ne olur bizi yeme, diye sesler duyuyormuş.</p>
			<p class="govde-metin">	Avcı: “Galiba bugün biraz fazla yoruldum. Bu duyduğum sesler de neyin nesi?” diye düşünüyormuş. Bu sırada, yemek üzere olduğu cevizin üzerinde kıpırdayan kurtları görmüş. Görmüş ama gözlerine inanamamış. Kurtları biraz daha kendine yanaştırıp bir de bakmış ki duyduklarının hepsi gerçek. Adamcağız “Hoop!” diye düşüp bayılmış.</p>
			<div class="Object-Style-1-copy frame-4">
				<img alt="02-Ceviz%20Kurdu_11.tif" class="frame-11" src="image/02-Ceviz%20Kurdu_11_fmt.jpeg"/>
			</div>
			<p class="govde-metin"> </p>
			<p class="govde-metin">	Düştüğü yer ateşe yakın olduğu için yüzü biraz fazlaca ısınınca ayılmış. Avcı:</p>
			<p class="govde-metin">	– Anlatın bakalım, bu da neyin nesi böyle, demiş. İkizler de başlarından geçeni  bir bir anlatmışlar.</p>
			<p class="govde-metin">	Avcı, ikizleri sonuna kadar dinlemiş, evlerinin yerini öğrenmiş. Evleri ormanın öbür tarafındaymış. Onları bir mendilin içine koyup annelerinin yanına götürmüş. Yaşlı kadın, çocuklarını görünce ceviz kurdu bile olsalar çok sevinmiş. Avcıya binlerce teşekkür etmiş.</p>
			<div class="Object-Style-1-copy frame-4">
				<img alt="02-Ceviz%20Kurdu_14.tif" class="frame-11" src="image/02-Ceviz%20Kurdu_14_fmt.jpeg"/>
			</div>
			<p class="govde-metin"> </p>
			<p class="govde-metin">	O gece bütün ev halkı tekrar bir araya geldikleri için çok sevinçliymiş. Yaşlı kadın sabaha kadar uyumayıp dua etmiş. İkiz kurtları sanki büyük çocuk gibi yataklarına yatırmış. O gece çocuklar da pişman olup bir daha annelerini üzmeyeceklerine söz vermişler.</p>
			<div class="Object-Style-1-copy frame-4">
				<img alt="02-Ceviz%20Kurdu_12.tif" class="frame-11" src="image/02-Ceviz%20Kurdu_12_fmt.jpeg"/>
			</div>
			<p class="govde-metin"> </p>
			<p class="govde-metin">	Yaşlı kadın, sabah uyandığında kendisine kahvaltı hazırlamış olan ikizleri görünce çok mutlu olmuş. Çünkü çocuklar tekrar eski hâllerine dönmüş. İkizler de ömürleri boyunca bir daha annelerinin bir dediğini iki etmemişler. </p>
			<div class="Object-Style-1-copy frame-4">
				<img alt="02-Ceviz%20Kurdu_13.tif" class="frame-11" src="image/02-Ceviz%20Kurdu_13_fmt.jpeg"/>
			</div>
			<p class="govde-metin"> </p>
			<p class="govde-metin">	Gökten üç ceviz düşmüş. Biri bu masalı yazana, biri okuyana, biri de annesini üzmeyen çocukların başına...</p>
			<div class="Object-Style-1-copy frame-4">
				<img alt="SF-40%20copy.tif" class="frame-12" src="image/SF-40%20copy_fmt.jpeg"/>
			</div>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
			<div class="frame-4">
				<img alt="29_Uc_Yaramaz_KAPAK-a.jpg" class="frame-13" src="image/29_Uc_Yaramaz_KAPAK-a_fmt.jpeg"/>
			</div>
			<p class="govde-metin"> </p>
			<p class="govde-metin"> </p>
		</div>
	</body>
</html>