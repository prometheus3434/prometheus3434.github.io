<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>ON DÖRT</title>
</head>

<body>
  <h1 class="h11">ON DÖRT</h1>

  <p><span class="t3">Y</span>olun başındaki tabelada <span class="t20">"ROSELA KL</span><span class="t20">İ</span><span class="t20">N</span><span class="t20">İĞİ</span><span class="t20">"</span> yazıyordu. Steyşın kapılardan içeri girince Dillon da Toyota'yı yolun karşı yanına park etti.</p>

  <p>"Neler oluyor?"</p>

  <p>"Bilemiyorum," dedi Devlin. "Ama bana kalırsa kimsenin tahmin etmediği bir şey oldu."</p>

  <p>Mori, Sollazo, Barry ve Kathleen resepsiyonda bekliyorlardı. Kızın durumu oldukça kötüydü ve Barry kolunu omzuna atmıştı.</p>

  <p>"Merak etme, iyileşecek," dedi. "Burasını yöneten Ali Hasan çok iyi bir doktordur."</p>

  <p>Bir şaka yapmaya çalıştı. "Mısırlı bir İrlandalı. Son yirmi yılda öyle çok <span class="t14">IRA</span> üyesinin vücudunda kurşun deliği kapatmıştır ki."</p>

  <p>"Suç benim," dedi kız. "Anlamıyorsunuz."</p>

  <p>"Saçmalama, kızım amcanın kalp hastası olduğunu benim kadar sen de biliyorsun."</p>

  <p>Beyaz önlüklü, ufak tefek esmer bir Arap olan Hasan göründü.</p>

  <p>"Nasıl?" diye sordu Barry.</p>

  <p>"İyi değil, hiç iyi değil." Hasan, Kathleen'e döndü. "Amcanızda bir angına geçmişi mi vardı? Bana öyle söyledi."</p>

  <p>"Evet."</p>

  <p>"Ama bu kriz çok sert. Anlamıyorum. Ne ilaç alıyor?"</p>

  <p>"Dazane."</p>

  <p>"Aman Tanrım! Aşırı doz almış olması olasılığı var mı?"</p>

  <p>Kathleen bembeyaz bir yüzle baktı doktora. Ağır ağır başını salladı.</p>

  <p>"Saat dörtte üç hap almıştı."</p>

  <p>"Aman Tanrım."</p>

  <p>Hasan dönüp koşmaya başladı. Kathleen de arkasından koştu, Barry ile Solazzo onu izlediler, Mori resepsiyonda kaldı.</p>

  <p>Ryan yoğun bakımda yatıyor, Hasan ile bir erkek hastabakıcı başında duruyorlardı. Kathleen, Barry ve Sollazo camdan içeri bakmaktaydılar. Ryan birden yatakta doğruldu, boğazından bir hırıltı koptu, sonra canı bedeninden çekilmişçesine sırtüstü yığıldı.</p>

  <p>Hasan dışarı çıktı. "Ne yazık ki, öldü."</p>

  <p>Kathleen doktorun üzerine saldırdı.</p>

  <p>"Olamaz. Mümkün değil."</p>

  <p>Barry kızı tuttu. "Sakin ol, evlat, senin suçun değil bu."</p>

  <p>"Ama suç benim. Ben hemşireyim. Bu işleri bilmem gerekirdi. Green Rapids'deki eski hastanemde sormuştum. Doktor üç Dazane hapının ona angina krizi geçirteceğini, ama bunun sadece iki gün süreceğini söylemişti. Bu bizim tek kurtuluş yolumuzdu, anlamıyor musunuz? Onu hastaneye kaldıracaktınız ve biz de oradan kaçabilecektik."</p>

  <p>Barry kızı Sollazo'ya teslim etti. "Onu arabaya götür. Ben buradaki işleri hallederim."</p>

  <p>Sollazo kızı çıkarınca Barry, Hasan'a döndü.</p>

  <p>"Ali, <span class="t14">IRA</span>'nın iyi bir dostusun sen ve seni çok takdir ettiğimizi bilirsin, şimdi bu da özel vakalardan biri."</p>

  <p>"Anlıyorum, Jack."</p>

  <p>"Onu bu gece krematoryuma götür ve fırına at. Ne adı var, ne de belgesi."</p>

  <p>"Nasıl istersen."</p>

  <p>"Sen iyi bir adamsın."</p>

  <p class="p11"><span class="t12">V</span></p>

  <p><span class="t3">T</span>oyota'da oturan Dillon ile Devlin steyşının uzaklaştığını gördüler. "Sadece üçü ve kız," dedi Dillon.</p>

  <p>"Ryan içerde kaldı. Neler oluyor?"</p>

  <p>"Ben burayı bilirim," dedi Devlin. "<span class="t14">IRA</span>'nın güvenli evlerinden biridir. Ali Hasan adında Mısırlı bir cerrah yönetir. Onu bir ziyaret edelim, haydi."</p>

  <p>Bürosunda sadece masanın üstündeki lambanın ışığında oturan Ali Hasan kapının açıldığını duyunca başını kaldırdı ve Dillon ile arkasındaki Devlin'i gördü.</p>

  <p>"Merhaba, Ali," dedi Devlin. "Beni hatırladın mı? Liam Devlin. On sekiz yıl önce vücudumdan bir kurşun çıkarmıştın."</p>

  <p>"Aman Tanrım, Bay Devlin," dedi Hasan.</p>

  <p>"Bu da arkadaşım Sean Dillon. O da davamız için benim kadar çalışmıştır."</p>

  <p>"Bay Dillon," dedi Hasan kararsız bir sesle.</p>

  <p>"Bir süre önce birkaç kişi buraya Bay Ryan adında birini getirdi," dedi Dillon. "Ve onu burada bıraktılar. Neden?"</p>

  <p>"Yanılıyor olmalısınız," dedi Hasan.</p>

  <p>Dillon tabancasını çıkardı.</p>

  <p>"Ama bu seninle aynı fikirde değil, o yüzden bir kere daha düşünsen iyi edersin."</p>

  <p>Ali Hasan bir daha düşündü ve her şeyi anlattı.</p>

  <p class="p11"><span class="t12">V</span></p>

  <p><span class="t3">V</span>ictorya Çiftliğinde Kathleen yatak odasında ağlıyordu. Barry, Sollazo ve Mori oturma odasında viskilerini içerken telefon çaldı.</p>

  <p>Stringer, "Tanrı'ya şükürler olsun, seni buldum," dedi. "Bir şey oldu."</p>

  <p>Konuşmaya başladı. Sözü bitince Barry, "Onu sıkı tut, hemen geliyoruz," dedi.</p>

  <p>"Tamam, Jack."</p>

  <p>Barry telefonu kapatıp Sollazo'ya döndü. "Bugün <span class="t14">Loyalist</span>'te yemek yiyen gözlüklü kadını hatırladın mı?"</p>

  <p>"Elbette. Armani pantolon takımlı güzel kadın."</p>

  <p>"O sadece bir detektif başmüfettişi değil, aynı zamanda başbakanın özel istihbarat uzmanı Tümgeneral Charles Ferguson için çalışan biri ve Ferguson'un baş adamı da, Sean Dillon."</p>

  <p>"Eyvah!" dedi Sollazo. "Şimdi ne yapacağız?"</p>

  <p>"Hemen buradan gidiyoruz. Bana ne olduğunu sorma, çünkü ben de bilmiyorum, ama şimdi Scotstown'a gidiyoruz ve sabah erkenden de <span class="t14">Irish Rose</span>'u aramaya çıkacağız."</p>

  <p>Barry, Mori'ye döndü. "Kızı getir."</p>

  <p>Mori patronuna baktı, Solazzo başını salladı. "Dediğini yap."</p>

  <p>Toyota'da oturan Devlin ve Dillon steyşının ayrıldığını gördüler.</p>

  <p>"İşte," dedi Devlin. "Scotstown'a gidiyorlar. Ryan'ın beklenmedik ölümü işleri hızlandırdı sanırım."</p>

  <p>"O zaman biz de gidelim."</p>

  <p>"Acele yok, Sean, önce benim eve gideceğiz. Ne de olsa, onların nereye gittiklerini biliyorsun."</p>

  <p>Devlin evinde Bushmill kadehiyle şöminenin başında oturuyordu. Dillon bir elinde <span class="t14">Walther</span>'i, diğer elinde diz kılıfıyla öteki tabancası olduğu halde içeri girdi. Pantolonunun paçasını çekti, ayağını iskemleye dayayıp diz kılıfını yerine bağladı. Öteki tabancasını beline yerleştirdi.</p>

  <p>Devlin, "Ben de <span class="t14">Walther</span> kullanmışımdır," dedi. "Masanın çekmecesinde bir tane olacak. Çıkar onu."</p>

  <p>Dillon denileni yaptı. "Şimdi de cebine yerleştir."</p>

  <p>"Neden?"</p>

  <p>"Sean, ben çok yaşlandım artık. Kurşunlar uçuşmaya başlarsa bundan sonra kendi başınasın. Sana yapabileceğim tek şey öğüt vermektir. Cebinde bir tabanca var. Bir arama sırasında Barry onu bulacaktır. Sonra senin tercihlerini bildiğinden beline bakacak ve öteki <span class="t14">Walther</span>'i bulacaktır. Bu da onu tatmin edecek ve sana dizindeki kaçırma fırsatı sağlayacaktır."</p>

  <p>"Tanrı senden razı olsun, Liam, senden esaslısı yoktur."</p>

  <p>"Canlarına oku hepsinin, Sean. Şimdi git, haydi. Ben Ferguson'a telefon edip olanları anlatırım."</p>

  <p class="p11"><span class="t12">V</span></p>

  <p><span class="t3">S</span>aat sabahın dördüydü ve Hannah Bernstein, <span class="t14">Loyalist</span>'in arka odasındaki kanapede huzursuz bir uyku içindeydi. Pencere demir parmaklıydı ve Stringer kapıyı üstüne kilitlemişti. Avluya giren bir araba sesiyle uyandı. Doğrulup sesleri dinledi. Bir süre sonra kapı açıldı ve Stringer arkasında diğerleriyle içeri girdi. Stringer cebinden Hannah'ın <span class="t14">Walther</span>'ini alıp Barry'ye verdi.</p>

  <p>"Bu omuz çantasındaydı."</p>

  <p>Barry tabancayı elinde tarttıktan sonra cebine koydu.</p>

  <p>"Başmüfettiş Hannah Bernstein, demek siz o Charles Ferguson köpeği için çalışıyorsunuz?"</p>

  <p>"Eğer öyle diyorsanız."</p>

  <p>"Evet, öyle diyorum. Kevin gibi meraklı birini dinleyebileceği bir yerde o telefon konuşmasını yapmanız büyük dikkatsizlikti."</p>

  <p>"Hepimiz hata yaparız."</p>

  <p>"Devlin ve Sean Dillon'dan söz ettiniz. Onlar da çevrede olacaklar herhalde?"</p>

  <p>"Bakın, Bay Barry, her şey sona erdi, bunu anlamıyor musunuz? Amerikan İstihbaratı, Bay Sollazo'nun burada olduğunu biliyor ve bunu Beyaz Saray düzeyinde izliyor."</p>

  <p>"Yalan," dedi Sollazo. "Olamaz."</p>

  <p>"Her şeyi biliyorlar. General Ferguson olaya nasıl karıştı sanıyorsunuz?" Kadın başını salladı. "Ne Beyaz Saray ne de Downing Sokağı o külçelerin yanlış ellere geçmesine göz yumacak değil. Bay Barry, Sollazo bu işe açgözlülüğünden girdi, ama sizin durumunuz öyle değil. <span class="t14">IRA</span> bu tür bir kaynakla isterse savaşı sonsuza dek sürdürebilir."</p>

  <p>"Öldürün şu orospuyu," dedi Kathleen Ryan.</p>

  <p>"Ben gereğine bakarım," dedi Mori.</p>

  <p>Barry başını salladı.</p>

  <p>"Bir rehine olarak işimize yarayabilir. O Liam Devlin tilkisinin beni aptal yerine koyması, ama neden? Neden Liam?"</p>

  <p>"Barış günümüzde çok moda oldu, Bay Barry," dedi Hannah. "Ve insanların çoğu artık barışı istiyor."</p>

  <p>"Bu kibar konuşmaların canı cehenneme," dedi Sollazo. "Şimdi ne olacak?"</p>

  <p>Mori, "Belki de fırsat varken buradan çekip gitsek iyi olur," dedi.</p>

  <p>Barry başını salladı. "Bence Ferguson, başmüfettişle Dillon'u bir araştırma göreviyle gönderdi, Devlin de onlara yardımcı oluyor. Şu aşamada ne <span class="t14">Garda</span> vardır, ne de <span class="t14">RUC</span>. Onların öğrenmek istedikleri <span class="t14">Irish Rose</span>'un nerede yattığıydı. Ferguson bunu öğrenince işi donanma kurtarma ekibine devredecektir."</p>

  <p>"Ama biz hapı yutmuş sayılırız," dedi Sollazo. "Nerede olduğumuzu biliyorlar."</p>

  <p>"Evet, ama <span class="t14">Irish Rose</span>'un nerede olduğunu bilmiyorlar. Bence şafak sökünce yola çıkalım ve dalışı yapalım. O altın erişilebilir yerdeyse birkaç külçe çıkarabilir ve çeker gideriz. Bir sabah çalışıp birkaç milyon kazanmak kötü bir şey değil."</p>

  <p>Sollazo birden gülümsedi.</p>

  <p>"Neden, olmasın? Ben bütün yaşamımca riske girmiş bir insanım. Şimdi vazgeçmek için çok geç artık. Peki, Dillon ile Devlin ne olacak?"</p>

  <p>"Liam Devlin bir zamanlar bu işin en iyisiydi, ama şimdi seksen beş yaşındadır. Asıl güç olanı Dillon'dur."</p>

  <p>"Benim için değil," dedi Mori.</p>

  <p>"Eh, bu çok ilginç bir karşılaşma olurdu, ama buna gerek yok. Dillon ile Devlin ortaya çıkarlarsa başmüfettiş esaslı bir rehine olacaktır." Barry, Stringer'e döndü.</p>

  <p>"Tamam, Kevin, erken bir kahvaltı ve şafakla birlikte yola çıkıyoruz. Sen burada kaleyi beklersin."</p>

  <p>Dillon o sırada köyün dışındaki tepede, Toyota'yı ağaçların arasına park etmiş olarak dürbünüyle <span class="t14">Loyalist</span>'i ve limanda demir atmış duran Avenger'i taramaktaydı.</p>

  <p>"Sevgilim Hannah, sen nerelerdesin acaba?" diye söylendi. "Sabahın bu saatinde hâlâ yatağında olmana hiç şaşmam doğrusu."</p>

  <p class="p11"><span class="t12">V</span></p>

  <p><span class="t3">Ş</span>afak hızla söküyordu, sabah sisli ve griydi. Islak sis her şeyi kefen gibi örtmüş, yağmur amansızca yağıyordu. Dillon bir sigara yakıp ne yapacağını düşünürken birden <span class="t14">Loyalist</span>'in kapısı açıldı ve hepsi dışarı çıktılar: Hannah Bernstein, Sollazo ile Mori'nin arasındaydı. Stringer kapıda durup Barry ile konuştuktan sonra içeri girdi.</p>

  <p>"Aman Tanrım!" diyen Dillon grubun yeşil şişme bota binip yola koyulmalarını izledi. Sonra kendisi de Toyota'ya atlayıp motoru çalıştırdı. Mutfakta çay hazırlayan Kevin Stringer arka kapının gacırdadığını duyup dönünce sırıtmakta olan Dillon'la burun buruna geldi.</p>

  <p>"Sen misin, Sean?" Boğazı kurumuştu birden.</p>

  <p>"Görüşmeyeli çok zaman oldu, Kevin. Buralarda neler oluyor bakalım?"</p>

  <p>"Ne demek istiyorsun?"</p>

  <p>Dillon, <span class="t14">Walther</span>'i cebinden çıkardı.</p>

  <p>"Bu nesne çok az ses çıkarır ve beni tanırsın. Koltuk değneğiyle dolaşmak istemiyorsan, konuş."</p>

  <p>"Lütfen, Sean. Ben sadece aracıyım. Kadının telefonda konuşmasını dinledim. Kendini başmüfettiş olarak tanıttı ve Tümgeneral Ferguson diye biriyle konuştu. Senden ve Liam Devlin'den söz etti."</p>

  <p>"Şu halde, kötü filmlerde dedikleri gibi, her şey açığa çıktı."</p>

  <p>"Michael Ryan öldü. Kalp krizi."</p>

  <p>"Onu biliyorum," dedi Dillon. "Her şeyi biliyorum. Demek <span class="t14">Irish Rose'</span>a gidiyorlar?"</p>

  <p>"Evet."</p>

  <p>"Ya başmüfettiş?"</p>

  <p>"Jack onun sen gelirsen iyi bir rehine olacağını söyledi. Ryan'ın yeğeni onu öldürmek istedi. O Mori de."</p>

  <p>"Ya, öyle mi? Eh, buna razı olamayacağımıza göre, onlar ayrılmadan hemen iskeleye gidelim öyleyse."</p>

  <p class="p11"><span class="t12">V</span></p>

  <p><span class="t3">A</span>venger'de Barry dümene geçmiş, iki kadın da yanındaki sırada oturuyorlardı. Sollazo arka güvertede Mori ile demir almaya hazırlanırken Stringer'in sesi duyuldu.</p>

  <p>"Jack, Dillon geldi."</p>

  <p>"Aman Tanrım!" Jack Barry motoru kapattı.</p>

  <p>Güverteye çıktı, Sollazo ile Mori de yanına geldiler.</p>

  <p>"O mu?"</p>

  <p>"Evet." Barry sesini yükseltti. "Sen misin, Sean?"</p>

  <p>"Başka kim olacak? Konuşalım."</p>

  <p>"Geliyorum." Barry, Mori'ye döndü. "Şişme motoru çek." Başını salladı. "Çılgın herif."</p>

  <p>"Ondan hoşlanıyor gibi bir halin var," dedi Sollazo.</p>

  <p>"Benim oğlum gibiydi. Çok esaslı günler yaşadık."</p>

  <p>Mori elini gözlerine siper etti. "Pek matah bir şeye benzemiyor."</p>

  <p>Barry bota atlayıp başını kaldırdı. "Senin en iyi, onun da en kötü gününde bile hiç düşünmeden canını cehenneme gönderir."</p>

  <p>Takma motoru çalıştırdı.</p>

  <p>Şişme bot iskeleye yaklaşırken Dillon bir sigara yaktı. "Çok esaslı görünüyorsun, Jack. Yıllar sana çok iyi davranmış."</p>

  <p>"Sana daha iyi davranmış, namussuz herif. Liam Devlin nerede?"</p>

  <p>"Kilrea'da. Seksen beş yaş silah oyunu için biraz fazladır."</p>

  <p>"Gününün en iyi adamıydı."</p>

  <p>"Ee, şimdi ne yapacağız?" diye sordu Dillon.</p>

  <p>"Artık yakalandın, Jack, daha fazla devam etmenin bir anlamı yok."</p>

  <p>"Bu doğru değil, Sean. Enkazı bulursak -ki bulacağız- altın külçeleri bizi bekliyor olacak." Omuzlarını silkti. "Bir sabahlık çalışma milyonlar kazandırır. Bu da burun kıvrılacak bir rakam değildir."</p>

  <p>"Sen oldum olası pratik bir insandın. Hannah Bernstein iyi mi?"</p>

  <p>"Evet. Bak, o kadından hoşlandım doğrusu."</p>

  <p>"Ne demezsin. Onu bırak. Yerine beni al."</p>

  <p>"Neden?"</p>

  <p>"Eski günlerden bu yana yeteneklerimi çok geliştirdim, Jack. Uçak kullanırım, ayrıca tanıdığın en esaslı dalgıcım. İsrailliler adına Beyrut Limanında <span class="t14">FKÖ</span> teknelerini bile havaya uçurdum."</p>

  <p>"Seni namussuz." Barry güldü. "Hayır, Sean, kadın şimdi geri verilemeyecek kadar değerli."</p>

  <p>"O zaman ben de gelmek zorunda kalacağım."</p>

  <p>"İyi fikir, ama önce seni bir kontrol edelim." Barry, <span class="t14">Browning</span>'ini uzattı.</p>

  <p>"Ceplerini ara, Kevin." Stringer söyleneni yaptı ve <span class="t14">Walther</span>'i buldu.</p>

  <p>"Tatmin oldun mu?" diye sordu Dillon.</p>

  <p>"Hiç olur muyum?" Barry gülümsedi. "Sırtına, ceketinin altına bak Kevin, orasını pek severdi."</p>

  <p>Stringer ikinci tabancayı da buldu.</p>

  <p>"Haklıymışsın, Jack," diyerek silahı Barry'ye verdi.</p>

  <p>"Genelde öyleyimdir. Sen kaleyi bekle, Kevin." Barry, Dillon'a bakıp gülümsedi. "Atla bakalım, Sean. Sanırım seni biraz çalıştırırım artık."</p>

  <p>Güverteye önce Dillon atladı, Barry ipi Mori'ye verdikten sonra onu izledi. İki kadın kamaradan çıktılar, Dillon, Hannah'a.</p>

  <p>"İyi misin, sevgili kız?" diye sordu.</p>

  <p>"İyiyim."</p>

  <p>Dillon, Mori'ye baktı.</p>

  <p>"Ayakları üstünde yürümeyi bu sabah öğrenmişe benziyor. Canını sıkacak olursa bana haber ver, gövdesinde iki yer seçip kırarım."</p>

  <p>Mori patlayacak gibi oldu ama Sollazo aralarına girdi.</p>

  <p>"Bırak, Giovanni." Barry'ye döndü. "Üstünü aradın mı?"</p>

  <p>"Bir <span class="t14">Walther</span> cebinde, bir de pantolonunun arkasında çıktı. Orayı hatırladığım iyi oldu. Ama sana iyi bir haberim var. Sean usta bir dalgıçmış. Onu biraz çalıştırsak mı dersin?"</p>

  <p>Sollazo sırıttı. "Bak bu gerçekten iyi haber."</p>

  <p>"Güzel, o zaman demir alalım."</p>

  <p>Kathleen Ryan uzun bir süre Dillon'a bakmıştı, şimdi yüzünde şaşkın bir ifadeyle yanına yürüdü.</p>

  <p>"Martin, sensin, değil mi?"</p>

  <p>Ortada garip bir şey vardı, pek de yerli yerine oturmayan bir şey. Dillon her zamanki gibi yumuşacık sesiyle.</p>

  <p>"Evet, Kate," dedi. "Michael için çok üzüldüm."</p>

  <p>"Onu ben öldürdüm. Aşırı dozda hap alması için ikna ettim. Dr. Sieed sadece bir nöbet geçireceğini söylemişti. Ama öldü, Martin. Onu ben öldürdüm. Korkunç bir şey bu."</p>

  <p>Hannah kızın omzuna kolunu doladı.</p>

  <p>"Gel, haydi kamaraya inelim."</p>

  <p>Motorlar çalıştı, Avenger denize açıldı. Mori, "Aramızda bir deli eksikti," diye söylendi.</p>

  <p>Dillon adama döndü.</p>

  <p>"Evlat, sen böyle bok herifin biri olmak için çok mu uğraşıyorsun, yoksa bu normal halin mi?"</p>

  <p>Sonra dönüp dümendeki Barry'nin yanına gitti.</p>

  <p><span class="t14">Walther</span>'i diz kılıfından çıkarıp Barry, Mori ve Salazzo'yu birkaç saniye içinde öldürmek imkânsız değildi ama tam anını kollamak gerekiyordu. Hannah'ın güverteye çıkması da işleri kolaylaştırmamıştı. Dillon yağmurdan korunmak için güverte tentesinin altında duran kadına bakıp gülümsedi.</p>

  <p>Barry'ye, "Sonunda pisliklerle iş yapmak zorunda kalmamız yazık oldu, Jack," dedi.</p>

  <p>"Biliyorum, evlat, ama bir şey asla değişmedi. Bu işten alacağım her kuruş, ikimizin de o kadar yıl hizmet ettiği örgüte gidecek. Silah parası."</p>

  <p>"Zaman değişti, Jack."</p>

  <p>"Bundan o kadar emin olamayız."</p>

  <p>Dillon içini çekti. "Pekâlâ, anlat bakalım. Nereye gidiyoruz?"</p>

  <p>"Rathlin adası açığına."</p>

  <p>"<span class="t14">Seyir Ustas</span><span class="t14">ı</span> bize enkazın yerini gösterecek, değil mi?"</p>

  <p>Barry şaşırmıştı. "Senin bilmediğin bir şey yok mudur?"</p>

  <p>"Liam sayesinde bu işi iyice araştırdık, Jack. Her neyse, enkaz ne kadar derinde olacak?"</p>

  <p>"Deniz Kuvvetleri haritalarına göre Rathlin adası açıkları otuz ila kırk metre derinliktedir."</p>

  <p>"Geminin boyuna göre hiç de fena değil. Ama bütün iş ne şekilde battığı."</p>

  <p>Sollazo yanlarına geldi. "Daha ne kadar kaldı?"</p>

  <p>"Yarım mil," dedi Barry. "Şimdi aleti çalıştıracağım."</p>

  <p><span class="t14">Seyir Ustas</span><span class="t14">ı</span>'nı Sollazo'ya verdi. Düzenli aralıklarla bir çınlama sesi geliyordu. "Çalışıyor," dedi Sollazo.</p>

  <p>"Yaklaştıkça çınlama sıklaşıyor, üstüne geldiğimizde de bir düdük sesi başlıyor."</p>

  <p>Sollazo aleti geri verip Dillon'a döndü.</p>

  <p>"Mori ile dalacaktım ama madem bu kadar ustaymışsın..." Omuzlarını silkti. "Gel de malzemeyi kontrol et."</p>

  <p>"Büyük bir zevkle," diyen Dillon adamın ardından yürüdü. Rathlin adası sisler arasında görününce Barry gaz kesti ve olağanüstü durgunlukta olan suyun üzerinde kaydılar. Aletin çınlaması aralıksız ve tiz bir çığlığa dönüşmüştü şimdi.</p>

  <p>"Burası," dedi Barry. "Demiri atın."</p>

  <p>Mori ile Sollazo koştular. Kathleen iskele tarafındaki küpeşteye dayanmıştı. Dillon bir an Hannah ile yan yana geldi.</p>

  <p>"Silahım var," diye fısıldadı.</p>

  <p>"Barry ikisini buldu ama kurnaz tilki Devlin üçüncüsünü vermişti. Diz kılıfımda."</p>

  <p>"Dikkatli ol. Şimdi olmaz. Kan banyosuna dönüşebilir."</p>

  <p>"Sen merak etme, sevgili kızım. Ben aşağı inip eski dostuma bir bakmak istiyorum."</p>

  <p>Demir sallandı, Avenger durdu. Ortaya aniden çöken sessizlikte Barry güverteye çıktı.</p>

  <p>"Haydi, iş başına."</p>

  <p>Sollazo, Dillon'a döndü. "Hazırlanalım. Önce ben ineceğim."</p>

  <p>Sollazo güverteye döndüğünde dalgıç giysilerinden birini giymiş, ağırlık kemerini takmıştı.</p>

  <p>"Sıra sende," dedi Dillon'a.</p>

  <p>Dillon aşağı kamaraya indi, sadece donu kalana kadar soyundu, dizinden tabanca kılıfını çıkardı ve bir kenarda üzerinde "acil işaret fişeği" yazılı dolaba koydu. Tam dalgıç giysisine uzanmıştı ki, merdivende bir ayak sesi duyuldu ve Sollazo başını içeri uzattı.</p>

  <p>"Çabuk ol," dedi.</p>

  <p>Dillon giysiyi üzerine geçirdi, diğer ağırlık kemerini beline taktı, sonra kılıfı içinde duran dalgıç bıçağına uzandı.</p>

  <p>"Onu bırak," dedi Sollazo. "Elinde öldürücü bir silah olduğunu görmek isteyeceğim son kişi sensin."</p>

  <p>"Nasıl istersen."</p>

  <p>Dillon öteki Orca bilgisayarını alıp, diğerlerinin yağmurdan korunmak için tente altında bekleştikleri güverteye çıktı. Sollazo da onu izledi.</p>

  <p>"Düşünüyorum da," dedi. "Gücümüzü idareli kullanmamız gerekiyor. Aşağıda ancak belli bir süre kalabiliriz, hatta kırk metredeyse daha bile az. Dillon, sen önden git, bakalım ne bulacaksın."</p>

  <p>Mantıklı bir öneriydi bu. Dillon gülümsedi. "Seve seve."</p>

  <p>Uzun bir geçmişe dayanan ustalıkla, tüpü başının üstünden geçirdi ve kayışlarını göğsü üzerinde bağladı. Yere oturup paletleri giydi, Mori'nin verdiği halojen lambayı beline ve sol bileğine bağladı. Sonra maskesini başına geçirdi, ağızlığını taktı ve sırtüstü suya atladı. Dillon teknenin gövdesi altından geçti, demir halatını buldu ve tutunarak aşağı inmeye başladı. Su çok berrak ama karanlıktı. Yirmi metreye indiğinde, yan yatmış olan tekne lambanın yardımı bile olmadan göründü. Otuz metrede, gemi aşağıya inen kumluk bir düzlükte yatıyordu. Dillon geminin provasına yaklaşıp halojen lambasını yaktı. Midyeyle kaplı olmasına karşın <span class="t14">Irish Rose</span> adı açıkça okunabiliyordu.</p>

  <p>Dillon patlama ile parçalanmış kıç tarafa gidince geminin bir yanında yatan kamyonu gördü. Patlama sonunda kelepçelerinden kurtulmuş ve inanılmaz bir şekilde tekerleklerinin üstüne konmuştu. İrlandalı, kamyonun arkasına geçip arka kapıyı açmaya çalıştı ama kıpırdatamadı bile. Bir daha denedi, yine başaramadı. Bu derinlikte değerli zamanını harcamanın anlamı olmadığından yüzeye doğru yükseldi.</p>

  <p>Dillon yan merdivenden güverteye çıktı, maskesini yukarı itip ağızlığını çıkardı. Hepsi durmuş kendisini bekliyordu.</p>

  <p>"Sean, Tanrı aşkına kötü de olsa söyle," dedi Barry.</p>

  <p>"Tekne otuz metre aşağıda duruyor. Böylelikle dipte daha çok kalabileceğiz."</p>

  <p>"Ya kamyon?" diye sordu Sollazo.</p>

  <p>"O da orada. Patlama anında güverteden fırlamış, şimdi teknenin yanında tekerlekleri üzerinde duruyor."</p>

  <p>"Şahane," dedi Sollazo.</p>

  <p>"Ama anlamadığım bir şey var. Kamyonu ele geçirdiğimiz zaman <span class="t15">Howler</span> diye elektronik bir alet kullanmış, güvenlik sistemini bozarak bütün kilitleri açmıştık."</p>

  <p>"Ee?" dedi Sollazo.</p>

  <p>"Şimdi arka kapıyı açamadım."</p>

  <p>"Belki patlamada elektronik sistem karışmıştır ya da kapı sıkışmıştır. <span class="t14">Semtex</span> ve kalem fünyelerimiz var. Git patlat."</p>

  <p>"Başüstüne, efendim," dedi Dillon. "Bana gerekenleri verin hele."</p>

  <p>Barry, <span class="t14">Semtex</span> parçasını getirdi.</p>

  <p>"Al, bir de üç dakikalık kalem fünye."</p>

  <p>"Çekoslovakya'nın dünya kültürüne katkısı," dedi Dillon.</p>

  <p>"Kendine dikkat et," diye Hannah atıldı.</p>

  <p>"Hep etmez miyim zaten?"</p>

  <p>Dillon maskesini taktı, küpeşteye oturdu ve sırtüstü suya atladı. Dillon yine halata tutunarak aşağı indi, <span class="t14">Semtex</span> parçasını kapı kilidine tutturdu, sonra kalem fünyeyi içine sokup ucunu kırdı. Bir çatırtı başladığında yüzeye doğru palet vurdu. Barry uzanıp merdivene çıkmasına yardım etti. Dillon otururken diğerleri küpeşteye yaslandılar. Bir süre sonra deniz kaynadı ve yüzeye ölü balıklar vurdu. Çok geçmeden yine duruldu.</p>

  <p>Dillon gülümseyerek baktı Sollazo'ya.</p>

  <p>"Sakın söyleme, yine iniyorum," dedi.</p>

  <p>Kamyon biraz yana kaymışsa da tekerlekleri üzerindeydi ve arka kapıları parçalanmıştı. Ortalık kum bulutlarıyla kaplıydı. Dillon kamyona yaklaşıp halojen lambasını yaktı ve adeta bir şok geçirdi. Kamyon boştu. İrlandalı, merdivenin alt basamağına tutundu, ağızlığını çıkarıp kendine çevrilmiş yüzlere baktı.</p>

  <p>"Bu işten hiç hoşlanmayacaksın, Jack," dedi. "Aşağıda hiçbir şey yok."</p>

  <p>"Ne demek istiyorsun?"</p>

  <p>"Kamyon boş diyorum sana."</p>

  <p>"Olamaz," dedi Barry. "Yolda ele geçirdiğinizde arkasına baktığını söylemiştin. O zaman altın oradaydı."</p>

  <p>"Öyleydi, ama şimdi yok."</p>

  <p>Kathleen'in yüzü kıpkırmızı kesilmişti, gözleri kara deliklerden farksızdı.</p>

  <p>"Biri bizden önce gelmiş olmalı."</p>

  <p>"İmkânsız," dedi Dillon. "Kapı kapalıydı ve herhangi bir zorlama izi yoktu."</p>

  <p>"Mori, bana yardım et," diyen Sollazo tüpüne uzandı. "Yine aşağı ineceksin, Dillon ve ben de seninle geleceğim. Yalan söylediğine eminim."</p>

  <p>"Nasıl istersen."</p>

  <p>Dillon yine dalıp halata tutundu. Sollazo'yu beklerken <span class="t14">Irish Rose</span>'un enkazına tutunmuştu. Sonra adamın arkasından enkaza yüzdü. Sollazo kapının kenarına tutunup önce içeri, sonra dönüp Dillon'a baktı, ardından yine kamyona döndü. Dillon adama arkadan yaklaştı, Sollazo'nun dizine bağlı kılıftan bıçağı çektiği gibi hava borusunu kesti. Ortalığa hemen kabarcıklar yayılmıştı. Sollazo gözleri irileşerek geri döndü. Elleriyle boğazını tutup yükselmeye başladı. Dillon adamın ayağını yakalayıp aşağı çekti. Solazzo'nun çırpınması çok kısa sürdü, kolları iki yana açılmış olarak orada öylece kalıverdi. Dillon adamın maskesini çıkardı, sonra elinden tuttu ve yukarı çıkmaya başladı.</p>

  <p>Sollazo'nun cesedini ilk gören sancak tarafındaki Kathleen Ryan oldu.</p>

  <p>"Şuna bakın hele."</p>

  <p>Hannah kızın yanına geldi."Aman Tanrım."</p>

  <p>Barry ile Mori de o yana koştular. Sicilyalı hiç duraksamadan ceketini ve ayakkabılarını çıkarıp suya atladı, Solazzo'ya doğru yüzdü. Kolunu beline doladı, durakladı, sonra dönüp yukarı baktı.</p>

  <p>"Ölmüş."</p>

  <p>Dillon cesedi üç metre aşağıdayken bırakmış ve iskele tarafına yüzmüştü. Suyun yüzüne gelince tüpünü, maskesini ve paletlerini çıkardı. Sessizce güverteye baktı. Barry, Kathleen ve Hannah küpeşteye yaslanmışlardı ve Mori.</p>

  <p>"Bana bir ip atın!" diye sesleniyordu.</p>

  <p>Dillon sessizce güverteye çıkıp kamaraya indi, koyduğu dolaptan tabancasını alıp geri döndü.</p>

  <p>Barry, Hannah ile Kathleen'in yanında durmuş, bir can yeleğinin ipini çözüyordu. Can yeleğini fırlatırken Dillon.</p>

  <p>"Sakin olalım, Jack," dedi. Koridor kapısında elinde tabancasıyla duruyordu. "Hannah, buraya gel," dedi.</p>

  <p>Hannah söyleneni yaptı. Küpeşteden aşağı eğilmiş duran Barry omzu üzerinden baktı.</p>

  <p>"Hâlâ dünyanın sekizinci harikasısın, değil mi, Sean?"</p>

  <p>"Yapma, Jack," dedi Dillon.</p>

  <p>Ama Barry onu dinlemedi, elindeki <span class="t14">Browning</span>'le yarım bir dönüş yaptı ve Dillon'un iki kurşununu kalbine yedi. Barry küpeşteye devrilirken tabanca elinden uçtu, kendisi de denize devrildi. Dillon küpeşteye koştu. Kolunu Solazzo'nun beline dolamış olan Mori başını kaldırıp baktı. İrlandalı nişan aldı ve adamı iki gözünün ortasından vurdu. Şimdi sadece sessizlik vardı, başları üzerinde martılar dönüyordu. Dillon yere oturup sırtını parmaklığa dayadı.</p>

  <p>"Bir sigara iyi giderdi şimdi."</p>

  <p>Hannah erkeğin yanıbaşında çömeldi.</p>

  <p>"İyi misin, Sean?"</p>

  <p>Kathleen Ryan garip bir sesle, "Martin, <span class="t14">Walther</span>'i bu yana gönder," dedi.</p>

  <p>Dillon tabancayı güverteye, yanına bırakmıştı. Başını kaldırınca Barry'nin tabancasının Kathleen'in elinde olduğunu gördü. Kızın yüzünde gerçekten çılgın bir ifade vardı.</p>

  <p>"Altın orada değildi, Martin, hiç de olmamıştı. Amcam çok kurnaz bir insandı. Bana daha geçen gün açıklamıştı. Şimdi beni bekliyor ve ben de gidip oradan alacağım. Çok yakında, Martin, çok yakında."</p>

  <p>"Biliyorum, Kate, biliyorum."</p>

  <p>"Sana asla zarar veremem, benim güzel Martin'im, o yüzden ikiniz de aşağı inin bakalım."</p>

  <p>"Dediğini yapsak iyi olacak," dedi Hannah.</p>

  <p>"Nasıl istersen, Kate."</p>

  <p>Dillon gülümseyerek kalktı, <span class="t14">Walther</span>'i bir tekmede kıza doğru yuvarladı.</p>

  <p>Sonra Hannah'ın arkasından aşağı kamaraya indi. "Kapıyı kapat!" diye seslendi Kathleen.</p>

  <p>Dillon kızın dediğini yaptı. Merdivende ayak seslerini, sonra anahtarın kilit içinde döndüğünü duydu. İki üç dakika sonra da dıştan takma motor çalışmaya başladı.</p>

  <p>"Şimdi ne yapacağız?" diye sordu Hannah.</p>

  <p>"Kız gittiğine göre çok kolay. Bu teknelerde hep bir ön güverte kapağı vardır. Şimdi gelirim, bekle."</p>

  <p>Dillon mutfağa girince başının üzerinde kapağı gördü, bir tabureye çıkıp açtı, kendini yukarı çekti. Bir an sonra da gidip kamara kapısını açtı. Güverteye çıktıklarında yeşil motorun sisler arasında uzaklaştığını gördüler. Dillon dümene geçip motorları çalıştırdı, teknenin burnunu Scotstown'a çevirdi.</p>

  <p>"Sen dümeni al da ben üstümü değişeyim," dedi.</p>

  <p>Dillon döndüğünde Hannah, "Sean, o kız deli," dedi.</p>

  <p>"Her zaman öyleydi. Ama nedenini bir türlü anlayamadım. Şimdi de amcasını öldürdüğüne inanıyor. Şu Barry'nin yağmurluğu değil mi? Belki benden aldığı tabancaları bulurum." Cepleri araştırdı. "İşte, bir sana bir bana. Dümeni bana verebilirsin artık."</p>

  <p>"Kız altının orada olmadığını söylediğinde ne demek istedi?"</p>

  <p>"Sana gazete kupürlerini ve dosyaları okuduğum zaman bir aksilik hissettiğimi söylediğimi hatırlıyor musun?"</p>

  <p>"Evet."</p>

  <p>"Şimdi ne olduğunu anladım. Michael Ryan'ın Folly's End'de bir yedek kamyonu vardı ve Benny polisleri oyalamak için onu kıyı yolunda bırakacaktı."</p>

  <p>"Eee?"</p>

  <p>"İlk başta farketmedim ama ne gazete haberlerinde, ne de polis raporlarında o kamyondan söz edilmemişti. Neden acaba?"</p>

  <p>"Aman Tanrım!"</p>

  <p>"Tam üstüne bastın. Soygundan sonra ben motosikletle Kathleen'le <span class="t14">Irish Rose</span>'a gittim. Michael arabayla arkamızdan geldi ama epey gecikmişti. Otomatik kavramada bir arıza olduğunu söylemişti."</p>

  <p>"Tabii öyle bir şey yoktu."</p>

  <p>"Yoktu elbette. Folly's End'e gidip kamyonları değiştirdiği için geç kalmıştı. Altınlar tekneye yüklenmediği için <span class="t14">Irish Rose</span>'la batmadı. Şu anda Folly's End'de samanlığın gizli bölmesindedir. Hiç böylesine bir şaka duymuş muydun?"</p>

  <p>&nbsp;</p>
</body>
</html>
