<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>ON</title>
</head>

<body>
  <h1 class="h11">ON</h1>

  <p><span class="t3">S</span>ollazo geldiğinde Don çok keyifliydi. "Kendinden memnun bir halin var, Marco."</p>

  <p>"Bir çözüm buldum sanırım:"</p>

  <p>"İyi. Ama önce aile işleri. İmzalanacak bir şey var mı?"</p>

  <p>"Bir iki tapu. İşte burada."</p>

  <p>Sollazo çantasından kâğıtları çıkardı.</p>

  <p>"Önce onu bitirelim."</p>

  <p>Don kalemini alıp gerekli imzaları attı.</p>

  <p>"Tamam. Şimdi de benim çok özel votkalı martinimden birer kadeh."</p>

  <p>"Dünyanın en iyisi."</p>

  <p>"Elbette."</p>

  <p>Russo bara geçip içkileri karıştırırken Sollazo da tabureye oturdu. Martini gerçekten mükemmeldi. Yaşlı adam, "Ryan işine içelim," dedi. "Anlat bakalım."</p>

  <p>Sollazo durumu en ince ayrıntısına kadar anlattı. Sözünü tamamlayınca Don.</p>

  <p>"Mori bu işi kendi başına yapabilir mi diyorsun?" diye sordu.</p>

  <p>"Kesinlikle. O kadar basit ki."</p>

  <p>"Ryan'ın işbirliği gerekecek."</p>

  <p>"Elbette."</p>

  <p>"Yeğenini de isteyecektir."</p>

  <p>"Doğal olarak."</p>

  <p>"Onu nasıl ikna edeceksin?"</p>

  <p>"Çok sevdiğiniz bir filmden alıntı yapayım: <span class="t15">'Ona reddedemeyece</span><span class="t15">ğ</span><span class="t15">i bir teklif yapaca</span><span class="t15">ğı</span><span class="t15">m.'</span> "</p>

  <p>Yaşlı adam başını salladı.</p>

  <p>"Seninle Ryan arasında, onunla aile arasında hiçbir bağ olmamalı. Başarılı olursak polisin olayı bizimle ilişkilendirmesini istemeyiz."</p>

  <p>"Orada bir sorun yok. Green Rapids'e Salamone'yi görmeye gidiyorum, ki bu yasal zaten. Ancak oradaki rejim o kadar yumuşak ki, mahkûmlar aileleri veya avukatlarıyla bahçede serbestçe dolaşabiliyorlar, o yüzden herkesin herkesle konuşması mümkün. Salamone bana kızın amcasını yarın saat on birde ziyaret edeceğini söyledi. Ben de onu o saatte ziyaret edeceğim ve Ryan'la konuşma fırsatını arayacağım."</p>

  <p>Don düşünceli bir tavırla martinisini yudumladı.</p>

  <p>"Salamone cezasının indirilmesini bekliyor. Bu konuda herhangi bir umut var mı?"</p>

  <p>"Yok, ama ben onun umudunu kırmıyorum. Aile işleri hakkında çok şey biliyor çünkü."</p>

  <p>"Evet, biraz fazla. Eski bir Sicilya atasözü vardır: <span class="t15">'A</span><span class="t15">ğ</span><span class="t15">ac</span><span class="t15">ı</span> <span class="t15">kaybetmektense dal</span><span class="t15">ı</span> <span class="t15">kesmek iyidir.'</span> " Don başını salladı. "Üstelik bizimle bu Ryan olayı arasındaki tek bağ da o."</p>

  <p>"Ortadan kaldırılabilir," dedi Sollazo.</p>

  <p>"Bir gün bir kaza geçirir. İstediğimizi yapmaktan mutlu olacak dostlarımız var."</p>

  <p>"Güzel. Sen bir an önce o işe bak öyleyse."</p>

  <p class="p11"><span class="t12">V</span></p>

  <p><span class="t3">S</span>ollazo saat on birde Salamone ile parkta geziniyordu.</p>

  <p>"Bizim için iyi şeyler yaptın," dedi avukat. "Don memnun oldu."</p>

  <p>"Çok iyi. Benim İşim nasıl gidiyor?"</p>

  <p>"Üzerinde çalışıyorum, Paolo, bu işlerin zaman aldığını bilirsin."</p>

  <p>O anda Michael Ryan ile Kathleen'in göle doğru yürüyüp o küçük barınaklardan birinin altına oturduklarını gördü.</p>

  <p>"Dazane," dedi Kathleen. "O yeni kalp ilacın. Doktorların verdikleri dozu asla aşmamalısın."</p>

  <p>"Biliyorum. Günde üç kere birer tane."</p>

  <p>"Doktor Sieed'e sordum. Eğer üçünü birden alırsan bir kriz başlarmış."</p>

  <p>"Ve sonu ölüm mü?"</p>

  <p>"Bir süre kendini pek iyi hissetmeyeceğini söyleyebiliriz."</p>

  <p>O anda koyu renk elbisesi ve uzun Armani paltosuyla çok şık olan Marco Sollazo önlerinde belirdi.</p>

  <p>"Günaydın, Bay Ryan." Katleen'e gülümsedi. "Bayan Ryan."</p>

  <p>Ryan dondu. "Bir yanlışlık olacak, bayım, bizim adımız değil bu."</p>

  <p>"Yanlışlık yaptığımı sanmıyorum."</p>

  <p>"Bırak, Michael Amca," dedi Kathleen. Sollazo'ya baktı. "Ne var?"</p>

  <p>"Bir kere şunu söyleyeyim, sizi tanıyorum. Michael ve Kathleen Ryan, <span class="t14">Ulster</span>'de <span class="t14">Loyalist</span>ler adına yapılan bir dizi eylemden dolayı hâlâ aranıyorsunuz. Eğer nerede olduğunuzu bilselerdi İngilizler iade edilmenizi sağlarlardı sanırım, Bayan Ryan."</p>

  <p>"Lanet olsun! Ne istiyorsun?"</p>

  <p>"On yıl önce <span class="t14">Irish Rose</span> ile batan altın külçelerini, lütfen sakın neden söz ettiğimi bilmediğinizi söylemeyin."</p>

  <p>İkisi de adamın yüzüne bakakaldılar. Ryan, "Çok şey biliyorsun," dedi.</p>

  <p>"Her şeyi biliyorum."</p>

  <p>"Pekâlâ, o zaman <span class="t14">Irish Rose</span>'un karanlık ve çok kötü bir havada battığını da biliyorsundur. Rotamızdan çıkmıştık. Nerede battığını bilmiyorum."</p>

  <p>"Biliyorsun. Cebinde <span class="t14">Seyir Ustas</span><span class="t14">ı</span> denilen bir alet vardı. Rotanızı ve yerinizi hesaplayan küçük bir bilgisayar."</p>

  <p>Ryan bu kere şaşırmış göründü.</p>

  <p>"Ama böyle bir şeyi nasıl bilebilirsin? Onu sadece ben biliyordum ve bir de Kathleen."</p>

  <p>"Bunu ona söylerken ağaçların ardında biri sizi dinliyordu. Martin Keogh adıyla tanıdığınız bir adam."</p>

  <p>Kathleen, "O sanki başka biriymiş gibi konuşuyorsunuz," dedi.</p>

  <p>"Öyleydi elbette. Bay Ryan, o zaman <span class="t14">IRA</span> kurmay başkanı olan Jack Barry ile tanışmış mıydınız?"</p>

  <p>"Hiç karşı karşıya gelmemiştik."</p>

  <p>"Sizin özgün planınızın <span class="t15">Ordu Konseyi</span> tarafından reddedildiğini biliyordu ve sizin bu işe özel olarak kalkışacağınız ihbarını almıştı, o yüzden Bölümden en iyi adamını aranıza gönderdi."</p>

  <p>Kathleen'in yüzü bembeyaz kesilmişti.</p>

  <p>"Kim?"</p>

  <p>"Sean Dillon adında biri. Adını duymuş muydunuz?"</p>

  <p>"Elbette." Ryan başını salladı. "Bir efsane. Bin yüzlü adam derlerdi. Bir zamanlar aktördü. Bir kere bile yakalanmadı. Demek Martin'di, ha."</p>

  <p>"Orospu çocuğu," dedi Kathleen.</p>

  <p>"Sizi o sabah öldürüp <span class="t14">Seyir Ustas</span><span class="t14">ı</span>'nı alabilirdi. Barry bunu yapmadığı için kızdı ona. Barry'ye sizden hoşlandığını söylemiş." Kıza bakıp gülümsedi.</p>

  <p>"Sizden de."</p>

  <p>"Canı cehenneme." Kızın gözleri yaşarmıştı. "Cehennemde çürüyeceğini umarım."</p>

  <p>"Aslında bugünlerde İngiliz İstihbaratının çok gizli bir servisi için çalışıyor."</p>

  <p>"Tanrı bizi korusun." Ryan bir kahkaha attı. "İşte bu bizim tanıdığımız ve sevdiğimiz Martin işte!"</p>

  <p>"Sizi şimdi tanıdım," dedi Ryan.</p>

  <p>"Siz Paolo Salamone'nin Mafya avukatısınız. Russo Ailesi için çalışıyorsunuz."</p>

  <p>"Bu önemli mi? Biz işimize bakalım. Sizin ve Bayan Ryan'ın Daniel ve Nancy Forbes adına düzenlenmiş sahte İrlanda pasaportlarınız olduğuna kadar hakkınızda her şeyi öğrendim. Sizin de Green Rapids Hastanesinde hemşire olduğunuzu biliyorum."</p>

  <p>"Çok şey biliyorsunuz bayım, bütün bunlar ne demek oluyor?"</p>

  <p>"Salı sabahı kalp taraması için hastaneye gittiğinde amcanızın kaçmasını ayarlayacağım."</p>

  <p>Bir sessizlik oldu. Ryan donup kalmıştı. "Tanrım, ciddi konuşuyorsunuz."</p>

  <p>"Elbette."</p>

  <p>"Bir dakika." Kathleen'in yüzü kaskatıydı. "Bunun karşılığında sizin için ne yapacak?"</p>

  <p>"<span class="t14">Irish Rose</span>'un yerini açıklayacak," dedi Sollazo sakin bir sesle. "Jack Barry ile bir anlaşma yaptık. Onu geçen gün Dublin'de gördüm. Artık kurmay başkanı değil ama hareketi adına işbirliğine hazır. Önce geminin yeri saptanacak, sonra benim örgütüm uygun bir kurtarma operasyonu düzenleyecek."</p>

  <p>"Kahrolası <span class="t14">IRA</span> ile birlikte mi çalışıyorsunuz?" diye sordu Kathleen.</p>

  <p>"Evet, yüzde elliye anlaştık."</p>

  <p>"Ve amcamın onca çabasının meyvesini onlar mı toplayacak? Bu işte amcama ne var?"</p>

  <p>"Bir milyon sterlin diyebilirim ama haksızlık etmeyelim, iki milyon."</p>

  <p>"Bayağı yürekliymişsin, evlat," dedi Ryan.</p>

  <p>"Başka bir seçeneğiniz daha var," dedi Sollazo. "Kalan on beş yılı burada geçirebilirsiniz."</p>

  <p>Ryan'ın yüzü sararmıştı.</p>

  <p>"Ama Barry ve lanet <span class="t14">IRA</span> ile çalışmak!"</p>

  <p>Kathleen amcasının kolunu tuttu.</p>

  <p>"Pratik olmamız gerek." Sollazo'ya döndü. "Ben de bu işin içindeyim."</p>

  <p>"Elbette. O çıktığı anda birlikte güvenli bir yere götürüleceksiniz."</p>

  <p>"Ülkeden çıkmak sorun olmayacak mı?"</p>

  <p>"Kesinlikle hayır. İrlanda'ya herhalde özel bir <span class="t14">Gulfstream</span> uçağıyla gideceğiz ben de yanınızda olacağım."</p>

  <p>"Bu kadar mı?"</p>

  <p>"Hayır. <span class="t14">Irish Rose</span>'un yerini istiyorum ve bunu o <span class="t14">Seyir Ustas</span><span class="t14">ı</span> üzerinde görmeliyim. Bana koordinatların beyninize nakşedildiğini söylemeyin sakın."</p>

  <p>Kathleen yine amcasının kolunu tuttu.</p>

  <p>"Hayır, bayım, onu ancak buradan çıkıp İrlanda'ya ayak bastığımız zaman alabilirsiniz. Daha önce değil."</p>

  <p>Sollazo gülümsedi. "Koşullarınızı kabul ediyorum, Bayan Ryan. Şimdi size neler olacağını anlatayım."</p>

  <p class="p11"><span class="t12">V</span></p>

  <p><span class="t3">C</span>ezaevi ambulansı salı sabahı hastanenin otoparkında kapıya yakın özel yerine girerken yağmur yağıyordu. Kathleen Ryan da kendi arabasında, amcasıyla başka bir adamın birer gardiyana kelepçelenmiş olarak ambulanstan indiklerini gördü. Onlar içeri girerlerken başka bir gardiyanla sürücü de inip birer sigara yaktılar.</p>

  <p>Kathleen arabadan indi, bavulu aldı ve kendisine söylendiği gibi yeraltı otoparkına girdi. <span class="t14">"Henley Çama</span><span class="t14">ş</span><span class="t14">ı</span><span class="t14">rhanesi"</span> yazılı yeşil kamyoneti aradı. Giovanni Mori kamyonetinin direksiyonu başında oturmuş sigara içiyordu.</p>

  <p>"Adım Kathleen Ryan. Siz de Mori olmalısınız."</p>

  <p>"Evet." Adam dışarı çıktı, arabadan çaldığı beyaz doktor önlüğünü çıkarıp giydi.</p>

  <p>"Yukarı çıktılar mı?"</p>

  <p>"Az önce."</p>

  <p>"Siz yan koltukta oturun. Ben hemen gelirim."</p>

  <p>Mori arkadan bir doktor önlüğü daha alıp koluna attı.</p>

  <p>"Amcamı hiç görmediniz."</p>

  <p>"Resmini gördüm, yeter."</p>

  <p>Mori sakin bir tavırla yük asansörüne gitti, üçüncü kat düğmesine bastı.</p>

  <p>Mori koridorda bir an durakladı, sonra yangın kapısını açıp genel cerrahinin koridoruna girdi. Üç numaralı kliniğin kapısının yuvarlak camından içeri baktı. Ryan bir masa üzerinde yatıyor ve genç bir doktor göğsüne çeşitli teller bağlıyordu. Mori koridorun ucuna gidip resepsiyona açılan kapının camından baktı. Masanın başında bir hemşire, bir iki hasta ve köşede dergi okuyan üniformalı gardiyan vardı. Adam kliniğe dönüp kapıyı açtı ve içeri girdi. Genç doktor başını kaldırırken işine devam etti.</p>

  <p>"Günaydın, doktor, ne istemiştiniz?"</p>

  <p>Mori'nin cebinden çıkardığı meşin copun içi saçma doluydu. Kolunu bir kere savurdu ve doktor inleyerek yere serildi. Ryan bir anda yere atlamış, göğsündeki telleri çıkarmaya başlamıştı.</p>

  <p>Mori beyaz önlüğü adama atarak, "Bunu giy," dedi.</p>

  <p>Sonra tuvalet kapısını açıp doktoru içeri itti, kapıyı kapattı.</p>

  <p>"Dışarı çıkınca sola dön ve yangın kapısından çık."</p>

  <p>Az sonra yük asansörüyle aşağı iniyorlardı.</p>

  <p>Yeraltı otoparkında asansörden çıkıp çamaşırhane kamyonetine yöneldiler. Heyecandan yüzü sapsarı kesilmiş olan Kathleen kendilerini izliyordu.</p>

  <p>Mori arka kapıyı açtı.</p>

  <p>"İçeri gir. İhtiyacın olan giyecekleri orada bulacaksın. Cezaevi üniformasını bir an önce çıkar. Fazla zamanımız yok."</p>

  <p>Mori de beyaz önlüğünü çıkarıp bir yandaki çöp tenekesine attı. Direksiyon başına geçip gaza bastı ve ana girişte bekleyen cezaevi ambulansının yanından geçerek caddeye çıktı.</p>

  <p>Bir hemşire ancak on beş dakika sonra üç numaralı kliniğe girdi ve içerde kimseyi görmeyince şaşırdı. Hemen resepsiyona koştu.</p>

  <p>"Doktor Jessup ile hastaya ne oldu?"</p>

  <p>"İçerde olacaklar. Tedavi bir saat sürecek."</p>

  <p>"Ama orada yoklar."</p>

  <p>"Gelip bakayım."</p>

  <p>Doktoru baygın bir halde tuvalette bulan iki hemşire telaşla geri döndüklerinde gardiyan hâlâ dergisini okumaktaydı. Tam o anda çamaşırhane kamyoneti de on beş mil ilerdeki büyük bir süpermarketin kalabalık otoparkına giriyordu. Mori kamyoneti koyu renkli bir arabanın yanına çekti.</p>

  <p>"Arabayı değiştireceğiz," dedi Kathleen'e. Arkaya gidip kapıyı açtı. "Dışarı."</p>

  <p>Üzerinde kahverengi tüvit bir takım elbise ve bir yağmurluk olan Ryan dışarı çıktı. Kathleen adama sarılıp öptü.</p>

  <p>"Başardın, Michael Amca."</p>

  <p>Mori binek arabasının kapısını açtı.</p>

  <p>"İçeri girin."</p>

  <p>Ryan ile yeğeni arkaya oturdular, Mori de direksiyona geçti. Üstündeki lacivert elbiseye uyan bir sürücü kasketi geçirdi başına ve gaza bastı.</p>

  <p>"Nereye gidiyoruz?" diye sordu Ryan. "Artık durumu anlamışlardır. Ortalık polis kaynayacaktır."</p>

  <p>"Long Island'a gidiyoruz."</p>

  <p>"Ama orası çok uzak," dedi Kathleen. "Otoyollarda ve bilet gişeleri önünde polisler barikat kuracaktır."</p>

  <p>"Bunun da kendilerine hiçbir yararı olmayacak. Bana güvenin."</p>

  <p>On dakika sonra siren sesleri duyuldu ve üç devriye arabası öteki şeritten geçti.</p>

  <p>"Burada başımız belaya girebilir," dedi Ryan.</p>

  <p>Mori omuzlarını silkti. "Bana güvenin. Geldik sayılır."</p>

  <p>Birkaç dakika sonra bir yan yola saptılar. Üzerinde <span class="t11">"JACKSON HAVACILIK KULÜBÜ"</span> yazan bir tabela gördüler. Bir iki arabanın bulunduğu bir otopark, tek katlı bir idare binası, iki hangar, bir pist ve park etmiş on beş yirmi, tek ve çift motorlu uçak göründü. Pistin kenarında bir de <span class="t14">Swallow</span> helikopteri vardı.</p>

  <p>Mori arabayı park etti.</p>

  <p>"Tamam işte." Arabadan indi, Kathleen'in bavulunu aldı. "Bunu ben alayım. Yürüyün bakalım."</p>

  <p>Siyah gözlüklü, sert görünüşlü bir genç olan pilot, onları görünce motoru çalıştırmıştı. Mori uçağın arka kapısını açtı.</p>

  <p>"İçeri girin. Çabuk olun haydi."</p>

  <p>Mori de Ryan ile Kathleen'in ardından girdi. Kapıyı kapatıp kilitledi, emniyet kemerini bağladıktan sonra Ryan'a dönüp ilk kez gülümsedi.</p>

  <p>"Bundan sonraki durak Long Island. Nasıl yapacağını bilirsen, kolay değil mi?"</p>

  <p>Long Island'da Westhampton Havaalanına indiler. Sürücüsü olan bir limuzin kendilerini almak için helikopterin kapısına kadar geldi. Oradan uzaklaşırlarken Kathleen.</p>

  <p>"Soluk alacak zaman bulacak mıyız?" diye sordu. "Şimdi nereye?"</p>

  <p>"Quogue'de Russo malikânesine. Don Antonio sizinle tanışmak istiyor."</p>

  <p>"Öyle mi?" diye saldırgan bir tavırla söylendi kız. "O her istediğini elde eder, değil mi?"</p>

  <p>"Kesinlikle." Mori ikinci kez gülümsedi. "Tatlım, yerinde olsam bunu asla unutmazdım."</p>

  <p class="p11"><span class="t12">V</span></p>

  <p><span class="t3">K</span>açış haberi Green Rapids Cezaevinde yıldırım gibi yayıldı. Cezaevi hastanesinde nöbette olan Salamone haberi çamaşırlıkta çalışan Chomsky diye birinden duydu.</p>

  <p>"Hey, Paolo, duydun mu? Kelly, o İrlandalı?"</p>

  <p>"Ee, ne olmuş?"</p>

  <p>"Tedaviye gittiği hastaneden kaçmış. Müdüriyetten, Grimes'dan duydum. Kıyamet koptu. Bu cezaevinden ilk kaçan o."</p>

  <p>"Eh, ona şans dilemekten başka bir şey yapamam," dedi Paolo.</p>

  <p>Öğle paydosuna kadar hep bunu düşündü. Paydos olunca Sollazo'ya telefon etti. Sollazo, sekreteri bağlantıyı kurduğunda Long Island'a gitmek üzereydi.</p>

  <p>"Evet, Paolo?"</p>

  <p>"Başardık, değil mi? İyi iş yaptım."</p>

  <p>"Senden bekleneni yaptın."</p>

  <p>"Artık bir ödül bekleyebilir miyim? Beni buradan çıkaracağına söz vermiştin. Bunu hak ettim artık. Beni düşkırıklığına uğratmazsın, değil mi?"</p>

  <p>Sesinde bir tehdit var gibiydi. Sollazo da bunu farketmekte gecikmedi.</p>

  <p>"Sevgili Paolo, hiç endişen olmasın. Senin işine sandığından da çabuk bakacağım. Biraz sabırlı ol."</p>

  <p>Sollazo bir süre düşündü, sonra telefonu açıp bir numara çevirdi. Telefon açıldığında kendini tanıtmasına gerek yoktu.</p>

  <p>"Salamone işinde bir çözüm gerekiyor. Green Rapids'deki adamınla temas kur ve sonuç istediğini söyle. Hemen."</p>

  <p>"İşi bitti kabul edebilirsin."</p>

  <p>Sollazo telefonu kapattı, yağmurluğunu ve çantasını alıp çıktı.</p>

  <p class="p11"><span class="t12">V</span></p>

  <p><span class="t3">R</span>usso'nun görkemli malikânesinin büyük salonu göz alabildiğine uzanıyor gibiydi. Yana açılan cam kapılardan su üzerindeki bir platforma çıkılıyordu. Akşamın soluk ışıkları altında Ryan ile Kathleen parmaklığın kenarındaki bir masa başında oturuyorlardı.</p>

  <p>"Bütün bunlara inanamıyorum," dedi Kathleen.</p>

  <p>"Biliyorum. Ben de sabah olup uyandığımda kendimi hücremde bulacağımı sanıyorum."</p>

  <p>Sollazo oturma odasından salona girdi.</p>

  <p>"Buradasınız demek. Sizi amcam Don Antonio Russo ile tanıştırayım."</p>

  <p>Don, ağzında purosuyla, bastonuna dayanarak yeğeninin arkasından çıkıp elini uzattı.</p>

  <p>"Benim için bir zevktir, Bay Ryan. Ve Bayan Ryan." Sollazo'ya döndü. "Bir kutlama zamanı geldi sanırım."</p>

  <p>"Gereğine bakıldı, amca."</p>

  <p>Mori kova içindeki bir şişe şampanya ve kadehlerle geldi.</p>

  <p>"Günün kahramanı. İyi iş başardın, Giovanni."</p>

  <p>Mori alçakgönüllü görünmeye çalıştı. Şampanyayı açıp kadehleri doldurdu.</p>

  <p>Don, "Bir kadeh daha getir," dedi. "Sensiz içmeyeceğiz."</p>

  <p>Mori söyleneni yaptı. Dönüp kendi kadehini doldurunca Don.</p>

  <p>"Şerefinize, Bay Ryan," dedi. "Yaşayanlar ülkesine dönüşünüze ve ortak girişimimiz <span class="t14">Irish Rose</span>'a."</p>

  <p class="p11"><span class="t12">V</span></p>

  <p><span class="t3">G</span>reen Rapids'de Salamone cezaevi hastanesinde hastabakıcılık nöbetinin sonuna gelmişti. Elini yüzünü yıkamak için tuvalete girince arkasından birinin geldiğini farketti. Başını kaldırdığında Chomsky'nin duvara yaslanarak bir sigara yaktığını gördü.</p>

  <p>"Ryan hakkında başka bir şey duydun mu?"</p>

  <p>"Hiçbir şey duymadım."</p>

  <p>"İçersi nasıl da kaynıyor ama."</p>

  <p>Salamone ellerini kurulayıp dışarı çıkınca Chomsky de kendisini izledi.</p>

  <p>"Beni kaygılandıran, bazı ayrıcalıklarımızın elimizden alınabileceği, bilmem anlatabildim mi?"</p>

  <p>"Anlıyorum," dedi Chomsky.</p>

  <p>Koridorun sonuna gelmişlerdi. Asansörün bir yanında bir çiçek saksısı, arkasında da ayna vardı. Salamone zemin kat düğmesine bastı ve aynada Chomsky'nin yüzünü görünce başının belada olduğunu anladı. Asansör kapıları açıldı, ama önünde asansör değil, sadece boşluk vardı. Chomsky arkadan üzerine doğru atılırken Salamone kenara çekildi ve adam tepe üstü boşluğa yuvarlandı. Boğuk bir çığlık ve ardından altı kat aşağıya çarptığında çıkan gürültü duyuldu.</p>

  <p>Salamone hiç duraksamadı. Hemen koridorun sonundaki yangın çıkışına gitti, merdivenleri ikişer ikişer atlayarak aşağı koştu. Ama zemine kadar inmeyip ikinci kattaki hastabakıcı dinlenme odasına gitti, bir fincan kahve alıp sigara yaktı.</p>

  <p>Başı gerçekten beladaydı ve bu ancak bir tek yönden gelebilirdi. Chomsky önceleri de aile için çalışmıştı. Bir nokta daha vardı. Bu iş burada kalmazdı. Russo Ailesine bir iyilik yapmak isteyen pek çok insan çıkardı.</p>

  <p>"Buradan çıkmam gerek," diye yüksek sesle düşündü. "Ama nereye? Nasıl?"</p>

  <p>Kalkıp oda içinde gezinirken birden durdu. "Johnson -Blake Johson. Bir şey yaparsa ancak o yapar."</p>

  <p>On dakika sonra Müdür Yardımcısı Cook'un odasından içeri giriyordu. Masası başında oturan Cook.</p>

  <p>"Ne o, Paolo?" dedi. "Sekreterime bir ölüm kalım meselesi olduğunu söylemişsin."</p>

  <p>"Bay Cook, müthiş bir bilgi var elimde. Blake Johnson, adındaki <span class="t14">FBI</span> ajanıyla görüşmek istiyorum."</p>

  <p>"Öyle mi?"</p>

  <p>"Bakın, Bay Cook, burada kalırsam mutlaka öldürüleceğim. Bunu ister miydiniz?"</p>

  <p>Cook kaşlarını çatarak arkasına yaslandı.</p>

  <p>"O kadar kötü, ha? Üstelik o kadar da önemli, öyle mi?"</p>

  <p>"Büyük iş. Size Kelly ve nasıl kaçtığı hakkında da bir şeyler söyleyebilirim."</p>

  <p>Cook birden dikkat kesilmişti. "Bildiğin bir şey mi var?"</p>

  <p>"Sadece Blake Johnson'a söyleyebilirim."</p>

  <p>"Tamam. Dışarda bekle. <span class="t14">FBI</span> ile bir konuşayım." <span class="t17">v</span></p>

  <p>Cook yarım saat sonra kapısını açıp Salamone'yi çağırdı.</p>

  <p>"Bay Johnson artık <span class="t14">FBI</span>'da çalışmıyormuş. Washington'da başkanlığın bir güvenlik birimine geçmiş. Şimdi onu arayıp seni konuşturacağım."</p>

  <p>"Peki."</p>

  <p>Blake Johnson kırk altı yaşında, uzun boylu, yakışıklı bir erkekti. Saçları o kadar siyahtı ki, yaşından en az on yılı alıp götürüyordu. On dokuz yaşında Vietnam'da bir deniz piyadesi olarak iki Mor Kalp, bir Vietnam Cesaret Haçı ve bir Gümüş Yıldız almıştı. Daha sonra hukuk okumuştu. <span class="t14">FBI</span>'da da çok başarılı olunca şimdiki görevine getirilmişti. Bir yıldır Beyaz Saray'da sadece başkana karşı sorumlu olan ve <span class="t14">CIA</span> ile <span class="t14">FBI</span>'dan tümüyle ayrı, Bodrum olarak anılan bir birimin başındaydı.</p>

  <p>Müdür Yardımcısı Cook durumu anlatarak, "Bu adamı tanıyor musunuz?" diye sordu.</p>

  <p>"Elbette. Bir kere banka soygunundan içeri tıktırmıştım. Onunla konuşurum. Ama yalnız olmasına dikkat edin, eğer başkasının dinlediğinden kuşkulanırsa rahat konuşamaz."</p>

  <p>Johnson, Salamone ile konuştuktan on dakika sonra yine müdür yardımcısıyla konuşuyordu.</p>

  <p>"Önce, kim olduğumu belirtmek isterim," dedi.</p>

  <p>"Doğrudan doğruya başkanın emrinde çalışıyorum. Onun özel güvenlik ve haberalma biriminin başıyım."</p>

  <p>"Anlıyorum." Cook etkilenmişti.</p>

  <p>"Salamone'nin bana söyledikleri, normal bir suç olayını kat kat aşan şeyler. Çok ciddi bir milli güvenlik sorunu olduğunu söylemek abartı sayılmaz."</p>

  <p>"Aman Tanrım!"</p>

  <p>"Sizden şunu yapmanızı istiyorum. Salamone'yi güvenli bir hücreye yerleştirip başına bir nöbetçi dikin. Orada helikopter pisti vardır herhalde."</p>

  <p>"Elbette!"</p>

  <p>"Güzel. Ben iki saate kadar bir helikopter göndereceğim. Onu almaya gelecek federal memurun elinde başkanlığın bir emri olacak. Bu da sizi temize çıkarır."</p>

  <p>"Bir şey var. Bugün Kelly diye bir mahkûm kaçtı. Yerel hastanede tedavi görürken. Salamone o konuda bir şeyler bildiğini ima etmişti."</p>

  <p>Salamone'ye çenesini tutmasını söylemiş olan Johnson.</p>

  <p>"Beni aramayacağınızdan korkarak ilginizi çekmek için öyle söylemiş," diye yalan söyledi.</p>

  <p>"Vay namussuz!" dedi Cook.</p>

  <p>"Bu tipler hep öyledir, ama kendisi bizim için çok önemli. Başkan bu işteki yardımınız için size minnettar olacaktır."</p>

  <p>"Elimden geleni yapmak beni mutlu eder."</p>

  <p>"Onun adına size teşekkür ediyorum."</p>

  <p>Johnson, Beyaz Saray bodrumundaki bürosunda arkasına yaslanıp bir süre düşündükten sonra önündeki düğmeye bastı. Kapı anında açıldı ve elli yaşlarında kır saçlı bir kadın olan sekreteri Alice Ouarbey elinde not defteriyle içeri girdi.</p>

  <p>"Bay Johnson?"</p>

  <p>"Paolo Salamone adında biri için genel tutuklu belgesi hazırla. Green Rapids Cezaevinde mahkûm. Federal Şeriflik Bürosuna gönder. Mümkün olduğu kadar kısa bir sürede buraya getirilmesini istiyorum. Washington'a getirip Hurley Sokağındaki Güvenlik Birimine yerleştirilsin."</p>

  <p>"Başka bir şey var mıydı?"</p>

  <p>"Bilgisayara geç ve Michael Ryan adındaki Protestan bir İrlandalı terörist hakkındaki bütün bilgileri çıkar. Ayrıca, yeğeni Katleen Ryan. Bunlara 1985 sonbaharında İngiltere'nin Göller Bölgesine bir külçe altın soygunu hakkındaki bilgileri de ekle."</p>

  <p>Kadın durmadan yazıyordu. "İlginç bir işe benziyor."</p>

  <p>"O kadarla da kalmıyor. Aynı sırada <span class="t14">Ulster</span>'de County Down açıklarında batan <span class="t14">Irish Rose</span> adlı bir gemi hakkında bilgi topla." Sırıttı. "Hepsi bu kadar. Tabii, bütün bunları çok acele istediğimi söylemeye gerek yok."</p>

  <p>"Anlıyorum."</p>

  <p>Kadın çıkınca Johnson her şeyi bir kere daha düşündü. Bürosu <span class="t14">FBI</span> ve <span class="t14">CIA</span> bilgisayarlarına doğrudan girebiliyordu, İngilizlerle de dostça bağları vardı. Bu konuda gerçekten somut bir şeyler bulacağından hiç kuşkusu yoktu. Başkanla konuşmadan önce buna ihtiyacı vardı. Ouogue'deki evde, akşam saat altıda nefis bir yemek yediler. Kaz kızartması, patates, yeşil salata ve bol bol şampanya.</p>

  <p>"Yıllardır böyle yemek yememiştim," dedi Ryan.</p>

  <p>"Sanmıyorum," dedi Don. "Çünkü, az sonra hepsinden iyisi gelecek."</p>

  <p>Küçük, gümüş çıngırağı çalınca hizmetçi kız bir tabakla geldi.</p>

  <p>"Cannolo, Sicilya'nın en iyi tatlısı. Çok basit. Un, yumurta, krema."</p>

  <p>Servis yapılınca Kathleen, "Enfes," dedi.</p>

  <p>"Keyfinize bakın. Kahvelerimizi içerken iş konuşuruz."</p>

  <p>Suyun üzerindeki platformda kahve servisi yapılırken Kathleen, "Şimdi ne olacak?" diye sordu. ,</p>

  <p>"Marco sizi buraya yakın bir yazlığa götürecek. Orada güvencede olursunuz. Mori gözünü üstünüzden eksik etmeyecek."</p>

  <p>"Sonra?"</p>

  <p>"MacArthur Havaalanı buraya yakındır. Orada bir <span class="t14">Gulfstream</span> uçağım vardır. Yeğenim ve Mori ile Dublin'e gideceksiniz." Don gülümsedi. "Durumlar değişmezse."</p>

  <p>Adamın gülümsemesinde bir tehdit vardı. Kathleen ürperirken Ryan, "Bu ne demek oluyor?" diye sordu.</p>

  <p>"Yeğeniniz benim yeğenime sağsalim İrlanda'ya ayak bastığınızda <span class="t14">Irish Rose</span>'un yattığı yerin koordinatlarını verebileceğinizi söylemiş."</p>

  <p>"Doğru."</p>

  <p>"Bu bilgiye şimdi ihtiyacım var."</p>

  <p>Kathleen başını salladı. "Hayır, bayım, İrlanda'ya varana kadar bekleyeceksiniz."</p>

  <p>"O zaman o da bekleyecek. En azından sizin için, sinyorina." Ryan'a döndü. "Siz gidebilirsiniz, o burada kalacak."</p>

  <p>"Bunu yapamazsınız!" diye patladı Ryan.</p>

  <p>"Her istediğimi yapabilirim, dostum. Babam bana uzun yıllar önce daima bir insanın zayıf noktasını aramamı öğüt vermişti. Sizin zayıf noktanız da yeğeniniz, Bay Ryan." Ayağa kalktı. "Düşünün hele. Marco, gel, onlara düşünecek zaman tanıyalım."</p>

  <p>İki adam çıkınca Kathleen, "Orospu çocukları," dedi. "Hepsini vurabilirim."</p>

  <p>"Vuramazsın ve bir seçeneğimiz de yok. Amerika'dan mümkün olduğu kadar çabuk çıkmamız gerekiyor. Bir daha ne İçeri girebilirim, ne de seni bırakabilirim."</p>

  <p>"Demek, istediklerini yapacaksın, ha? Ya bizi öldürürlerse? Ya koordinatları verince Mori bizi vurursa?"</p>

  <p>"Sanmıyorum. Ben onlar için çeşitli nedenlerle yararlıyım ve bizi vurmaya niyetlenmişlerse, bunu İrlanda'da da yaparlar. Hayır, ona istediğini vereceğim."</p>

  <p>"O zaman yanlış bir yer söyle."</p>

  <p>"Doğru düşünmüyorsun. Bilinen noktada bu adamlarla aynı teknede olacağız ve bir dalgıç denize inecek, eğer <span class="t14">Irish Rose</span> orada değilse, o zaman Mori işimizi oracıkta bitirip bizi denizin dibine gönderir."</p>

  <p>Ryan başını salladı.</p>

  <p>"Hayır, buradan çıkmalı ve sağsalim İrlanda'ya varmalıyız. Bir neden daha var. Doğrusunu istersen, sana karşı tam olarak dürüst davranmadım."</p>

  <p>"Söyle."</p>

  <p>Ryan anlattı.</p>

  <p>Daha sonra Kathleen amcasının elini tuttu. "Bunca yıldır bana söylemedin, ha?"</p>

  <p>"Yaşamım boyunca hiç kimseye, hatta sana bile güvenmediğimi söylemiştim."</p>

  <p>"Eh, şimdi söyledin ve haklısın. İrlanda'ya gitmemiz gerek. Oraya bir varalım, nasıl olsa bir şeyler düşünürüz." Kathleen sesini yükseltti. "Don Antonio?"</p>

  <p>Don, Sollazo ile göründü. "Düşündünüz mü?"</p>

  <p>"Evet, kabul ediyoruz."</p>

  <p>"Çok iyi."</p>

  <p>Sollazo cebinden not defteriyle kalemini çıkardı. Don Antonio Russo gülümsedi.</p>

  <p>"Sinyorina ilk gördüğüm anda sizin pratik bir kadın olduğunuzu anlamıştım."</p>

  <p>&nbsp;</p>
</body>
</html>
