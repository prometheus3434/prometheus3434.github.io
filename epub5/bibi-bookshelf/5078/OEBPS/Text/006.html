<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <table class="Temel-Tablo table-style-override-1" id="table-1">
    <colgroup>
      <col />
    </colgroup>

    <tbody>
      <tr>
        <td>
          <p class="p10"><span class="t9">BELFAST</span></p>

          <p class="p10"><span class="t9">1985</span></p>

          <p class="p10"><span class="t10">h</span></p>
        </td>
      </tr>
    </tbody>
  </table>

  <h1 class="h11"><a id="ncx47"></a>BİR</h1>

  <p><span class="t3">B</span>elfast Lough tarafından yağmur geliyordu. Köşeyi dönerken, bir patlama ve hemen ardından kent merkezinin karanlığından gelen silah takırtılarını duydu. Bir elli boyundaki blucinli, balıkçı ceketli, kasketli ve omzunda bir denizci torbası asılı olan adam, hiç duraksamadan karşıya geçti. Tabelasında <span class="t11">"ALBERT HOTEL"</span> yazan bina aslında denizcilerin kullandıkları ve üç evin birleştirilmesiyle yapılmış bir pansiyondan başka bir şey değildi. Kapısı açıktı, elinde gazete olan kel kafalı bir adam dışarı bakıyordu. Uzakta bir patlama daha oldu.</p>

  <p>"Tanrım!" dedi adam. "Çocuklar bu akşam bayağı çalışıyorlar."</p>

  <p>Ufak tefek adam merdivenin başından, "Daha önce bir oda için telefon etmiştim," dedi. "Adım Keogh."</p>

  <p>Sesi daha çok bir İngiliz'i andırıyordu ve belli belirsiz bir Belfast aksanı vardı.</p>

  <p>"Ah, evet... Bay Keogh. Gemiden mi indiniz?"</p>

  <p>"Öyle sayılır."</p>

  <p>"Eh, yağmurda durmayın, içeri gelin de gereğine bakalım."</p>

  <p>Tam o anda köşeden arka arkaya iki cip göründü. Sürücünün arkasında kırmızı bereli, çelik yelekli ve her birinin elinde birer makineli tüfek olan üç asker oturuyordu. Meydanın öte yanında karanlığın içinde kayboldular. Yaşlı adam, "Tanrım!" dedi yine içeri girerken. Keogh da ardından yürüdü. Otel, bir masa yerleştirilmiş dört köşe holü ve daracık merdiveniyle pek yoksul görünüyordu. Beyaz boyası geçen yıllar boyunca sararmış, duvar kâğıdı solmuş, yer yer rutubet lekeleriyle kaplanmıştı.</p>

  <p>Yaşlı adam, Keogh'un imzalaması için kayıt defterini uzattı.</p>

  <p>"Kurallar böyle. Ev adresi. Bundan sonra uğranacak liman. Her şey."</p>

  <p>"Bence bir sakıncası yok." Keogh gerekli yerleri doldurup defteri geri itti.</p>

  <p>"Martin Keogh, Wapping, Londra... Yıllardır Londra'ya gitmedim ben."</p>

  <p>"Güzel kenttir." Keogh bir sigara çıkarıp yaktı.</p>

  <p>Yaşlı adam duvardan bir oda anahtarı aldı.</p>

  <p>"Hiç olmazsa orada sokaklarda dişlerine kadar silahlı komandolar dolaşmıyor. Çılgınlık bu, yağmurda bile arabada açıkta oturmak. Bana sorarsan intihardan başka bir şey değil."</p>

  <p>"Aslında değil," dedi Keogh.</p>

  <p>"Bu yıllar önce Aden'de geliştirilmiş bir komando tekniğidir. Birbirlerini kollamak için ikili gruplar halinde dolaşırlar ve zırhlı araçta olmadıklarından herhangi bir saldırıya anında karşılık verebilirler."</p>

  <p>"Sen bunları nereden biliyorsun?"</p>

  <p>Keogh omuzlarını silkti.</p>

  <p>"Bunu herkes bilir, ahbap. Şimdi anahtarımı alabilir miyim?"</p>

  <p>Yaşlı adam ancak o an, bulanık renkli ve o güne kadar gördüklerinin en soğuğu olan gözleri gördü ve bilinmeyen bir nedenle korku hissetti. Keogh hemen gülümsedi ve görünümü tümüyle değişti. Uzanıp anahtarı aldı.</p>

  <p>"Biri bana buralarda doğru dürüst bir kafeterya olduğunu söylemişti. The Regent mi?"</p>

  <p>"Evet. Meydanın karşısında, Lurgen Sokağının başındadır."</p>

  <p>"Bulurum," diyen Keogh dönüp yukarı çıktı.</p>

  <p class="p11"><span class="t12">V</span></p>

  <p><span class="t3">O</span>dasını kolaylıkla buldu, pek çok kere zorlanarak açıldığı belli olan kilitli kapıyı açıp içeri girdi. Burası çok küçüktü ve rutubet kokuyordu, içerde yatak, dolap ve iskemle, bir köşede de musluk vardı ama tuvalet yoktu. Hatta telefon bile... Yine de, eğer şansı varsa, sadece bir gece kalacaktı. Keogh torbasını yatağın üzerine koyup boşalttı. İçinde bir tıraş çantası, bir iki gömlek, birkaç kitap vardı. Onları bir yana çekip torbanın altındaki kartonu çıkarınca ortaya bir <span class="t14">Walther PPK</span> tabanca, iki dolu şarjör ve yeni küçük <span class="t14">Carswell</span> susturucusu çıktı. Adam, tabancayı kontrol etti, doldurdu, susturucuyu yerine taktı, sonra arkasına, blucininin içine yerleştirdi.</p>

  <p>"Regent, evladım," dedi yavaşça ve hüzünlü bir melodi mırıldanarak dışarı çıktı.</p>

  <p>Resepsiyon masasının yanındaki bir bölmede eski moda bir telefon vardı. Keogh yaşlı adamı başıyla selamladı, içeri girerek kapıyı kapattı. Cebinden bozukluk paralarını çıkarıp bir numara çevirdi.</p>

  <p>Jack Barry, bağa çerçeveli gözlüğü kendisine okumuş bir hava veren uzun boylu, hoş yüzlü bir adamdı. Aynı zamanda bir öğretmene benzerdi ki, eskiden de gerçekten öğretmendi. Ama şimdi değil. Şimdi <span class="t15">Geçici</span> <span class="t15">İ</span><span class="t15">rlanda Cumhuriyetçi Ordusunun</span> (<span class="t14">IRA</span>) kurmay başkanıydı ve cep telefonu çaldığında Dublin'deki evinde, şömine başında oturmuş gazete okuyordu. Telefonu açarken karısı Jean.</p>

  <p>"Fazla uzun konuşma, yemeğin hazır," diye seslendi.</p>

  <p>"Ben Barry."</p>

  <p>Keogh İrlandaca.</p>

  <p>"Benim," dedi. "Martin Keogh adıyla Albert Oteline yerleştim. Bundan sonraki adım kızla tanışmak."</p>

  <p>"Senin için zor olacak mı?"</p>

  <p>"Hayır, her şeyi ayarladım. Bana güvenebilirsin. Şimdi Regent Cafe'ye gidiyorum. Sahibi amcası."</p>

  <p>"Aferin. Bana sık sık haber ver. Sadece cep telefonunu ara."</p>

  <p>Barry telefonu kapatınca karısı.</p>

  <p>"Gel haydi, soğuyacak," diye seslendi bir daha.</p>

  <p>Barry karısının sözünü dinleyip kalktı.</p>

  <p class="p11"><span class="t12">V</span></p>

  <p><span class="t3">K</span>eogh, Regent'i kolayca buldu. Tahta perdeyle kapanmış olan pencerelerinden biri, herhalde bir patlama sonucu tahrip olmuştu, ama diğeri sağlamdı ve içersi görülüyordu. Müşteri yok denecek kadar azdı. Bir masada üç yaşlı adam ve bir diğerinde fahişe görünümlü orta yaşlı, epey yıpranmış bir kadın.</p>

  <p>Tezgâhın ardında oturan kızın on altı yaşında olduğunu biliyordu. Adı Kathleen Ryan'dı ve gençliğinden beri bir tetikçi olan Protestan amcası Michael Ryan'ın yerine kafeyi işletiyordu. Siyah saçlı, çıkık elmacık kemikleri üzerinde öfkeli gözleri olan ufak tefek bir kızdı. Kabul edilen ölçülere göre güzel sayılmazdı. Üzerinde koyu renkli bir kazak, blucin etek ve çizme vardı, Keogh içeri girdiğinde bir taburede oturmuş kitabını okuyordu.</p>

  <p>Keogh tezgâhın üzerine eğilerek, "İyi mi bari?" diye sordu.</p>

  <p>Kız sakin bir ifadeyle kendisine baktı ve o bakışı, Keogh'a yaşından çok büyük biriyle karşı karşıya olduğunu söyledi.</p>

  <p>"Çok güzel. <span class="t15">The Midnight Court.</span>"</p>

  <p>"Ama bu İrlandaca."</p>

  <p>Keogh uzanıp bakınca kızın haklı olduğunu gördü.</p>

  <p>"Neden olmasın ki? Bir Protestan, İrlandaca bir kitap okuyamaz mı? Neden? Burası bizim de yurdumuz bayım ve siz eğer <span class="t14">Sinn Fein</span> ya da o eski palavralardan birindenseniz başka bir yere gitmenizi tercih ederim. Katolikler burada hoş karşılanmazlar. <span class="t14">IRA</span>'ya ait bir bomba babamı, annemi ve küçük kız kardeşimi öldürdü."</p>

  <p>Keogh kendini savunurcasına ellerini kaldırdı.</p>

  <p>"Aman kızım, ben sadece denizden yeni dönmüş ve bir fincan çay içmek isteyen bir Belfast'lıyım."</p>

  <p>"Konuşmanız pek Belfast'lıya benzemiyor. İngiliz daha doğru olacak sanırım."</p>

  <p>"Babam küçüklüğümde beni oraya götürmüştü."</p>

  <p>Kız bir an kaşlarını çattı, sonra omuzlarını silkti.</p>

  <p>"Peki." Sesini yükseltti. "Mary, bir fincan çay." Keogh'a, "Yiyecek bir şey yok, az sonra kapatacağız," dedi.</p>

  <p>"Çay yeter."</p>

  <p>Bir dakika sonra kır saçlı ve önlüklü bir kadın çayı getirip tezgâhın üstüne bıraktı.</p>

  <p>"Şeker ve süt orada. İstediğiniz kadar alın."</p>

  <p>Keogh söyleneni yapıp bir sterlinlik para uzattı. Kadın üstünü verdi. Kız Keogh'a bakmayarak kitabına uzanıp ayağa kalktı.</p>

  <p>"Ben gidiyorum artık, Mary. Bir saat sonra sen de erkenden kapatırsın."</p>

  <p>Ardından arkaya gitti. Keogh çayını kapı yanında bir masaya taşıdı, oturdu, bir sigara yaktı. Kathleen Ryan beş dakika sonra sırtında eski bir trençkot, başında bir bereyle göründü. Keogh'a bakmadan kapıdan çıktı gitti. Keogh çayından birkaç yudum aldı, sonra o da kalkıp çıktı.</p>

  <p class="p11"><span class="t12">V</span></p>

  <p><span class="t3">K</span>athleen rıhtıma çıkıp da adımlarını sıklaştırdığında yağmur iyice artmıştı. Bir sokak lambasının altından geçerken boş bir deponun kapısında duran üç genç kendisini gördüler. Üçü de dünyanın herhangi bir kentinde bulunabilecek tiplerdi. Pilot ceketli ve blucinli genç hayvanlar. Beyzbol kepli olanı.</p>

  <p>"Pat, işte kız," dedi. "Kafedeki Ryan orospusu."</p>

  <p>"Görüyorum, aptal," dedi Pat. "Şimdi hiç kıpırdama ve kızı geçerken yakala."</p>

  <p>Gençler gölgede durduklarından Kathleen Ryan onların farkında bile olmamıştı. Kendisini uyaran ayak sesleri oldu ama o zaman da artık çok geç kalmış, bir kol boynuna dolanmıştı.</p>

  <p>Pat önüne geçip kızın çenesini kaldırdı.</p>

  <p>"Oh oh, bak ne yakalamışız? Küçük bir Protestan piçi. Adın Ryan, değil mi?"</p>

  <p>Kız beyzbol keplinin dizine bir tekme savurdu.</p>

  <p>"Beni rahat bırak, seni <span class="t14">Taig</span> orospu çocuğu."</p>

  <p>"<span class="t14">Taig</span> orospu çocuğu, ha," dedi Pat. "Ve biz Katoliklere!" Kızın yüzüne bir tokat indirdi. "Götürün şunu. Terbiye edilme zamanı geldi artık."</p>

  <p>Doğasında olmadığı için haykırmadı kız, ama bağırarak ağzını kapatan eli ısırdı.</p>

  <p>"Seni orospu!"</p>

  <p>Beyzbol kepli, kızın sırtına bir yumruk indirdi, sonra yağmur altında çekiştirerek sokağa saptılar. Eski moda bir sokak lambası altında karton kutular vardı. Kız çırpınırken biri kutunun üstüne yatırdı, arkasından uzanıp eteğini kaldırdı.</p>

  <p>"Sana ders verme zamanı geldi," dedi içlerinden biri.</p>

  <p>"Hayır, sizin öğrenme zamanınız geldi!" dedi bir ses.</p>

  <p>Pat döndü. Martin Keogh elleri denizci ceketinin cebinde kendilerine doğru geliyordu.</p>

  <p>"Bırakın kızı. Yani demek istediğim, kız sizin ne mal olduğunuzu bilmiyor, değil mi?"</p>

  <p>"Haydi, ulan sen de, bücür," diyen beyzbol kepli, kızı bırakıp Keogh'a bir yumruk savurdu. Keogh gencin bileğini yakalayıp büktü, yüzüstü duvara çarptı.</p>

  <p>"Seni orospu çocuğu!" diyen üçüncü genç saldırdı.</p>

  <p>Keogh sol elini cebinden çıkarıp <span class="t14">Walther</span>'i savurdu, gencin yüzü sol gözünden ağzının kenarına kadar yarıldı. Keogh tabancayı havaya kaldırıp ateşledi.</p>

  <p>Beyzbol kepli, dizlerinin üzerindeydi, diğerinin yüzüne bastırdığı parmakları arasından kanlar akıyordu. Pat öfkeyle duruyordu olduğu yerde.</p>

  <p>"Seni lanet domuz!"</p>

  <p>"Bu daha önce de söylenmişti." Keogh susturucuyu gencin iki kaşının arasına dayadı. "Bir tek kelime daha söyleyecek olursan seni vururum."</p>

  <p>Genç dondu. Kathleen Ryan eteğini indiriyordu. Keogh.</p>

  <p>"Haydi, sen kafene dön şimdi, seni orada görürüm," dedi.</p>

  <p>Kız bir an duraksadı, adama baktı, sonra dönüp koşmaya başladı. Şimdi yağmur altında sadece yaralıların iniltileri vardı.</p>

  <p class="p11"><span class="t12">V</span></p>

  <p><span class="t3">P</span>at, "Biz sadece senin dediklerini yaptık. Bu da nereden çıktı?" dedi.</p>

  <p>"Ben size kızı biraz korkutmanızı, sonra gelip kendisini kurtaracağımı söylemiştim," dedi Keogh.</p>

  <p>Tek eliyle bir sigara bulup yaktı. "Ve ne göreyim? Tecavüz."</p>

  <p>"Pis bir Protestan o. Ne farkeder ki?"</p>

  <p>"Benim için önemli," dedi Keogh. "Ve ben bir Katolik'im. Adımızı kötüye çıkarıyorsunuz."</p>

  <p>Pat adamın üzerine atıldı. Keogh bir yana kaydı, sağ ayağını uzatıp serseriye bir çelme taktı, sonra da dizini sırtına indirdi. Pat inleyerek yığıldı kaldı.</p>

  <p>"Senin bir derse ihtiyacın var, evlat," dedi Keogh.</p>

  <p>Tabancanın namlusunu gencin baldırına dayayıp tetiği çekti. Pat bir çığlık attı.</p>

  <p>Keogh ayağa kalktı. "Sadece bir sıyrık. Dizkapağın da olabilirdi."</p>

  <p>Pat artık ağlıyordu. "Lanet olsun!"</p>

  <p>Keogh cebinden bir zarf çıkarıp yere attı.</p>

  <p>"Anlaştığımız gibi, beş yüz sterlin. Şimdi hemen Royal Victoria'nın aciline git. Silah yaralarında çok ustadırlar."</p>

  <p>Üç genci yağmur altında bırakıp aynı melodiyi ıslıkla çalarak uzaklaştı. Keogh kafeye vardığında müşteriler gitmişlerdi, ama Kathleen Ryan ile Mary adındaki kadın tezgâhın ardındaydılar. Kız telefonda konuşuyordu. Keogh kapıyı açmak isteyince kilitli olduğunu gördü. Kapıyı kurcalarken Mary'ye başını salladı. Kadın bunun üzerine gelip kilidi açtı. Keogh içeri girince Mary.</p>

  <p>"Onun için yaptıklarınızı anlattı, Tanrı sizden razı olsun," dedi.</p>

  <p>Adam bir masanın kenarına oturup sigara yaktı. Kız hâlâ konuşuyordu.</p>

  <p>"Hayır, iyiyim şimdi, Yirmi dakikaya kadar Drum'da olurum. Kaygılanma."</p>

  <p>Telefonu kapattığında yüzü sakindi.</p>

  <p>"Michael Amcam. Benim için endişeleniyor."</p>

  <p>"Neden olmasın?" dedi Keogh. "Zaman çok kötü."</p>

  <p>"Tutsak almıyorsunuz, değil mi?"</p>

  <p>"Bunun ne demek olduğunu anlamış değilim."</p>

  <p>"Ve silah taşıyorsunuz. Gördüğüm kadarıyla bir <span class="t14">Walther</span>."</p>

  <p>"Bu kadar genç biri için fazla bilgilisin."</p>

  <p>"Silahları tanırım, bayım. Onlarla büyüdüm. Ben ayrıldıktan sonra ne yaptınız?"</p>

  <p>"Onları gönderdim."</p>

  <p>"Başlarını okşayarak evlerine mi?"</p>

  <p>"Hayır, en yakın hastaneye. Bir derse ihtiyaçları vardı. Derslerini de aldılar. Önderleri olan bir süre koltuk değnekleriyle dolaşacak."</p>

  <p>Kız kaşlarını çattı. "Nasıl bir oyun oynuyorsunuz?"</p>

  <p>"Oyun falan yok. Olanlardan hoşlanmadım." Keogh kalkıp sigarasını söndürdü. "Eh, iyi göründüğünüze göre artık gidebilirim." Kapıyı açtı.</p>

  <p>"Bir dakika," dedi kız. "Beni amcamın meyhanesine götürebilirsiniz. <span class="t15">Connors Wharfta Orange Drum</span>. Bir çeyrek mil kadar uzaktadır. Adım Kathleen Ryan. Sizinki ne?"</p>

  <p>"Martin Keogh."</p>

  <p>"Beni dışarda bekleyin."</p>

  <p>Keogh dışarı çıkarken kızın yine telefonu açtığını gördü. Herhalde amcasıyla konuşuyor, diye düşündü adam. Kız bir iki dakika sonra bu kere elinde büyük bir şemsiyeyle dışarı çıktı.</p>

  <p>Şemsiyeyi açarken Keogh, "Bir taksi daha güvenli olmaz mı?" diye sordu.</p>

  <p>"Ben kentin gece halini severim. Yağmuru da severim. İstediğimi yapmaya hakkım var ve o orospu çocuklarının canı cehenneme."</p>

  <p>"Bu da bir görüş," dedi Keogh yürümeye başladıklarında.</p>

  <p>Kız, adamı şemsiyenin altına çekip koluna girdi. "Şunun altına girin. Denizci demiştiniz, değil mi?"</p>

  <p>"Bir-iki yıldır."</p>

  <p>"Londra'da yetişmiş ve üzerinde <span class="t14">Walther</span> taşıyan Belfast'lı bir denizci."</p>

  <p>Adam soru sorar gibi konuştu. "Bu akşam da gördüğün gibi burası tehlikeli bir yer."</p>

  <p>"Yani sizin için tehlikeli, silahı da o yüzden taşıyorsunuz." Kız kaşlarını çattı. "Siz <span class="t14">Fenian</span> değilsiniz, yoksa o gençlere öyle davranmazdınız."</p>

  <p>"Ben kimseden yana değilim, kızım." Keogh durup bir sigara yaktı.</p>

  <p>"Bir tane de bana ver," dedi kız.</p>

  <p>"Hayır, yeşil gözleri yaşından büyük kız. Kate, sen amma da çok soru soruyorsun öyle."</p>

  <p>Kız dönüp adama baktı.</p>

  <p>"Neden Kate dedin bana?"</p>

  <p>"Çok uygun geldi de."</p>

  <p>Şimdi rıhtımda yürüyorlardı. Konteyner gemileri yanaşmışlardı, daha ilerde kırmızı ve yeşil ışıklarıyla bir şilep denize doğru açılmaktaydı. Kathleen Ryan.</p>

  <p>"Neden tabanca?" diye sordu. "Neden silah taşıyorsun?"</p>

  <p>"Amma da inatçıymışsın. Eskiden askerdim. Bu kentte üç yıl geçirdim, belleği sağlam ve kin besleyen biri her an karşıma çıkabilir."</p>

  <p>"Hangi alaydandın?"</p>

  <p>"Birinci Komando."</p>

  <p>"Yani Kanlı Pazar'da Londonderry'de miydin?"</p>

  <p>"Evet. Dediğim gibi, çok eskidendi."</p>

  <p>Kız erkeğin kolunu sıktı.</p>

  <p>"Kahrolasıca <span class="t14">Fenian</span>'ların canlarına okudunuz o gün. Kaç tanesini öldürdün? On üç, değil mi?"</p>

  <p>Meyhanenin ışıkları görünmeye başlamıştı. "Sen kaç yaşındasın?" diye sordu Keogh.</p>

  <p>"On altı."</p>

  <p>"Bu gençlikte böylesine büyük nefret... "</p>

  <p>"Söylemiştim. <span class="t14">IRA</span> babamı, annemi ve küçük kız kardeşimi öldürdü. Aileden geriye bir tek Michael Amca kaldı."</p>

  <p class="p11"><span class="t12">V</span></p>

  <p><span class="t3">T</span>abelada <span class="t11">"The Orange Drum"</span> yazıyordu. Biri de yandaki duvara <span class="t15">"Bizim de Yurdumuz"</span> yazmıştı. Kız şemsiyeyi kapattı, kapıyı açtı, önden içeri girdi. Salon tipik bir Belfast meyhanesiydi: birkaç bölme, bir iki masa ve sandalye, ayrıca uzun bir maun bar. Aynalı duvarın önünde her çeşit içki diziliydi. İçerde hepsi de yaşlı altı müşteri vardı, dördü iskambil oynuyorlar, ikisi alçak sesle konuşuyorlardı. Tek kollu sert bakışlı bir genç barın ardında oturmuş <span class="t15">Belfast Telegraph</span> gazetesini okumaktaydı. Genç başını kaldırıp baktı ve gazeteyi bıraktı.</p>

  <p>"İyi misin, Kathleen? Michael olanları anlattı."</p>

  <p>"İyiyim, İvor. Bay Keogh'un sayesinde. Michael Amca arkada mı?"</p>

  <p>O anda açılan kapıdan bir adam girdi. Keogh, adamı Barry'nin Dublin'de gösterdiği fotoğraflardan hemen tanımıştı. Michael Ryan, en aşırı Protestan grubu olan <span class="t14">Ulster</span>'in <span class="t14">K</span><span class="t14">ı</span><span class="t14">z</span><span class="t14">ı</span><span class="t14">l Eli</span>'nde hizmet görmüş, inançları için çok kişiyi öldürmüş bir insandı. Elli beş yaşındaydı, orta boyluydu ve saçları şakaklarında ağarmaya başlamıştı, gözleri masmaviydi ve enerji dolu olduğu belli oluyordu.</p>

  <p>"Bu bey Martin Keogh," dedi kız.</p>

  <p>Ryan tezgâhın ardından çıkıp elini uzattı.</p>

  <p>"Bu gece bana bir iyilik yaptınız. Unutmayacağım."</p>

  <p>"Orada olmam bir rastlantıydı."</p>

  <p>"Olabilir. Size en azından bir içki borçluyum."</p>

  <p>"Bushmill viskisi iyi olurdu," dedi Keogh.</p>

  <p>"Şöyle gelin." Ryan köşedeki bölmeyi gösterdi.</p>

  <p>Kız yağmurluğunu ve beresini çıkardı, masanın başına oturdu. Amcası yanına, Keogh da karşıya oturdular. İvor bir şişe Bushmill ile iki kadeh getirdi.</p>

  <p>"Sen bir şey ister misin, Kathleen?"</p>

  <p>"İstemem, böylesi iyi, İvor."</p>

  <p>Gencin kıza hayran olduğu anlaşılıyordu, ama yine de başını eğip uzaklaştı.</p>

  <p>Ryan, "Royal Victoria'ya sordurdum," dedi. "Çok hırpalanmış üç genç gelmiş. Birinin baldırında bir kurşun varmış."</p>

  <p>"Sahi mi?" diye sordu Keogh.</p>

  <p>Kathleen adama baktı. "Bana söylememiştin."</p>

  <p>"Gerek yoktu."</p>

  <p>"Şu üzerinde taşıdığına bir bakalım," dedi Ryan.</p>

  <p>"Kaygılanmana gerek yok. Burada hep dostlar arasındayız."</p>

  <p>Keogh omuzlarını silkti, <span class="t14">Walther</span>'i cebinden çıkarıp uzattı. Ryan usta bir bakışla inceledi silahı.</p>

  <p>"<span class="t14">Carswell</span> susturucusu, yeni mal. Çok güzel."</p>

  <p>Cebinden bir <span class="t14">Browning</span> çıkarıp uzattı. "Yine de benim gözdem budur."</p>

  <p>"<span class="t14">SAS</span>'ın tercih ettiği silah," diyen Keogh, <span class="t14">Browning</span>'i eline alıp tarttı. "Ve Paraşüt Alayının."</p>

  <p>"Birinci Komandoda hizmet etmiş," dedi kız. "Kanlı Pazar'da."</p>

  <p>"Öylemi?" dedi Michael Ryan.</p>

  <p>"Çok eskidendi o. Son zamanlarda hep denizdeydim."</p>

  <p>"Kathleen, Belfast'lı olduğunuzu ama Londra'da yetiştiğinizi söyledi."</p>

  <p>"Annem beni doğururken ölmüş. Babam Londra'ya iş aramaya gitmiş. O da öldü şimdi."</p>

  <p>Ryan, <span class="t14">Walther</span>'in şarjörünü çıkardı.</p>

  <p>"Ve iyi bir Protestan'sınız. Kathleen için yaptıklarınıza bakılırsa."</p>

  <p>"Doğrusunu söylemek gerekirse, dinin benim için bir anlamı yok," dedi Keogh.</p>

  <p>"Ama hangi tarafta olduğumu bildiğimi söyleyebiliriz."</p>

  <p>Tam o anda kapı çarpılarak açıldı ve kasketli, yağmurluklu biri elinde bir tabancayla içeri daldı.</p>

  <p>Adam, "Michael Ryan, seni orospu çocuğu, canına okudum şimdi!" diye bağırarak tabancayı kaldırdı.</p>

  <p>Ryan eli boş yakalanmıştı, <span class="t14">Walther</span>'in şarjörü masanın üzerinde duruyordu.</p>

  <p>Keogh, "Ne yapayım? Vurayım mı?" dedi.</p>

  <p>"Pekâlâ."</p>

  <p><span class="t14">Browning</span>'i alıp bir el ateş etti. Adam tabanca tutan elini indirdi.</p>

  <p>Keogh, "Kurusıkı, Bay Ryan, ağırlığından anlamıştım," dedi. "Nasıl bir oyun bu."</p>

  <p>Ryan gülüyordu. "Joseph, haydi git de bir içki iç," dedi.</p>

  <p>Sözde tetikçi döndü. Ateşin yanındaki yaşlı adamlar hiçbir şey olmamış gibi oyunlarına devam ettiler. Michael Ryan ayağa kalktı.</p>

  <p>"Bir sınav diyelim, oğlum. Haydi, gel içeri gidelim de biraz konuşalım."</p>

  <p>Küçük odanın şöminesinde ateş yanıyor, çekili perdelerin ardındaki camlara yağmur vuruyordu. Ryan ile Keogh sıcak ve rahat odada karşılıklı oturdular. Kız da mutfaktan bir çaydanlık, süt ve fincanlarla doldurduğu bir tepsiyle geldi.</p>

  <p>"Eğer denizciysen kâğıtların olmalı," dedi Ryan.</p>

  <p>"Var elbette."</p>

  <p>Ryan elini uzattı, Keogh omuzlarını silkti, ceketinin iç cebinden cüzdanını çıkardı.</p>

  <p>"İşte. Gemi kâğıtları, sendika kartı, hepsi burada."</p>

  <p>Kız fincanları doldururken Ryan hepsini dikkatle inceledi.</p>

  <p>"İki hafta önce Ventura'dan para alıp ayrılmış. Güverte personeli ve dalgıç. Ne demek bu?"</p>

  <p>"Ventura, Kuzey Denizi petrol yataklarına ikmal yapan bir gemidir. İşim dışında dalış da yapardım. Ama öyle derin dalış falan değil. Sualtı bakımı, gerektiği zaman kaynak falan."</p>

  <p>"İlginç. Becerikli bir insan. Paraşüt Alayından özel bir uzmanlığın var mı?"</p>

  <p>"Sadece insan öldürmek. Normal silah becerileri. Patlayıcılar konusunda geniş bilgi."</p>

  <p>Keogh bir sigara yaktı. "Ama bütün bunlar neden?"</p>

  <p>Ryan ısrar etti. "Motosiklet kullanır mısın?"</p>

  <p>"On altı yaşımdan beri. Neden?"</p>

  <p>Ryan arkasına yaslandı, piposunu çıkarıp eski bir tütün kesesinden doldurdu.</p>

  <p>"Akrabalarını mı ziyaret ediyorsun?"</p>

  <p>"Bildiğim kadarıyla akrabam falan yoktur. Orada burada bir iki kuzen belki. Ben bir kapris için geldim. Nostalji de diyebilirsin. Pek parlak bir fikir değil, ama istediğim zaman bir gemide iş bulabilirim."</p>

  <p>"Ben sana bir iş teklif edebilirim."</p>

  <p>Kız amcasının piposunu yakması için şömineden bir çıra getirdi.</p>

  <p>"Burada Belfast'ta mı?"</p>

  <p>"Hayır, İngiltere'de."</p>

  <p>"Ne işi?"</p>

  <p>"Bu gece yaptığın türden bir iş. İyi becerdiğin işlerden."</p>

  <p>Oda çok sessizdi. Keogh kızın kendisini heyecanla izlediğinin farkındaydı.</p>

  <p>"Politika kokusu mu alıyorum yoksa?"</p>

  <p>"Altmış dokuzdan beri <span class="t14">Loyalist</span> davası için çalıştım," dedi Ryan. "Maze Cezaevinde altı yıl yattım. <span class="t14">Fenian</span>'lardan nefret ederim. Kazandıkları takdirde ülkedeki bütün Protestanları sürecekleri için lanet <span class="t14">Sinn Fein</span>'den nefret ederim. Sapına kadar etnik temizlik yapacaklardır. O duruma gelirse onlardan mümkün olduğu kadar çoğunu benimle birlikte cehenneme sürüklemek isterim."</p>

  <p>"Bütün bunlar ne demek oluyor?"</p>

  <p>"İngiltere'de bir iş. Çok kârlı bir iş. Örgütümüz için para."</p>

  <p>"Kısacası, birinden çalınacak," dedi Keogh.</p>

  <p>"Paraya ihtiyacımız var, Keogh. Silah almak için. Lanet <span class="t14">IRA</span>'nın İrlanda asıllı Amerikalıları para sağlıyorlar. Ama bizim öyle bir kaynağımız yok." Öne eğildi. "Senden yurtseverlik istiyor değilim. Açgözlülüğe razıyım. Elli bin sterlin."</p>

  <p>Uzun bir sessizlik oldu, kız sanki hayır demesini beklermiş gibi ciddi bir yüzle adama bakıyordu.</p>

  <p>Keogh gülümsedi. "Bu büyük para, Bay Ryan, karşılığında da epey fazla bir şey bekliyor olmalısınız."</p>

  <p>"Elinden her şey gelen insandan destek beklerim ve bu akşamki davranışlarından sen de o insanlardan birine benziyorsun."</p>

  <p>"Ama ya sizinkiler?" dedi Keogh. "Sokakta sizin de <span class="t14">IRA</span> kadar silahşorunuz var. Hatta daha fazla. Askerlik günlerimden biliyorum bunu." Bir sigara yakıp arkasına yaslandı. "Eğer ortada başka bir gerçek yoksa. Siz de para için bu işe girmiyorsanız... "</p>

  <p>Kathleen Ryan yerinden fırladı.</p>

  <p>"Böyle konuştuğun için lanet olsun sana! Amcam halkımız için, tanıdığım herkesten çok şey vermiştir. Bir an önce buradan çıkıp gitsen iyi olur."</p>

  <p>Ryan elini kaldırdı.</p>

  <p>"Sakin ol, çocuk, her zeki insan bunun bir olasılık olduğunu görür. Bu daha önce de olmuş bir şeydir, iki tarafta da."</p>

  <p>"Ee?" dedi Keogh.</p>

  <p>"Para sözkonusu olduğunda ben de herkes kadar aç olabilirim, ama benim davam haklıdır, yaşamımın tek kesin olan şeyidir. Ellerimin arasından geçen paranın tümü Protestan davasına gider. Benim yaşamım budur işte."</p>

  <p>"O zaman neden kendi adamlarınızı kullanmıyorsunuz?"</p>

  <p>"Çünkü insanlar boşboğazdır, tüm devrimci hareketlerin zayıf olan yanıdır bu. <span class="t14">IRA</span>'da da aynı sorun vardır. Ben hep dışardan tutulmuş yardımı yeğlemişimdir ve bunun için de yeraltı dünyasına başvururum. Para için çalışan namuslu bir hırsız, devrimci bir deli fişekten çok daha sağlam bir olasılıktır."</p>

  <p>"Demek beni de böyle görüyorsunuz?" dedi Keogh. "İhtiyacınız olan herhangi biri gibi parayla tutulan bir insan?"</p>

  <p>"Evet. Kabul ediyor musun? Etmiyorsan açıkça söyle. Kathleen için yaptıklarından sonra benden sana bir zarar gelmez."</p>

  <p>"Bunu duyduğuma sevindim." Keogh omuzlarını silkti. "Eh, bir deneyeyim bari. Kuzey Denizinden sonra bir değişiklik olur. Yılın bu mevsiminde havalar berbattır orada."</p>

  <p>"Sen esaslı bir insansın," diyerek gülümsedi Ryan. "Kathleen, bize birer Bushmill getir de şerefe içelim."</p>

  <p>"Nerede kalıyorsun?" diye sordu Ryan.</p>

  <p>"Albert Otel adlı bir bit yuvasında."</p>

  <p>"Gerçekten de öyledir. Tıpkı ülkemiz gibi."</p>

  <p>"Tanrı sana İrlanda'da ölmeyi nasip etsin," dedi Keogh.</p>

  <p>"Çok mükemmel bir duygu." Ryan içkisini tek yudumda yuvarladı.</p>

  <p>"Şimdi ne olacak?"</p>

  <p>"Sana Londra'da anlatırım. Sen, ben ve Kathleen uçakla gideceğiz. Görmem gereken biri var."</p>

  <p>Keogh kıza döndü. "Bir eylemci, ha? Biraz genç değil mi?"</p>

  <p>"Bay Keogh, on yaşımdayken ailemi havaya uçurdular dedim sana. Ondan sonra çok çabuk büyüdüm."</p>

  <p>"Sert bir dünya."</p>

  <p>"Karşı taraf için daha da sert yapacağım, inan bana."</p>

  <p>"Doğrusu güzel nefret ediyorsun," diyen Keogh kızın amcasına döndü.</p>

  <p>"Tamam, şu halde." El sıkıştılar. "Doğrusu neye girmek üzere olduğumu daha iyi bilmek isterim."</p>

  <p>"Pekâlâ, az bir şey anlatayım. İngiltere'nin kuzeybatısını iyi bilir misin? Göller Bölgesini?"</p>

  <p>"Oraya hiç gitmedim."</p>

  <p>"Turistler çekilince yılın bu mevsiminde vahşi ve ıssız bir yerdir."</p>

  <p>"Eee?"</p>

  <p>"Oradan belirli bir kamyon geçecektir, bir et nakliye kamyonu. Seninle onu kaçıracağız. Çok basit ve çok çabuk. Beş dakikalık bir iş."</p>

  <p>"Et nakliye kamyonu mu?"</p>

  <p>Ryan gülümsedi.</p>

  <p>"Kamyon öyle. Ama içinde ne olduğu başka bir konudur. Onu daha sonra öğreneceksin."</p>

  <p>"Peki, sonra ne olacak?"</p>

  <p>"Cumbrian kıyısında eski ve kullanılmayan bir iskelenin bulunduğu yere götüreceğiz kamyonu. Bir tekne bizi bekliyor olacak. Bir <span class="t15">Siemens feribotu</span>. Onun ne olduğunu bilir misin?"</p>

  <p>"Almanlar İkinci Dünya Savaşında ağır teçhizat ve personel nakliyesinde kullanırlardı."</p>

  <p>"Bayağı bilgiliymişsin. Feribota binip <span class="t14">Ulster</span>'e gideceğiz. Kıyıda kullanılmayan bir taşocağı iskelesi olan uygun bir yer var. Kamyonu kıyıya çıkarıp gece karanlığında kaybolacağız. İnanılmaz derecede basit bir iş."</p>

  <p>"Öyle görünüyor," dedi Keogh. "Peki, bu <span class="t15">Siemens feribotu</span>nun tayfası? Onlar ne yapıyorlar?"</p>

  <p>"Aldıkları parayı hak ediyorlar. Onlar için bu yasadışı bir nakliye işi. Bunu sürekli yaparlar. O türden insanlar."</p>

  <p>"Sahtekâr yani?"</p>

  <p>"Evet. Tekne şu anda Wapping yakınlarında bağlı. O yüzden Londra'ya gidiyoruz. İşi bağlamak için."</p>

  <p>Kısa bir sessizlikten sonra Kathleen Ryan, "Ne diyorsunuz, Bay Keogh?" diye sordu.</p>

  <p>"Bir süre birlikte olacaksak bana Martin demeye başlayabilirsin."</p>

  <p>"Sence bu iş olur mu?"</p>

  <p>"Amcanın dediği gibi, işin en esaslı yanı basitliği. Bir İsviçre saati kadar muntazam çalışabilir. Ama diğer yandan, İsviçre saatleri bile kimi zaman bozulurlar."</p>

  <p>"Ah, siz inançsızlar," diyerek gülümsedi Ryan.</p>

  <p>"Elbette işleyecektir. Olması gerek. Örgütümün halkımız için silah satın alması gerek. Kur'an'daki bir surede kılıçta on bin sözcükten daha çok gerçek olduğu yazılıdır."</p>

  <p>"Ne demek istediğinizi anlıyorum." Keogh ayağa kalktı. "Geç oldu. Ben otelime dönsem iyi olacak."</p>

  <p>"Sabah kahvaltıya gel," dedi Ryan. "Öğle uçağına yetişiriz. Biletleri ben alırım."</p>

  <p>"İyi geceler öyleyse."</p>

  <p>"Bar kapandı. Kathleen seni dışarı çıkarır. <span class="t14">Walther</span>'in burada kalsın. Havaalanından bununla geçmek imkânsızdır, ama önemli değil. Londra'daki bağlantımız bize ihtiyacımız olan bütün silahları bulacaktır."</p>

  <p>Elini uzattı. "Sabaha görüşürüz."</p>

  <p>Kız kapıyı açınca içeri yağmur doldu.</p>

  <p>"Pis bir gece," dedi.</p>

  <p>"Hem de nasıl." Keogh yakasını kaldırdı. "Eğer sen hazırlayacaksan bir Ulster kızartması yerim. İki yumurta ve sakın sucuğu unutma."</p>

  <p>"Haydi, yürü bakalım."</p>

  <p>Kız erkeği iterek o tiz sesiyle bir kahkaha attı ve kapıyı kapattı.</p>

  <p class="p11"><span class="t12">V</span></p>

  <p><span class="t3">K</span>eogh bir telefon kulübesi bulmakta epey güçlük çekti. Çoğu parçalanmıştı. Sonunda otele yakın bir tane bulabildi. Yağmurdan korunmak için cam kapıyı kapatıp Dublin numarasını çevirdi. Barry, Ulster Haberalma Şefi olan John Cassidy ile küçük çalışma odasındaki masasının başındaydı.</p>

  <p>"Benim," dedi Keogh. "Çok esaslı. Boğazıma kadar gömüldüm. Ryan beni işe aldı."</p>

  <p>"Her şeyi anlat."</p>

  <p>Keogh durumu birkaç kısa cümleyle özetledi.</p>

  <p>"Bu et kamyonunda ne olabilir sence?"</p>

  <p>"Eğer düşündüğüm şeyse, altın külçeleri. Bir yıl önce <span class="t14">Loyalist Ordu Konseyince</span> düşünülmüş, ama çok tehlikeli olduğu ileri sürülerek reddedilmişti."</p>

  <p>"Şu halde Ryan işi kendi girişimiyle yapmaya karar verdi."</p>

  <p>"Evet, her zaman çılgının biriydi zaten. Onun bir şeyler yapacağı ihbar edildiğinde seni o yüzden hemen oraya göndermiştim."</p>

  <p>"Büyük bir iş," dedi Keogh.</p>

  <p>"Evet. İlişkiyi kaybetme. Cep telefonlarının numaraları var sende, kendini kolla."</p>

  <p class="p11"><span class="t12">V</span></p>

  <p><span class="t3">K</span>eogh otele girdiğinde resepsiyonda kimse yoktu. Hızlı adımlarla yukarı çıktı, odasının kapısını açtı. İçersi inanılmaz derecede sıkıcıydı, hoşnutsuzlukla baktı çevresine. Elbiselerini çıkarmaya değmezdi. Işığı söndürdü, bir sigara yakıp yatağa uzandı, olanları gözden geçirdi. En şaşırtıcı şey işin basitliğiydi. Ryan her şeyi anlattığında durumu bir daha gözden geçirecekti kuşkusuz. Ryan aslında kötü bir insan değildi. Ondan hoşlanmamak zordu. Sonra kız vardı. Bu kadar genç birinde böylesine nefret olsun. Üstelik her şeyi ailesini öldüren bombaya bağlıyordu. Keogh başını salladı. Bu işte daha fazlası vardı, olmalıydı, sonunda uyuyakaldı.</p>

  <p>Kathleen Ryan yatmadan önce amcasına bir fincan çay götürdü. Ryan şöminenin yanında piposunu içiyor ve düşünüyordu.</p>

  <p>"Olacak mı dersin?" diye sordu kız.</p>

  <p>"Hiç bu kadar umutlu olmamıştım, şimdi Keogh da ortaya çıkınca... "</p>

  <p>Omuzlarını silkti. "Elli milyon sterlinlik külçe altın, Kathleen. Düşün bir kere."</p>

  <p>"Garip biri. Ona güveniyor musun?"</p>

  <p>"Ben yaşamım boyunca kimseye güvenmedim," dedi Ryan neşeli bir sesle.</p>

  <p>"Sana bile. Hayır, sen Keogh için kaygılanma. Gözümü üzerinden ayırmayacağım."</p>

  <p>"Ama emin olabilecek misin?"</p>

  <p>"Elbette. Onu kendim kadar tanıyorum, Kathleen. İkimiz de aynı kumaştan biçilmişiz. Benim gibi zeki o da. Aynı zamanda insan öldürmüş biri. Bu onun doğasında var. Benim gibi, o da başka bir şey yapamaz." Uzanıp kızı yanağından öptü. "Haydi, git yat şimdi."</p>

  <p>Kız gidince arkasına yaslanıp çayını yudumlarken Göller Bölgesindeki o ıssız yolu düşündü. Yeğeninin bile kendisinin ziyaret ettiğini bilmediği o yolu.</p>

  <p>&nbsp;</p>
</body>
</html>
