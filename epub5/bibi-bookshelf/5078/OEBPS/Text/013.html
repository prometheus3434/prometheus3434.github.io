<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>SEKİZ</title>
</head>

<body>
  <h1 class="h11">SEKİZ</h1>

  <p><span class="t3">D</span>on Antonio haklıydı; Londra'da başbakanın gündemindeki en önemli konu, hafta sonunda ABD başkanıyla yapacağı görüşmeydi. Tümgeneral Charles Ferguson'un başlıca derdi buydu. Adam şu sıralar telaşlıydı ve bu telaşı Daimler arabası yoğun trafikte ilerlerken yüzünden de okunuyordu.</p>

  <p>"Kimi zaman bu lanet kentin tümünün durduğunu hissediyorum," dedi.</p>

  <p>"Kimi zaman öyle olmuştur da," dedi karşısında oturan Sean Dillon.</p>

  <p>Dillon bir altmış boyunda, beyaz denecek kadar açık sarı saçlı, sanki çevresindeki dünyayla alay ediyormuşçasına sürekli gülümseyen yakışıklı bir adamdı.</p>

  <p>"Dillon, sana başbakanla randevum olduğunu hatırlatırım. Geç kalmam mümkün değil."</p>

  <p>"Başbakan kibar adamdır, sizi kabul edecektir," dedi Dillon.</p>

  <p>Ferguson'un yanında oturan kadının üzerinde Armani marka açık kahverengi bir pantolonlu takım elbise, gözlerinde kızıl saçlarıyla tam bir çelişki oluşturan siyah çerçeveli gözlük vardı. Kadın otuzuna yakındı ve Vogue dergisinde bir iki sayfayı hak edecek güzellikteydi. Kadın <span class="t15">Scotland Yard</span> Özel Bürosu Detektif Başmüfettiş Hannah Bernstein'dı ve o anda Ferguson'un yardımcılığını yapıyordu.</p>

  <p>"Umutsuz bir vak'asın, Dillon," dedi. "Siz İrlandalıların kimseye saygınız yoktur."</p>

  <p>"Fazla yağmur yemekten, kızım," dedi Dillon.</p>

  <p>"Sen ona bakma," dedi Ferguson kıza. "Söylediğin gibi umutsuz bir vakadır o."</p>

  <p>"O Simon Carter hıyarı da orada olacak mı?" diye sordu Dillon.</p>

  <p>"Güvenlik servisleri müdür yardımcısından öyle söz etmek ayıptır," dedi Ferguson.</p>

  <p>"Evet, ama kendisine Amerikan başkanı için hazırladığı güvenlik planlarının berbat olduğunu düşündüğümü söylemeyi unutma."</p>

  <p>"Bu pek mümkün değil, Dillon. Ben dönene kadar sabırlı olmaya gayret et."</p>

  <p>Ferguson arabadan inerken binanın önündeki polis kendisini selamladı, kapı açıldı ve içeri girdi.</p>

  <p>Dillon eski gümüş tabakasından bir sigara alıp yaktı.</p>

  <p>"Tam bir centilmen. İmparatorluk sağlam ellerde."</p>

  <p>"Artık imparatorluğumuz yok, Dillon," dedi kadın.</p>

  <p>"Öyle mi, peki hükümet de bunu biliyor mu?"</p>

  <p>Kadın başını salladı.</p>

  <p>"Sen gerçekten umutsuzsun, Dillon. Ayrıca o nesneleri içmeye devam edersen kendini öldüreceksin."</p>

  <p>"Doğru, ama ben zaten sonumun kötü olacağını hep bilmişimdir."</p>

  <p>Ferguson başbakanın çalışma odasına girdiğinde Simon Carter içerde oturuyordu. Elli yaşlarındaki bu kar beyazı saçlı ufak tefek adam, bir zamanlar tarih profesörlüğü yapmıştı. Kendisi hiçbir zaman sokakta ajanlık yapmamışsa da, İngiltere'nin güvenlik sistemini kontrol eden sayısız insanlardan biriydi. Ferguson'dan yıllardır nefret ederdi ve onun sadece başbakana karşı sorumlu olmasına içerlerdi.</p>

  <p>"Geç kaldığım için özür dilerim, sayın başbakanım."</p>

  <p>Ferguson mazeret belirtmemişti. Başbakan gülümsedi.</p>

  <p>"Önemi yok." Bir dosya aldı.</p>

  <p>"Müdür yardımcısı ve adamlarının başkanın ziyareti için hazırladıkları güvenlik planları. Bunu okudun mu?"</p>

  <p>"Elbette."</p>

  <p>"Cuma sabahı Avam Kamarası'na yapacağı ziyaretin özellikle iyi geçmesini istiyorum. Saat on buçukta <span class="t14">Teras</span>'ta bir kabul var."</p>

  <p>"Orada hiçbir sorun yok, sayın başbakanım," dedi Carter. "Bu ziyarette güvenlik sorunu çıkmayacak tek yer Avam Kamarası'dır."</p>

  <p>Yüzünde her zamanki kendini beğenmişliğiyle tümgenerale döndü.</p>

  <p>"Öyle değil mi, Ferguson?"</p>

  <p>Ferguson üzerinde durmayacaktı ama Carter'in o bakışına kızmıştı.</p>

  <p>"Ee, Ferguson?" diye sordu başbakan.</p>

  <p>"İlk bakışta öyle görünüyor ama doğrusunu isterseniz Dillon plandan hiç hoşlanmadı. Avam Kamarası'nın genel güvenliğinin çok zayıf olduğuna inanıyor."</p>

  <p>"Dillon mu?"</p>

  <p>Carter'in gözleri yuvalarından fırlamıştı. "O kahrolası serseri. Sayın başbakanım, Tümgeneral Ferguson'un bir zamanlar <span class="t14">IRA</span> tetikçiliğini yapmış, Avrupa terörizminde sabıkası olan bir adamı hâlâ barındırmakta olmasını protesto etmeliyim."</p>

  <p>"Ben de itiraz ediyorum," dedi Ferguson. "Çok iyi bildiğiniz gibi Dillon'un kraliyet ailesine olmasa bile Saray'a büyük hizmetleri olmuştur."</p>

  <p>"Bunun farkındayım." Başbakan kaşlarını çattı. "Ancak, bu konu kişisel tartışmalarınıza girmeyecek kadar önemlidir, beyler. Kararımı bildiriyorum."</p>

  <p>Carter'e döndü.</p>

  <p>"Tümgeneral ve Dillon'la Avam Kamarası'nda buluşmanı ve onun söyleyeceklerini dinlemeni istiyorum."</p>

  <p>Carter öfkesine güçlükle hâkim oldu.</p>

  <p>"Nasıl isterseniz, sayın başbakanım."</p>

  <p>"Böyle istiyorum. Şimdi de izninizle Kabine toplantısına gidiyorum."</p>

  <p>Avam Kamarası'na girmek için herkes kuyrukta bekler; sadece turistler değil, parlamenterleri görmeye gelen seçmenleri de. Ferguson, Dillon ve Hannah Bernstein da beklediler.</p>

  <p>"Çok esaslı bir yer," dedi Dillon. "İçerde yirmi altı lokanta ve bar olduğunu, yiyeceklerle içkilerin vergi mükelleflerinin cebinden çıktığını söylemişlerdi. Parlamenter olmak çok kıyak iş doğrusu."</p>

  <p>"Öyle ve hiç olmazsa onlar içeri girmek için kuyruğa girmek zorunda kalmıyorlar," diye Ferguson söylendi.</p>

  <p>Çok iri bir polis çavuşu Hannah'ı görünce hazırola geçti, hemen yanlarına geldi.</p>

  <p>"Başmüfettiş Bernstein. Sizi gördüğüme çok memnun oldum, hanımefendi. Sizi içeri alayım. Beni hatırlamazsınız."</p>

  <p>"Aksine çok iyi hatırlıyorum. Çavuş Hall'dı, değil mi?"</p>

  <p>"Evet, efendim. Süpermarketi soyan o namussuzu vurduğunuzda olay yerine ilk gelen ben olmuştum. Amerikan Büyükelçiliğine gidiyordunuz."</p>

  <p>"Karanlık geçmişin peşini bırakmıyor işte," diye mırıldandı Dillon.</p>

  <p>"Bu, meslektaşım Bay Dillon, bu da patronum Tümgeneral Ferguson."</p>

  <p>Çavuş Hall birden asker kesiliverdi.</p>

  <p>"Hepinizi geçireyim, generalim."</p>

  <p>"Çok iyisin, çavuş."</p>

  <p>"Rica ederim, efendim."</p>

  <p>Polis kendilerini engelden geçirdi, Merkez Salonuna doğru yürüdüler.</p>

  <p>Ferguson, "Doğrusu burada olduğun için talihimiz varmış," dedi. "Yoksa saatlerce kuyrukta beklerdik."</p>

  <p>"Çok küçültücü bir şey, değil mi?" dedi Dillon.</p>

  <p>Çeşitli koridorlardan geçtikten sonra Thames nehrine bakan <span class="t14">Teras</span>'a vardılar. Sollarında Westminster Köprüsü vardı. Korkuluk boyunca bir dizi uzun direkli Victorya tipi lamba bulunuyordu. Aralarında parlamenterler de olan bir kalabalık <span class="t14">Teras</span> Barı'nın içkilerini yudumlamaktaydılar.</p>

  <p>Dillon geçen bir garsonu durdurdu. "Yarım şişe Krug şarabı ve üç kadeh."</p>

  <p>Sonra gülümsedi. "Benden, generalim."</p>

  <p>"Ne kadar bol gönüllüsün. Ama 1991'de o Michael Aroun işinden altı yüz bin sterlin kazandığını hatırlayınca, bunun senin için pek önemli olduğunu biliyorum ya."</p>

  <p>"Doğru, generalim, doğru." Dillon eğilip altlarından akan nehre baktı. Hannah'a, "Üzerinde durduğumuz sentetik yeşil halıya dikkat ettin mi?" .</p>

  <p>"Evet."</p>

  <p>"Yeşilin bitip kırmızının başladığı yeri görüyor musun? Orası Lordlar Kamarası'na aittir."</p>

  <p>"Anlıyorum."</p>

  <p>"Siz İngilizlerin esaslı gelenekleriniz var."</p>

  <p>"Dillon, çok iyi bildiğin gibi ben Yahudiyim."</p>

  <p>"Biliyorum. Büyükbaban haham, baban cerrahi profesörü ve senin de Cambridge Üniversitesinden doktoran var. Bundan daha İngiliz ne olabilir?"</p>

  <p>Tam o anda Carter sabırsızlıkla yanlarına yaklaştı.</p>

  <p>"Tamam, Ferguson, lütfen zamanımı boşuna harcama. Ne diyeceksen de bakalım."</p>

  <p>"Dillon?" dedi Ferguson.</p>

  <p>Dillon, Carter'e, "Bence buranın güvenliği delik deşik," dedi. "Çok insan var, yirmi altı lokanta ve bar, sadece parlamenterler için değil, çalışanlar için de onlarca giriş."</p>

  <p>"Herkesin bir güvenlik kartı vardır ve herkes kontrol edilir."</p>

  <p>"Sonra da nehir var."</p>

  <p>"Nehir mi? Saçma. Nehirde akıntı vardır, Dillon. Hiçbir zaman üç milden az değil ve kimi zaman beş mile kadar çıktığı olur."</p>

  <p>"Öyle mi? O zaman çok özür dilerim."</p>

  <p>"Ben de öyle olacağını tahmin etmiştim." Carter, Ferguson'a döndü.</p>

  <p>"Gidebilir miyim?"</p>

  <p>Ferguson, Dillon'a baktı. İrlandalı sıkılmış bir tavırla gülümsedi.</p>

  <p>"Bay Carter, siz kendinizi fazla beğeniyorsunuz. Generalim, adamla küçük bir bahse girmeme izin verin. Başkanla başbakan cuma sabahı buradalarken ben de yasadışı yollardan içeri gireceğim. Eğer başaramazsam Bay Carter beş yüz sterlin alacak, kazanırsam ben beş sterlin alacağım."</p>

  <p>"Tamam be," dedi Carter. Elini Ferguson'a uzattı. "Tokalaşalım bakalım." Gülmeye başladı. "Çok komik bir adamsın sen, Dillon." Sonra yürüdü gitti.</p>

  <p>"Dillon, ne yaptığını biliyor musun?" diye sordu Ferguson.</p>

  <p>Dillon korkuluktan eğilip beş metre aşağıda akan suya baktı.</p>

  <p>"Biliyorum sanırım, generalim, hele başmüfettiş istediğim bilgiyi elde etsin..."</p>

  <p class="p11"><span class="t12">V</span></p>

  <p><span class="t3">F</span>erguson'un bürosu Savunma Bakanlığının üçüncü katındaydı ve Atlı Muhafızlar Caddesine bakıyordu. Dillon ile Hannah Bernstein ancak bir saat sonra kadının odasına gittiler.</p>

  <p>Hannah koltuğuna oturdu. "Pekâlâ, ne istiyorsun?"</p>

  <p>"Thames nehri konusunda en uzman kişiyi. Bu kim olabilir? Gümrük Dairesinden biri mi, yoksa Nehir Polisinden mi?"</p>

  <p>"İkisini de denerim."</p>

  <p>"Tamam. Sen onu araştırırken ben de gidip çay, hazırlayayım."</p>

  <p>Dillon dış büroya gidip suyu ocağa sürdü. Su kaynayınca çay yaptı, bir tepsiye fincanları ve süt kabını koyup içeri getirdi. Hannah telefondaydı.</p>

  <p>"Teşekkür ederim, müfettiş."</p>

  <p>Telefonu kapattı, Dillon fincanları doldururken arkasına yaslandı.</p>

  <p>"Ne kadar evcilleşmişsin. Nehir Polisi bana Thames nehrinin en büyük uzmanını söyledi."</p>

  <p>Bilgisayarına dönüp tuşlara bastı.</p>

  <p>"Şimdi geliyor, Dillon. Ne Gümrük Dairesi, ne de Nehir Polisi, sadece Londralı bir gangster."</p>

  <p>Dillon gülmeye başladı.</p>

  <p>Bilgi ekranı doldurmaya başladı.</p>

  <p>"<span class="t15">Harry Salter, ya</span><span class="t15">ş</span> <span class="t15">altm</span><span class="t15">ı</span><span class="t15">ş</span> <span class="t15">be</span><span class="t15">ş</span><span class="t15">, yirmili ya</span><span class="t15">ş</span><span class="t15">lar</span><span class="t15">ı</span><span class="t15">nda banka soygunundan yedi y</span><span class="t15">ı</span><span class="t15">l yatt</span><span class="t15">ı</span><span class="t15">. Ondan sonra bir daha cezaevine girmedi.</span>" Hannah okumaya devam etti. "<span class="t15">Ama Suç</span> <span class="t15">İ</span><span class="t15">stihbarat</span><span class="t15">ı</span> <span class="t15">kayd</span><span class="t15">ı</span><span class="t15">na bak. Nehirde gezinti yatlar</span><span class="t15">ı</span><span class="t15">, Wapping'de Dark Man meyhanesi ve bir milyon sterlinden fazla de</span><span class="t15">ğ</span><span class="t15">eri olan bir depo tesisi var.</span>"</p>

  <p>"Epey akıllıymış."</p>

  <p>"Bir kaçakçı, Dillon. Nehirde yapılabilecek her türlü kaçakçılık. Sigara, içki, Hollanda'dan elmas. Her şey."</p>

  <p>"Her şey değil," dedi Dillon.</p>

  <p>"Bak ne diyor. Uyuşturucu işiyle, fahişelikle ya da striptiz kulüpleriyle ilgili bir suçu yok."</p>

  <p>Arkasına yaslandı.</p>

  <p>"Eski moda bir gangster bu. Herhalde kadınların önünde küfür eden erkeklerden de hoşlanmaz."</p>

  <p>"Ama hâlâ gangster, Dillon, başka gangsterleri öldürdüğünden kuşkulanılan bir insan."</p>

  <p>"Sivilleri rahat bırakıyorlarsa, bunun ne zararı var ki? Şunun resmine bir bakalım."</p>

  <p>Dillon ekrana gelen tombul yüzü iyice inceledi.</p>

  <p>"Bilinen iş ortakları var mı?"</p>

  <p>"Yirmi beş yaşındaki yeğeni Billy Salter." Bilgi yine ekranda belirmişti.</p>

  <p>"Adam dövme altı ay, yine adam dövme bir altı ay daha, kavga çıkarmaktan on iki ay."</p>

  <p>"Epey öfkeli bir delikanlıymış."</p>

  <p>"Joe Baxter ve Sam Hall, Dillon. Aynı suçlar."</p>

  <p>"Benim amaçlarıma uygun insanlar."</p>

  <p>"Ama bir falso var."</p>

  <p>"Neymiş o?"</p>

  <p>"Nehir Polisi bir ihbar almış. Salter ile çetesi bu akşam saat dokuzda <span class="t14">River Queen</span> adlı gezinti gemisiyle nehirde dolaşacaklarmış. Amsterdam adında bir Hollanda şilebi de gelecekmiş. <span class="t14">River Queen</span> Harley Rıhtımı açıklarında demirleyecek. Amsterdam yanından geçerken kamarotlardan biri bir paket atacak. Yontulmamış elmas. İki yüz bin sterlin."</p>

  <p>"Nehir Polisi de pusuda mı olacak?"</p>

  <p>"Hayır. Onlar <span class="t14">River Queen</span>'in Wapping'de, Salterin meyhanesi Dark Man'ın yanında demirlemesini bekleyip orada tutuklayacaklar."</p>

  <p>"Yazık. O kadar hoş bir ilişki olabilirdi ki."</p>

  <p>"Senin için yapabileceğim başka bir şey var mı?" diye sordu Hannah Bernstein.</p>

  <p>"Yok. Beni kazıkladığını ve bundan da zevk aldığını görebiliyorum. Gidip başka bir şeyler düşüneceğim."</p>

  <p>Dillon saat sekiz buçukta, Savunma Bakanlığından ödünç aldığı eski ve dikkati çekmeyen bir Toyota ile Harley Rıhtımında bekliyordu. Üzerinde siyah bir dalgıç giysisi vardı. Toyota'nın direksiyonunda otururken nehirden zaman zaman bir tekne geçmekteydi. Dillon gece dürbünüyle <span class="t14">River Queen</span>'in gelip demirlemesini seyretti.</p>

  <p>Bir süre sonra nehrin aşağısından başka bir teknenin makina gürültüsü duyuldu ve orta boy bir şilep olan Amsterdam belirdi. Dillon dürbünüyle küpeştedeki adamı ve attığı paketi gördü. Paket gezinti botunun tentesine düştü.</p>

  <p>Şilep yoluna devam ederken Dillon şişme botuna bir oksijen tüpünü takmıştı bile. Paletlerini alarak suyun kenarında giydi, maskeyi yüzüne geçirip ağızlığını taktı ve suya atladı.</p>

  <p>İrlandalı halatın yanında su yüzüne çıktı, şişme botunu, oksijen tüpünü, paletlerini bağladı. Bir an bekledikten sonra tekneye çıktı. Kamaradan kahkaha sesleri geliyordu, gidip lomboz deliğinden baktı. Salter, yeğeni Billy, Baxter ve Hall oradaydılar. Salter masanın üzerindeki sarı can yeleğini kesip içinden bez bir torba çıkardı.</p>

  <p>"İki yüz bin sterlin."</p>

  <p>Dillon dalgıç giysisinin fermuarını indirdi, susturuculu <span class="t14">Walther</span>'i çıkardı. Kapıya gitti, bir an durakladı, sonra açıp içeri girdi. Kamaraya bir sessizlik çökmüştü. Harry Salter ile yeğeni oturuyorlar, Baxter ve Hail ellerinde bira kadehleriyle ayaktaydılar.</p>

  <p>"Ne istiyorsun?" diye sordu Salter.</p>

  <p>"Torbayı aç."</p>

  <p>"Bok açarım. O nesneyi kullanacak yüreğin olduğunu sanmıyorum."</p>

  <p>Dillon tabancayı anında ateşledi, Salter'in sağındaki viski şişesiyle, Baxter'in elindeki bira kadehi parçalandı. Bir cam parçası sağ yanağına çarpınca Billy Salter bağırdı. Kamara yine sessizliğe gömülmüştü.</p>

  <p>Dillon, "Ee?" dedi.</p>

  <p>"Tamam, ne demek istediğini anladık," dedi Salter. "Ne istiyorsun."</p>

  <p>"Elmaslar, göster bakalım."</p>

  <p>Billy elini kanayan yanağına götürerek, "Canın cehenneme de şuna," dedi.</p>

  <p>"Sonra?" diye sordu Salter.</p>

  <p>Bez torbayı açtı. İçinde fermuarlı bir muşamba kese vardı.</p>

  <p>"Aç onu," dedi Dillon.</p>

  <p>Salter söyleneni yaptı ve keseyi Dillon'un ayaklarının dibine attı. İrlandalı keseyi aldı, dalgıç giysisinin içine soktu, kilidin üzerinden anahtarı çıkardı.</p>

  <p>"Seni bulacağım," dedi Salter. "Kimse Harry Salter'e bunu yapıp da sağ kalamaz."</p>

  <p>"Geçen hafta televizyonda Gece Yarısı Filmi saatinde James Cagney de aynı şeyi söylememiş miydi?" Dillon sırıttı. "Şimdi pek belli olmuyorsa da, aslında sizlere büyük bir iyilik yapmış bulunuyorum. Belki bir gün aynı şeyi de siz bana yaparsınız."</p>

  <p>Dışarı süzülüp kapıdan çıktı. Hall ile Baxter yerlerinden fırladılarsa da Dillon anahtarı dışardan çevirmişti bile. Suya atladı, paletlerini giyip tüpü sırtına geçirdi. Sonra su altına girip Harley Rıhtımına kadar yüzdü.</p>

  <p><span class="t14">River Queen'</span>de Baxter masaya çıkıp başı üstündeki güverte kapağını açtı. Kapak açılınca Harry Salter ve Hall onu yukarı ittiler. Baxter bir dakika sonra kilitli kapıyı açtı.</p>

  <p>"Yüzüm nasıl?" diye Billy amcasına sordu.</p>

  <p>Salter gencin yarasına baktı.</p>

  <p>"Ölmezsin. Bir sıyrık sadece. İçerde sağlık çantasında bant var, al yapıştır."</p>

  <p>"Ne yapacağız şimdi?" diye sordu Billy.</p>

  <p>"Bizi soyanın kim olduğunu öğreneceğiz. Bu işi çok az kişi biliyordu. Onun için ispiyoncuyu buldum mu, dostumuzu da buldum demektir."</p>

  <p>Baxter ve Hall'a döndü. "Demir alın da Wapping'e dönelim şimdi."</p>

  <p class="p11"><span class="t12">V</span></p>

  <p><span class="t3">D</span>illon dalgıç giysisini çıkarmış; blucinini, gömleğini ve eski denizci ceketini sırtına geçirmiş Wapping'e doğru gidiyordu. Saat on buçuktu ve bir zamanlar dünyanın en büyüğü olan liman boyunca sokaklar bomboştu. Toyota'yı kaldırım kenarına park edip yayan olarak Cable Wharf'a doğru yoluna devam etti. Daha önce Salter'in meyhanesi Dark Man'a gidip incelemişti. Saat on bire yaklaşıyordu ve meyhane on birde kapanacaktı. Bir içki kendisine bölgede bulunmak için neden sağlayacağından rıhtım boyunca korkusuzca yürüyüp bara girdi. Mermer bir masa başında iki yaşlı kadınla barın ucunda üç adam bira içiyorlardı. Adamlar denizci olabilirlerdi de, olmayabilirlerdi de.</p>

  <p>Garson kadın kırk yaşlarındaydı, sarı saçları yoğun makyajlı yüzünden geriye taranmıştı.</p>

  <p>"Ne istiyorsun bakalım, güzelim?" diye sordu Dillon'a.</p>

  <p>Dillon o özel gülümsemesi ve bütün sevimliliğiyle.</p>

  <p>"Eh, eğer sadece içkiden söz ediyorsak, Bushmill olsun," dedi.</p>

  <p>Kadın kadehi uzatırken, "Kusura bakma ama acele etmek zorundasın," dedi. "Kapanma saati geldi ve polisler ortalıkta dolaşırken yanlış bir şey yapmak istemem."</p>

  <p>"Polisler nerede ki?"</p>

  <p>"Barın ucundaki şu üç kişi. Onlar denizci falan değil."</p>

  <p>"Ne işleri var peki?"</p>

  <p>"Kim bilir."</p>

  <p>"Eh, öyleyse ben gideyim." Dillon içkisini bitirdi. "Sana iyi geceler."</p>

  <p>Dillon iki kadının ardından çıkınca soldaki avluda bir polis kamyoneti, karşıda da bir polis arabası gördü.</p>

  <p>"Biraz fazla belli oluyor," diyerek terkedilmiş bir depoya girdi, birinci kata çıktı ve bir vincin altındaki yükleme platformuna yerleşti. Çömeldiği yerden nehri, rıhtımı ve Dark Man'ı görebiliyordu. Gece dürbününü çıkarıp nehre çevirdiği anda <span class="t14">River Queen</span> de göründü.</p>

  <p><span class="t14">River Queen</span> rıhtıma yanaştığı sırada kıyamet koptu. Dillon'un daha önce gördüğü polis kamyoneti ve arabası rıhtıma yanaşırken iki Nehir Polisi devriye botu da bekledikleri gölgeler arasından göründüler. Üniformalı polisler tekneye çıktıklarında Hall ile Baxter de halatları bağlıyorlardı. Salter ile Billy kamaradan çıkınca kıyıdaki yarım düzine polisle burun buruna geldiler. Elli yaşlarında, müfettiş üniformalı ve uzun boylu biri öne çıktı.</p>

  <p>"Bak, dostumuz Müfettiş Brown gelmiş, Billy," dedi Salter. "Nasılsın bakalım, Tony?"</p>

  <p>Brown gülümsedi. "Tekneye çıkmaya izin var mı, Harry?" diyerek merdivenden aşağı indi.</p>

  <p>"Ne oluyor?" diye sordu Salter.</p>

  <p>"Harry, meyhanede bir şey bulamayacağımı biliyordun, onu yapmayacak kadar kurnazsın. Ama aldığım bir habere göre bu teknede iki yüz bin sterlin değerinde kaçak elmas bulunduruyormuşsun. Büyük aptallık ettin, Harry. Bunca yıl sonra böyle bir falso yapmayacaktın."</p>

  <p>Brown yanındaki çavuşa döndü.</p>

  <p>"Ona haklarının ne olduğunu oku, sizler de tekneyi arayın."</p>

  <p>"<span class="t14">River Queen</span>'de elmas mı?" diyerek bir kahkaha attı Salter. "Tony, oğlum, bu kere öyle bir yanıldın ki."</p>

  <p>İşleri bittiğinde saat sabahın biri olmuştu. Müfettiş başını uzatıp baktığında Salter ile tayfaları iskambil oynuyorlardı.</p>

  <p>"Seninle konuşabilir miyim, Harry?"</p>

  <p>Polis sonuçsuz araştırmasını tamamlamıştı. İki devriye botu uzaklaşıyorlardı. Yağmur da başladığından iki adam güvertedeki tentenin altına geçtiler.</p>

  <p>"Ne oldu?" diye sordu Salter.</p>

  <p>"Harry, bu gece ne olduğunu bilmiyorum ama yaşamımın en sağlam görünen ihbarını almıştım."</p>

  <p>"Habercin her kimse umarım parasını vermemişsindir."</p>

  <p>Brown başını salladı.</p>

  <p>"Yaşlanıyorsun, Harry, Parkhurst'ta on yıl yatmayacak kadar yaşlısın artık. Düşün bunu."</p>

  <p>"Olur, Tony."</p>

  <p>Brown rıhtıma çıkınca arkasına döndü.</p>

  <p>"Birbirimizi çok uzun zamandan beri tanıyoruz, Harry. Onun için sana bir iyilik yapacağım. Yerinde olsam işin Hollanda ucu hakkında çok dikkatli olurdum."</p>

  <p>Sonra polis arabasına bindi, rıhtımdan uzaklaştılar.</p>

  <p>"Bu iş yüzünden çok uzun yıllar yatabilirdik," dedi Billy.</p>

  <p>"Taşları alan o herif ne demişti? Sana bir iyilik yaptığını söylemişti, değil mi?"</p>

  <p>"Evet, çok büyük bir rastlantı," dedi Salter. "Ama ben rastlantılara inanmam. Haydi, gidip bir iki kadeh içelim şimdi."</p>

  <p>Dillon ortalığın sakinleşmesini bekledikten sonra aşağı inip meyhaneye gitti. İçerde ışık yanıyordu, pencereden bakınca Salter'in barın ucunda bir taburede oturmuş olduğunu gördü. Yüzünü bantlamış olan Billy de bir masa başında Baxter ve Hall ile bir şeyler içmekteydi. Dillon yan sokağa sapıp mutfak penceresinden baktı. Garson kadın bir yandan gazetesini okuyor, bir yandan da bir fincan çay içiyordu.</p>

  <p>Dillon mutfak kapısını açınca kadın korkuyla başını kaldırdı.</p>

  <p>"Polisler gitmiş," dedi Dillon.</p>

  <p>"Tanrım! Sen kimsin?"</p>

  <p>"Harry'nin eski bir dostu. Eğer sandığım kadar akıllıysa, beni bekliyor bile olabilir. Bara buradan geçerim."</p>

  <p>Harry Salter viskisini içerken aynadaki aksine bakarak bekliyordu. Kapı açılırken hafif bir rüzgâr yüzünü yaladı geçti, sarı muşamba kese tezgâhın üzerinden kayarak önünde durdu.</p>

  <p>"Al bakalım," dedi Dillon.</p>

  <p>Diğer üçü konuşmayı kestiler, Salter keseyi aldı, sonra dönüp İrlandalıya baktı. Dillon bir sigara çıkarıp yaktı ve on beş yaşından beri sokaklarda olan Salter başının belada olduğunu anladı.</p>

  <p>"İstediğin nedir, evladım?" diye sordu.</p>

  <p>"O!" diye bağırdı Billy. "O herif!"</p>

  <p>"Sen karışma, Billy," dedi Salter.</p>

  <p>"O yaptıklarından sonra mı? Şu yüzüme bak."</p>

  <p>Billy önündeki bira şişesini kaptığı gibi masanın kenarına çarptı, kırık şişeyi önüne doğru tutarak Dillon'un üzerine atladı. Dillon bir yana eğilirken adamın bileğimi yakalayıp tezgâha çarptı. Billy acı bir çığlık atarak şişeyi bıraktı. İrlandalı, genci tezgâhın üzerine yüzüstü bastırdı.</p>

  <p>"Bay Salter, yeğeniniz de hiç ders almıyor doğrusu."</p>

  <p>"Aptallaşma, Billy," dedi Salter.</p>

  <p>"Elmasları çalmamış olsaydı şimdi Tower Köprüsü karakolunda ifade veriyor olacaktık ve geleceğimiz de on yıl yatmaktı. Ben bunların nedeni bilmek istiyorum."</p>

  <p>Dillon'a bakıp gülümsedi. "Senin bir adın var mı, evlat?"</p>

  <p>"Dillon -Sean Dillon."</p>

  <p>Salter barın ardına geçti, Dillon da Billy'yi bıraktı. Billy bileğini ovuşturarak diğerlerinin yanına döndü.</p>

  <p>"Sen polis değilsin," dedi Salter. "Polis kokusunu bir mil öteden alırım ben."</p>

  <p>"Tanrı hepimizi korusun, ama onlarla bir yaşam boyu yetecek kadar işim olmuştur," dedi Dillon. "Şöyle diyelim, Bay Salter. Varolmadığı söylenen devlet kurumlarından biri için çalışıyorum."</p>

  <p>Salter uzun uzun baktı adama. "Ne içerdiniz?"</p>

  <p>"Eğer Krug şampanyası yoksa, Bushmill."</p>

  <p>Salter bir kahkaha attı.</p>

  <p>"Bundan gerçekten hoşlandım işte. Bushmill verebilirim. Krug'u da bir daha geldiğinizde artık."</p>

  <p>Raftan bir şişe alıp kadehi doldurdu. "Ee, olay nedir?"</p>

  <p>"Şerefe. Olay şu: Thames nehrini en iyi bilen insanı arıyordum ve polis bilgisayarı sizin adınızı verdi. Ama sizi bulduğum anda kaybedeceğimi de öğrendim. Birlikte çalıştığım biri, Nehir Polisinin sizi enseleyeceğini öğrendi. Bu da benim işime gelmediğinden bir şeyler yapmaya karar verdim." Dillon gülümsedi. "Gerisini biliyorsunuz."</p>

  <p>Salter kadehini bir daha doldurdu. "Benden bir şey istiyorsunuz, öyle mi? Karşılık olarak."</p>

  <p>"Uzmanlığınızı, Bay Salter. Nehir hakkındaki bilginizi."</p>

  <p>"Neden?"</p>

  <p>"Gazetelerde ABD başkanı ile başbakanın cuma sabahı <span class="t14">Teras</span>'ta buluşacaklarını okumuşsunuzdur."</p>

  <p>"Eee?"</p>

  <p>"Bence güvenlik delik deşik ve bunu kanıtlamam gerek. O nedenle cuma sabahının ilk saatlerinde benim nehirden <span class="t14">Teras</span>'a gitmemi sağlamanızı istiyorum. <span class="t14">Teras</span> Barı'nın arkasındaki depolardan birinde saklanacağım ve uygun bir anda onlara bir sürpriz yapacağım."</p>

  <p>Salter şaşkın şaşkın baktı adamın yüzüne.</p>

  <p>"Sen çılgının biri olmalısın?"</p>

  <p>"Eh, bu daha önce de söylenmiştir."</p>

  <p>Salter diğer üçüne döndü.</p>

  <p>"Duydunuz mu? Karşımızda manyağın biri var." Dillon'a döndü. "Ama senden hoşlandım. Sadece istediğini yapmakla da kalmayacağım, bana Harry diyebilirsin bundan sonra."</p>

  <p>"Güzel," dedi Dillon. "Bir Bushmills daha içebilir miyim?"</p>

  <p>"Daha iyisini yapacağım." Salter barın arkasındaki buzdolabını açıp bir şişe çıkardı.</p>

  <p>"Krug, oğlum. Buna ne dersin, ha?"</p>

  <p>&nbsp;</p>
</body>
</html>
