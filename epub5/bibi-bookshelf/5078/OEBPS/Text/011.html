<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>ALTI</title>
</head>

<body>
  <h1 class="h11">ALTI</h1>

  <p><span class="t3">G</span>üverteye çıktıklarında deniz iyice kabarmış, <span class="t14">Irish Rose</span> yalpalamaya başlamıştı. Yağmur sisi biraz olsun dağıtmıştı. Basamakları teker teker çıkarak kaptan köşküne döndüler.</p>

  <p>Tully harita masasının başına geçti. "Şimdi ne yapıyoruz?"</p>

  <p>"Ben iki kere gemiyle Göller Bölgesinden <span class="t14">Ulster</span>'e gittim," dedi Ryan.</p>

  <p>"Öyle mi?"</p>

  <p>"Evet, o nedenle Man adasının nerede olduğunu bilirim. İkisinin tam arasındadır ve biz güneyinden geçeriz. Nasıl isterseniz."</p>

  <p>"İşte haritada da görülüyor zaten. Feneri geceyarısı görürüz sanırım."</p>

  <p>"Ee?"</p>

  <p>"Böylece Kilalla'ya saat üç civarında varmış oluruz."</p>

  <p>"Bu havaya bağlı bir şey."</p>

  <p>"Öyle, ama sen rotadan ayrılma. Bende bir denizci pusulası var ve batıya doğru yol almadığımızı görürsem çok üzülürüm."</p>

  <p>"Pekâlâ." Tully suratını asmıştı. "Şimdi ne olacak?"</p>

  <p>"Bu iğrenç domuz gemisinde geceyi geçirecek bir yer olmadığından, biz kamyonda kalacağız. Sürücü koltuğunun arkasında bir ranzası bite var."</p>

  <p>Ryan, Keogh'a döndü. "Telsizini ona ver, Martin."</p>

  <p>Keogh cebinden çıkardığı telsizi harita masasının üzerine bıraktı.</p>

  <p>"Bu ne olacak?" diye sordu Tully.</p>

  <p>"Alıcı verici telsizdir. Bende de bir tane olduğundan aramızda bağlantı sağlayacak. Sen burada, ben aşağıda. Bir şey daha var. Adamlarından biri güvertede bekleyecek ve hoşlanmadığım bir şey olursa onu vuracağım."</p>

  <p>"Seni orospu çocuğu."</p>

  <p>"Hep öyleydim zaten, ama ben sana mantıklı olma şansı tanıyacağım." Cebinden bir zarf çıkarıp masaya attı. "Bay Keogh'un senden aldığı elli bin sterlin."</p>

  <p>Tully gerçekten şaşırmıştı. "Tanrım!"</p>

  <p>"Biz çıkınca sayarsın. Tamamdır." Ryan, şeytanın ta kendisiymiş gibi güldü.</p>

  <p>"Ne kan, ne düşmanlık... Birkaç saat sonra Kilalla'ya varınca bir elli bin daha alacaksın. Düşün şimdi."</p>

  <p>Keogh'a dönüp başını salladı. "Gidelim. Sen önden git, Martin. Ben seni korurum, sonra da sen beni."</p>

  <p>Birbiri ardından merdivenden indiler. Bu sırada Tully zarfı açıp parayı saydı. "Lanet olsun!"</p>

  <p>"Ne iş çeviriyor?" diye sordu Dolan.</p>

  <p>"Bana bir çıkış yolu veriyor. Oyunu kuralına göre oyna ve yüz bine razı ol."</p>

  <p>"Olacak mısın?"</p>

  <p>"Dolan, dışarda tam elli milyon sterlinlik altın var. Elli milyon."</p>

  <p>"Tamam, ama bunlar da çetin ceviz."</p>

  <p>"Ben de öyleyim."</p>

  <p>Tully kaşlarını çatarak haritaya baktı.</p>

  <p>"Bir fikrin var mı?" diye sordu Dolan.</p>

  <p>"Şu anda yok. Ama Man adasının güneyinden geçmezsek farkına varacak. Ayrıca denizci pusulası da varmış." Başını salladı. "Hayır, rotayı tutturup fırsat kollamalıyız. Nasıl olsa bir fırsat çıkacaktır. Belki de sabahın erken saatlerinde İrlanda'ya yaklaştığımızda."</p>

  <p>Dolan başını salladı. "O zaman yorulmuş olacaklardır."</p>

  <p>"Şansımız varsa deniz de tutar. Herife söylemedim ama tahminlere göre hava giderek kötüleşecek. Gece yarısına doğru yedi kuvvetinde rüzgâr var, bu eski teknenin de sert havada nasıl olduğunu bilirsin."</p>

  <p>Telsiz çatırdadı, Keogh'un sesi duyuldu. "Gemi kaptanıyla mı konuşuyorum?"</p>

  <p>Tully yanıt düğmesine bastı. "Ne istiyorsun?"</p>

  <p>"Güverteye bir adam."</p>

  <p>"Peki." Tully, Dolan'a döndü. "Sen git, Mick. İki saat. Sonra Muller nöbeti alır. Sırtına bir yağmurluk al. İhtiyacın olacak. Bak, başladı bile."</p>

  <p class="p11"><span class="t12">V</span></p>

  <p><span class="t3">D</span>olan'ın nöbeti sona ermişti. Merdivenin başında Muller duruyor, kaptan köşkünün altında boşuna yağmurdan korunmaya çalışıyordu.</p>

  <p>"Ne esaslı manzara!" diyen Keogh, Mary Power'ın sandviçlerinden birini ısırdı.</p>

  <p>Kathleen bir fincan çay uzatırken güldü.</p>

  <p>"Korkunç bir insansın sen, Martin."</p>

  <p>"Yanlış tarafta olmak onun talihsizliği," dedi Ryan. "Durun da radyatörü çalıştırayım biraz."</p>

  <p>Birkaç saniye içinde içersi ısınmıştı. "Bu her şeye değdi işte," dedi Kathleen.</p>

  <p>Ryan bir sandviç daha aldı.</p>

  <p>"Arkada rahat edeceksin. Ranzanın yatağı gerçekten rahat. Haydi, git de biraz uyu."</p>

  <p>"Ya senle Martin?"</p>

  <p>"Biz oturduğumuz yerde bir iki saat kestiririz. Nöbetleşe tabii."</p>

  <p>Yemeği bitirip sandviçlerin geri kalanıyla termosu kaldırdılar, gemiyi beşik gibi sallayan öfkeli ve karanlık denize baktılar. Kathleen, Keogh'un kolunu tuttu.</p>

  <p>"Çok heyecanlı, değil mi?" diye adam alay etti.</p>

  <p>"Canın cehenneme, Martin, ödüm patlıyor ve sen de bunu biliyorsun."</p>

  <p>"Düzelmeden önce çok kötüleşir, bu iş böyledir."</p>

  <p>Kız adamın omzuna bir şaplak indirdi.</p>

  <p>"Yeter artık." Ryan saatine baktı. "Saat dokuz. Haydi, yat ve uyumaya çalış. Daha rahat edersin."</p>

  <p>"İyi ama önce tuvalete gitmek isterim."</p>

  <p>"İşte o yok," dedi Ryan.</p>

  <p>"Senle Martinin işi kolay. Kamyonun kenarında durup işinizi görebilirsiniz. Ben öyle yapamam."</p>

  <p>Ryan telsizi aldı. "Tully, konuş bakalım."</p>

  <p>"Ne istiyorsun?" diye sordu Tully.</p>

  <p>"Yeğenim tuvalete gitmek istiyor. Keogh onu götürecek ve sizin bir aşırılık yapmanızı önlemek için Muller'i de alacak."</p>

  <p>"Tamam."</p>

  <p>Keogh yanındaki kapıyı açıp aşağı atladı. Silahı hazırdı. Muller'e yaklaşırken rüzgâr daha da sert esmeye başlamıştı.</p>

  <p>"Bayan tuvalete gitmek istiyor, öne düş ve sakın ters bir şey yapayım deme."</p>

  <p>Muller öfkeyle baktı ama söyleneni de yaptı. Koridor kapısını açıp öne geçti. Kız tuvaletteyken silahını Muller'in üzerinden ayırmadı. Kathleen'in işi bitince geldikleri gibi döndüler. Muller yerine geçti, ikisi kamyona girdiler.</p>

  <p>"Yat artık," dedi Ryan. "Orada battaniye de var. Uyumaya çalış."</p>

  <p>Kathleen denileni yaptı, amcasıyla Keogh da ön camdan yağmuru seyre daldılar.</p>

  <p>"Almanlar bu tekneleri kıyılarda kullanmak üzere yaptılar," dedi Keogh.</p>

  <p>"Dibi hemen hemen düzdür." Bir sigara yaktı. "Düşünüyorum da, tek tabancanın Tully'nin elinde olması fazla elverişli doğrusu."</p>

  <p>"Biliyorum. Ona bir an bile inanmadım."</p>

  <p>"Elli bin sterlini geri verme numaran. İşleyecek mi?"</p>

  <p>"İşleyeceğini ummak isterim ama pek sanmam. O çok aç bir hayvan, ama denemeye değerdi."</p>

  <p>"Peki, ne olacağını tahmin ediyorsun?"</p>

  <p>"Denizci pusulamla kontrol edebileceğim için rotadan çıkmayacaktır. İrlanda kıyılarına yanaşmamızı bekleyecektir sanırım. En iyisi erken saatler olacaktır. Bizim yorulmamızı bekleyecekleri için, arkana yaslan da biraz kestir, ben nöbet tutarım."</p>

  <p>Bir askerin fırsat bulunca bir saatlik kestirme yeteneğine sahip olan Keogh arkasına yaslanıp gözlerini kapattı ve anında uyudu. Solukları derinleşti. Ryan bir süre ona baktı. Ayaklı cehennemdi adam, her şeyi yapabilirdi. Sen aslında kimsin, Martin, diye düşündü. Gerçekte kimsin sen? Tüfeği kucağında, gözlerini Muller'den ayırmadan, zaman zaman da kaptan köşkündeki ışığa bakarak bekledi.</p>

  <p>Ryan'ın omzuna dokunmasıyla Keogh irkilerek uyandı. Saatine bakınca gece yarısı olduğunu gördü.</p>

  <p>"Beni uyandırmalıydın, Michael," dedi. "Senin de uykuya ihtiyacın var."</p>

  <p>"Ama senden daha az. Ben yaşlıyım. Şuraya baksana."</p>

  <p>Keogh karanlıkta parıldayan ışığı anında gördü. "Orası <span class="t14">Calf of Man</span> mi?"</p>

  <p>"Evet. Tam rotadayız. Pusulayla kontrol ettim."</p>

  <p>"Şimdiye kadar iyi gitti öyleyse. Ben birazcık dışarı çıkıyorum."</p>

  <p>Keogh kapıyı açıp arabadan indi. Nöbette yine Dolan vardı. Keogh neşeyle el salladı.</p>

  <p>"Gülümse biraz, sefil herif!" diye seslenerek kamyonun yanına işedi.</p>

  <p>İçeri girince Ryan, "Şimdi sıra bende," deyip kendi kapısından çıktı.</p>

  <p>Bu olanları kaptan köşkünden izleyen Tully birden heyecanlandı.</p>

  <p>"Tamam, işte!" dedi. Muller'e döndü. "Dümene ben geçiyorum. Sen Dolan'dan nöbeti al. Hemen buraya gelmesini söyle. Çok önemli de."</p>

  <p>Dolan birkaç dakikada üzerinden sular süzülerek geldi. "Ne oldu? Nöbete gireli sadece bir saat olmuştu."</p>

  <p>"Ne yapacağımızı buldum," dedi Tully. "O kız yine tuvalete gitmek isteyecektir."</p>

  <p>"Eee?"</p>

  <p>"Bak şimdi, kız içeri girdiğinde Keogh, Muller'e silahını çevirip bekledi, değil mi?"</p>

  <p>"Evet."</p>

  <p>"Peki, biri orada tabancayla bekliyor olsa? Kızı tuvaletten çenesinin altında tuttuğu silahla çıkaracak biri? O zaman Keogh ne yapabilir?"</p>

  <p>"Tanrım! Bu gerçekten esaslı bir fikir," dedi Dolan. "Evet, ama bunu sen yapamazsın. Güverteden uzaklaştığın takdirde farkederler. Onun için makina dairesine in ve Fox'u çağır, Grant tek başına çalışsın artık. Fox'a tabancasını alıp hemen şimdi o tuvalete girmesini söyle. Orada oturup bekleyebilir."</p>

  <p>"Ne kadar?"</p>

  <p>"Ne kadar gerekirse. Haydi, git artık."</p>

  <p>Saat ikiyi geçiyordu ve rüzgâr çok sertleşmişti. Ryan saatine baktı.</p>

  <p>"Yaklaşıyor olmalıyız. Varış saatini üç gibi hesaplamıştım."</p>

  <p>Kathleen gerinerek uyandı, doğruldu.</p>

  <p>"Kendimi ne kadar da berbat hissediyorum. Saat kaç?" Ryan saati söyleyince kız ayağa kalktı. "Benim yine tuvalete gitmem gerek."</p>

  <p>"Peki. Bir dakika." Ryan, Tully'yi aradı.</p>

  <p>"Ne istiyorsun?" diye sordu Tully.</p>

  <p>"Yeğenim tuvalete gidecek. Önceki gibi yapacağız."</p>

  <p>"Peki."</p>

  <p>Tully heyecandan titreyerek harita masasının çekmecesinden iki tabanca çıkarıp birini Muller'e verdi. "Zamanı gelince dümeni bağla."</p>

  <p>"Bu havada mı?"</p>

  <p>"Bir dakikalık bir şey zaten." Tully konuşma borusundan Grant'a seslendi.</p>

  <p>"Jock, işe başlıyoruz. Tabancanı al ve makine dairesi koridorunun başında bekle. Kız tuvalete gidiyor."</p>

  <p>"Orada olacağım," dedi Grant.</p>

  <p>Tully yumruğunu masaya indirdi. "Başaracağız, başarmak zorundayız."</p>

  <p>Dolan merdivenden inip Keogh'un tüfeğinin tehdidi altına girdi, "işim uzun sürmez," dedi Kathleen.</p>

  <p>Sesleri duyan Fox duşun altına girmiş, perdeyi çekmişti. Kızın tuvalet bölmesine girip çıkmasını bekledi, sonra üzerine atlayıp sol kolunu geriye bükerek tabancasını kızın ensesine dayadı.</p>

  <p>"Haydi, bakalım, orospu, şimdi kapıyı aç."</p>

  <p>Kathleen, "Martin, kendini kolla!" diye bağırdı. Fox kızın bileğini bıraktı ve kapıyı açtı. Kathleen'i Keogh ile Dolan'ın arasına itti.</p>

  <p>"Çabuk o tüfeği Dolan'a ver," dedi.</p>

  <p>"İkisini de vur, Martin! Bana aldırma!" diye bağırdı Kathleen.</p>

  <p>"Onu öldürürüm!" dedi Fox.</p>

  <p>"Buna gerek yok, sakin ol."</p>

  <p>Keogh tüfeğin dipçiğini Dolan'a uzattı. Adam silahı alıp hastalıklı bir zevk ifadesiyle Keogh'a baktı.</p>

  <p>"Sen şimdi gününü görürsün piç kurusu!"</p>

  <p>Makine, dairesinin kapısı açıldı ve elinde tabancasıyla Grant göründü.</p>

  <p>"Ben buradayım, çocuklar!"</p>

  <p>Fox tabancasını indirip Grant'a bakınca her şey bir anda oluverdi. Kathleen elini ceketinin cebine sokarak döndü. <span class="t14">Colt</span>'u bulup namluyu Fox'un karnına dayadı ve tetiği iki kere çekti. Keogh pantolonunun sağ paçasını kaldırdı, sol dizi üzerine çöküp tabancasını çekerek ateş etti. İlk kurşun Dolan'ın sol omzuna isabet etmişti. Dolan tüfeği elinden düşürürken ikinci kurşun da belkemiğini parçaladı. Grant bir el rastgele ateş etti. Keogh da ona karşılık verdi, kurşun adamın omzunu sıyırdı geçti ve İskoçyalı bir anda gözden kayboldu.</p>

  <p>Keogh tüfeği alıp kızın kolunu tuttu. "İyi misin?"</p>

  <p>"İyiyim." Kız ürpererek güldü. "Bana söylediğini yaptım. Haklıymışsın. Tabancayı gövdelerine dayadın mı ıskalamak yok."</p>

  <p>"Çıkalım buradan, haydi."</p>

  <p>Keogh koridor kapısını açıp kamyona seslendi. "Michael, bize saldırmaya kalkıştılar."</p>

  <p>Kamyon kapısını açıp arkasına sığınan Ryan, "İyi misiniz?" diye seslendi.</p>

  <p>"İyiyiz. Koru bizi. Geliyoruz." Keogh, Kathleen'i itti. "Arkamdan gel, kız."</p>

  <p>Dönüp kaptan köşküne baktı, bir kıpırtı görünce havaya ateş etti. Kathleen amcasının yanına varmıştı.</p>

  <p>"İçeri gir ve arkaya geç, orası güvenlidir," dedi Ryan. Kız söyleneni yaptı. Ryan, Keogh'a, "Ne oldu?" diye sordu.</p>

  <p>Keogh anlattı. "Sen haklıymışsın."</p>

  <p>"Genelde öyleyimdir. Kötü bir alışkanlıktır."</p>

  <p>Grant dolambaçlı bir yoldan kaptan köşküne vardığında aradan epey zaman geçmişti. Yüzü bembeyazdı, gözlerinde çılgın bir ifade vardı ve sol omzu kan içindeydi. Ceketini çıkarıp bulduğu bir bez parçasını omzuna bastırdı.</p>

  <p>"O orospu, Fox'u vurdu. Tabancası vardı. Sonra Keogh, Dolan'ı öldürdü ve bana ateş etti. Şimdi ne yapacağız?"</p>

  <p>"Ne bileyim ben?" dedi Tully. Pencereye gidip kaptan köşkünün ışığını söndürdü, sonra gölgede kalmaya dikkat ederek camı açıp aşağı baktı. Kamyonun kapılarının iki kanat gibi açık durduğunu görünce Ryan ile Keogh'un arkalarında durduğunu anladı. Keogh'un tarafına nişan alarak kapının altına ateş etti. Ayaklarından vurmayı umarak altı el ateş edip tabancasını boşalttı. Keogh ile Ryan aynı anda ateşe başlayınca tepki müthiş oldu, kaptan köşkünün camları paramparça döküldü.</p>

  <p>Tully ile Grant hemen kendilerini yere artılar ama o kadar talihli olmayan Muller sırtına birkaç kurşun yemişti. Adam devrilince dümen dönmeye başladı. Tully emekleyerek o yana gidip zincirle dümeni kilitledi.</p>

  <p>"Bu bir süre idare eder," dedi. "Ama ne kadar ve ne yapacağız şimdi?"</p>

  <p>"Ne bileyim ben."</p>

  <p>On dakika sonra çatırdayan telsizden Ryan'ın sesi duyuldu. "Orada mısın, Tully?"</p>

  <p>"Evet, üçümüz de buradayız," diye Tully yalan söyledi. "Muller, Grant ve ben."</p>

  <p>&nbsp;"Mantıklı olacak mısın?"</p>

  <p>"Neden? Senin bana daha çok ihtiyacın var, Ryan."</p>

  <p>Rüzgâr uğuldayarak estikçe gemi iki yana yalpalıyordu. "Böyle bir gemiyi bu havada asla yönetemezsin sen."</p>

  <p>"Peki, ne öneriyorsun?"</p>

  <p>"Bilmiyorum. Kesin olan bir şey var. Burada kendimizi korudukça bize el süremezsiniz, biz de size. Bence berabere kaldık."</p>

  <p>"Ne öneriyorsun?"</p>

  <p>"Bilmiyorum. Düşüneceğim."</p>

  <p>"Haklı," dedi Keogh. "Kaptan köşkünü basmak olanaksız. Üstünlük onlarda."</p>

  <p>"Bir mucize olup da onları gebertsek bile bunun bize ne yararı olur ki?" dedi Ryan. "Biz ikimiz bu nesneyi idare edebilir miyiz? Hiç sanmıyorum."</p>

  <p>"Makinalar çalıştığı sürece burnunu İrlanda'ya doğrultmaktan başka bir şey yapamazsın."</p>

  <p>"Makinaların başında kimse yokken mi?" Ryan başını salladı. "Hiç sanmıyorum."</p>

  <p>On beş dakika kadar hiçbir şey olmadı, sonra Tully'nin sesi duyuldu. "Ryan, orada mısın?"</p>

  <p>"Ne istiyorsun?"</p>

  <p>"Down kıyılarından üç mil açıktayız."</p>

  <p>"Hâlâ Kilalla rotasında mısın? Bizi oraya çıkarırsan elli bin sterlinini alır ve hiçbir şey olmamış gibi yoluna devam edersin."</p>

  <p>"Sana inanmıyorum. Olanlardan sonra beni bir köpek gibi gebertirsin. Kabul etmiyorum, ayrıca Kilalla daha millerce kuzeyde."</p>

  <p>"Ne öneriyorsun, peki?"</p>

  <p>"İstediğim an bu tekneyi döndürür ve açık denize yönelirim."</p>

  <p>"Ve Uçan Hollandalı gibi sonsuza kadar dolaşır durur muyuz? Bunun kime ne yararı olur ki?"</p>

  <p>"Sana bir yararı olmayacağı kesin." Tully telsizi kapattı.</p>

  <p>"İşe yaramaz," dedi Keogh. "Ben merdivenden çıkmayı deneyeceğim, sen de beni koruyacaksın."</p>

  <p>"Korumak mı? Sen aklını mı kaçırdın? O takdirde ölüp gideceğini sen de biliyorsun."</p>

  <p>Kaptan köşkünde çömelmiş olan Tully, Grant'a, "Kolun nasıl?" diye sordu.</p>

  <p>"Canım çok acıyor ama sadece bir sıyrıktı."</p>

  <p>"Sen makine dairesinde, ben de burada olursak İngiltere'ye dönebiliriz sanırım."</p>

  <p>"Herhalde. Ne düşünüyorsun?"</p>

  <p>"Ona son bir teklifte daha bulunacağım."</p>

  <p>Tully'nin sesi telsizde çatırdadı yine. "Ryan."</p>

  <p>"Ne istiyorsun?"</p>

  <p>"Dediğim gibi denize açılabilirim ve yakıt bitene kadar döner dururuz, sonra biri Sahil Korumaya haber verir, onlar da kontrole gelince ikimiz de hapı yutarız."</p>

  <p>"Doğru," dedi Ryan. "Peki, bir önerin var mı?"</p>

  <p>"Neden kayıplarına razı olmuyorsun? Arkada esaslı bir takma motoru olan büyük bir şişme bot var. Şu anda kıyıdan sadece iki mil açıktayız. Rüzgâr da azaldığına göre rahatça kıyıya çıkabilirsin."</p>

  <p>"Altınları sana mı bırakacağım yani? Bu işten bizim kârımız ne olacak?"</p>

  <p>"Canınızı kurtarmak," dedi Tully.</p>

  <p>"Ve biz bota binince, sen de bizi kurşun yağmuruna tutacaksın, değil mi?"</p>

  <p>"Kaptan köşkünden botu görmüyorum bile. Kamyon tam önünde duruyor. Düşün biraz. Sana beş dakika tanıyorum, sonra da tekneyi çevireceğim."</p>

  <p>Tully telsizi kapatınca Kathleen, "Michael Amca, bunu yapamayız," dedi. "Onca şeyi yaşadıktan sonra bunu asla yapamayız."</p>

  <p>"Biliyorum, evlat." Ryan, Keogh'a döndü. "Sen ne diyorsun, Martin?"</p>

  <p>"Fazla bir seçeneğimiz olduğunu sanmıyorum."</p>

  <p>"Demek başka bir gün dövüşmek için yaşayacağız, ha?"</p>

  <p>Ryan'ın yüzünde yine o şeytanca gülümseme belirdi. "Bir seçenek daha var, o da Tully'nin de altını ele geçirmemesi."</p>

  <p>"O nasıl olacak?" diye sordu Keogh.</p>

  <p>Ryan planını anlattı.</p>

  <p>Ryan az sonra Tully'yi aradı.</p>

  <p>"Tamam, kabul ediyoruz," dedi. "Keogh şişme botu oradan göremeyeceğinden emin olana kadar birkaç dakika bekle, ben seni sonra ararım."</p>

  <p>Kaptan köşkünde Tully gülerek Grant'a döndü. "Tamam, oldu. Herif gidiyor. Biz kazandık."</p>

  <p>"Eğer sözünde durursa."</p>

  <p>"Elbette duracak. Başka yolu yok. Burada yapacak işi kalmadı artık."</p>

  <p>Az sonra Ryan'ın sesi duyuldu. "Tamam, Tully. Seni bir daha cehennemde görürüm."</p>

  <p>Telsiz kapanınca Tully kahkahalarla güldü.</p>

  <p>"Piç kurusunu yendim işte. Elli milyon sterlinin hepsi benim artık."</p>

  <p>"Bizim demek istiyorsun yani?" dedi Grant.</p>

  <p>"Elbette." Tully sırıttı. "Birbirimize ihtiyacımız var, onun için haydi şimdi gemiyi çevirelim."</p>

  <p>Kamyonun arkasındaki Keogh ile Ryan, şişme botu kıç küpeştesinden indirip ipini bağladılar. Keogh bota inip motoru gürültüyle çalıştırdı.</p>

  <p>"Kızım, şimdi sıra sende," dedi Ryan.</p>

  <p>Keogh, Kathleen'in bota inmesine yardım etti. Dalgalı denizde bot yandan yana sallanıyor, <span class="t14">Irish Rose</span> hemen üzerlerinde yükselip alçalıyordu.</p>

  <p>"Haydi, Michael," diye seslendi Keogh.</p>

  <p>"Tully'ye bir veda armağanı bırakmadan gelemem." Ryan elindekini gösterdi. "Yarım kilo <span class="t14">Semtex</span> ve bir dakikalık kalem fünye."</p>

  <p>Arka güverte kapağını açtı, <span class="t14">Semtex</span>i içine atıp kapattı. Hemen sonra da bota atlayıp ipi çözdü, Keogh motora gaz verdi.</p>

  <p>Elli metre kadar uzaklaşmışlardı ki, <span class="t14">Irish Rose</span>'un arka kısmı alevden bir dil çıkararak patladı. Son çabuk geldi, gemi yana yattı, burnu yükseldi ve sonra ağır ağır kıçüstü sulara gömüldü, birkaç saniye içinde gözden kayboldu.</p>

  <p>"Aldın mı şimdi, domuz herif?" diye bağırdı Michael Ryan. Kolunu yeğeninin beline doladı.</p>

  <p>"Tamam, Martin, şimdi bizi kıyıya götür bakalım."</p>

  <p class="p11"><span class="t12">V</span></p>

  <p><span class="t3">S</span>aat sabahın dördüydü; bir yanında ağaçlar yükselen karaya yanaştıklarında gökyüzü hafifçe ağarmaya başlamıştı. Keogh motoru kapattı, ipin ucunu alıp suya atladı. Kathleen ve Ryan da onu izlediler.</p>

  <p>"Botu ne yapacağız?" diye sordu Keogh.</p>

  <p>Ryan elindeki küçük fenerle motoru inceliyordu.</p>

  <p>"Görebildiğim kadarıyla üzerinde ad yazmıyor. İki delik aç, Martin."</p>

  <p>Keogh yine suya girdi, botu denize itti, bot akıntıya kapılıp biraz uzaklaştı. Keogh susturuculu <span class="t14">Walther</span>'iyle nişan alıp iki el ateş etti. Bot az sonra battı.</p>

  <p>"Michael Amca, sence neredeyiz?" diye sordu Kathleen.</p>

  <p>"Onu ancak Tanrı bilir, ama önemli değil artık. Memlekete geldik." Keogh'a döndü. "Şimdi ne olacak, Martin?"</p>

  <p>"Bence en iyisi ayrılmamız," dedi Keogh. "Sen kendi yoluna git, Michael Ryan, ben kendi yoluma."</p>

  <p>"Martin?" Kathleen heyecanlanmıştı. "Hep birlikte kalamaz mıyız?"</p>

  <p>"Sanmıyorum, Kate. Amcanın düşünecek planları, <span class="t15">Ordu Konseyi</span> ve Reid'i var. Sevgili İrlanda'ya bir dönüş benim için yeterli derecede heyecanlı oldu zaten. Eh, elveda, Michael."</p>

  <p>Keogh, Ryan'ın elini sıktı. Kız erkeğin koluna yapıştı, uzanıp yanağından öptü.</p>

  <p>"Tanrı senden razı olsun, Martin, yaptığın her şey için teşekkür ederim."</p>

  <p>"Sana paranı veremedim," dedi Ryan. "Özür dilerim."</p>

  <p>"Önemli değil. İyi eğlendik hiç olmazsa."</p>

  <p>Keogh yürümeye başlayınca Ryan arkasından seslendi. "Kimsin sen, Martin? Gerçekten kimsin sen?"</p>

  <p>"Doğrusunu istersen öyle günler oluyor ki, bunu ben bile kendi kendime soruyorum," diyen Keogh ağaçlara doğru yürüdü.</p>

  <p>Keogh gözden kaybolunca Ryan, "Yürü bakalım, kızım," dedi. "Bir yol bulalım da bizi nereye götüreceğine bakalım."</p>

  <p>Ağaçlar arasından ilerlerken gün de iyice ağarmıştı. Çok geçmeden dar bir köy yoluna geldiler. Karşıda bir sapak ve tabela vardı.</p>

  <p>"Sen burada bekle, ben gidip nerede olduğumuza bakayım."</p>

  <p>Ryan yağmurun altında gidip tabelaya baktıktan sonra ağaçların altına döndü ve bir sigara yaktı.</p>

  <p>"Sola doğru üç mil ötede Drumdonald var. Aksi yönde beş mil sonra Scotstown. Daha kısa olanına gidelim."</p>

  <p>Bir an orada durdular. Kathleen, "Bu kadar zahmet boşa gitti," dedi. "<span class="t14">Irish Rose</span>'un nerede battığını bilmiyoruz bile."</p>

  <p>"Bilmiyor muyuz?" Ryan gülerek cebinden <span class="t15">Howler</span>'e benzeyen bir alet çıkardı. "Queens Üniversitesindeki o genç elektronik dâhisinin bana bulduğu aletlerden bu da. Buna <span class="t14">Seyir Ustas</span><span class="t14">ı</span> deniyor. Marsh End ve Kilalla'yı çocuğa vermiştim, o da ikisini buna programladı. Bu alet bütün yol boyunca bana rotamızı ve yerimizi söyledi. Geminin battığı yeri tam olarak biliyorum."</p>

  <p>"Ve bunu bana hiç söylemedin."</p>

  <p>"Bazı şeyleri kendime saklarım ben."</p>

  <p>"Şimdi ne yapacağız? Reid ve de o Scully domuzu da bizi arayacaklardır."</p>

  <p>"Bir de <span class="t15">Ordu Konseyi</span>," dedi Ryan. "Bence bir yolculuğa çıkma zamanı geldi. Amerika'nın bu mevsimde çok esaslı olduğunu söylerler. Bundoran'daki güvenli eve gideriz. Orada sahte pasaportlar var. Benim ne kadar tedbirli olduğumu bilirsin."</p>

  <p>"Ama ya para, Michael Amca?"</p>

  <p>"O konuda Martin'e fazla dürüst davranmadım. Tully'ye ödemem gereken ikinci ellin bin sterlin hâlâ cebimde duruyor."</p>

  <p>"Tanrım, ne adamsın sen."</p>

  <p>"Bir süre onunla idare ederiz. Bitince ben bir çare bulurum."</p>

  <p>"Ne gibi?"</p>

  <p>"<span class="t14">Ulster</span>'de banka soydum ve yakalanmadım. Aynı şeyi Amerika'da da yapmamam için hiçbir neden yok."</p>

  <p>"Kimi zaman senin aklını kaçırdığını düşünüyorum."</p>

  <p>"Evet, bazen öyleyim, ama artık gidelim."</p>

  <p>Ryan kızın koluna girdi, Drumdonald'a doğru yürümeye başladılar.</p>

  <p>Arkalarında sadece yağmur ve sessizlik kalmıştı. Sonra Keogh konuşmayı dinlediği ağaçların arasından çıktı.</p>

  <p>"Seni yaşlı tilki," diye söylendi.</p>

  <p>Sesinde gizli bir hayranlık seziliyordu. Sonra o da dönüp aksi yöndeki Scotstown'a doğru yürümeye başladı.</p>

  <p class="p11"><span class="t12">V</span></p>

  <p><span class="t3">D</span>ublin'de, sabah saat altıda cep telefonu çaldığında Jack Barry kocaman yatağında, karısının yanında yatıyordu. Yataktan süzüldü, telefonu alıp banyoya girdi.</p>

  <p>"Evet."</p>

  <p>"Bay Keogh adında birinden ödemeli aranıyorsunuz. Kabul edecek misiniz?"</p>

  <p>"Elbette," dedi Barry.</p>

  <p>Bir an sonra Keogh'un sesi duyuldu.</p>

  <p>"Sen misin, Jack?"</p>

  <p>"Neredesin?"</p>

  <p>"Down kıyılarındaki Scotstown köyünde, bir telefon kulübesinde."</p>

  <p>"Neler oluyor? Kilalla'da yirmi kişi sizi bekliyor."</p>

  <p>"Evlerine gönder onları, Jack. <span class="t14">Irish Rose</span> gelmeyecek."</p>

  <p>"Anlat," diye emretti Barry.</p>

  <p>Keogh olanları anlattı. "Ne büyük bir iş ve sonunun böyle gelmesi," dedi sonra.</p>

  <p>"Biliyorum. Michael Ryan esaslı adammış."</p>

  <p>"Düşünüyorum da," dedi Barry. "Ağaçların arkasında onunla yeğeninin konuşmalarını dinlediğine göre herifi öldürebilir ve o <span class="t14">Seyir Ustas</span><span class="t14">ı</span>'nı alabilirdin. O zaman lanet teknenin yerini bilirdik."</p>

  <p>"O altını çıkarmak büyük bir kurtarma işidir, Jack."</p>

  <p>"Bu bana bir mazeret gibi geldi. Yoksa yumuşadın mı?"</p>

  <p>"Ondan hoşlandım, Jack, küçük kızdan da. Altınlar hedefe varmadılar, <span class="t14">Loyalist</span>ler bir iç savaş için silahlanamayacaklar. Bırak orada kalsın işte."</p>

  <p>Barry güldü. "Her zamanki gibi haklısın. Scotstown dedin, değil mi? Orada <span class="t14">Loyalist</span> adında bir meyhane vardır, ama adına pek kulak asma. Sahibi Kevin Stringer bizdendir. Ona şimdi telefon edip seni beklemesini söylerim. Sonra da sana bir araba gönderirim."</p>

  <p>"İyi."</p>

  <p>"Kendini kolla."</p>

  <p>Keogh kulübeden çıkınca bir an yağmurun altında durup Michael Ryan ile yeğenini düşündü. Düşmanına iyi duygular beslemesine şaşırmıştı. Sonra bir sigara yakıp meyhaneyi aramaya gitti.</p>

  <p>&nbsp;</p>
</body>
</html>
