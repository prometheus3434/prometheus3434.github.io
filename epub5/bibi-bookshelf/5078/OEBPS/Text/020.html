<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <table class="Temel-Tablo table-style-override-1" id="table-1">
    <colgroup>
      <col />
    </colgroup>

    <tbody>
      <tr>
        <td>
          <p class="p10"><span class="t9">GÖLLER BÖLGESİ</span></p>

          <p class="p10"><span class="t9">1955</span></p>

          <p class="p10"><span class="t10">h</span></p>
        </td>
      </tr>
    </tbody>
  </table>

  <h1 class="h11"><a id="ncx3354"></a>ON BEŞ</h1>

  <p><span class="t3">K</span>athleen Ryan sisler içinden sıyrılıp iskele yanında kıyıya çıktı. Şişme botu bağlamadan, öylece bırakıp doğruca <span class="t14">Loyalist</span>'e gitti. Barry'nin arabası arka avludaydı ama kapısı kilitliydi. Kathleen bir süre durup düşündü. Oradan uzaklaşması gerekiyordu. Meyhanenin arka kapısına yürüdü. Kevin Stringer masa başında oturmuş, çayını içerken bir gün öncesinin gazetesini okuyordu. Kızı görünce şaşırdı.</p>

  <p>"Senin ne işin var burada?"</p>

  <p>"Jack Barry'nin arabasının anahtarları nerede?"</p>

  <p>"Büfenin üstünde."</p>

  <p>Kathleen, anahtarları cebine attı.</p>

  <p>"Omuz çantamı odada bırakmıştım, onu alıp hemen gideceğim."</p>

  <p>Kathleen, Stringer'i şaşkın bir halde orada bırakıp çıktı. Ortalık sessizdi, personel daha iki saat gelmeyecekti ve her nedense korkuyordu. Kızın merdivenden indiğini duydu. Teknede giydiği denizci ceketini çıkarmış, uzun yağmurluğunu ve kara beresini giymişti. Çantası sol omzunda asılıydı.</p>

  <p>"Ladytown'in nerede olduğunu biliyor musun?"</p>

  <p>"Dundrum Körfezinde Newcastle'in diğer yanındadır. Kıyı yolunu izleyeceksin."</p>

  <p>"Ne kadar?"</p>

  <p>"Yirmi mil?"</p>

  <p>"İyi, ben gidiyorum."</p>

  <p>Kızın Amerikan aksanı artık kaybolmuş, çocukluğunun Belfast aksanına dönmüştü. Stringer kalkıp kızın önüne geçti.</p>

  <p>"Neler oluyor? Jack nerede?"</p>

  <p>"Öldü. Martin öldürdü onu. Martin Keogh. Sollazo ile öteki adamı da öldürdü. O kadınla teknede şimdi. Onları kamaraya kilitleyip şişme botla geldim."</p>

  <p>Stringer şaşkına dönmüştü.</p>

  <p>"Keogh... Dillon bunu yapamaz. Sen aklını mı kaçırdın, kız? Üçü de ölmüş olamazlar."</p>

  <p>"Öldüler diyorum sana. Her neyse, ben gidiyorum."</p>

  <p>"Bir yere gidemezsin." Stringer elini kızın omzuna koydu.</p>

  <p>"Seni koca hayvan, dokunma bana." Kathleen, <span class="t14">Browning</span>'i sağ cebinden çıkarıp adamın böğrüne dayadı, tetiği çekti.</p>

  <p>Stringer böğürerek geriye doğru sendeledi.</p>

  <p>"Lanet olsun sana. Öldürdün beni."</p>

  <p>Kathleen bir el daha ateş etti, adam masaya çarpıp yere devrildi.</p>

  <p>"İyi oldu,<span class="t17">JI</span> dedi kız. "İmkân bulsam hepinizi öldürürdüm."</p>

  <p>Tabancayı cebine sokup dışarı çıktı, birkaç dakika sonra da arabaya atlayıp oradan uzaklaştı.</p>

  <p>Dillon, Avenger'i iskeleye yanaştırdı, Hannah elinde halatla iskeleye atladı. Dillon motoru kapatıp kadına yardıma gitti.</p>

  <p>"Tamam, haydi gidelim buradan."</p>

  <p>Hannah'ın elini tuttu, yağmur altında meyhanenin arka avlusuna koştular. Hannah mutfak penceresinden baktı.</p>

  <p>"İçerde kimse yok, araba da gitmiş."</p>

  <p>"Tamam, içeri giriyoruz."</p>

  <p>Dillon tabancasını çıkardı. İçeri ayak bastıkları anda barut kokusu ve Stringer'in cesediyle karşılaştılar. Hannah adamın yanında diz çöküp nabzını tuttu. Sonra başını salladı.</p>

  <p>"Ölmüş. Kız tutsak almıyor. Nereye gitti acaba?"</p>

  <p>"Bak, kız amcasını Barry ile arkadaşlarından uzaklaştırmak için ona aşırı dozda ilaç verdi. Adam ölünce de kendini suçladı, şimdi kaçıyor ve artık tek başına."</p>

  <p>"İngiltere'de Göller Bölgesine mi gidiyor sence?"</p>

  <p>"Başka nereye gidebilir ki? Ama oraya nasıl gidecek?"</p>

  <p>"Manchester'e uçakla gider, orada da araba kiralar."</p>

  <p>"Olabilir ya da özel bir uçak kiralar. O kıyıda İkinci Dünya Savaşından kalma eski pistler vardır."</p>

  <p>"Bir olasılık," dedi Hannah. "Ayrıca teknedeyken söylediği o garip şey...<span class="t15">'Beni orada bekliyor'</span>... "</p>

  <p>"Ve, <span class="t15">'Ben denizden uçup onu alaca</span><span class="t15">ğı</span><span class="t15">m'</span>."</p>

  <p>"Deli o, Dillon, bunun farkında mısın? Artık Amerikalı gibi de konuşmuyor."</p>

  <p>"Biliyorum. On yıl önce o karanlık sokakta kurtardığım on altı yaşındaki kız gibi, saf Belfast aksanıyla konuşuyor, ama bunu boşver şimdi. Gidip Ferguson'a telefon edelim."</p>

  <p class="p11"><span class="t12">V</span></p>

  <p><span class="t3">C</span>avendish Meydanındaki evinde henüz uyanmış olan Ferguson, Hannah'ın anlattıklarını dinledi.</p>

  <p>Sonra, "Bana telefonunu ver," dedi. Kadının verdiği numarayı yazdı.</p>

  <p>"Seni on beş dakika sonra arayacağım."</p>

  <p>Telefonu kapatıp Savunma Bakanlığındaki bürosunu aradı. Nöbetçi subaya.</p>

  <p>"Ben Ferguson, beni Uçuş İstihbarata bağla," dedi.</p>

  <p>Hannah, <span class="t14">Loyalist</span>'in telefonunu ilk çalışta açtı. "Generalim?"</p>

  <p>"Sizden on mil ilerde, Down kıyısında bir Kraliyet Donanması Hava-Deniz Kurtarma Üssü var. Sizi bekliyorlar. Oradan helikopterle Whitefire'daki Kurtarma Üssüne götürüleceksiniz. St. Bees yakınlarında Göller Bölgesi kıyısındadır."</p>

  <p>"Sonra?"</p>

  <p>"Ben şimdi Farley Hava Kuvvetleri Üssüne doğru yola çıkıyorum. Otuz dakika sonra orada olurum. Bir Savunma Bakanlığı jeti beni bekliyor. Kırkbeş dakikada Whitefire'da olacağımızı söylediler. Oradan helikopterle Folly's End'e gideceğiz."</p>

  <p>Ferguson telefonu kapattı.</p>

  <p>"Ne oluyormuş?" diye sordu Dilion.</p>

  <p>Hannah durumu kısaca anlattı. Sözü bitince, "Stringer ne olacak?" diye sordu.</p>

  <p>"Onu personel bulsun. Ferguson, <span class="t14">Ulster</span> yetkilileriyle işi halleder. Haydi bir an önce gidelim."</p>

  <p>Kathleen Ryan, Ladytown'ı fazla güçlük çekmeden buldu. Arabayı köy meydanına çekip köpeğini gezdirmekte olan yaşlı bir kadına.</p>

  <p>"Buralarda bir havaalanı var mı?" diye sordu.</p>

  <p>"Tony McGuire'ın yeri var, kızım."</p>

  <p>"Oraya nasıl gidebilirim?"</p>

  <p>"İki mil ilerdedir, dur tarif edeyim."</p>

  <p>Pist eski ve ihmal edilmiş bir yerdi. Kapıdaki üzerinde</p>

  <p class="p1"><span class="t18">"MCGU</span><span class="t18">İ</span><span class="t18">RE HAVA TAKS</span><span class="t18">İ</span><span class="t18">S</span><span class="t18">İ</span><span class="t18">"</span></p>

  <p>yazan tabelanın boyaları dökülmüş, asfalt delik deşik olmuştu. Bir kule ve iki hangar vardı ama ortalarda uçak falan yoktu. Kathleen İkinci Dünya Savaşından kalmışa benzeyen bir baraka önünde durunca kapı açıldı ve dışarıya sırtında eski meşin pilot ceketi olan ufak tefek bir adam çıktı.</p>

  <p>"Size yardımcı olabilir miyim?"</p>

  <p>"Tony McGuire siz misiniz?"</p>

  <p>"Siz kimsiniz?"</p>

  <p>"Michael Ryan'ın yeğeni Kathleen."</p>

  <p>"Michael'dan yıllardır haber almamıştım. Onu öldü sanıyordum."</p>

  <p>"Yaşıyor ve beni İngiltere'de Göller Bölgesinde bekliyor. Acil bir işim olduğunda sizi görmemi söylemişti."</p>

  <p>"Sahi mi?"</p>

  <p>"Evet, eski günlerde sizinle sık sık uçarmış."</p>

  <p>Adam kaşlarını hafifçe çatarak kıza baktı, sonra, "İçeri gel bakalım," dedi.</p>

  <p>İçerde, boruları barakanın tavanından çıkan bir soba, köşede bir kamp yatağı, haritalar ve yazı için kullanılan iki masa vardı. McGuire bir sigara yaktı.</p>

  <p>"Ne istiyorsun bakalım?"</p>

  <p>"Göller Bölgesine gitmek."</p>

  <p>"Ne zaman?"</p>

  <p>"Şimdi."</p>

  <p>Adam şaşırmıştı. "Bu fazla hızlı ama."</p>

  <p>"Uçağınız var, değil mi?"</p>

  <p>Adam bir an duraksadı, sonra başını salladı.</p>

  <p>"Şu anda bir tane var. Banka icra yoluyla en iyi uçağım olan <span class="t14">Conquest</span>'i elimden aldı, ancak bir <span class="t14">Cessna 310</span>'um var."</p>

  <p>"Gidebiliriz öyleyse."</p>

  <p>"Göstereyim."</p>

  <p>Adam kızı hangarlardan birine götürüp paslı kapıyı açtı, iki motorlu küçük uçağı gösterdi.</p>

  <p>"Bununla Göller Bölgesine ne kadarda gidilir?"</p>

  <p>"Bir saat falan sürer sanırım."</p>

  <p>"Tamam."</p>

  <p>"Bir dakika. Önce yakıt ikmali gerek, bunu elle yapacağım için epey zaman alır."</p>

  <p>Adam dönüp gökyüzüne baktı.</p>

  <p>"Hava da berbat. Açılıp açılmayacağını anlamak için beklemek gerek." Sonra kıza baktı. "Ondan sonra da nereye gideceğimize karar vermeliyiz."</p>

  <p>"Marsh End'e yakın bir yere. Ravenglass'ın güneyindedir."</p>

  <p>"Tamam, büroya gidelim de haritalara bir bakalım."</p>

  <p>McGuire haritaları bir süre inceledikten sonra, "Laldale diye bir yeri hatırlıyorum," dedi. "İkinci Dünya Savaşında Hava Kuvvetlerinin acil durum pistiydi. On dört yıl önce bir kere oraya inmiştim. Yıkık binalardan ve pistten başka bir şey yoktur."</p>

  <p>"Gidebileceğiz o halde?"</p>

  <p>"Önce gümrüğü olan bir yere inmemiz gerek."</p>

  <p>"Doğrudan doğruya oraya uçarsak üç bin dolar veririm."</p>

  <p>Kathleen çantasının gizli bölmesini açtı, çok daha fazla olduğu anlaşılan bir tomar Amerikan doları çıkardı. McGulre'ın boğazı kurumuştu.</p>

  <p>"Politik bir şey mi bu?" diye sordu. "Amcanla arkadaşlarının ne yaptıklarını bilirim. Başımın belaya girmesini istemem. O günler geride kaldı artık."</p>

  <p>"Beş bin dolar." Kathleen parayı uzattı. "Ne kadar sürer demiştin?"</p>

  <p>"Bir saat."</p>

  <p>"Bir saat gidiş, bir saat dönüş. Beş bin dolar iyi para. Sen gidip yakıt doldururken ben de parayı sayayım."</p>

  <p>Kathleen masanın başına geçti, dolar tomarını çıkardı ve saymaya başladı. McGuire büyülenmş gibi olduğu yerde kalıp dudaklarını yaladı.</p>

  <p>"Tamam. Ben gidip yakıt ikmali yapayım."</p>

  <p>Adam hangara koşa koşa giderken omuz çantasından çıkan o dolar tomarları gözünün önünden gitmiyordu.</p>

  <p class="p11"><span class="t12">V</span></p>

  <p>Aynı anda Sea King helikopteri Whitefire Hava-Deniz Kurtarma Üssüne indi. Pervane durduğu anda Dillon'la Hannah dışarı atladılar. Helikopterin yanında duran Range Rover'dan bir Deniz Kuvvetleri albayı indi.</p>

  <p>"Adım Murray. Siz General Ferguson'un adamları olmalısınız."</p>

  <p>"Evet," dedi Hannah.</p>

  <p>"Kendisi on dakika sonra gelecek. Sizi yemekhaneye götüreyim, bir kahve için."</p>

  <p>Hep birlikte arabaya bindiler.</p>

  <p class="p11"><span class="t12">V</span></p>

  <p><span class="t3">T</span>ony McGuire döndüğünde Kathleen sobanın yanında oturuyordu. "İyi misin?" diye sordu.</p>

  <p>Kathleen başını salladı. "Beş bin doların masanın üstünde."</p>

  <p>Adam gidip iki tomarı aldı.</p>

  <p>"İstersen say," dedi Kathleen.</p>

  <p>"Gerek yok, sana güveniyorum."</p>

  <p>McGuire bir köşede duran eski kasayı açıp parayı içine koydu.</p>

  <p>"Şimdi gidebilir miyiz?"</p>

  <p>"Neden olmasın?"</p>

  <p>Hangara yürürlerken Kathleen, "Bunu başarabilecek miyiz?" diye sordu.</p>

  <p>"Elbette. Orası pek sıkı kontrol altında değildir, Göller Bölgesine iki yüz metrenin altında yaklaşırsam radara da yakalanmayız."</p>

  <p>Hangara girdiler. Kathleen uçağın kanadına basıp pilotun arkasındaki koltuğa yerleşti. McGuire da binip motorları çalıştırdı.</p>

  <p>"Tamam mı?" Kathleen başını eğdi. "Gidiyoruz öyleyse."</p>

  <p class="p11"><span class="t12">V</span></p>

  <p><span class="t3">W</span>hitefire'da Dillon ile Hannah çaylarını içerken Murray, Ferguson'la içeri girdi. "İşte, generalim."</p>

  <p>Ferguson adama bakıp gülümsedi.</p>

  <p>"Bizimkilerle biraz konuşmak istiyordum, albay. On dakika. Ondan sonra haritada gösterdiğim yere gideceğiz."</p>

  <p>"Nasıl isterseniz, generalim."</p>

  <p>Murray selam verip çekildi. Ferguson döndü.</p>

  <p>"Çay mı o? Bir fincan içerim, başmüfettiş."</p>

  <p>"Elbette, efendim."</p>

  <p>Hannah temiz bir fincan bulup doldurdu.</p>

  <p>"Epey eğlendin sanırım, Dillon," dedi Ferguson.</p>

  <p>"Eh, biraz karışık olduğunu söyleyebilirim."</p>

  <p>Ferguson fincanı aldı. "Tabii her zamanki öldürme oranın. Barry, Sollazo ve Mori."</p>

  <p>"Generalim, yoksa sizi düşkırıklığına mı uğrattım?"</p>

  <p>"Saçmalama, Dillon. Ya kız?"</p>

  <p>"Kız deli," dedi Hannah Bernstein. "Daha önceki ruhsal durumu neydi bilmem, ama amcasının ölümü bardağı taşıran son damla oldu."</p>

  <p>"Sizce Folly's End'e mi gidecek?"</p>

  <p>"Gidecek başka yeri yok," dedi Dillon.</p>

  <p>Ferguson fincanı masaya bıraktı. "Eh, gidip görelim bakalım."</p>

  <p class="p11"><span class="t12">V</span></p>

  <p><span class="t3">M</span>ary Power yanında biri kara biri beyaz iki çoban köpeğiyle mutfak kapısı önünde tavuklara yem atıyordu. Akşam oluyordu ve ufuk kararmaya başlamıştı. İşi bitince Benny'yi samanlıkta masa başında bir av tüfeğini temizlerken buldu.</p>

  <p>"Buradasın demek. Kuzey otlağındaki koyunlara baktın mı?"</p>

  <p>Benny başını salladı. "Onları aşağı indirip ağıla soktum."</p>

  <p>"Sen iyi bir delikanlısın, Benny."</p>

  <p>Benny mermi kutusundan iki mermi aldı, tüfeği doldurdu, namluları yerine oturttu. Silah bir an Mary'ye çevrilmişti. Kadın eliyle delikanlının kafasına vurup namluyu itti.</p>

  <p>"Sana kaç kere söyledim. Silahını kimseye doğrultmayacaksın. Silah kötü bir şeydir."</p>

  <p>"Ama tilki yine gelebilir. Son geldiğinde on iki tavuğumuzu öldürdü."</p>

  <p>"Geldiği zaman vurursun, ama beni vurma. Haydi şimdi gel de, çayla yeni yaptığım o meyveli kekten bir parça ye bakalım."</p>

  <p>Benny silahı masanın üzerine bırakıp kadının ardından yürüdü.</p>

  <p class="p11"><span class="t12">V</span></p>

  <p><span class="t3">C</span><span class="t14">essna 310</span> yüz elli metre irtifada denizden gelip sancak tarafına döndü. Birkaç dakika sonra da Laldale pistine indi. McGuire motorları kapatınca Kathleen kapıya uzandı.</p>

  <p>"Ben açarım," dedi McGuire." Kapıyı açtı. "Önce sen in."</p>

  <p>Kathleen kanada çıktı, küçük yolcu merdiveninden inip yere atladı. Dağlar sisle kaplıydı ve ince bir yağmur yağıyordu.</p>

  <p>"Nereye gideceğini biliyor musun?" diye sordu McGuire.</p>

  <p>"Evet, yürüyerek gidebilirim. Sadece üç dört millik bir şey."</p>

  <p>"Ben o çantadaki paraları düşünüyordum. Her şey olabilir." McGuire uzanıp çantayı kaptı.</p>

  <p>Sonra uçağın yanında çantanın dibini karıştırdı ve dolarları buldu.</p>

  <p>"Aman Tanrım!"</p>

  <p>"Orospu çocuğu!" dedi Kathleen. "Hepiniz öylesiniz."</p>

  <p>Tabancasını çıkararak adamın kalbine iki kurşun sıktı.</p>

  <p>McGuire kanada çarpıp yere yuvarlandı. Kathleen çantasını omzuna astı, arkasına bakmadan yürümeye başladı.</p>

  <p class="p11"><span class="t12">V</span></p>

  <p><span class="t3">F</span>olly's End'de Mary Power kendisini aramaya geldiğinde Benny samanları ayırıyordu.</p>

  <p>"Koyun güveç yaptım, ister misin?"</p>

  <p>Benny başını salladı. "Evet, evet."</p>

  <p>Havada birden bir gürültü koptu. Mary korkuyla avluya koştu. Sea King helikopteri çiftliğin yanındaki çayırlığa konmuştu. Pervaneler durdu, Charles Ferguson, Hannah Bernstein ve Dillon indiler.</p>

  <p>Dillon'u gören Mary, "Martin? Martin Keogh, sen misin?" dedi.</p>

  <p>"Benim, Mary. Katleen geldi mi? Kathleen Ryan?"</p>

  <p>Kadın şaşırmıştı. "Hayır. Gelecek miydi?"</p>

  <p>Dillon dönüp helikopterin yanında duran Ferguson'a başını salladı. Ferguson eğilip pilota bir şey söyledi, bunun üzerine Sea King havalanarak oradan uzaklaştı.</p>

  <p>Ferguson, Benny ile samanlığın kapısında duran Mary Power'in yanına gitti.</p>

  <p>"Siz kimsiniz?" diye sordu kadın. "Neler oluyor?"</p>

  <p>"Tümgeneral Charles Ferguson, Bayan Power. Kamyon hâlâ samanlıkta mı?"</p>

  <p>Kadın bembeyaz kesildi. "Kamyon mu?"</p>

  <p>"Evet, kamyon hâlâ samanlıkta mı?" diye adam sabırla bir daha sordu. Yanıt veren Benny oldu.</p>

  <p>"Evet, Michael Amca gelene kadar orada kalacak. Benny gösterecek."</p>

  <p>Sonra dönüp içeri koştu.</p>

  <p class="p11"><span class="t12">V</span></p>

  <p><span class="t3">K</span>athleen Ryan, Eskdale yolunda yürürken yağmur da iyice hızlanmıştı.</p>

  <p class="p1"><span class="t18">"FOLLY'S END"</span></p>

  <p>yazılı tabelanın önüne geldi, dönüp çiftliğe doğru yürüdü. Hava hemen hemen kararmıştı ve evde ışık yoktu. Orada durup on yıl öncesini, amcasıyla Martin'i hatırladı. Yüzünü sıvazladı. Bu hatırladığı o zamana mı, yoksa şimdiye mi aitti acaba? Sonra samanlık kapısında bir ışık gördü. Mary Power ile Benny masa başında oturuyorlardı. Benny eski bir eyeri cilalıyor, Mary de onu seyrediyordu. Kapı aralandı ve hafif bir esinti samanları havalandırdı. Mary başını kaldırınca Kathleen'i gördü.</p>

  <p>"Demek döndün, ha, Kathleen Ryan?"</p>

  <p>"Dönmek zorundaydım. Başından beri bu böyleydi. Kamyon hâlâ burada mı?"</p>

  <p>"Evet. Hep buradaydı. Amcan Michael fikrini değiştirmişti. Benny'ye ikinci kamyonu kıyı yolunda bırakmamasını söyledi. Soygundan sonra buraya gelip kamyonları değiştirdi."</p>

  <p>"Biliyorum, bana anlattı. <span class="t14">Irish Rose</span> tayfasının altınları çalmaya kalkışacaklarından korkuyordu. Daha da ötesi, <span class="t14">Ulster</span>'deki <span class="t15">Ordu Konseyi</span> ile başının belaya gireceğinden korkuyordu. Reid diye biri vardı." Kathleen bitkin bir halde omuzlarını silkti. "Kamyonu görebilir miyim?"</p>

  <p>"Benny gösterir."</p>

  <p>Benny kalkıp samanlığın arkasına yürüdü. Saman balyalarını tüy gibi bir yana fırlattı, gizli duvarı yana çekti. Kathleen kamyonun arka kapılarını açıp kutular içindeki külçeleri gördü.</p>

  <p>"Bayan Ryan'sınız sanırım?" dedi Charles Ferguson.</p>

  <p>Kathleen dönünce Ferguson, Hannah ve Dillon'un arkasında durduklarını gördü. Onlara anlamsızca baktı ama birden içinde bir kıpırtı oldu.</p>

  <p>"Martin, sen misin?"</p>

  <p>"Benim, Kate."</p>

  <p>"Michael Amca'nın isteği üzerine altını almaya geldim, Martin. <span class="t14">IRA</span>'yı kendi oyunlarında yeneceğiz."</p>

  <p>"Her şey sona erdi artık, Kate. Artık barış var. Ona bir şans tanımalıyız."</p>

  <p>"Barış mı?" Kız sanki fikri kavramakta güçlük çekiyormuş gibi kaşlarını çattı. Sonra gözleri parladı.</p>

  <p>"<span class="t14">Taig</span>'lerle barış mı?" İntikam meleği gibiydi. Yağmurluğunun cebinden çıkan elinde <span class="t14">Browning</span> vardı.</p>

  <p>"Beni sokakta o üç itin elinden kurtarmıştın, Martin, hatırlıyor musun?"</p>

  <p>"Elbette."</p>

  <p>"Ama ben on beşimdeyken ve karşımdakiler dört kişiyken orada değildin."</p>

  <p>Kız boğulur gibiydi.</p>

  <p>"Pis <span class="t14">Taig</span> piçkuruları. Canıma okudular. Michael Amca onları buldu ve tek tek hepsini öldürdü."</p>

  <p>Tabanca tutan eli titriyordu. "Savaşmalıyız. Katolik pislikleri karşısında gerilememeliyiz."</p>

  <p>Dillon ancak o anda anlamıştı kızın nasıl da aklını kaçırdığını. Ancak daha ağzını açamadan araya giren Benny oldu. Delikanlı kollarını sallayarak öne fırladı.</p>

  <p>"Hayır, Kathleen, silah kötüdür. İnsanlara doğrultmamalısın."</p>

  <p>Benny kızın omuzlarını kavramıştı.</p>

  <p>"Çekil buradan, Benny." Kathleen'in parmağı tetiğe bastı ve delikanlıyı vurdu.</p>

  <p>Benny haykırarak geriledi. Mary Power, "Hayır!" diye bağırarak masanın üstündeki av tüfeğini aldı ve iki namluyla birden ateş etti. Kathleen geriye, saman balyalarının üzerine devrildi, tabanca elinden uçtu. Dillon koşup yanına çömeldi.</p>

  <p>Kathleen erkeğin eline uzandı.</p>

  <p>"Sen misin, Martin?" Vücudu bir kere kasıldıktan sonra kıpırtısız kaldı.</p>

  <p>Hannah da kızın elini tutmakta olan Dillon'un yanında çömeldi. "Öldü, Sean."</p>

  <p>"Evet."</p>

  <p>Benny yan tarafını tutarak doğruldu. Parmakları arasından kanlar fışkırıyordu. Şoka girmiş gibiydi. Hannah hemen yanına koşup yarasına baktı.</p>

  <p>"Kurşun bir yandan girip öteki yandan çıkmış. Yaşayacak."</p>

  <p>Ferguson, tüfeği Mary Power'in ellerinden aldı.</p>

  <p>"Tanrım, ne yaptım ben?" diyerek inledi kadın.</p>

  <p>"Senin bir suçun yok, yavrum," dedi Ferguson.</p>

  <p>"Sen hiçbir şey yapmadın. Ben gerekeni yaparım." Hannah'a döndü. "Başmüfettiş, onu içeri götürürsen çok memnun olurum. Benny'yi de. Elinden geleni yap."</p>

  <p>Hannah bir kolunu kadının omzuna attı, öteki eliyle de Benny'yi tuttu. Dillon yerde yatan Kathleen Ryan'a bakıyordu.</p>

  <p>"Seni budala kız," diye söylendi. "Daha başka şeyler olduğunu tâ o zaman anlamıştım."</p>

  <p>"Sea King'e bir saat vermiştim," dedi Ferguson. "Neredeyse gelir. Sen iyi misin?"</p>

  <p>"Elbette, generalim." Dillon bir sigara bulup yaktı. "Kusursuz bir günün sonu, öyle değil mi?"</p>

  <p>Sonra yürüyüp dışarı çıktı.</p>

  <p class="p5"><span class="t21">-SON-</span></p>
</body>
</html>
