<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>ON BİR</title>
</head>

<body>
  <h1 class="h11">ON BİR</h1>

  <p><span class="t3">B</span>aşkan Oval Büro'da Blake Johnson'un anlattıklarını dinliyordu.</p>

  <p>"Salamone denen adamı Hurley Sokağı Güvenlik Biriminde gördüm ve iyice sorguya çektim. Bildiği her şeyi bana anlattı. Ryan'ın geçmişi hakkındaki bilgileri içeren dosyayı okudunuz. Gördüğünüz gibi, İngiliz İstihbaratı Ryan'ın kamyon soygunundaki rolü hakkında bir rapor almış. Bu, iki askeri öldürmekten tutuklanan ve bir anlaşma yolu arayan Protestan teröristi Reid'den gelmiş. Reid, Ryan ile yeğeninin ve Martin Keogh adında bir adamın sorumlu olduklarını söylüyor. Keogh tam bir sır. Hakkında hiçbir bilgi yok."</p>

  <p>"Bu Ryan vahşi biri," dedi başkan. "Ve bu genç kadın."</p>

  <p>Başını salladı. "Kimi zaman insanlardan umudu kesiyorum." Sonra birden doğruldu. "Nerede kalmıştık? Şu Russo'lar ne durumda?"</p>

  <p>"Benim kanaatime göre o yönde hiçbir yere varamayız. Marco Sollazo, Manhattan'ın en ünlü avukatlarından biridir. Böyle bir konu kendisine açıldığında şaşkınlığını belirtecek, Ryan'ı tanıdığını reddedecektir. Green Rapids gibi kurumların yeni yönetimi, ziyaretçilerle mahkûmların rahatça dolaşmalarına izin verilmesi, Sollazo'nun Ryan'la ilişki kurmasını kolaylaştırmıştır. Ama bu durum aynı zamanda aralarında bir ilişki olduğu iddiasını da reddetmesini kolaylaştırmaktadır. Evet, Green Rapids'e gitmişti, ama sadece Salamone'yi görmek için. Salamone ise polis memuru öldürmüş bir banka soyguncusudur." Başını salladı. "Savcı bu konu üzerinde beş dakikadan fazla durmayacaktır."</p>

  <p>"Ya Don Antonio Russo?"</p>

  <p>"Yeğeninin yanısıra New York'un en üstün hukukçuları onun emrindedir. Yaşamı boyunca bir gün bile cezaevinde yatmış değildir."</p>

  <p>"Ama sen Salamone'ye inanıyorsun, değil mi?"</p>

  <p>"Ne yazık ki, evet."</p>

  <p>"Peki, sence neler oluyor?"</p>

  <p>"Bence Sollazo ile amcası altını ele geçirmek için Ryan'ı kaçırdılar. Bir anlaşma yapacaklar, örneğin yüzde elli. O altının şimdi yüz elli milyon dolar ettiğini ve Ryan'ın Protestan davasına kendini adamış bir fanatik olduğunu unutmayın."</p>

  <p>"Böylesine büyük para o dava için silah alımına mı harcanacak?" Başkan başını salladı.</p>

  <p>"Bu, barışın pencereden dışarı fırlatılması demek olur. Düşünmesi bile çok acı. Benim ve Bay John Major'un harcadığı onca çaba boşa gidecek."</p>

  <p>"Evet, sayın başkan, o nedenle Don Antonio veya yeğenini cezaevine tıkmak bence pek önemli değil. Burada önemli olan o altının <span class="t14">Loyalist</span>lerin eline geçmesini önlemek. Açık konuşmak gerekirse, bu miktarla bir iç savaş başlatabilirler."</p>

  <p>"Bunu asla kabul edemeyiz. Bundan sonraki adımları ne olacaktır sence?"</p>

  <p>"Ryan ile kızı İrlanda'ya götüreceklerdir. Sonra geminin yerini saptamaya çalışacaklardır. İlk başta basit bir operasyon gerekiyor; bir tekne ve bir dalgıç. Geminin yerini bulduktan sonra da bir kurtarma operasyonu."</p>

  <p>"Bunun her ne pahasına olursa olsun, durdurulmasını istiyorum."</p>

  <p>Başkan kaşlarını çatıp düşündü, sonra gülümsedi. "Bu sanırım Dillon için bir iş."</p>

  <p>"Dillon mu, sayın başkan?"</p>

  <p>"Geçen hafta Başbakan Major'la Avam Kamarası <span class="t14">Teras</span>ı'nda buluştuğumuzda olanları hatırlıyor musun? Sahte garson? Sean Dillon, bir zamanlar <span class="t14">IRA</span>'nın en korkulan tetikçisi, şimdi ise senin İngiliz karşıtın Tümgeneral Charles Ferguson'un danışmanı."</p>

  <p>"Hatırladım, sayın başkan."</p>

  <p>"Güzel. Öyleyse ilk önce bana güvenli hattan başbakanı bul."</p>

  <p class="p11"><span class="t12">V</span></p>

  <p><span class="t3">J</span>ohn Major, Downing Sokağı On Numaradaki çalışma odasında başkanı dinledikten sonra, "Buna asla izin veremeyiz, sizinle hemfikirim, sayın başkan," dedi.</p>

  <p>"Tümgeneral Ferguson'a hemen müdahale emri vereceğim, Dillon da payına düşeni yapacaktır. Merak etmeyin ."</p>

  <p>Başbakan telefonu kapattı, bir süre düşündükten sonra bir daha açıp yardımcısını aradı.</p>

  <p>"Tümgeneral Charles Ferguson hemen buraya gelsin,"</p>

  <p>Sonra kaşlarını çatarak arkasına yaslandı. Yine lanet olasıca İrlanda. Yaptığı her şeye, hatta politik yaşamını tehlikeye atmasına karşın yok olup gitmiyordu işte.</p>

  <p>Başbakan durumu anlatırken Charles Ferguson yüzünde ciddi bir ifadeyle oturuyordu. Başbakan, "Bunun sona erdirilmesini istiyorum," dedi. "Böylesine büyük bir paranın İrlanda'da iki tarafa da gitmesini istemem. Yeteri kadar kan döküldü. Bir İç savaşa daha tahammül edemeyiz artık."</p>

  <p>"Sizinle aynı fikirdeyim, sayın başbakanım,"</p>

  <p>"Bu işte Dillon'u görmek istiyorum," dedi John Major. "Tamam, onun <span class="t14">IRA</span> ve terörist geçmişinden ben de hoşlanmıyorum, zaten o yüzden kendisinden uzak duruyorum, ama adamın olağanüstü yetenekleri olduğu da kuşkusuz. Geçen yıl Kraliyet Ailesini Windsor olayında epey endişeden kurtarmıştı. Naziler hakkında o saçmalıklar. Sonra 30 Ocakta terörist grubun Barış Sürecine olan saldırısı. Senatör Patrick Keogh'un yaşamını kurtarmıştı. Dillon'un merhametsiz bir insan olduğunu biliyorum, ama bu işte de onun gibisi gerek bize."</p>

  <p>"Sizinle aynı fikirdeyim, sayın başbakan."</p>

  <p>John Major ayağa kalkan Ferguson'a baktı.</p>

  <p>"Sizinkilere Başbakanın Özel Ordusu diyorlar, bu da size olağanüstü güçler veriyor. Onları kullanın, general."</p>

  <p class="p11"><span class="t12">V</span></p>

  <p><span class="t3">H</span>annah Bernstein ile Sean Dillon odaya girdiklerinde amirlerini pencere önünde buldular. Ferguson çok ciddiydi.</p>

  <p>"Mutlak öncelik. Diğer her şey duracak. Başbakandan bir konuyu sonuna kadar götürmek üzere emir aldım. Masamın üzerinde <span class="t14">IR</span><span class="t14">İ</span><span class="t14">SH ROSE</span> adlı bir dosya var. Onu bürona götür, başmüfettiş. İkiniz de okuyun, sonra buraya gelin."</p>

  <p>Hannah Bernstein dosyayı aldı, eski gazete kupürlerini, Ryan'ın eylemlerini, Salamone'nin Green Rapids'de olanlar hakkında anlattıklarını okudu. Dillon da onun omzu üzerinden okuyordu.</p>

  <p>"Karşımızda berbat bir Protestan eylemcisi ile yeğeni var," dedi kadın.</p>

  <p>"Bildiklerimiz nedir? Göller Bölgesindeki altın soygunu, Marsh End'de balık tutan küçük bir çocuğun <span class="t14">Irish Rose</span>'u görmüş olması. Böylece kamyonun feribota bindirildiğini tahmin ediyoruz... sadece tahmin. Bir sonraki gerçek. <span class="t14">Irish Rose</span>'un can yelekleri ve diğer kalıntılarının Down kıyılarına vurması. "Sonra Salamone geliyor. New York'ta banka soyan Kelly ya da gerçek adıyla Ryan bir polis öldürüyor ve yirmi beş yıla mahkûm oluyor. Bir sayıklama sırasında <span class="t14">Irish Rose</span>'un nerede olduğunu sadece kendisinin bildiğini söylüyor. Gerisini biliyoruz."</p>

  <p>"Böylece Ryan'la yeğeni, Russo Ailesinden yardım görüyorlar ve serbestler. Ee? Hiçbir şey bilmiyoruz, Dillon?"</p>

  <p>"Bütün yolların İrlanda'ya çıktığı dışında, kızım ve dahası da var. Müthiş bir İtirafta bulunacağım. Haydi içeri gidelim de, ikinize birden anlatayım."</p>

  <p>Ferguson masasının başındaydı, Hannah Bernstein karşısına geçti. Dillon elleri ceplerinde, pencere önünde ayakta duruyordu.</p>

  <p>"Ne diyorsun?" diye sordu Ferguson.</p>

  <p>"Bütün bildiklerimizi ortaya koyarsak 1985'te Michael Ryan, yeğeni Kathleen ve Martin Keogh adındaki esrarengiz birinin müthiş bir iş başardıklarını anlıyoruz. Olay, Ryan'ın Belfast'taki meyhanesi Orange Drum'a yapılan bir baskın konusundaki <span class="t14">Ulster</span> polisinin raporuyla da doğrulanıyor. İvor bilmemne adında tek kollu bir barmen, kızın Katolik gençlerinin elinden ırzına geçilecekken şu Keogh tarafından kurtarıldığını söylüyor. Barmene göre hep birlikte Londra'ya gitmek üzere bir taksiyle oradan ayrılmışlar."</p>

  <p>"Doğru, generalim," dedi Hannah.</p>

  <p>"Reid, Hugh Bell adında Protestan birinden de söz ediyor. Kilburn'da meyhane işletiyormuş. Trafik kazasında ölmüş."</p>

  <p>"Palavra," dedi Dillon.</p>

  <p>"Çok elverişli bir kazaydı o. Reid ile adamı Scully öldürdüler onu."</p>

  <p>İkisi de şaşkınlıkla Dillon'a baktılar.</p>

  <p>"Ama bu, dosyada yazmıyor."</p>

  <p>"Sen nereden biliyorsun?"</p>

  <p>"Çünkü Martin Keogh bendim." Dillon, Ferguson'a döndü.</p>

  <p>"Generalim, biraz şu viskinden içeyim de, her şeyi açıklayayım bari."</p>

  <p>"Tanrım, Dillon sen beni şaşırtmaktan hiç bıkmayacaksın," dedi Ferguson.</p>

  <p>"Benim bir geçmişim vardı, generalim. Beni işe aldığınızda bunu biliyordunuz."</p>

  <p>"Evet, geçmişi olmak da bunu tanımlamanın bir yoludur. Yirmi yıllık <span class="t14">IRA</span> eylemciliği."</p>

  <p>"İngiliz komandoları babamı öldürmüştü, generalim, ben de bunun hesabını birinden almaya çalışıyordum. On dokuz yaşındayken olaylara başka açıdan bakarsınız."</p>

  <p>"Ya <span class="t14">FKÖ</span>? O politik inanç için mi, yoksa para için miydi?"</p>

  <p>"İnsanın geçimini sağlamak için çalışması gerek, generalim." Dillon gülümsedi. "Size İsrailliler hesabına çalıştığımı da hatırlatırım."</p>

  <p>"Ama şimdi burada çalışıyorsun," dedi Hannah. "Geçmiş eylemlerini açıklamak gibi bir görevin olduğunu hissetmiyor musun?"</p>

  <p>"Eğer bu <span class="t14">IRA</span>'daki eski dostları satmak demekse, hayır. Yıllarca Jack Barry'nin sağ koluydum, ondan sonra da bu görkemli davadan soğudum ve ayrıldım diyelim. Buraya nasıl geldiğimi de unutmayın. Ya bir Sırp idam mangası önünde can verecektim ya da burada çalışacaktım. Ve sakın kendini aldatmaya kalkma, o beni idam mangası önünde bırakmaya hazırdı. Tencere dibin kara, seninki benden karaya başlamayalım şimdi."</p>

  <p>Omuzlarını silkti. "Bu büroda çalıştıktan sonra acaba senin ellerin ne kadar temiz, kızım?"</p>

  <p>Bu acıtmıştı işte.</p>

  <p>"Lanet olsun, Dillon!"</p>

  <p>"Kesin dırdırı," dedi Ferguson. "Yapacak işiniz var. Bu dosyayı çok dikkatle inceleyin. Her şeyi. Sadece <span class="t14">MI5</span> ve <span class="t15">Scotland Yard</span>'ın değil, <span class="t14">Ulster</span>'de <span class="t14">RUC</span>, Dublin'de <span class="t14">Garda</span>'nın da bilgisayarlarına girin. Sonuç istiyorum. Haydi, iş başına."</p>

  <p>Hannah'ın bürosuna gittiler.</p>

  <p>Dillon, "Hâlâ dost muyuz?" diye sordu.</p>

  <p>Kadın öfkeyle baktı, sonra birden gülümsedi.</p>

  <p>"Daha önce de söyledim, Dillon, sen orospu çocuğunun birisin, ama senden hoşlanıyorum."</p>

  <p class="p11"><span class="t12">V</span></p>

  <p><span class="t3">D</span>illon bilgisayar odasında, elinde bir fincan çayla Hannah'ın ekrana baktıktan sonra öfkeli bir iç çekişle arkasına yaslanmasını seyretti.</p>

  <p>"<span class="t14">Ulster</span>'deki <span class="t14">RUC</span> bilgisayarında Ryan'ın geçmişinden başka bir şey yok, o da on yıl önce sona eriyor."</p>

  <p>"Eh, o zamandan beri cezaevinde olduğuna göre bu normal. <span class="t15">Scotland Yard</span> İstihbaratı kayıtlarında da bir şey yok."</p>

  <p>"Bu lanet ekrana bakmaktan gözlerim çıkacak neredeyse," dedi Hannah.</p>

  <p>"Ben bir kahve yapacağım. İster misin?"</p>

  <p>"Ben Dublin'de <span class="t14">Garda</span> İstihbaratı üzerinde çalışacağım."</p>

  <p>Kadın kalkarken Dillon kaşlarını çatarak başını salladı.</p>

  <p>"Tekrar tekrar düşündüm. Kamyon soygunu Folly's End'deki çiftlik, Marsh End, yolculuk, geminin batışı ve County Down'daki o sabah. Michael ile Kathleen'in Drumdonald'a, benim de Scotstown'a gidişimiz."</p>

  <p>"Ee?"</p>

  <p>"Bir şeyler kaçırıyorum. Kafamın içindeki her şeyi tek tek aradım, gazete kesiklerini bir daha, bir daha okudum ve yine de bir şeyi kaçırdığımı hissediyorum."</p>

  <p>"Böyle şeyler ara sıra olur."</p>

  <p>"Büyük Dillon'a olmaz ama."</p>

  <p>Dillon ekran başına otururken Hannah kapıda durakladı.</p>

  <p>"O sabah Ryan'ı öldürebilir ve <span class="t14">Seyir Ustas</span><span class="t14">ı</span>'nı alabilirdin. O zaman Barry'ye geminin koordinatlarını verebilirdin."</p>

  <p>"Biliyorum." Dillon sırıttı. "Ne kadar karmaşık bir insanım, değil mi?"</p>

  <p>Kadın çıkarken o da <span class="t14">Garda</span> dosyalarına girdi.</p>

  <p class="p11"><span class="t12">V</span></p>

  <p><span class="t3">T</span>am o sırada <span class="t14">Gulfstream</span>, Atlantik Okyanusunu yarılamıştı. Sollazo önde uyuyordu. Mori koridorun öteki yanındaydı. Ryan ve Kathleen arkada oturuyorlardı. Ryan küçük barı bulmuş ve kendine koca bir kadeh viski doldurmuştu.</p>

  <p>"Bundan sonraki durak Dublin," dedi. "Uzun zaman ayrı kaldık, ama artık her şey değişti diyorlar. Barış sözlerinden başka bir şey yokmuş."</p>

  <p>"Saçmalık," dedi Kathleen. "<span class="t14">Sinn Fein</span> başa geçerse bütün Protestanları denize dökerler. Bosna'dan beter olacak."</p>

  <p>"Çok ateşlisin."</p>

  <p>"Ve çok iyi bildiğin gibi bunun nedeni vardır,"</p>

  <p>Ryan uzanıp kızın elini okşadı.</p>

  <p>"Bir şey var. Dublin'de çok akıllı olmalıyız, onun için dilini tut ve karşılaştığında Jack Barry'yi kızdırma. Kaçma zamanı gelene kadar uslu otur."</p>

  <p>Bara gidip küçük bir viski şişesi daha aldı. "Bizim paraya ihtiyacımız var."</p>

  <p>"Eh, o konuda ben de sana dürüst davranmadım. Bir gün kaçacağın umuduyla yıllardır para biriktiriyordum. Bütün paramı çektim."</p>

  <p>"Kaç para, kız?"</p>

  <p>"Elli bin dolar." Kathleen omuz çantasını aldı. "Bunun altında gizli bir bölme var. Para orada. Yarısı elli, yarısı yüz dolarlık banknotlar."</p>

  <p>Ryan'ın yüzü heyecandan solmuştu.</p>

  <p>"Bu çok iyi işte."</p>

  <p>Bir süre düşündü.</p>

  <p>"Bu hayatta para her şeyi satın alır. Eski günlerde ben <span class="t15">Ordu Konseyi</span>nin işleriyle uğraşırken Down'da Tony McGuire hava taksiciliği yapardı. Ladytown'ın hemen dışında. Aldergrove Havaalanındaki güvenlik kontrolundan kaçmak istediğim zamanlar İngiltere'ye oradan giderdim."</p>

  <p>"Hâlâ çalışıyor mu acaba?"</p>

  <p>"Neden olmasın? O yoksa bile bir başkası vardır. Kaçabilirsek çok iyi olur doğrusu."</p>

  <p>"Belfast'taki <span class="t15">Ordu Konseyi</span>ne başvurmaya ne dersin?"</p>

  <p>"Bilemiyorum. On yıl geçti aradan, Kathleen, on uzun yıl ve artık herkes barış istiyor diyorlar. Reid ile Scully gibi insanları merak ediyorum doğrusu."</p>

  <p>"Talihimiz varsa çoktan ölmüşlerdir."</p>

  <p>"Peki, şimdi nasıl kaçacağız?"</p>

  <p>"Ben bunun üzerinde düşündüm. Ama senin riske girmenden hoşlanmıyorum."</p>

  <p>"Her şeyi denerim. Anlat haydi."</p>

  <p>Kathleen planını anlatınca Ryan bir süre düşündü. "Kurnazca bir plan."</p>

  <p>"Belki gerek kalmaz. Belki başka bir yol buluruz."</p>

  <p>"Kim bilir?" Ryan sırıttı. "Ben hele bir viski daha içeyim de."</p>

  <p class="p11"><span class="t12">V</span></p>

  <p><span class="t3">D</span>illon üç saat kadar sonra ekran başından bağırdı. "Tam isabet! Bir puro ver bakalım."</p>

  <p>Hannah koşarak içeri geldi. "Ne oldu?"</p>

  <p>"Büyük Dillon yine başardı. <span class="t14">Garda</span>'nın <span class="t14">Loyalist</span>ler üzerindeki bütün bilgilerini araştırdım ve hiçbir yere varamadım. Ben kocaman ağzımı açmadan önce elimizde ne varsa onun dışında başka bir şeyleri yok <span class="t14">Irish Rose</span> hakkında."</p>

  <p>"Ee?"</p>

  <p>"Ben de <span class="t14">Sinn Fein</span> ve <span class="t14">Provo</span> bağlantısını araştırdım. O zaman da neden dinozorlara, eski günlerin insanlarına gitmiyorum diye düşündüm. Bu da beni şimdi emekli olan eski kurmay başkanı Jack Barry'ye getirdi."</p>

  <p>"Ve?"</p>

  <p>"Barış çok hassas bir dengede olduğundan <span class="t14">Garda</span> hâlâ bütün oyuncuları gözlem altında tutuyor ve içerden gelecek bilgilere para ödüyor. Bu eski bir İrlanda geleneğidir. Muhbirlik yani. İşte burada da bu var."</p>

  <p>Ekranı gösterdi.</p>

  <p>"Anlat."</p>

  <p>"Hayır, git generali getir de, hep birlikte keyfini çıkaralım."</p>

  <p>Dillon yeniden tuşlara basarken Ferguson da bir kenarda durmuş ekrana bakıyordu. Dillon arkasına yalandı.</p>

  <p>"İşte. Geçen hafta O'Leary adında biri, Jack Barry'nin evine yakın olan Cohan'ın Barındaymış. Barry'nin iyi giyimli bir adamla geldiğini söylüyor. Bir iki kelime duyduğu için adamın Amerikalı olduğunu anlamış. Bir bölmede oturmuşlar, bir şeyler yiyip içki içmişler. Hep baş başaymışlar."</p>

  <p>"Bunun bize ne yararı var ki?" diye sordu Ferguson.</p>

  <p>"Oradan çıkınca parka gitmişler. Barry'nin evi parkın öte yanındadır. O'Leary oraya gitmiş ve kapının önünde park etmiş olan sürücülü limuzini görmüş. Amerikalı, limuzinle gidene kadar beklemiş, arkalarından Dublin Havaalanına kadar izlemiş arabayı."</p>

  <p>"Sonra?"</p>

  <p>"Amerikalı özel bir <span class="t14">Gulfstream</span> uçağıyla gitmiş. Uçağın uçuş planı Long Island'da MacArthur Havaalanı olarak verilmiş." Dillon gülümsedi.</p>

  <p>"Uçağın kime ait olduğunu bilene ödül vermiyoruz."</p>

  <p>"Ben hemen Johnson'u bulayım," diyen Ferguson odasına koştu.</p>

  <p class="p11"><span class="t12">V</span></p>

  <p><span class="t3">A</span>lice Ouarmby elinde not defteriyle geldiğinde Blake Johnson çalışıyordu. Arkasına yaslanarak.</p>

  <p>"Anlat bakalım," dedi.</p>

  <p>"General Ferguson'un <span class="t14">Garda</span>'dan aldığı <span class="t14">Gulfstream</span> uçağının ayrıntıları kolaylıkla saptandı. Russo Şirketine ait ve genelde MacArthur Havaalanında bulunuyor. Kayıtlara göre geçen hafta iki yolcu bildirmiş. Marco Sollazo ile Giovanni Mori."</p>

  <p>"Bu çok iyi işte. Bir yere varıyoruz sonunda."</p>

  <p>"Şimdi de işin diğer bir yanı. Aynı <span class="t14">Gulfstream</span> dokuz saat önce MacArthur'den ayrılmış. Eski yolculara ek olarak iki İrlanda yurttaşı varmış uçakta: Daniel ve Nancy Forbes."</p>

  <p>"Lanet olsun! Hemen Ferguson'u bulmalıyım."</p>

  <p>"Eğer bir şey yapmak istiyorsanız boşuna zaman kaybı," dedi Alice. "Şimdi kontrol ettim. İki saat önce Dublin'e inmişler."</p>

  <p>Johnson başını salladı. "Sen yine de bana Ferguson'u bul."</p>

  <p class="p11"><span class="t12">V</span></p>

  <p><span class="t3">D</span>illon ile Hannah beklerlerken Ferguson da telefonda konuşuyordu.</p>

  <p>"Teşekkür ederim, başmüfettiş," diyerek telefonu kapattı.</p>

  <p>"<span class="t14">Garda</span> Özel Bölümden Costello'ydu. <span class="t14">Gulfstream</span> dört yolcu indirmiş, yakıt almış ve yeniden havalanmış."</p>

  <p>"Başka?"</p>

  <p>"Talihliyiz. Havaalanı güvenlik personelinden emekli bir dedektif yolcuları kapıda bir arabaya girerlerken görmüş. Arabayı Jack Barry kullanıyormuş."</p>

  <p>"Eh, en azından neyle karşı karşıya olduğumuzu biliyoruz," dedi Dillon.</p>

  <p>"Russo'lar <span class="t14">IRA</span> ile işbirliği içindeler Michael Ryan'ın bu konuda ne düşündüğünü merak ediyorum doğrusu."</p>

  <p>"Onu Russo Ailesinin çıkardığı ve şimdi de bunun bedelini ödemek zorunda olduğu anlaşılıyor."</p>

  <p>"Kesin bir şey var. Barry'nin evini basma falan gibi saçmalıklara gerek yok. Onun güvenli bir yeri vardır."</p>

  <p>Bir süre sessizce düşündüler, Charles Ferguson birden güldü.</p>

  <p>"Kime ihtiyacımız olduğunu biliyorum: <span class="t14">IRA</span> hakkındaki en büyük uzman Liam Devlin'e."</p>

  <p>Çekmecesinden küçük kara kaplı bir defter çıkarıp sayfalarını karıştırdı.</p>

  <p>Hannah, "Liam Devlin de kim?" diye sordu.</p>

  <p>Dillon, "Bilgin, şair, bir zamanlar Trinity Koleji profesörü, <span class="t14">IRA</span> tetikçisi. Benden bile çok insan öldürmüştür. <span class="t14">IRA</span>'nın yaşayan efsanesi," dedi.</p>

  <p>Ferguson telefonda konuşuyordu bile.</p>

  <p>"Devlin, sen misin, yaşlı kurt?"</p>

  <p>Dublin dışındaki Kilrea köyündeki evinde Liam Devlin, Ferguson'un telefonda anlattıklarını dinliyordu. Ferguson'un sözü bitince bir kahkaha attı.</p>

  <p>"Bu iş, başına gerçekten bela olmuş, generalim."</p>

  <p>"Çok önemli olduğunu anlamış olmalısın, Devlin."</p>

  <p>"Anlıyorum. Yani artık hepimiz büyük barış davasından yanayız. Dillon ile başmüfettişini bana gönder, ama Dillon'a bu kez beni vurmaya kalkışmamasını söyle."</p>

  <p>Ferguson telefonu kapattı.</p>

  <p>"Sizinle görüşecek. İnanın bana, bize ancak o yardım edebilir. <span class="t14">IRA</span> konusunda herkesten çok şey bilir. Hemen toparlanın ve gidin."</p>

  <p>Dillon kapıya doğru yürüyen Hannah'ın arkasındaydı. Ferguson seslendi.</p>

  <p>"Dillon?"</p>

  <p>"Generalim."</p>

  <p>"Bu kere kendisini vurmaya kalkışmamanı rica ediyor."</p>

  <p>Hannah dehşete düşmüştü, ama Dillon gülümsedi.</p>

  <p>"Generalim, ben öyle bir şey yapacak bir insana benziyor muyum, kuzum?"</p>

  <p>&nbsp;</p>
</body>
</html>
