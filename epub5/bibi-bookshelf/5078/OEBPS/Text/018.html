<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>ON ÜÇ</title>
</head>

<body>
  <h1 class="h11">ON ÜÇ</h1>

  <p><span class="t3">T</span>ony Bradley ertesi sabah arabasını Denizatı Teçhizat önündeki otoparka soktuğunda saat sekiz buçuktu. Personel saat dokuzdan önce gelmese de, kendisi erken gelmekten hoşlanırdı. Çevredeki diğer işyerlerinin arabaları önceden gelmişlerdi. Bradley deponun yana açılan büyük kapılarının içindeki küçük kapıyı aralarken arkasından bir ses duydu.</p>

  <p>"Sen iyi bir insansın, Tony."</p>

  <p>Bradley dönünce arkasında üç kişi gördü ve aralarındaki Devlin'i tanıdı.</p>

  <p>"Aman Tanrım, Liam Devlin."</p>

  <p>"Ve eski bir dost daha. Herhalde Sean Dillon'u unutmuş değilsin."</p>

  <p>Bradley birden midesini düğümleyen bir korku hissetti.</p>

  <p>"Sean, görüşmeyen uzun zaman oldu."</p>

  <p>Sonra Hannah'a döndü. "Siz kimsiniz?"</p>

  <p>"O da bizimle birlikte," diyen Dillon adamı kapıdan içeri iteledi. Bradley iyice korkmuştu.</p>

  <p>"Ben bir şey yapmadım," dedi. "Ne oluyor?"</p>

  <p>"Otur." Dillon adamı sandıklardan birine doğru itti.</p>

  <p>"Bir iki soru soracağız sadece," dedi Devlin. "Jack Barry buradaydı."</p>

  <p>Soruyu sanki bildiği bir şeyi söylermiş gibi sormuştu. Bunda başarılı da oldu.</p>

  <p>"Evet," dedi Bradley. "Dün öğleden sonra."</p>

  <p>"Dalgıç malzemesi mi aldı?"</p>

  <p>"Evet, Bay Sollazo adında bir Amerikalıyla geldi. Uzman olan oydu. Pek çok malzeme kiraladı. Arada Jack olduğu için örgütün bir işi olduğunu tahmin ettim."</p>

  <p>"Korkarım ki, değildi," dedi Devlin. "Jack biraz yaramazlığa kalkıştı. Hayırlı bir iş peşinde değil de diyebilirsin. Colum O'Brien ve <span class="t15">Ordu Konseyi</span> pek memnun olmayacaklar."</p>

  <p>"Ama ben bunu bilemezdim ki!"</p>

  <p>"Başın dertte, oğlum," dedi Devlin. "O yüzden durumunu değiştirsen iyi olur. Colum O'Brien senin bu işe karıştığını bilmediğinden belki de sana yardım edebilirim."</p>

  <p>"Ne isterseniz yaparım," diyerek inledi Bradley.</p>

  <p>Devin, Dillon'a döndü. "Dalma uzmanı sensin."</p>

  <p>Dillon bir sigara yakarak Bradley'e, "Bana neler aldıklarını söyle," dedi.</p>

  <p>Bradley listeyi hatırladığı kadarıyla saydı.</p>

  <p>"Hepsi bu kadar sanırım. Ama hayır, <span class="t14">Seyir Ustas</span><span class="t14">ı</span>'nı unutuyordum. Onlara yeni modelden verdim."</p>

  <p>"Ve kullanmasını öğrettin."</p>

  <p>"Daha da ötesi. Amerikalı bana bazı koordinatlar verdi, onları makineye girdim. Bu aletler tıpkı telsiz gibidirler. Sizi doğruca o noktaya götürürler."</p>

  <p>Hannah, "O nokta neresiydi?" diye atıldı.</p>

  <p>"Ne bileyim ben, sadece bazı rakamlardı. Bildiğim her şeyi anlattım işte."</p>

  <p>"Tabii buradan çıktıkları zaman nereye gideceklerini söylemediler," dedi Devlin.</p>

  <p>"Barry, Abbey Caddesinde oturur, bunu herkes bilir."</p>

  <p>"Ama şimdi orada değil," dedi Devlin. "Başka nerede olabilir?"</p>

  <p>"Ne bileyim ben?"</p>

  <p>Dillon susturuculu tabancasını çıkardı.</p>

  <p>"Sol dizine yiyeceğin bir kurşun acaba belleğini çalıştırır mı, merak ediyorum doğrusu."</p>

  <p>"Tanrı aşkına, Sean." Bradley birden hatırlamıştı.</p>

  <p>"Bir dakika. Jack Barry'yi en son Ballyburn'de bir meyhanede görmüştüm. Dundalk'tan geliyordum ve içki içmek için durmuştum, o da barın bir köşesindeydi."</p>

  <p>"Sonra ne oldu?"</p>

  <p>"Biraz çene çaldık, bana köyün hemen dışında bir çiftliği olduğunu söyledi. Yürüyecekti ama ben arabamla götürdüm. Eski, harap bir yerdi. Karısının ölümünden sonra pek kullanmadığını söyledi. Onu bırakırken kapıdaki tabelayı görmüştüm.</p>

  <p class="p2"><span class="t18">V</span><span class="t18">İ</span><span class="t18">CTORYA Ç</span><span class="t18">İ</span><span class="t18">FTL</span><span class="t18">İĞİ</span></p>

  <p>İngiliz Kraliyet Ailesinin adı olduğu için şakalaşmıştık, oradan hatırlıyorum."</p>

  <p>Adam ter içinde kalmıştı. "Pek güç değilmiş, ha?" dedi Devlin.</p>

  <p>"Bu anlattıkların gerçek değilse, o sol dizkapağının işini bitirmek için döneceğim, bilmiş ol," dedi Dillon.</p>

  <p>Devlin gülümseyerek Bradley'i kucakladı.</p>

  <p>"Haydi, öyle somurtma, Tony. Böyle bir şey hiç olmayabilir, ama Barry'yi ararsan veya bu olanlardan herhangi birine söz edersen Dillon çok kızaçaktır ve bunun ne anlama geldiğini bildiğine eminim."</p>

  <p>"Ağzımı bile açmam, yemin ediyorum."</p>

  <p>"Sen iyi bir insansın," diyen Devlin de diğerlerinin ardından dışarı çıktı.</p>

  <p>Victorya Çiftliğinde hep birlikte mutfakta kahvaltıya oturdular. Kahvaltı bitince Kathleen'in bulaşıkları toplamasına yardım eden Mori oldu. Amcası, Barry ve Sollazo ile dışarı çıkmıştı. Kathleen, Mori'nin kendisine sulanmasını bekliyordu ve ona göre hazırlanmıştı. Ama adam evyeyi sıcak suyla doldurup kirli tabakları içine yerleştirdi.</p>

  <p>"Bırak biraz dursunlar, o zaman işin kolaylaşır."</p>

  <p>"Sana ne oldu böyle?"</p>

  <p>Mori güldü. "Babamın Palermo'da bir lokantası vardı. Çocukken hep orada mutfakta çalışırdım. Daha sonra da garsonluk yaptım."</p>

  <p>"Sonra da silaha başladın."</p>

  <p>Mori omuzlarını silkti. "Parası daha iyiydi."</p>

  <p>Kathleen oturma odasına gittiğinde üç adamı harita başında buldu.</p>

  <p>"Tamam," diyordu Barry. "Dundalk'a gidip oradan sınırı geçeceğiz. Barış konuşmaları başladığından beri orası pek sakin. Artık rahatça geçip gidebilirsiniz."</p>

  <p>"Sonra da Scotstown'a," dedi Sollazo.</p>

  <p>"Evet. İki saat, en fazla iki buçuk saatte oradayız."</p>

  <p>"Kim?" diye sordu Kathleen.</p>

  <p>"Sollazo ile ben," dedi Barry.</p>

  <p>"Sen burada Mori'nin yanında kalabilirsin. Bay Sollazo ile ben dalma malzemesiyle Scotstown'a gideceğiz. <span class="t14">Loyalist</span>'teki Kevin Stringer uygun bir tekne bulmuş. Ona bakacağız. Eğer işimize yararsa Kevin malzemeyi yerleştirir, biz de döneriz. Saat beşte burada oluruz herhalde."</p>

  <p>Kathleen öfkeyle adama baktıktan sonra amcasına döndü. Ryan omuzlarını silkti.</p>

  <p>"Her iş oluruna varır, Kathleen."</p>

  <p>"İşler yolundaysa, sabaha hep birlikte Scotstown'a gideceğiz," dedi Barry.</p>

  <p class="p11"><span class="t12">V</span></p>

  <p><span class="t3">T</span>oyota, Ballyburn'ün dışındaki tepeden aşağı indi. Dillon frene bastı.</p>

  <p class="p2"><span class="t18">V</span><span class="t18">İ</span><span class="t18">CTORYA Ç</span><span class="t18">İ</span><span class="t18">FTL</span><span class="t18">İĞİ</span></p>

  <p>tabelası hemen önlerindeydi.</p>

  <p>"Yan tarafa çek," dedi Devlin. "Torpido gözünde bir dürbün var. Hele bir bakayım."</p>

  <p>Devlin dışarı çıkıp dürbünle çiftliğe baktığı anda kapı açıldı ve Barry, Sollazo, Mori ve Ryan'lar göründüler.</p>

  <p>"Hepsi birarada," dedi Devlin. "En önde Jack Barry. Şuna bak, Sean."</p>

  <p>Dillon dürbünü alıp baktı. "Barry, Michael ve tatlı Kathleen."</p>

  <p>Dillon, Toyota'dan inen Hannah'a uzattı dürbünü. Kadın baktı.</p>

  <p>"Diğerleri Sollazo ile koruması Giovanni Mori," dedi Hannah. "Blake Johnson fotoğraflarını fakslamıştı."</p>

  <p>Birden gerginleşti. "Barry ile Sollazo, steyşın vagona biniyorlar. Diğerleri içeri giriyorlar."</p>

  <p>"Çabuk gidelim buradan," dedi Devlin.</p>

  <p>Arabaya atladılar, Dillon hemen bir yan yola saptı ve durdu.</p>

  <p>"Hele biraz bekleyelim, bakalım bu tarafa mı gelecekler. Eğer gelmezlerse, dönüp yetişirim."</p>

  <p>Arka camdan bakan Hannah, "Gidiyorlar," dedi.</p>

  <p>"Talihimiz varsa hepimizin istediği yere gidiyorlardır," dedi Devlin. "Haydi bakalım, Sean."</p>

  <p>Dillon arabayı geriden izliyor, yoldaki trafiğin çokluğu da kendilerine yardımcı oluyordu. Drogheda yirmi mil ötedeydi, ondan yirmi mil sonra da Dundalk geliyordu. Yola çıktıktan yaklaşık bir saat sonra kente girdiler.</p>

  <p>"Az sonra sınıra geleceğiz," dedi Devlin. "Eğer Down kıyılarına gideceksek Warrenpoint'ten geçeceğiz."</p>

  <p>"Oradan da <span class="t14">Irish Rose</span> battıktan sonra çıktığımız bölge olan Drumdonald ve Scotstown'a varacağız," dedi Dillon.</p>

  <p>"Scotstown'da gittiğin meyhanenin adı neydi?" diye Hannah sordu.</p>

  <p>"<span class="t14">Loyalist</span>. Meyhaneyi işleten Kevin Stringer, yıllarca Barry için çalışmıştır."</p>

  <p>Kaşlarını çatıp Devlin'e döndü. "Buna ne dersin?"</p>

  <p>"Umut verici. Göreceğiz. Ben şimdi biraz kestireceğim, siz gençler gözünüzü dört açın."</p>

  <p>Warrenpoint'ten sonra trafik azalmıştı ama yine de, eğer arkada kalmaya devam ederlerse, kendilerini gizleyecek kadar araba ve kamyon vardı. Mourne dağlarından gelen bir de yağmur başlamıştı. Devlin.</p>

  <p>"Şarkıda dediği gibi, denize kadar süpürüp geliyor," dedi. "Esaslı bir manzara."</p>

  <p>"Gerçekten öyle," dedi Hannah.</p>

  <p>Önlerinde iki araba ile büyük bir kamyon, onun önünde de steyşın vagon vardı.</p>

  <p>"Eğer Scotstown'a ya da öyle bir yere gidiyorsak bir sorun var," dedi Devlin. "Bu kıyıda sadece balıkçı köyleri vardır, bir iskele ve bir iki tekne. Yabancılar hemen göze batar."</p>

  <p>"Bekleyip göreceğiz," dedi Dillon.</p>

  <p>Yağmur şiddetli bir sağanağa dönüşmüştü. Steyşın vagonun direksiyonundan Barry bir küfür savurdu.</p>

  <p>"Bu memleketin laneti de bu işte."</p>

  <p>"Çok doğru," diye Sollazo atıldı.</p>

  <p>"Kiikeel'e yaklaşıyoruz. Kasabayı geçmeden hemen önce büyük bir kafe vardır. Sizi bilmem ama çayla sandviç şimdi iyi giderdi."</p>

  <p>"Bana göre hava hoş," dedi Sollazo.</p>

  <p>Birkaç dakika sonra Barry arabayı otoparka soktu. Lokanta otoparkın öteki uçundaydı. Arabayı park edip yağmur altında koşarak içeri girdiler. Dillon, Toyota'yı iki kamyon arasına sokup motoru kapattı.</p>

  <p>Hannah, "Ben içeri bir girip bakayım," dedi. "Zaten tuvalete gitmem gerek."</p>

  <p>Arabadan inip koştu.</p>

  <p>"Sevimli bir kız," dedi Devlin.</p>

  <p>"Bir keresinde benim hayatımı kurtardı ve bunu yaparken bir de kurşun yedi."</p>

  <p>"Vay canına! Hem de böyle hoş bir Yahudi kızı, ha?"</p>

  <p>"Ferguson bana onun söylediği bir şeyi anlatmıştı," diye Dillon devam etti. "Norah Bell'i öldürdükten sonra. Norah sırtımdan iki kere bıçaklamıştı beni. Hannah, ben iyi bir Yahudi kızı değilim. Ben eski kafalı bir Yahudi kızıyım, demiş."</p>

  <p>Devlin güldü. "Tanrı yardımcımız olsun, yetmiş beş yaşında olmasaydım ona âşık olurdum."</p>

  <p>"Yetmiş beş mi? Sen de büyük yalancıymışsın ama."</p>

  <p>Hannah gelip arabadan içeri eğildi.</p>

  <p>"Yerleşmişler. Barry'nin garsona sipariş verdiğini gördüm. Bak, Liam gittiğimiz her yerde göze batacağımızı söylediğini düşündüm. Bu benden çok senin için geçerli olabilir. Örneğin, eğer Scotstown'a gidersek bu Kevin Stringer seni tanıyabilir Sean, hatta seni de, Liam."</p>

  <p>"Beni tanıyabilir," dedi Devlin. "Ben buralarda iyi tanınırdım, özellikle de bölgede doğduğum için." Yüzünü buruşturdu. "Yaşayan efsane olmak da kimi zaman baş belası doğrusu."</p>

  <p>"Ben efsane filan değilim," dedi Hannah. "Bir İngiliz turisti olabilirim. Garajda kiralık araba tabelası var. Şu omuz çantamı ver de, gidip neler yapabileceğime bir bakayım. Ben hazır olmadan önce dostlarımız oradan çıkarlarsa siz onları izleyin. Ben Drumdonald ve Scotstown'a doğru kıyı yolunu izlerim. Sizi bulurum."</p>

  <p>Devlin kadına çantasını uzattı. "Haydi, git bakalım, kızım."</p>

  <p class="p11"><span class="t12">V</span></p>

  <p><span class="t3">G</span>arajda arabaların tamirinde çalışan bir ustayla, garajın camlı bölmesinde oturan kasketli biri vardı. Adam kalkıp Hannah'ın yanına geldi.</p>

  <p>"Adım Patrick Murphy. Ne istemiştiniz, hanımefendi?"</p>

  <p>"Arkadaşlarla dolaşıyorduk ama onların Belfast'a dönmeleri gerekti. Warrenpoint'de biri araba kiraladığınızı söylediği için beni burada bıraktılar."</p>

  <p>"Kiralıyorum, efendim. Ne kadarlık istiyordunuz?"</p>

  <p>"İki üç günlüğüne. Down kıyılarında dolaşmak istiyordum. Bana yardımcı olabilir miydiniz?"</p>

  <p>"Eh, lüks bir şey istemiyorsanız ayarlayabilirim. Fransızlara karşı değilseniz şurada bir Renault arabam var."</p>

  <p>"Olabilir."</p>

  <p>Hannah adamın ardından yürüyüp arabaya baktı.</p>

  <p>"Kontroldan geçmiş ve deposu doludur," dedi adam.</p>

  <p>"Çok İyi." Hannah hikâyesini biraz süsledi. "Buraya döndüğümde Belfast'a gitmem gerekecek."</p>

  <p>"Sorun değil. Bir taksi servisi işletiyorum. Sizi Warrenpoint'e götürürüz. Oradan trene binersiniz. Şimdi, bana işlem yapabilmem için ehliyetinizi vermeniz gerekiyor. Ücreti nasıl ödeyeceksiniz?"</p>

  <p>Hannah cüzdanından ehliyetini çıkardı, kredi kartlarına baktı. "American Express uygun mu?"</p>

  <p>"Elbette."</p>

  <p class="p11"><span class="t12">V</span></p>

  <p><span class="t3">B</span>arry ile Sollazo steyşın vagona doğru yürürlerken Hannah da arabayla garajdan çıkmıştı. Toyota'nın arkasına geçerek hafifçe kornaya bastı. Dillon dönüp elini kaldırdı ve gitmesini işaret etti. Steyşın vagon yola çıktığı anda Hannah da kamyonların arasından sıyrıldı, Toyota da onun arkasına düştü.</p>

  <p>Scotstown otuz kırk evlik, bir iskelesi ve sekiz on balıkçı teknesi olan sisler içinde bir yerdi. Köye bakan bir tepenin üstü koruluktu. Hannah arabayı yol kenarına çekip aşağıya bakınca steyşın vagonun bir meyhanenin otoparkına girmekte olduğunu gördü. Toyota da bu sırada arkasında durmuş, Devlin'le Liam inip yanına gelmişlerdi.</p>

  <p>"Buraya gelmeyeli, çok zaman oldu," dedi Dillon. "Ama haklıymışım.</p>

  <p>Aşağıdaki <span class="t14">Loyalist</span> ve Kevin Stringer hâlâ oradaysa Jack Barry'nin adamı demektir."</p>

  <p>"Bir de limana bakalım." Devlin dürbünü gözlerine götürdü. "Fazla bir şey yok, sadece balıkçı tekneleri. Hayır, bir dakika. Orada demirlemiş motorlu bir tekne var. On on iki metrelik, gri. Bana ciddi bir iş gibi geldi. Bir bak hele."</p>

  <p>Dillon dürbünle baktı. "Haklı olabilirsin."</p>

  <p>"Mutlaka."</p>

  <p>Hannah alıp baktı. "Haklısın, Liam, ama buna daha yakından bakmak gerek. Ben gidip turist numarasına başlayayım. Zaten çayla sandviç çekiyordu canım. <span class="t14">Loyalist</span>'i bir deneyeyim."</p>

  <p>"Biz açlıktan ölürken mi?" dedi Dillon.</p>

  <p>"O da senin şanssızlığın, Dillon." Kadın arabaya binip gitti.</p>

  <p><span class="t14">Loyalist</span>'in arka salonunda Kevin Stringer, Bârry'yi kucakladı.</p>

  <p>"Jack, seni gördüğüme ne kadar sevindiğimi bilemezsin."</p>

  <p>"Ben de seni gördüğüme sevindim, Kevin. Bu benim iş arkadaşım New York'lu Bay Sollazo. Bize tekne buldun mu?"</p>

  <p>"Elbette. Bir dostumun köpekbalığı avlamak için aldığı Avenger adlı bir tekne. Ama köpekbalıkları kıyıdan uzaklaştılar artık."</p>

  <p>Sollazo bir kahkaha attı. "Bundan hoşlandım işte."</p>

  <p>"Ne kadar açılacaksınız?" diye sordu Stringer.</p>

  <p>"Rathlin adasına kadar. Orada şimdilerde oturan var mı?"</p>

  <p>"Yıllardır kimse yok."</p>

  <p>"Ne kadar uzaktadır?"</p>

  <p>"Sadece üç dört mil."</p>

  <p>"İyi, oraya da bir bakarız."</p>

  <p>"Önce İçki içip biraz yemek yiyin."</p>

  <p>"Demek artık yemek işine de girdin?"</p>

  <p>"Hepimiz geçimimizi sağlamak için bir şeyler yapmak zorundayız, Jack. Barış Süreciyle birlikte her şey değişiyor. Turistler gelmeye başladılar. Bay Sollazo gibi Amerikalılar. Burada yedi odam var. Yazları çoğu hafta doluyum. Neyse, gelin de bir şeyler yiyin şimdi. Ülkenin en iyi İrlanda güveci bendedir."</p>

  <p>Barry ile Sollazo pencere önünde oturup yemeklerini yediler. Barın öteki yanında Hannah Bernstein da barmene heyecanlı turist rolünü başarıyla, oynamaktaydı.</p>

  <p>"Sadece sandviç yiyebilir miyim?"</p>

  <p>Kevin Stringer hemen bu yeni turistin yanına koştu.</p>

  <p>"Elbette."</p>

  <p>"Bir de salata, lütfen."</p>

  <p>"Sorun değil. Turist misiniz?"</p>

  <p>"Evet."</p>

  <p>"İçki olarak ne isterdiniz?"</p>

  <p>"Bir votka tonik iyi olurdu."</p>

  <p>"Hemen geliyor. Siz buyrun oturun."</p>

  <p>Kapının yanında gazeteler vardı. Hannah birini alıp odanın öteki ucuna yürüdü. Barry'nin sırtı dönük olduğu için kadını gören Sollazo oldu. Esaslı, diye düşündü. Çok garip bir şeydi ama oldum olası gözlüklü kadınlardan hoşlanırdı.</p>

  <p>Sollazo, Barry ve Stringer bir saat sonra limana gittiler. İskeleye bağlı dıştan takma motorlu şişme bir yeşil bota bindiler.</p>

  <p>"Gidelim," dedi Stringer.</p>

  <p>Motoru çalıştırdı. Hannah da gezinmekte olduğu rıhtım boyundan onları izledi.</p>

  <p>Devlin de olayı dürbünüyle seyretmekteydi. "Haklıymışım," dedi. "O tekneye doğru yaklaşıyorlar."</p>

  <p>Başını salladı. "Şimdi de biniyorlar. Bak."</p>

  <p>Dillon tekneye binen üç adamdan sonra dürbünü Hannah Bernstein'a çevirdi.</p>

  <p>"Dikkatli ol, kızım, çok dikkatli ol."</p>

  <p class="p11"><span class="t12">V</span></p>

  <p><span class="t3">A</span>vengerde Barry ve Solazzo, Stringer'in ardında tekneyi geziyorlardı.</p>

  <p>"Bir kamara, iki ranza, iki ranza daha alabilen sıralı bir salon, mutfak, tuvalet. Bu kadar işte."</p>

  <p>"Tekne çok daha iyi günler görmüş gibi," dedi Solazzo.</p>

  <p>"Gösteriş her şey demek değildir. Eski görünür ama gövdesi çeliktir ve Akerboon tarafından yapılmıştır. Penta benzin motoru, çift uskur. Yirmi beş deniz mili yapar. Derinlik ölçeri, radarı, otomatik dümeni vardır."</p>

  <p>Barry, Solazzo'ya döndü. "Memnun musun?"</p>

  <p>"Fena değil."</p>

  <p>Barry, Stringer'e dönüp başını salladı.</p>

  <p>"Tamam, Kevin. Arabamızı senin garajda boşaltırız. Sen sonra malzemeyi tekneye yüklersin. Biz Dublin'e döneceğiz. Yarın öğleden önce gelip denize açılırız."</p>

  <p>"Tamam, Jack."</p>

  <p>Güverteye döndüler, Solazzo şişme bota atladı.</p>

  <p>"Bu önemli bir şey değil mi, Jack?" diye Stringer heyecanla sordu. "Hareket için yani? Eski günler dönüyor mu?"</p>

  <p>"Ne demek istediğini çok iyi anlıyorum, Kevin," dedi Barry. "Barışın canı cehenneme."</p>

  <p>Hannah tepenin üzerindeki Toyota'nın yanında durup arabadan inerken.</p>

  <p>"Tekneden dönüp meyhaneye girdiler," dedi.</p>

  <p>Dillon dürbünü gözlerine götürdü. "Steyşın yoja çıktı. Önemi yok, gidecekleri bir tek yol var. Onları yakalayabiliriz."</p>

  <p>"Eğer gidiyorlarsa, geri dönecekler demek," dedi Devlin.</p>

  <p>"Ben de onları karşılamak üzere burada olacağım," dedi Hannah. "Liam, arabanda herhangi bir çanta var mı?"</p>

  <p>"Doğrusunu istersen, var." Devlin, Toyota'nın arkasından büyük bir valiz çıkardı. "Ama boş."</p>

  <p>"Önemi yok. <span class="t14">Loyalist</span>'te turist olarak kalacağım. Geri döneceklerdir."</p>

  <p>"Ve arkalarında biz olacağız," dedi Dillon. Devlin ellerini kızın omuzlarına koydu.</p>

  <p>"Kendine dikkat et. Seni kaybetmek istemeyiz."</p>

  <p>"Merak etme." Kadın omuz çantasını gösterdi. "Silahlıyım."</p>

  <p>"Hannah, sen bir harikasın." Dillon kadını önce iki yanağından, sonra hafifçe dudaklarından öptü.</p>

  <p>Hannah'ın gözleri irileşti.</p>

  <p>"Lanet olsun sana, Dillon, bu bir ilkti," dedi. Sonra Renault'ya atlayıp uzaklaştı.</p>

  <p class="p11"><span class="t12">V</span></p>

  <p><span class="t3">O</span>n dakika sonra keyiften ağzı kulaklarına varan Kevin Stringer, Hannah'a liman manzaralı bir odasını gösteriyordu. "Ne kadar kalmayı düşünüyorsunuz?" diye sordu.</p>

  <p>"İki gece, üç de olabilir. Belfast'tan geldim, öylece geziyorum işte."</p>

  <p>"Büyük bir kenttir. Odalarımızda her ne kadar yoksa da, banyo ve tuvalet hemen yanınızdadır."</p>

  <p>"Çok iyi."</p>

  <p>"Daha sonra görüşürüz. Yemek saat yedide."</p>

  <p>Dillon on beş dakika sonra steyşına yetişip arkasına yerleşti.</p>

  <p>"Ne yapıyorlar sence?"</p>

  <p>"Bu, tekneyi kontrol için bir ön girişimdi. Dalma malzemelerini herhalde orada bırakmışlardır. Şimdi Ballyburn'e döneceklerdir. Belki yarın diğerlerini alıp yeniden gelirler."</p>

  <p>"Biz de arkalarından, peki sonra?"</p>

  <p>"Orası sana ve o genç hanıma kalmış. Onun polis yetkisi var, Sean. Scotstown, <span class="t14">Ulster</span>'dedir ve orası da İngiltere'nin bir parçasıdır. Gerisi size ve Ferguson'a kalmış artık."</p>

  <p>Devlin arkasına yaslandı. "Belki biraz silah oyunu, kim bilir? Ama bu işler artık bana göre değil. Ben çok yaşlandım, Sean. Tetik parmağım eskisi gibi değil. Size ayakbağı olurum."</p>

  <p>"Saçma," dedi Dillon.</p>

  <p>"Ben görevimi yaptım. Şansın açık olsun ve Tanrı senden razı olsun, ancak bana güvenme artık."</p>

  <p class="p11"><span class="t12">V</span></p>

  <p><span class="t3">S</span>aat hemen hemen dörttü ve Kathleen, Victorya Çiftliğinde mutfaktaydı. Ryan masa başında oturuyordu, Mori de oturma odasındaydı. Kathleen saatine baktı.</p>

  <p>"Bir saata kadar gelirler. Eğer yapacaksak şimdi tam zamanıdır."</p>

  <p>"Sen bir işe yarayacağına inanıyorsan," dedi Ryan.</p>

  <p>"Bak, Michael Amca." Kathleen İlaç şişesini gösterdi. "Üç Dazane hapı <span class="t15">angina semptomlar</span><span class="t15">ı</span><span class="t15">n</span><span class="t15">ı</span> başlatacak. Etkisi Barry ile Sollazo döndükleri saatte başlamış olur. Jack Barry eli kolu bağlı durup ölmene izin vermez, öyle bir insan değildir."</p>

  <p>"Yani öyle olmadığını umuyorsun."</p>

  <p>"Eğer hiçbir şey yapılmazsa bile, Dr. Sieed semptomların iki gün içinde kaybolacağını söylemişti. Diğer yandan, Barry beni dinlerse ve seni bir hastaneye kaldırırsa, beklediğimiz fırsatı elde etmiş olacağız."</p>

  <p>Ryan bir süre yeğenine baktı, sonra güldü.</p>

  <p>"Aman, kaybedecek neyimiz var sanki?"</p>

  <p>Kathleen şişeyi açtı, üç hap aldı, bir bardak su doldurup amcasına götürdü.</p>

  <p>"Haydi bakalım, Michael Amca."</p>

  <p>Ryan'da ilk semptomlar yarım saat sonra başladı. Mutfak masası başında otururken birden ter basmıştı. On beş dakika sonra titreme başladı.</p>

  <p>Kathleen, "Mori, buraya gel!" diye seslendi.</p>

  <p>Sicilyalı saniyesinde kapıda belirdi. "Ne var?"</p>

  <p>"Amcam bir angina krizi geçiriyor. Daha önce de geçirmişti. Onu hemen oturma odasındaki kanapeye yatır."</p>

  <p>Mori, Ryan'ı kaldırıp beline sarıldı. Birlikte mutfaktan çıkıp oturma odasına geçtiler. Kathleen arkasından bir bardak suyla geldi. Ryan'ın korkunç bir görünümü vardı, yüzü kül rengiydi, Kathleen ilk olarak bir kuşku duymaya başladı.</p>

  <p>"Michael Amca, şunu iç," dedi. Suyu adamın dudaklarına değdirdiği anda Ryan müthiş bir titremeye tutuldu. Bu kızın beklediğinden kat kat fazlaydı. Tam o anda Barry içeri girdi.</p>

  <p>"Tanrı aşkına, neler oluyor burada?"</p>

  <p>"Bir kriz daha geçiriyor. Hastaneye kaldırılması gerek."</p>

  <p>"Aptallaşma." Sollazo, Barry'ye döndü. "Hastane olmaz."</p>

  <p>Barry eğilip elini Ryan'ın alnına dayadı. "Durumu kötü." Mori'ye döndü.</p>

  <p>"Onu hemen arabaya götür." Soliazo'ya baktı. "Tamam. Dublin dışında yıllardır kullandığımız bir klinik var. İyi doktorlar, iyi teçhizat. Oraya götürürüz. Yirmi beş dakikalık yoldur."</p>

  <p>Toyota'nın yanında durmuş dürbünle çiftliği gözetleyen Devlin, "Bir şeyler oluyor," dedi. "Sollazo ile Mori, Ryan'ı evden çıkardılar. Arabaya yerleştiriyorlar. Aralarında ayakta tutmaya çalışıyorlarmış gibi."</p>

  <p>"Ver bakayım." Dillon dürbünü aldı. "Barry ve Kathleen de biniyorlar. Haydi, bize de arkalarından gidelim."</p>

  <p>Köyde bir telefon kulübesi vardı ama telefon bozuktu. Hannah'ın Ferguson'la konuşması gerekiyordu ve riski göze almalıydı. <span class="t14">Loyalist</span>'e dönüp odasına çıktı. Dış hatta çıkmak için dokuzu, sonra da Savunma Bakanlığından Ferguson'un numarasını çevirdi.</p>

  <p class="p11"><span class="t12">V</span></p>

  <p><span class="t3">K</span>evin Stringer ise o sırada büroda hesaplara bakıyordu ve uzun bir numara tıkırtısı dikkatini çekmişti. Santral telefonunu açtı.</p>

  <p>"Tümgeneral Ferguson, Başmüfettiş Bernstein konuşuyor."</p>

  <p>Stringer karşıda bir sesin, "Ben Ferguson. Neler oluyor, başmüfettiş?" dediğini duydu.</p>

  <p>"Down kıyılarında Scotstown'da <span class="t14">Loyalist</span>'te kalıyorum, efendim. Barry ve Sollazo'yu buraya kadar izledik. Limanda bir tekneleri var ve dalış malzemesi getirdiler. Şimdi Ryan'ların kaldıkları Barry'nin Dublin dışındaki yerine gittiler. Dillon ve Devlin onları izliyorlar."</p>

  <p>"Dönmelerini bekliyor musun?"</p>

  <p>"Yarın döneceklerini sanıyorum. Ben bir İngiliz turisti olarak kalıyorum burada."</p>

  <p>"Tanrı aşkına, kendine iyi bak."</p>

  <p>"Her zaman bakmaz mıyım?"</p>

  <p>Hannah telefonu kapattı. Stringer bir süre düşündükten sonra Barry'nin Ballyburn'daki numarasını çevirdi. Ama yanıt alamadı. Biraz daha düşündükten sonra çekmecesinden bir <span class="t14">Browning</span> otomatik tabanca çıkardı. Tuvalet aynası önünde oturan Hannah hafif bir ses duyup arkasına baktığında, açılmış olan kapı önünde Stringer'in elinde tabancayla durmakta olduğunu gördü.</p>

  <p>"Başmüfettiş demek? Ne işler çeviriyorsun bakalım, hanımefendi?"</p>

  <p>&nbsp;</p>
</body>
</html>
