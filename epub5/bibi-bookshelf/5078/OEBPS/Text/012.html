<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <table class="Temel-Tablo table-style-override-1" id="table-1">
    <colgroup>
      <col />
    </colgroup>

    <tbody>
      <tr>
        <td>
          <p class="p10"><span class="t9">NEW YORK-İRLANDA-LONDRA</span></p>

          <p class="p10"><span class="t9">WASHİNGTON-İRLANDA</span></p>

          <p class="p10"><span class="t9">1955</span></p>

          <p class="p10"><span class="t10">h</span></p>
        </td>
      </tr>
    </tbody>
  </table>

  <h1 class="h11" id="sigil_toc_id_1"><a id="ncx1424"></a>YEDİ</h1>

  <p><span class="t3">P</span>aolo Salamone, avukatı Marco Sollazo ile çimenlerin üzerinde yürüyordu. Sicilyalı adlarına karşın ikisi de Amerika'da doğup büyümüşlerdi. Bütün benzerlikleri bundan ibaretti.</p>

  <p>Salamone, New York'un Küçük İtalya'sının sokaklarından yetişmişti ve normal mafya yolunu izlemişti. Önce çocuklardan biri, bir Piccioti'ydi ve zamanla ilerlemiş, saygınlık kazanmıştı. Üç kere cellatlık yapması Don Antonio Russo ailesine özel katil <span class="t14">-sicario-</span> olarak girmesini sağlamıştı. Aralarında uyuşturucu ticaretinin de bulunduğu birkaç küçük suç için iki kere cezaevinde yatmıştı. İki yıl önce Don Antonio'nun rakiplerinden birini temizlerken devriye gezen bir polis, beklenmedik bir anda olay yerinde belirmişti. Aralarındaki silahlı mücadelede Salamone bacağına bir kurşun yemişti. Ama ne yazık ki, kendi kurşunu da kadın olan polis memurunu öldürmüştü. Ömür boyu yerine yirmi beş yıla mahkûm olması avukatı Don Antonio'nun yeğeni Marco Sollazo'nun becerisiydi. Salamone'nin Ossinindg Cezaevinden Green Rapids'e naklinin nedeni hastabakıcılık kursunu bitirmiş olması ve bu nedenle Green Rapids Hastanesinde daha yararlı olacağının düşünülmesiydi. Marco Sollazo otuz beş yaşında, asık yüzlü, yakışıklı bir adamdı. Kara saçları arkaya taranmıştı, üzerinde çizgili bir Armani takım elbise, boynunda kolej kravatı vardı. Groton ve Harvard Hukuk Fakültesi ürünü olan genç adam Don Antonio için bir gurur ve neşe kaynağıydı.</p>

  <p>"Marco, bana davamın yeniden görülme şansı olduğundan söz etmiştin. Kazayla adam öldürme. Şimdi de bana daha yirmi üç yıl burada yatabileceğimi söylüyorsun."</p>

  <p>"Elimden geleni yapıyorum," dedi Marco. "Güç bir durum."</p>

  <p>"Eh, ben de elimden geleni yapıyorum. Aile hakkında çok şey biliyorum ama kalkıp konuşmuyorum."</p>

  <p>"Paolo; Don Antonio'nun böyle konuşmandan hoşlanacağını hiç sanmıyorum."</p>

  <p>Paolo aceleyle, "Hey, beni yanlış anlama," dedi. "Ben vaftiz babama asla ihanet etmem. Ama burada biraz yardımı olsa iyi olurdu."</p>

  <p>"Biliyorum. Her yolu deneyeceğim. Don'un etkinliği büyüktür. Kim bilir?"</p>

  <p>Salamone avukatının kolunu çekiştirdi.</p>

  <p>"Ya sana esaslı bir şey verirsem? Çok esaslı hem de."</p>

  <p>"Neymiş bu esaslı şey, ha?"</p>

  <p>Çimenliğin her yanında tutuklular ve ziyaretçileri dolaşıyordu. Salamone, Sollazo'yu kenara çekip bir sıraya oturttu. Beyaz saçlı altmış altmış beş yaşlarında bir adamı gösterdi. Adamın yanındaki kara saçlı genç kadın da yirmi beş yaşlarında vardı.</p>

  <p>"Adı Liam Kelly. Kadın da yeğeni Jean Kelly. Green Rapids Hastanesinde ameliyat hemşiresi."</p>

  <p>"Ee?"</p>

  <p>"Adam on yıl önce Pleasantville'de banka soyarken bir polisi öldürdüğü için yirmi beş yıla mahkûm. Onunla Ossining'de tanıştım, sonra bir kalp krizi geçirdi ve buraya naklettiler. Ben de birkaç ay sonra geldim. Burada iyi bir tesisimiz var, ama Green Rapids çok özel bir yerdir. Bir sorun olduğu zaman hastayı oraya göndeririz."</p>

  <p>"Anlatmak istediğin nedir?"</p>

  <p>"Geçen ay bir kriz geçirdi. Bunlar o bildiğimiz İrlandalılardan değiller. Kuzeylilerin o garip aksanıyla konuşuyorlar. Her neyse, adamın sağlığı iyi değil ve ateşi var. Onu özel odada seruma bağlamışlardı, ben de gece nöbetinde olduğumdan kontrol için yanına uğruyordum."</p>

  <p>"Eee?"</p>

  <p>"Ateşi çıktığında çılgınca şeyler anlatıyordu. <span class="t14">Irish Rose</span> diye bir gemiden, geminin nerede battığından ve altınları kendisinden başka bilen olmadığından söz edip duruyordu."</p>

  <p>Uzun bir sessizlik oldu. Sollazo'nun kaşları çatılmıştı.</p>

  <p>"Altının nerede olduğunu bilen tek kişi mi? Öyle mi dedi?"</p>

  <p>"Evet."</p>

  <p>"Peki, sen bundan ne anlam çıkardın?"</p>

  <p>Salamone keyiflenmişti.</p>

  <p>"Cezaevi kütüphanesine gittim. Burada esaslı bir bilgisayar ağımız vardır. <span class="t14">Irish Rose</span> adını yazdım ve turnayı gözünden vurdum."</p>

  <p>"Anlat," dedi Sollazo.</p>

  <p>"1985 sonbaharında <span class="t15">New York Times</span>'da bir yazı vardı. İngiltere'nin kuzeybatı kıyılarında elli beş milyon sterlinlik külçe altın taşıyan bir kamyon kaçırılmış. Polisin soruşturmasından anlaşıldığına göre kamyon <span class="t14">Irish Rose</span> adlı bir feribotla denize açılmış."</p>

  <p>"Sonra?"</p>

  <p>"Gemi ortadan yok olmuş, ama can yelekleri ve geminin enkazı İrlanda kıyılarına vurmuş. Hikâyenin sonu."</p>

  <p>"Bu işin ardında kimin olduğundan söz edilmemiş mi?"</p>

  <p>"Hayır."</p>

  <p>"İlginç," dedi Sollazo. "Gel, yürüyelim biraz."</p>

  <p>Yürüyerek Kelly ile yeğeninin baş başa oturdukları sıranın önünden geçtiler. Kız başını kaldırınca Salamone, "Merhaba, Liam," dedi.</p>

  <p>"Nasılsın, Paolo?"</p>

  <p>Sollazo ile Salamone geçtiler. Aksanı İrlandalıdan çok Amerikalıya yakın olan Kathleen Ryan, "Kimdi o, Michael Amca?" diye sordu.</p>

  <p>"Paolo Salamone. Hastanede hastabakıcı. Ortak bir şeyimiz var. İkimiz de bir polis vurmaktan yirmi beş yıl yatıyoruz. Sen nasılsın bakalım?"</p>

  <p>"İyiyim. Hastanede çok çalışıyorum."</p>

  <p>"Hâlâ yaşamında bir erkek yok mu?"</p>

  <p>"Dertli iş." Kız gülümsedi.</p>

  <p>"İyi ki Green Rapids'deki işi bulmuşum. Hiç olmazsa seni düzenli olarak görebiliyorum."</p>

  <p>"Daha ne kadar? On beş yıl mı?"</p>

  <p>Ryan başını salladı. "Yaşamını böyle boşa harcayamazsın, Kathleen." Sinirlenmişti. Ayağa kalktı.</p>

  <p>"Tanrım, nasıl da öylesine aptallık ettim. Küçük bir kasaba bankası, dedim. İşten bile değildi, sonra köşeden o polis çıktı."</p>

  <p>"Böyle şeyler her zaman olabilir."</p>

  <p>"Tanrı'ya şükürler olsun ki, sen kaçıp kurtulabildin."</p>

  <p>Ryan bir sigara yaktı.</p>

  <p>"Sigara içmemen gerektiğini biliyorsun," dedi Kathleen.</p>

  <p>"Green Rapids Cezaevindeki yaşamımı bir iki yıl uzatmak için mi?" Ryan acı acı gülümseyip sigarayı yere attı. "Peki. Sözünü dinleyeceğim. Haydi, gel, seni kapıya kadar geçireyim."</p>

  <p>Aynı yöne doğru giden insanlar arasında kız Salamone ile Sollazo'yu da görmüştü. Kapıya gelince durakladılar. Ryan yeğenini yanağından öptü.</p>

  <p>"Geldiğin için teşekkür ederim."</p>

  <p>"Cumaya görüşürüz."</p>

  <p>Kız dışarı çıkıp arabasına yürüdü. Kapısını açarken Sollazo'nun gümüş rengi bir Porsche'ye doğru yürümekte olduğunu gördü. Adam kızdan yana şöyle bir bakıp başını çevirdi. Kathleen her nedense çok huzursuzlanmıştı, arabasına binip hızla uzaklaştı oradan.</p>

  <p>Sollazo bir an kızın arkasından baktıktan sonra cep telefonundan bürosunu aradı. Sekreterine.</p>

  <p>"Rosa, dosyalarda <span class="t15">New York Times</span>'da çıkan İngiltere'nin kuzeyinde bir soygun ve <span class="t14">Irish Rose</span> adlı bir geminin batışı hakkında bir rapor olup olmadığını araştır," dedi.</p>

  <p>"Peki, efendim, başka?"</p>

  <p>"Londra'daki adamlarımız da oradaki gazeteleri araştırsınlar. Oradaki haberler daha ayrıntılıdır. Çok acele."</p>

  <p>"Hemen bakarım."</p>

  <p>"Don Antonio ile yemeğe gidiyorum."</p>

  <p>"Long Island'daki evde mi?"</p>

  <p>"Hayır, Trump Kulesindeki dairesinde. İngiltere'den haber alınca oraya fakslayabilirsin."</p>

  <p>"Olur."</p>

  <p>Sollazo arabayı sürerken düşünüyordu. Altın fiyatlarının tırmanışı gözönüne alınırsa, 1985'in elli beş milyon sterlinlik külçe altını şimdi iki katı ederdi.</p>

  <p class="p11"><span class="t12">V</span></p>

  <p><span class="t3">K</span>athleen Ryan, Green Rapids Hastanesindeki odasında soyunup duşa girdi. Bir saate kadar gece nöbetine başlayacak, sabah altıya kadar ameliyathanede çalışmaya hazır olarak bekleyecekti. Ama işini sevdiği ve iyi yaptığı için buna aldırış ettiği yoktu.</p>

  <p>Amcası yargılanıp mahkûm olduktan sonra yeğenine bir yaşam kurması için ısrar etmiş ve Kathleen de beş yıllık bir eğitimden geçmişti. Ossining'de çok kötü günler yaşamıştı. O berbat yerdeyken amcasını pek fazla görememişti. Kalp hastalığı bir bakıma iyi olmuştu. Green Rapids'de uygulanan rahat rejim, ziyarete daha fazla izin veriyordu ve kent hastanesinde bir iş bulmak da çok şeyi değiştirmişti. Ama amcasını orada görmek genç kızı üzüyordu. Bu adam <span class="t14">IRA</span>'ya ve hatta kimi zaman İngiliz ordusuna karşı çıkıp zaferler kazanılan o büyük günlerdeki insanın sadece gölgesiydi.</p>

  <p>Kathleen kurulandı, kısa kesilmiş saçlarını kuruttu, üniformasını giydi. Saçlarını tararken aynadaki güçlü yüzüne ve kara gözlerine baktı. Aynadaki bu kız on dört yaşındayken bir <span class="t14">elbombas</span><span class="t14">ı</span>yla iki <span class="t14">IRA</span> üyesini, on altısındayken de tabancayla Bert Fox adında bir adamı öldürmüştü. Her şeyi yeniden hatırladı. Göller Bölgesi, o ıssız yol, kamyonu ele geçirişleri, Martin Keogh ve <span class="t14">Irish Rose</span>'daki o son ve vahşi karşılaşma. Hatırlamayla birlikte içinde o eski heyecan canlanmıştı.</p>

  <p>"Bu iş burada bitmemeli," diye yüksek sesle söylendi. "Orada daha on beş yıl çürüyemez."</p>

  <p>Umutsuzluğa kapılınca oturdu, masasının alt çekmecesinden bir evrak çantası çıkardı. Çantada içinde elli bin dolar bulunan büyük bir zarf vardı. Bu parayı Michael Amcasıyla acil durumlar yaşayabilecekleri düşüncesiyle dişinden tırnağından artırıp biriktirmişti. Amcası Ossining'den Green Rapids'e nakledildiğinden beri Kathleen onun kaçabileceği umudunu hiç kaybetmemişti. Hatta Ossining'de amcasıyla hücre arkadaşlığı etmiş bir sahte evrak düzenleyicisini New York'ta bulmuş, kendisinden tanesi bin dolara iki sahte İrlanda pasaportu almıştı. Şimdi de pasaportları çıkarıp inceledi. Amcası Daniel Forbes, kendisi de Nancy Forbes'di. Ancak yönetimin yumuşaklığına rağmen Green Rapids'de güvenliğin çok sıkı olduğunu anlayınca parayı boşuna harcadığını farketmişti.</p>

  <p>Şimdi pasaportlardan fotoğraflara bakarken iki yabancıyla karşı karşıyaydı sanki.</p>

  <p>"Kathleen Ryan'a ne oldu acaba?" diye hafifçe söylendi.</p>

  <p>O anda kapı açıldı ve bir hemşire başını uzatıp baktı. "Hazır mısın, Jean?"</p>

  <p>"Geliyorum."</p>

  <p>Kathleen çantayı kapatıp çekmeceye yerleştirdi, dışarı çıktı.</p>

  <p class="p11"><span class="t12">V</span></p>

  <p><span class="t3">D</span>on Antonio Russo yetmiş yaşında ve şişman bir adamdı. Uzun, beyaz saçları mağrur ve etli yüzünden arkaya doğru taranmıştı. Her zamanda istediğini elde edebilmiş bir insandı. Sollazo, Trump Kulesindeki dairenin geniş salonuna girerken yaşlı adam bastonuna dayanıp doğruldu.</p>

  <p>"Seni gördüğüme sevindim, Marco," dedi. Kucaklaştılar. "Bir kadeh şampanya içer misin?"</p>

  <p>Don Antonio parmaklarını bir uşağa doğru şaklattı.</p>

  <p>"Ha, sana bir faks geldi. Bürondan bir gece olsun rahat vermezler mi sana?"</p>

  <p>"Özür dilerim, amca. Bu oldukça önemli bir iş. Bakabilir miyim?"</p>

  <p>"Elbette."</p>

  <p>Sollazo çalışma odasına gitti, faksı bulup okudu. Sonra salona döndü, şampanyasını alıp Russo'nun karşısına oturdu.</p>

  <p>"İşten konuşabilir miyiz?"</p>

  <p>"Her zaman."</p>

  <p>"İyi."</p>

  <p>Sollazo, Salamone ile aralarında geçen konuşmayı iletti. Sallazo'nun konuşması bitince Don, "İlginçten de öte," dedi. "Peki, ya fakslar."</p>

  <p>"<span class="t15">New York Times</span>'in haberini daha ayrıntılı olarak doğruluyorlar. Gazetelerde sık sık olduğu gibi olaylar biraz farklıysa da, genel olarak aynı şeyi yazmışlar. Elli milyon sterlinlik külçe altın taşıyan bir kamyon İngiltere'nin Göller Bölgesinde kaçırılmış. Küçük bir çocuk, olay yerine yakın eski iskeleye yanaşmış <span class="t14">Irish Rose</span> adında bir feribotun tayfaları tarafından kovalandığını söylemiş. Daha sonra tanıma uygun bir kamyonun ana yoldan feribota doğru gitmekte olduğunu da görmüş."</p>

  <p>"Ee?"</p>

  <p>"Altın kamyonunun feribotla denize açıldığı anlaşılıyor."</p>

  <p>"Sonra ne olmuş?"</p>

  <p>"Hikâye burada son buluyor. Birkaç gün sonra <span class="t14">Irish Rose</span> adı taşıyan bir tahlisiye sandalı enkazıyla can yelekleri County Down kıyılarına vurmuş."</p>

  <p>"Anlıyorum." Don Antonio kaşlarını çattı. "Ve Salamone, ateşten sayıklayan Kelly'nin geminin battığı yeri bilen tek kişi olduğunu söylediğini duymuş, öyle mi?"</p>

  <p>"Evet."</p>

  <p>"Ve bu altının değerinin elli milyon sterlin olduğunu söyledin?"</p>

  <p>"Evet, ama o on yıl önceydi. Altın fiyatları çok yükseldi. Şu anda yüz milyon sterlin eder."</p>

  <p>"Bu miktar para her zaman ilginçtir."</p>

  <p>Sollazo, "İyi bir kurtarma gemisiyle bu tür işler günümüzde çok basittir diye düşündüm," dedi.</p>

  <p>"Tabii geminin yerini biliyorsan... Üstelik yetkililer bunu bilmiyorlar."</p>

  <p>Don Antonio düşündü. Sonra başına salladı.</p>

  <p>"Bu Kelly kimin için çalışıyordu acaba? Sadece bir soygun muydu, yoksa <span class="t14">IRA</span> falan mı?"</p>

  <p>"Düşünülebilecek bir nokta," dedi Sollazo.</p>

  <p>"Birkaç yıl önce <span class="t14">IRA</span> ile bir alışverişim olmuştu. Sicilya bağlantısı aracılığıyla onlara silah sağladık. Kurmay başkanları Barry diye biriydi, Jack Barry."</p>

  <p>"Şu sıralar <span class="t14">IRA</span> ile barıştan başka bir şeyden söz edilmiyor," dedi Sollazo. "Gerry Adams, Beyaz Saray'da <span class="t14">Sinn Fein</span> partileri adına konuşuyor."</p>

  <p>"Ne çıkar bundan?" dedi Don.</p>

  <p>"Barry yaşlı bir tilkidir. Eğer bu işi bilen biri varsa, o da Barry'dir. Dublin'deki özel telefon numarası masamın üst sağ gözündeki adres defterimde olacak. Bir ara bakalım."</p>

  <p class="p11"><span class="t12">V</span></p>

  <p><span class="t3">D</span>ublin'de Jack Barry şöminenin başında oturup sıkkın bir halde gazeteye göz gezdirirken telefon çaldı.</p>

  <p>"Barry."</p>

  <p>"Bay Jack Barry, sen misin? Eski bir dost arıyor. Don Antonio Russo."</p>

  <p>"Aman Tanrım," dedi Barry. "Sizin için ne yapabiliriz?"</p>

  <p>"Birbirimiz için desek daha doğru olur, Bay Barry. Ciddi bir işten söz ediyorum. <span class="t14">Irish Rose</span> adının sizce bir anlamı var mı?"</p>

  <p>Barry yutkundu. "Olmalı mı?"</p>

  <p>"Adının Kelly olduğunu söyleyen biri var. Ateşle yatarken geminin nerede battığını bilen tek kişi olduğunu sayıklayan biri. Buna ne derdiniz?"</p>

  <p>"İlgilenirdim."</p>

  <p>"Güzel. Burada ikimiz için de kârlı olabilecek bir iş var sanırım. Aynı zamanda avukatım olan yeğenim Marco Sollazo sizi yarın ziyaret edecektir."</p>

  <p>"Kendisini heyecanla bekleyeceğim."</p>

  <p>Don Antonio telefonu kapattı. "Green Rapids Cezaevinde iyi bir adamımız var mı?"</p>

  <p>"Çok iyi biri var."</p>

  <p>"Hemen telefon et. Kelly'nin fotoğrafını acele istiyoruz. Sonra havaalanına telefon et, <span class="t14">Gulfstream</span>'i hazırlamalarını söyle. Gece yarısına. İrlanda'da saatler dört saat ileri olacağından Barry, öğleye doğru görebiliriz."</p>

  <p>"Elbette, amca."</p>

  <p>"Şimdi yemeğe bakalım." Don Antonio gülümsedi. "Birden iştahım açılıverdi."</p>

  <p class="p11"><span class="t12">V</span></p>

  <p><span class="t3">E</span>rtesi gün Barry, çalan kapısını açıp da karşısında Marco Sollazo'yu görünce saat öğleye yaklaşıyordu.</p>

  <p>"Bay Barry?"</p>

  <p>"Bay Sollazo olmalısınız sanırım."</p>

  <p>"Evet."</p>

  <p>"Ceketimi giyene kadar içeri buyrun. Evin halini mazur göreceğinizi umarım, tek başıma yaşıyorum da. Karım geçen yıl öldü."</p>

  <p>Marco Sollazo küçük salona geçti. İçerde bir kanape, iki koltuk, bir şömine, çeşitli yaşlarda çocukların yer aldığı aile fotoğrafları vardı. Az önce tanıştığı sırtına hırkasını geçirmiş altmış yaşındaki sevimli adam görüntüsüne uyan şeylerdi bunlar; ancak adam o zorlu yıllarda <span class="t14">IRA</span>'nın kurmay başkanlığını yapmıştı.</p>

  <p>Barry sırtında yağmurluğu ve başında kasketiyle geldi.</p>

  <p>"Parkta biraz yürürüz, sonra Cohan'ın Barında içki içip bir iki lokma atıştırırız."</p>

  <p>"Nasıl isterseniz."</p>

  <p>Barry holdeki askıdan şemsiyesini aldı. "Her olasılığa karşılık. Burası İrlanda."</p>

  <p>Yeşil parmaklıklar ardındaki parka girdiler.</p>

  <p>"Eviniz konuşmak için güvenli değil mi?" diye sordu Sollazo. "Dinleniyor musunuz?"</p>

  <p>"Ne münasebet. İngiliz Gizli Servisi, İrlanda Haberalma Servisi Dublin Özel Birimi bunu bir zamanlar denediler. Benim uzmanlarım haftada bir gelip evi temizlerlerdi. Amcanız da herhalde aynı önlemleri almıştı."</p>

  <p>"Hâlâ da alır."</p>

  <p>"Eh, ben artık <span class="t14">IRA</span>'nın kurmay başkanı değilim." Gülümsedi. "Artık barış zamanı geldi diyorlar, Bay Sollazo."</p>

  <p>"Artık <span class="t14">IRA</span> yok mu yani?"</p>

  <p>Barry bir kahkaha attı.</p>

  <p>"Eğer buna inanırsanız, her şeye inanırsınız. Yerimde başka bir kurmay başkanı var, komuta yapımız değişmedi. Sizin başkanınızın ve İngiltere başbakanının biraz pahalıya öğrendikleri gibi, silahlarımızı teslim etmeye hiç niyetimiz yok."</p>

  <p>"Evet, başkan cuma günü Londra'ya gittiğinde başlıca konunun sizlerin silah maddesini kabul etmemeniz olacağını gazetelerde okumuştum."</p>

  <p>"Mosmor kesilene kadar konuşabilirler, ama bunun bizim üzerimizde hiç etkisi olmaz. Ne olursa olsun, biz silahlarımızı teslim etmeyiz."</p>

  <p>"Bu barış sürekli olmayacak mı sizce?"</p>

  <p>"Daha önce hiç olmamıştır."</p>

  <p>Parktan içeri girdiklerinde yağmur başlamıştı. Barry şemsiyesini açtı.</p>

  <p>"Size yağacağını söylemiştim. Her neyse, biz işimize bakalım."</p>

  <p>Sollazo cebinden Green Rapids'deki adamının bir gece önce gönderdiği fotoğrafı çıkardı.</p>

  <p>"Bu adamı tanıyor musunuz?"</p>

  <p>"Elbette. Michael Ryan. Bir zamanlar <span class="t14">Loyalist</span>lerin ünlü bir tetikçisiydi."</p>

  <p>"Son on yıldır Amerika'daki bir cezaevinde olduğunu duymak sizi şaşırtır mı?"</p>

  <p>Barry gülümsedi.</p>

  <p>"Buna şaştım işte. 1985'te ortadan yok olmuştu ve ne olduğunu bir türlü anlayamamıştım. Ne yapmış?"</p>

  <p>"Banka soyarken bir polis öldürmüş. Yirmi beş yıla mahkûm."</p>

  <p>"Zavallı. Şimdi altmış beşinde olmalı. Bundan sonra güneş ışığını görme olasılığı da yoktur herhalde."</p>

  <p>"Öyle. On beş yıl yattıktan sonra cezasının indirilmesi için başvurabilir, ama o zaman da seksen yaşında olacak. Polis öldürdüğü için bu tür bir şansı da yok aslında."</p>

  <p>"Şimdi hangi adı kullanıyor?"</p>

  <p>"Liam Kelly. Kalbinden rahatsız olduğu için Ossining'den Green , Rapids'e naklettiler. Oranın tıbbi tesisleri çok iyi, ayrıca kentte esaslı bir de hastane var. Hastanede hemşire olan yeğeni adamı sık sık ziyaret ediyor. O da Jean Kelly adını kullanıyor. Onu gördüm. Ufak tefek, çirkin de olsa hoş bir kız. Siyah saçlı. Yirmi beş yaşında falan olmalı."</p>

  <p>"Kathleen Ryan. Yeğenidir. Bunca yıl sonra işe bak."</p>

  <p>Yağmur birden arttığından Barry Sollazo'nun koluna girdi.</p>

  <p>"Şuraya sığınalım hele. <span class="t14">Irish Rose</span> hakkında söyleyeceklerinizi merak ettim doğrusu."</p>

  <p>Sollazo sözünü bitirince Barry bir süre kaşlarını çatıp düşündü. Sonra, "Bana neden geldiniz?" diye sordu.</p>

  <p>"Sadece iş için," dedi Sollazo. "O altınlar bugünün fiyatlarıyla yüz milyon sterlin eder."</p>

  <p>"Ve siz de buna sahip olmak istiyorsunuz."</p>

  <p>"Açık konuşayım. Amcam bu işin <span class="t14">IRA</span>'dan sizinle bizim aramızda ortak bir iş olabileceğini düşünüyor. Yarı yarıya. Bundan daha adil ne olabilir? Eğer barış başarısızlığa uğrarsa elli milyonluk altın size epey silah alır, dostum."</p>

  <p>"Elbette ve doğru olanı yapma içgüdüsüne sahip amcanız da sizi doğru yere gönderdi. Ama düşündüğünüz nedenle değil."</p>

  <p>"Bunu açıklamanız gerekir sanırım."</p>

  <p>"<span class="t14">Irish Rose</span> konusunu Ryan kadar ben de biliyorum."</p>

  <p>"Bu nasıl olabilir?"</p>

  <p>"Ryan'ın bir iş çevirdiğini biliyordum, hatta bunun altın olabileceğini duyunca adamlarımdan Martin Keogh adını verdiğimiz birini örgütüne soktum."</p>

  <p>"Gerçek adı bu değil mi?"</p>

  <p>"Değil. En iyi adamlarımdan biridir. Ryan'ın yanındaydı ve soygunda yer aldı. <span class="t14">Irish Rose</span> battığında o da oradaydı."</p>

  <p>"Anlatın," dedi Sollazo. "Her şeyi anlatın bana."</p>

  <p class="p11"><span class="t12">V</span></p>

  <p><span class="t3">D</span>aha sonra Cohan'ın Barında biralarını içip sandviçlerini yerken Sollazo, "ilginç bir hikâye," dedi.</p>

  <p>"Bu Keogh hâlâ ortalarda mı?"</p>

  <p>"Bir bakıma öyle sayılır. <span class="t14">IRA</span>'dan birkaç yıl önce ayrıldı ve serbest çalışmaya başladı. Herkes için çalışmıştır sanırım: Eski <span class="t14">KGB, FKÖ</span> ve hatta İsrailliler için bile."</p>

  <p>"Şimdi nerede?"</p>

  <p>"İngiliz Haberalmasında."</p>

  <p>"Bu çok şaşırtıcı bir şey ama."</p>

  <p>"İngilizler 1972'de terörizmle mücadele ve gerçekten pis işleri yapmak için çok gizli bir örgüt kurdu. Başında Tümgeneral Charles Ferguson adında biri var. Sadece başbakana karşı sorumludur. Onun için konuyu bilenler arasında bu örgüte <span class="t14">Ba</span><span class="t14">ş</span><span class="t14">bakan</span><span class="t14">ı</span><span class="t14">n Özel Ordusu</span> denilir."</p>

  <p>"Keogh, Ferguson için mi çalışıyor yani?"</p>

  <p>"Evet. Ferguson'un sağ kolu. Yaşlı tilki üç yıl önce onu şantajla işe aldı. Geçmişini unutmayı önerdi. <span class="t14">IRA</span>'nın şimdiye bir etkisi olmayacaktı. Ekibinde öyle birine ihtiyacı vardı. Hırsızı hırsıza yakalatmak yani."</p>

  <p>"Peki, bu Keogh'un gerçek adı ne?"</p>

  <p>"Dillon, Sean Dillon. Gününde en korkulan adamımdı."</p>

  <p>Parkta geri dönerlerken Sollazo, "Esaslı adammış bu Dillon," dedi. "Ama bize yardım edeceğini hiç sanmam."</p>

  <p>"Ona ihtiyacımız yok. Olay hakkında her şeyi anlatmıştı bana, ben de şimdi size anlattım işte."</p>

  <p>"Peki Reid, Londra'daki adamı öldüren kişi yani, o hâlâ ortalarda mı?"</p>

  <p>"Ulster'de cinayetten yatıyor."</p>

  <p>"Bir şey daha var. Sözünü ettiğiniz bu <span class="t15">Ordu Konseyi</span>. Onlar da altını elde etmek isteyeceklerdir herhalde."</p>

  <p>"Elbette. <span class="t14">Loyalist</span>ler barış konuşmalarının gidişatından hiç memnun değiller. Kendilerinin satıldıklarını hissediyorlar. Militan unsurlar tüm bunların sonunda bir savaş görüyorlar. Altın kendilerine çok yararlı olur, ihtiyaç duydukları silahları satın alabilirler."</p>

  <p>"Siz de bundan hoşlanmayacağınıza göre bu girişimde bize katılırsınız sanırım."</p>

  <p>"Şu anda bunu resmen yapamayız, izin verirseniz anlatayım. Kimseye güvenemezsiniz, güvenemeyecekleriniz arasında <span class="t14">Sinn Fein</span> ve <span class="t14">IRA</span> da vardır. Şimdi kurmay başkanına yaklaşacak olsam, o bunu <span class="t15">Ordu Konseyi</span> ile konuşmak zorunda kalır ve olay bir anda dışarı sızar."</p>

  <p>"Anlıyorum. Peki, ne öneriyorsunuz?"</p>

  <p>"Konuştuklarımız şimdilik aramızda kalsın."</p>

  <p>Barry gülümsedi. "Sakın benim paranın peşinde olduğumu sanmayın. Para benim için önemsizdir, davam ise her şeydir. Siz <span class="t14">Irish Rose</span>'un yerini Ryan'dan öğrenin, sonrası için sakin bir araştırma yeterli. Küçük bir tekne, enkazın orada olduğunu doğrulayacak bir dalgıç falan."</p>

  <p>"Sonra?"</p>

  <p>"Sonrası size kalmış. Sahte bir deniz araştırması seferi düzenleyebileceğinizden eminim. Altınlar çıkarılırken dünyaya sunulacak bir vitrin." Sırıttı. "Size güveniyorum."</p>

  <p>Evin yanında siyah bir limuzin, arabanın yanında da kırık burunlu, sert yüzlü bir adam duruyordu. Üzerinde lacivert bir sürücü üniforması vardı. "Sürücüm."</p>

  <p>"Ve görünüşüne bakılırsa korumanız."</p>

  <p>"Giovanni Mori."</p>

  <p>Sollazo, Barry'nin elini sıktı. "Benim için bir zevk oldu. Efsanelerle karşılaşmaktan hoşlanırım, Bay Barry. İnsan buna o kadar az fırsat buluyor ki... Sizi arayacağım."</p>

  <p>Sollazo arabaya girdi, Mori kapısını kapatıp direksiyona geçti. Yola çıktıklarında.</p>

  <p>"İyi gitti mi, sinyor?" diye sordu.</p>

  <p>"Çok iyi. Havaalanına, Giovanni. New York'a dönüyoruz."</p>

  <p>Sollazo arkasına yaslanıp gözlerini kapattı, Barry'nin anlattığı her şeyin tek tek üzerinden geçti.</p>

  <p class="p11"><span class="t12">V</span></p>

  <p><span class="t3">S</span>ollazo bir kere daha Trump Kulesindeki daireye geldiğinde New York'ta saat akşamın dokuzuydu..</p>

  <p>Don Antonio gümüş saplı bastonuna dayanarak Sollazo'nun anlattıklarını dinledi. Sonra.</p>

  <p>"Müthiş bir hikâye," dedi. "İşe devam ediyor muyuz?"</p>

  <p>"Elbette. Kârlı bir girişim. İlk adım bu Ryan'dan <span class="t14">Irish Rose</span>'un yerini öğrenmek olacak."</p>

  <p>"Tamam, ama adamın bir çıkarı olmazsa benimle neden işbirliğine yanaşsın ki?"</p>

  <p>"Onu cezaevinden çıkarabilir misin?"</p>

  <p>"Sanmam. Polis öldürdüğünü unutma."</p>

  <p>Don başını salladı.</p>

  <p>"Bir kedinin derisini yüzmenin çeşitli yolları vardır. Bir şey bulacağından eminim, ayrıca Salamone de orada. Çok değerli olabilir. Bu işi senin yetenekli ellerine bırakıyorum. Haydi, şimdi birer kadeh şarap içelim. Başkan da Londra'yı ziyaret ediyormuş anladığım kadarıyla."</p>

  <p>&nbsp;</p>
</body>
</html>
