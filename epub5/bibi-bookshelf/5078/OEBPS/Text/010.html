<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BEŞ</title>
</head>

<body>
  <h1 class="h11">BEŞ</h1>

  <p><span class="t3">K</span>eogh ertesi sabah sekizde kalktığında hava daha da kötüleşmiş görünüyordu. Şimdi bataklık yoğun bir sisle kaplıydı ve sağanak halinde yağmur yağıyordu.</p>

  <p>Adam çay hazırlayıp tıraş oldu. Pencere pervazı üzerinde bulduğu küçük portatif radyoyu açıp <span class="t14">BBC</span> haberlerini buldu. Hava durumu başladığında dikkatle dinledi. İrlanda denizinde rüzgâr üç ile dört kuvvetinde esecekti, hava sisli ve yağmurluydu.</p>

  <p>Daha kötüsü de olabilirdi. Keogh çayını bitirip giyinmeye başladığında dışarda bir araba sesi duydu. Ayakkabılarını giyip pencereye gittiğinde Kathleen'in Ford'dan indiğini gördü.</p>

  <p>Çengelden ceketini alarak kapıyı açtı. Neşeli bir sesle, "Yine pis bir sabah," dedi.</p>

  <p>"Doğru dürüst bir kahvaltı etmen gerektiğini düşündük. Seni almaya geldim."</p>

  <p>"Bak bu çok iyi işte." Keogh arabaya girdi. "Ama önce iskelenin ucuna kadar gidelim. Durumu bir yakından görmek istiyorum."</p>

  <p>"Tamam."</p>

  <p>Kız kamyoneti iskeleye soktu, ucuna varmadan hemen önce durdu. Keogh inip korkuluktan aşağı baktı. Kız da yanına gelmişti.</p>

  <p>"Şu anda bir metre kadar su var," dedi Keogh. "Sular çekiliyor olmalı."</p>

  <p>"Kötü mü bu?"</p>

  <p>"Feribot iskeleye yanaşamaz. Belki saat on buçuğa doğru yükselir." Denize doğru baktı. "Bu lanet sis olmasaydı. <span class="t14">Irish Rose</span> orada bir yerde bekliyor olabilir ama biz göremiyoruz." Birden gülümseyip kızın omzunu sıktı. "Boş ver. Her şey yolunda gidecek. İçimden bir ses öyle diyor. Haydi, şimdi kahvaltıya gidelim,"</p>

  <p class="p11"><span class="t12">V</span></p>

  <p><span class="t3">I</span><span class="t14">rish Rose</span>'da Muller dümendeydi ve gerçekten de bir mil kadar açıkta bekliyorlardı. Tully ile Dolan köprüdeydiler.</p>

  <p>"Lanetler olsun bu havaya," dedi Dolan. "Hiçbir şey görünmüyor." Tully'ye döndü. "İptal edildi mi?"</p>

  <p>"Ne münasebet! Benim üstüme kaptan olmadığını bilirsin. Hayır, suyun yükselmesini bekleyip kıyıya yaklaşacağız. Hiçbir şey o kamyonu ele geçirmeme engel olamaz. Hiçbir şey!"</p>

  <p>Dönüp kaptan köşküne girdi. Keogh ile Ryan saat on buçukta yine samanlıkta silahları gözden geçiriyorlardı. Keogh diz kılıflı <span class="t14">Walther</span>'i aldı.</p>

  <p>"Bunu alabilir miyim? Böyle ikinci bir kozum olmasından hep hoşlanmışımdır."</p>

  <p>"Buyur al."</p>

  <p>Keogh tabancayı cebine koydu. "Yola çıkmadan hemen önce yerine yerleştiririm."</p>

  <p>"Diğerleri büyük valizde olacak," dedi Ryan. "Valizi kamyonla getireceğim."</p>

  <p>"Tully dostumuzu etkilemek için mi?"</p>

  <p>"Tam üstüne bastın."</p>

  <p>Kathleen kapıdan başını uzattı.</p>

  <p>"Ben Benny'yi alıp Ford'la Marsh End'e gidiyorum. Koyunlarının birkaçını kaybetmiş, o yana gitmiş olabileceklerini düşünüyor."</p>

  <p>"Tamam," dedi Ryan. "Ama <span class="t14">Irish Rose</span>'u görürseniz yaklaşmayın. Martin ile ben az sonra Land Rover'le geleceğiz."</p>

  <p>"Orada görüşürüz öyleyse."</p>

  <p class="p11"><span class="t12">V</span></p>

  <p><span class="t3">K</span>athleen, Ford'u evin yanında bıraktı, Benny ile bataklıklar arasındaki yola girdiler. Hâlâ yağmur yağıyordu ve hava çok sisliydi. Birden sağdan koyun melemeleri geldi. Benny durup dinledi, sonra gülümseyerek cüssesinden beklenmeyen bir hızla yürümeye başladı. Kathleen de ardından yürüdü.</p>

  <p>Beş koyun bellerine kadar suyun içinde kalmışlardı. Benny gülerek suya girdi, birini kolunun altına kıstırıp kuru toprağa çıkardı. Kathleen, "Ben iskeleye kadar yürüyeceğim," dedi Benny ötekileri çıkarmak için suya girerken.</p>

  <p>Kathleen sisle sarılı bir halde yürürken bir yerlerde köpek havladı ve aniden iskelenin ucuna bağlı olan <span class="t14">Irish Rose</span> belirdi önünde. Sular henüz tam yükselmediği için rampa indirilmemişti ve on iki yaşlarında bir çocuk durmuş gemiyi seyrediyordu. Bir elinde oltası, yanıbaşında da küçük köpeği vardı.</p>

  <p>Geminin kıçında <span class="t14">Irish Rose</span> yazıyordu ve çocuk onu daha yakından görmek için teknenin yanına kadar gitmişti. Tam o anda Tully küpeştenin üzerinden atladı.</p>

  <p>"Seni piç kurusu, ne istiyorsun bakayım?" diye bağırdı.</p>

  <p>Çocuğu ceketinin önünden yakalayıp tartaklarken Kathleen koştu.</p>

  <p>"Bırak çocuğu!"</p>

  <p>Kathleen, Tully'ye bir yumruk salladı, şaşıran Tully elini kaldırınca çocuk arkasında köpeğiyle koşa koşa uzaklaştı oradan. Tully kızın bileğini yakaladı.</p>

  <p>"Sensin demek?"</p>

  <p>"Bırak beni."</p>

  <p>Kız adamın yüzüne bir tokat indirdiği sırada Dolan ve Fox göründüler. Kahkahalarla gülüyorlardı.</p>

  <p>"Çok ateşli bu, kaptan. Biraz terbiye ister. Yapabilecek misin, yoksa biz de yardıma gelelim mi?"</p>

  <p>Kız bir tokat daha atınca Tully çileden çıktı.</p>

  <p>"Seni küçük orospu Ben şimdi sana gösteririm."</p>

  <p>Kızın iki bileğini kavrayıp kendisine çektiği anda vahşi bir çığlık duyuldu ve Benny koşarak geldi. Tully'yi arkasından kavrayıp yere attı, sonra kıza döndü.</p>

  <p>"Sen git şimdi."</p>

  <p>Tully kalkıp Benny'nin sırtına bir yumruk indirdi. Benny kolunu geriye doğru savurdu ve adamı bir daha yere devirdi. Tully, "Dolan, buraya gel!" diye bağırdı.</p>

  <p>Dolan ile Fox iskeleye atladılar. Fox'un elinde demir bir çubuk vardı. Dolan'ın yumruğu Benny'nin yüzünde patladı ama bir etkisi olmadı. Benny'nin göğsüne indirdiği yumruk adamı yere serivermişti.</p>

  <p>"Yapma!" diye bağırdı Kathleen.</p>

  <p>Fox demiri sallayarak üzerlerine atıldı. Benny darbeyi sol koluna yemesine karşın Fox'un bileğini yakalayıp bükünce adam demiri elinden atmak zorunda kaldı. Benny sonra yüzüne indirdiği bir tokatla Fox'u yere serdi.</p>

  <p>"Benny, dikkat!" diye bağırdı Kathleen.</p>

  <p>Tully ayağa kalkmış, demiri almıştı. Benny'nin kafasına salladıysa da, Benny tam zamanında döndüğünden darbeyi omzuna yedi. Demiri Tully'nin elinden kaptı, ellerini adamın boynuna dolayıp havaya kaldırdı. Bir silah sesi duyuldu, ardından Keogh ile Ryan sisler arasından çıktılar.</p>

  <p>"Benny, hayır!" diye bağırdı Ryan.</p>

  <p>Benny durakladı, Tully'yi bir an havada tuttu, sonra ağır ağır yere indirdi. Tully yere çöküp başını dizlerine dayadı.</p>

  <p>"Ne oldu?" diye sordu Ryan.</p>

  <p>Kathleen olanları anlattı. Keogh, "Demek bir çocuk gemiyi gördü," dedi. "Peki ne çıkar bundan? Daha sonra bir anlam taşıyabilir ama şimdi önemli değil."</p>

  <p>"Ben de aynı fikirdeyim." Ryan, Benny'ye döndü. "Aferin, Benny, Kathleen'i korudun. Haydi artık çiftliğe dön." Kıza bakıp başını salladı. "Sen de. Biz burayı düzene sokarız."</p>

  <p>"Özür dilerim, Michael Amca."</p>

  <p>"Senin bir suçun yok, yavrum. Bu pisliklerle iş yaparsan böyle olur."</p>

  <p>Kathleen, Benny'nin elinden tutup yürüdü. Tully, Dolan ve Fox ayağa kalkmışlardı.</p>

  <p>"Bok herifler," dedi Ryan. "Haydi, kendimi kaybedip hepinizi öldürmeden binin geminize."</p>

  <p>Tully kaptan köşkünde harita masası başında oturmuş, tayfası da kendisini çevrelemişti. Ryan.</p>

  <p>"Sizinle konuşmamın tek nedeni size ihtiyacım olmasıdır," dedi.</p>

  <p>"Saat dört buçukla beş arasında kamyonla burada olacağız. Denize açılmaya hazır olun, anlaşıldı mı ?"</p>

  <p>Tayfalar huzursuzca kıpırdandılar. Tully, "Tamam, hazır olacağız," dedi.</p>

  <p>"Sen William ve Mary'ye casusluk etmeye geldin," dedi Ryan. "Bay Keogh söyledi. Bunu neden yaptın bakalım?"</p>

  <p>"Kaygılanmıştım. Her şeyin yasal olduğundan emin olmak istedim."</p>

  <p>"Eğer Kilalla yolunda bir şeye kalkışırsan beynini patlatırım. Anladın mı?"</p>

  <p>"Evet."</p>

  <p>"Tamam, biz şimdi gidiyoruz, siz de zamanında yola çıkmaya hazır olun."</p>

  <p>Ryan ardında Keogh'la birlikte çıkıp aşağı indi, iskeleye atladı.</p>

  <p>"Ne diyorsun?" diye Keogh sordu.</p>

  <p>"Yolun yarısına gelmeden bizi boğazlamaya kalkışacaklardır."</p>

  <p>"Bu seni rahatsız etmiyor mu?"</p>

  <p>"Neden etsin ki? Seni neden yanıma aldım sanıyorsun!"</p>

  <p>Dolan, "O koca maymun kimdi?" diye sordu. "King Kong mu?"</p>

  <p>"Bilmiyorum." Tully boynunu ovuşturdu. "Ölmek üzere olduğumu sandım bir an."</p>

  <p>"Şimdi ne olacak?" diye sordu Fox.</p>

  <p>"Bekleyeceğiz. Söyleneni yapacağız. Bir şeyi unutma. Denize açıldığımızda King Kong gemide olmayacak. O zaman görüşürüz."</p>

  <p class="p11"><span class="t12">V</span></p>

  <p><span class="t3">K</span>eogh saat üçe birkaç dakika kala samanlıkta, motosikletin yanında meşin ceketi giyiyordu. Sağ ayak bileğine sardığı kılıfın kordonlarını bağlayıp <span class="t14">Walther</span>'i yerine yerleştirdi. Susturuculu tabancasını da ceketinin altına, beline soktu. Artık yola çıkmaya hazırdı.</p>

  <p>Kathleen blucin ceket ve pantolon giymişti, .25'lik <span class="t14">Colt</span>'u iç cebindeydi. Ryan silahları yerleştirdiği valizi bir kere daha kontrol ettikten sonra kapatıp Ford kamyonetin arkasına yerleştirdi.</p>

  <p>Sonra dönüp Mary Power'i kucakladı. Benny'nin elini tuttu.</p>

  <p>"Biz şimdi gidiyoruz, Benny, anladın mı?"</p>

  <p>"Evet, Michael Amca."</p>

  <p>"Sen Mary Teyze'nin dediklerini yapacaksın."</p>

  <p>"Olur, Michael Amca."</p>

  <p>"Sen iyi bir çocuksun." Michael Ryan, Kathleen ile Keogh'a dönü.</p>

  <p>"Gitme zamanı geldi," dedi. "Gerçek anı geldi artık."</p>

  <p class="p11"><span class="t12">V</span></p>

  <p><span class="t3">K</span>eogh yağmur altında Montesa'yı sürerken, işte tıpkı denemelerdeki gibi oluyor, diye düşündü. Ford yan yola saptı, bir yana yanaşıp durdu. Ryan arkada valizi indiriyordu. <span class="t14">AK Tüfekleri</span>nden dipçiği katlanmış birini aldı, Keogh'un yanına geldi, meşin ceketin fermuarını indirip silahı içeri soktu.</p>

  <p>"Haydi yoluna, evlat."</p>

  <p>Keogh motora gaz verdi, on beş saniyede seksen mil sürate çıktı ve üç dakikada yol sapağına vardı. O da yana çekilip beklemeye başladı. Yan tarafında <span class="t11">"SHELBY ET</span> <span class="t11">İ</span><span class="t11">THALAT"</span> yazılı yeşil beyaz kamyon göründüğünde Keogh telsizini açtı.</p>

  <p>"Kartal Bir, Kartal İki'yi arıyor. Hedef yolda."</p>

  <p>Bir çatırtı oldu. "Kartal İki, mesaj alındı. Gelebilirsin."</p>

  <p>Keogh telsizi kaldırdı, motora gaz verdi ve kamyonun arkasından yola çıktı. Bir iki saniye kamyonu izledi, sonra yana geçip, elini kaldırarak selam verdi, dönemeci geçip gözden kayboldu.</p>

  <p class="p11"><span class="t12">V</span></p>

  <p><span class="t3">K</span>amyon sürücüsü arkasındaki bölmede oturan iki güvenlik memuruna, "Kaçığın biri," dedi. Her ikisi de lacivert sivil elbise giymişlerdi ama omuz kılıflarında birer <span class="t14">Browning</span>'leri vardı.</p>

  <p>Biri, "Yakında bir kaza geçirip geberir," dedi. "Bunların sonu genelde böyledir."</p>

  <p>"Eh, bu kendi bileceği bir şey," dedi arkadaşı. "Birer fincan kahve içelim biz."</p>

  <p>Termosu açtığı sırada ilerden boğuk bir patlama sesi duyuldu, havaya bir duman sütunu yükseldi.</p>

  <p>"O da neydi?" dedi sürücü, köşeyi dönüp sapağa giden yola girdiler. Keogh bir tarlanın açık kapısından içeri girdi, motosikletten atlayıp ayakta durmasını sağlayan demiri indirdi. Silah valizi duvarın dibindeydi ve Kathleen yol kenarında yüzüne sahte kan sürüyor, Ryan da Ford'un arkasına koşuyordu. Bir an sonra boğuk bir patlama oldu, kamyonet alevler içinde kaldı. Ryan koşarken daha büyük bir patlama duyuldu, havaya kara dumanlar yükseldi.</p>

  <p>Altın kamyonu köşeyi döndü ve dehşet verici sahne karşısında durdu. Keogh, <span class="t14">AK</span>'sini çıkarıp dipçiğini açtı ama buna gerek yoktu. Ryan, <span class="t15">Howler</span>'i çıkarmış düğmelerine basıyordu.</p>

  <p>"Kapı!" diye bağırdı Keogh'a.</p>

  <p>Keogh yan kapıya koştu, kola asıldı ve kapı açıldı. Sürücüyü ve arkasındaki iki kişiyi gördü. Biri silahını çekmişti bile. Ryan bayıltıcı el-bombasını fırlattı. O kadarı yeterliydi. Bir an sonra sersemlemiş olan sürücüyü ve iki güvenlik memurunu dışarı çekip duvarın arkasına sürüklediler, sonra plastik kelepçelerle ellerini ayaklarını bağladılar. Kathleen ayağa fırlamış, yüzündeki kanları siliyordu.</p>

  <p>Ryan, "Aferin, Oskar'ını aldın," dedi.</p>

  <p>Kamyonun arka kapılarını açıp altın külçelerinin kutularına baktı. Sonra silahla dolu valizi alıp kamyonun sürücü yerine yerleştirdi.</p>

  <p>"Haydi, Martin, bir an önce git," dedi.</p>

  <p>Keogh silahın namlusunu katlayıp meşin ceketin içinde yerleştirdi. "Yürü bakalım, kızım," dedi.</p>

  <p>Kathleen motosikletin arkasına atlayıp erkeğe sarıldı. Onlar uzaklaşırlarken Ryan nakliye aracının motorunu çalıştırdı, geride yanan kamyonu ve baygın üç adamı bırakarak oradan uzaklaştı. Yerel bir çiftçinin steyşın arabasıyla olay yerinden geçmesi için daha yarım saat gerekecekti.</p>

  <p>Keogh ve Kathleen motosikletle Marsh End'e varıp iskeleye çıktıklarında <span class="t14">Irish Rose</span> rampasını indirmişti. Tully, Dolan ve Fox'la güvertede bekliyordu. Keogh motosikleti doğruca gemiye sokup bir kenara park etti. Kathleen'le Keogh indiler. Keogh birkaç saniye içinde tüfeği çıkarmıştı.</p>

  <p>"Ona gerek yok," dedi Tully. "Oldu mu?"</p>

  <p>"Rüya gibi."</p>

  <p>"Nerede peki? Buradan gitmemiz gerek. Makinalar çalışıyor."</p>

  <p>"Sakin ol. Şimdi gelecek. Sen git ve her şeyi bir daha kontrol et."</p>

  <p>Tully istemeye istemeye dönerken Keogh, Kathleen'e gülümseyerek bir sigara yaktı.</p>

  <p>"Başardık, Kate, başardık."</p>

  <p>Kız inanılmayacak derecede heyecanlıydı. "Biliyorum, Martin, ama Michael Amca nerede?"</p>

  <p>"Geliyor. O kamyon Montesa kadar hızlı değildir."</p>

  <p>Yeşil beyaz araç sisler arasından ancak yirmi dakika sonra çıktı, gemiye bindi. Frenleri çeken Ryan güverteye atladı.</p>

  <p>"Hapı yutuyordum az daha. Lanet motor stop etti."</p>

  <p>Dolan ve Bert Fox tekerlekleri güverteye bağlıyorlardı.</p>

  <p>"Ne oldu?" diye sordu Kathleen.</p>

  <p>"Otomatik bir durdurma sistemi var. <span class="t14">Elbombas</span><span class="t14">ı</span>nın etkisinden çalışmış olmalı."</p>

  <p>"Artık gidelim, Tanrı aşkına!" diye Tully köprüden seslendi. Ryan elini salladı.</p>

  <p>"Ne zaman istersen."</p>

  <p><span class="t14">Irish Rose</span> haliçten ayrılıp karayı geride bırakarak sisler arasına girdi. "Başardık," dedi Ryan.</p>

  <p>"Hem de nasıl." Keogh bir sigara uzattı. "Sadece çözümlenmesi gereken bir şey daha var."</p>

  <p>"Neymiş o?"</p>

  <p>"Kilalla yolunun tam neresinde saldıracaklar?"</p>

  <p>"Eh, onu çözümlemenin en iyi yolu onları etkilemektir. Tüfeğini çıkar, ben de çıkaracağım. Sürekli yanımızda taşıyacağız."</p>

  <p>"Benim de tabancam cebimde," dedi Kathleen.</p>

  <p>"Tanrı aşkına, sen bu işe karışma, kızım. Bunu Martinle bana bırak."</p>

  <p>Ryan kamyona döndü, valizi açıp öteki tüfeği çıkardı. Sonra bacağına dayayarak küpeşteye yürüdü. Geminin arkasında iki yanda iki tahlisiye sandalı ve dıştan takma motorlu sarı plastikten şişme bir bot vardı.</p>

  <p>"Kıyıya kaçak mal çıkarmak için işe yarar," dedi Ryan. "Motor epey iyi görünüyor. Yeni sayılabilir."</p>

  <p>"Tully'yi tanıyorsam çalıntıdır."</p>

  <p>"Şimdi ne yapacağız?" diye Keogh sordu.</p>

  <p>"Ona biraz zaman tanı. Hele birkaç mil açılalım, sonra konuşuruz."</p>

  <p>Ryan kaptan köşküne bakınca Tully'nin aşağıya bakmakta olduğunu gördü. Gülerek el salladı. Kaptan köşkünde Muller dümendeydi. Tully harita masası başında oturuyor, Dolan da yanında duruyordu. Grant ve Fox aşağıda makina dairesindeydiler.</p>

  <p>"Ellerindekini gördün mü?" diye sordu Dolan.</p>

  <p>"Evet, <span class="t14">AK</span>'ler."</p>

  <p>"Onlarla bizi paramparça edebilirler."</p>

  <p>"Biliyorum. Biz bu yüzden daha kurnaz olacağız. Tabancanı harita çekmecesine sakla, Muller'inkini de, sonra Fox ile Grant'a da kendi silahlarını makine dairesinde bir yere saklamalarını söyle. Ben benimkini cebimde tutacağım."</p>

  <p>"Ama anlamıyorum."</p>

  <p>"Bak, denize açılana kadar bizi rahat bırakacağı anlaşılıyor. Bir süre sonra beni görmeye gelecek. Öyle silahlı olduğu sürece bir şey yapamayız. Hepimizin üzerimizi arayacak ve bir şey bulamayacaktır."</p>

  <p>"Senden başka."</p>

  <p>"Ryan gemideki tek silahın benimki olduğunu düşünebilir."</p>

  <p>Dolan kuşkulu görünüyordu. Tully adamı iteledi. "Git haydi. Benim rota çizmem gerek."</p>

  <p>Dolan çıkınca Muller, o koyu aksanlı İngilizcesiyle, "Demek Kilalla'ya gideceğiz?" dedi.</p>

  <p>"Eh, güneye dönemeyiz. Ryan aptal değil. Bir süre ne olduğunu anlayana kadar Count Down kıyılarına doğru gideceğiz."</p>

  <p>"Ellerindeki silahlarla bu iş güç olabilir."</p>

  <p>"Sen biraz fazla kaygılanıyorsun," dedi Tully. "Başaracağız ve söz veriyorum şöyle ya da böyle o kamyonu ellerinden alacağım."</p>

  <p class="p11"><span class="t12">V</span></p>

  <p><span class="t3">R</span>yan harekete geçmeden bir saat bekledi. "Tamâm," dedi sonra.</p>

  <p>"Kathleen sen kamyonun içinde kal, Martin'le ben gidip kötü adamlarla bir konuşalım."</p>

  <p>"Bir fincan çay için neler vermezdim."</p>

  <p>"Eğer silah valizinin yanına bakarsan kocaman bir termos bulacaksın. Mary Power'in armağanı. Yanında da bir teneke kutu dolusu sandviç var."</p>

  <p>"Michael Amca, sen harikasın. Her şeyi düşünmüşsün."</p>

  <p>"Bu kere değil. Mary Power'e şükret." Keogh'a döndü. "Haydi bakalım, Martin, gerçek anı geldi."</p>

  <p>Tully geldiklerini görünce bir an merdivenden çıkarken Ryan'ı öldürmeyi düşündü, ama Keogh'un geride kalıp silahını kaldırarak onu koruduğunu görünce bu fikrinden hemen vazgeçti. Ryan yukarı çıktı, silahını Tully, Dolan ve dümendeki Muller'e çevirdi.</p>

  <p>"Günaydın," dedi. Sonra, "Gelebilirsin, Martin!" diye aşağı seslendi. Keogh bir an sonra yanındaydı.</p>

  <p>"Merhaba, Tully. Kulağın nasıl bakalım?"</p>

  <p>Tully öfkeyle baktı Keogh'a. "Daha iyi olmuştur."</p>

  <p>"Buna üzüldüm işte."</p>

  <p>"Üzerlerini ara," dedi Ryan.</p>

  <p>Keogh, Muller'le Dolan'ın üzerlerini aradı. Tully'nin cebindeki <span class="t14">Smith Wesson</span>'u buldu.</p>

  <p>"Çok yaramazmışsın," dedi Ryan. "Beni şaşırttın doğrusu."</p>

  <p>"Ben kaptanım," dedi Tully. "Başka ne beklersin?"</p>

  <p>"Senden her şeyi beklerim. Öteki ikisi neredeler?"</p>

  <p>"Grant ve Fox makina dairesindeler."</p>

  <p>"Onları da ziyaret eder ve bu domuz teknesini bir gözden geçiririz."</p>

  <p>"Nasıl isterseniz." Tully omuzlarını silkerek konuşma borusuna gidip düdük çaldı. Fox'tan yanıt gelince.</p>

  <p>"Bay Ryan makine dairesine bakmak istiyor, aşağıya geliyoruz," dedi.</p>

  <p>"Aferin," dedi Ryan. "Gidelim haydi." Dolan'a bakıp başını salladı. "Sen de."</p>

  <p>Kaptan köşkünün altındaki güvertede dar bir koridor, iki yanda birer kapı vardı. Kapılardan birinin üstünde "Tuvalet" yazıyordu. Keogh kapıyı açınca tuvalet, evye ve bir duş gördü. "Bu bütün gemi için mi?"</p>

  <p>"Hayır, benimki ayrıdır," dedi Tully. "Kamaramın yanında. Kaptan köşkünün altında."</p>

  <p>"Bu kapılar?"</p>

  <p>"Tayfa kamaraları."</p>

  <p>Keogh kapıları açtı ve darmadağınık ranzalarla karşılaştı.</p>

  <p>"Bu ne koku böyle! Bu gemide kimse yıkanmaz mı?"</p>

  <p>Tully çok kızmıştı ama ağzını açmadı. "Makina dairesi nerede?" diye sordu Ryan.</p>

  <p>"Koridorun sonunda."</p>

  <p>"Tamam, ikiniz öne geçin bakalım."</p>

  <p>Tully uçtaki kapıyı açınca makina gürültüsü birden arttı. Bir merdivenden indiler. Grant ve Fox pistonları yağlıyorlardı. Tully, "Her şey yolunda mı?" diye sordu.</p>

  <p>Grant, "Bu yaşlı kemik yığınında ne kadar yolunda olabilirse, o kadar işte," dedi.</p>

  <p>Keogh seslendi. "Eller havaya, çocuklar."</p>

  <p>Ryan silahını kaldırınca onlar da yüzlerini asarak ellerini kaldırdılar. Keogh üzerlerini aradı.</p>

  <p>"Temiz."</p>

  <p>"İyi," dedi Ryan. "Dönelim öyleyse."</p>

  <p>&nbsp;</p>
</body>
</html>
