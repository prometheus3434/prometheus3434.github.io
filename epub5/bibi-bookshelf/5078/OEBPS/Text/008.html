<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>ÜÇ</title>
</head>

<body>
  <h1 class="h11">ÜÇ</h1>

  <p><span class="t3">G</span>lasgow ekspresi fazla kalabalık değildi. Keogh bir köşe masada Kathleen'in karşısına oturdu. Ryan da onun karşısına geçti ve hemen çantasını açıp bir dosya çıkardı, okuma gözlüğünü burnunun ucuna takıp çalışmaya başladı.</p>

  <p>Kız, el çantasından <span class="t15">The Midnight Court</span> kitabıyla bir İrlandaca sözlük çıkardı. Garip bir kız, diye düşündü Keogh. Pencereden bakarken kendisinin onun nefret ettiği her şey olduğunu bilirse tepkisinin ne olacağını düşündü: bir Katolik ve bir <span class="t14">IRA</span> askeri. Doğrusu bu gerçek ortaya çıktığında kıyamet kopacaktı.</p>

  <p>Londra'dan ayrıldıktan bir saat sonra bir kabin memuru çay, kahve, sandviç ve gazeteyle doldurduğu tekerlekli bir tepsiyle çıkageldi. Kızla Keogh çay istediler. Keogh, Times ve Daily Mail de alıp ondan sonraki saatini haberleri okuyarak geçirdi.</p>

  <p>İrlanda'da fazla bir şey olmamıştı. Shankill'de bir Protestan'ın öldürülmesine misilleme olarak Falls Road'da iki Katolik'in öldürülmesi üzerine Derry'de patlayan bir bomba altı dükkânı yerle bir etmişti. Crossmaglen'de bir askeri helikoptere ateş açılmıştı. <span class="t14">Ulster</span>'de dedikleri gibi sıradan bir gündü işte.</p>

  <p>Times'ın yarısına gelmişti ki, <span class="t15">"TANRIM, DAHA NE KADAR SÜRECEK?"</span> başlıklı bir yazıya rastladı. Emekli bir parlamento üyesi İrlanda'da on altı yıllık kanlı savaşın bitmesi gerektiğine inanıyordu. Kendince çözüm, İngiliz Milletler Topluluğunda bağımsız bir <span class="t14">Ulster</span>'di. Politikacılar bile bu konuda ne kadar saf olabiliyorlardı.</p>

  <p>Keogh gazeteyi kapattı, bir sigara yakıp arkasına yaslandı ve kızı seyretmeye başladı. Kathleen sık sık sözlüğe bakıyordu. Başını kaldırınca adamın gülümsemekte olduğunu gördü. Hemen kaşları çatıldı.</p>

  <p>"Komik bir şey mi var?"</p>

  <p>"Fazla değil. Biraz güçlük çekiyor gibisin."</p>

  <p>"Kolay değil. Öğrenmeye başlayalı sadece üç ay oldu. Burada anlaması oldukça zor bir cümle var."</p>

  <p>Mükemmel İrlandaca konuşan Keogh kıza yardım edebilirdi, ama dili bildiğini kabul etmek büyük bir hata olurdu. İrlanda dilini konuşanlar Milliyetçiler ve Katoliklerdi. Bu kadar basit işte.</p>

  <p>Ryan dosyayı çantasına yerleştirmiş, arkasına yaslanıp gözlerini kapatmıştı.</p>

  <p>"Çok yorgun görünüyor," dedi Keogh.</p>

  <p>"Çok çalışıyor. Davamız onun için her şey demek."</p>

  <p>"Sen de öylesin sanırım."</p>

  <p>"Bu yaşamda bir şeye inanmak gerek."</p>

  <p>"Sana bunu ailenin ölümü mü sağladı?"</p>

  <p>"Ölümü değil, Martin, katledilmesi."</p>

  <p>Buna yanıt yoktu. Olamazdı da. Kızın yüzü bembeyazdı, gözleri öfke doluydu.</p>

  <p>"Sakin ol, kızım, sakin ol," dedi Keogh. "Kitabını oku haydi."</p>

  <p>Kendisi de <span class="t15">Daily Mail</span>'i alıp okumaya başladı. Yarım saat sonra kabin memuru çay ve sandviç getirdi. Ryan hâlâ uyuyordu.</p>

  <p>"Bırakalım uyusun," dedi kız.</p>

  <p>Yemeklerini sessizce yediler. Keogh sonra bir sigara yaktı.</p>

  <p>"On altı yaşındasın, Kate," dedi. "Önünde uzun bir hayat var. İrlanda'ya barış gelirse ne yapmak istersin?"</p>

  <p>"Bak, onu iyi biliyorum. Ben oldum olası hemşire olmak istemişimdir, bombadan sonra hastanede geçirdiğim günlerden beri. Üç ay hastanede yattım. Hemşireler çok iyiydiler."</p>

  <p>"Hemşirelik, ha? Ama bunun için sınavlar vermek gerek ve sen okulda bile değilsin."</p>

  <p>Kız yine o sert kahkahalarından birini attı.</p>

  <p>"İşte şimdi çok yanıldın, bayım. Çoğu öğrenci bitirme sınavını on altı yaşında verir. Ben benimkini on dört yaşında verdim. Genelde ileri düzey sınavları on sekizinde verilir. Ben benimkini İngiliz Edebiyatı, Fransızca ve İspanyolcadan dört ay önce verdim. Dil konusunda çok yetenekliyimdir. Eğer istersem artık üniversiteye gidebilirim ve henüz on altı yaşındayım."</p>

  <p>"Gidecek misin?"</p>

  <p>Kız omuzlarını silkti.</p>

  <p>"Yapacak daha önemli işlerim var. Şu ânda önemli olan mücadelemizdir. Martin, artık sus da kitabımı okuyayım."</p>

  <p class="p11"><span class="t12">V</span></p>

  <p><span class="t3">T</span>renden Camforth'da indiler. İstasyon ıssızdı ve hava yağmurluydu.</p>

  <p>Ryan saatine baktı. "Kırk dakikaya kadar <span class="t15">Barrow-in-Furness</span>'e bir tren var. Birer fincan çay içelim. İkinizle de konuşmam gerek."</p>

  <p>Kahve boştu, tezgâhın ardında sadece yaşlı bir kadın vardı. Kathleen çayları alıp bir tepsiyle getirdi.</p>

  <p>"Bu istasyon bir zamanlar yirmi dört saat çalışırdı," dedi. "Buharlı lokomotifler birbiri ardından geçip giderlerdi." Başını salladı. "Her şey değişti artık."</p>

  <p>"Bölgeyi iyi tanır mısın?" diye sordu Keogh.</p>

  <p>"Evet. Yıllar boyunca pek çok kez geldim Göller Bölgesine. Daha dört hafta önce buralardaydım."</p>

  <p>Yeğeni gerçekten şaşırmış görünüyordu. "Bunu bilmiyorum, Michael Amca."</p>

  <p>"Sen Dublin'e gittiğimi sanıyordun. Ama ben buraya işleri yoluna koymaya gelmiştim. Bilmediğin başka şeyler de var ve şimdi artık onları anlatma zamanı geldi."</p>

  <p>"Anlat bakalım," dedi Keogh.</p>

  <p>Ryan, Londra'da inceledikleri haritayı çıkarıp açtı.</p>

  <p>"İşte kıyıdaki Ravenglass. Oraya epey dönemeçli bir yolla varılıyor. Yirmi beş mil kadar. Marsh End, Ravenglass'ın beş mil güneyindedir."</p>

  <p>"Ee?" dedi Keogh.</p>

  <p>"Ravenglass'ın yanında dağlara doğru uzanan şu vadiyi görüyor musun? Eskdale derler oraya. Orada arkadaşım diyebileceğin insanlar var."</p>

  <p>"Ama bunu bana hiç söylememiştin," diyen Kathleen şaşırmıştı.</p>

  <p>"Şimdi söylüyorum işte. Bak, anlatayım. Kuzenim Colin Power, Eskdale'li bir İngiliz çiftçinin kızı Mary ile evlenmişti. Colin, County Down'da ırgatlık yapardı, ama Mary'nin anne ve babası ölünce Eskdale'deki çiftlik karısına kalmıştı."</p>

  <p>"Oraya taşındılar demek?"</p>

  <p>"Evet. Yirmi yıl önce. Colin'in yeğeni küçük Benny de yanlarındaydı. Benny'nin doğuştan bir sakatlığı vardı beyninde. Anne ve babası onu bir yere yerleştirmek istedilerse de, kendi çocuğu olmayan Mary oğlanı alıp büyüttü."</p>

  <p>"Şimdi Eskdale'deler öyleyse?" dedi Kathleen.</p>

  <p>"Vadinin başında. Issız bir yer Folly's End deniyor oraya. Yağmuru ve rüzgârı çok. Koyunlar gelişmiyorlar."</p>

  <p>Ryan omuzlarını silkti.</p>

  <p>"Colin için fazla geldi. Beş yıl önce kalpten öldü. Çiftliği sadece Mary ile Benny işletiyorlar şimdi."</p>

  <p>"İki kişi için biraz fazla değil mi?" diye sordu Keogh.</p>

  <p>Ryan bir kahkaha attı. "Sen hele Benny'yi gör de."</p>

  <p>O anda yerel tren istasyona girmişti.</p>

  <p>"Haydi, gidelim," diyerek ayağa kalktı. <span class="t15">Barrow-in-Furness</span>'te sadece üç beş kişi inmişti. Bilet memurunu geçip dışarı çıktılar.</p>

  <p>Bir ses, "Michael Amca, buradayım!" dedi.</p>

  <p>Sokağın karşı tarafında bir cip duruyordu ve arabanın yanındaki adam gerçekten olağanüstüydü. En az bir doksan boyundaydı ve geniş omuzlarıyla bir öküz kadar güçlüydü. Başında bir kasket, sırtında dirsekleri yamalı bir ceket vardı. Etli yüzünde çocuksu bir ifadeyle heyecanla koştu.</p>

  <p>"Benim, Michael Amca," dedi yine.</p>

  <p>Michael genci kucakladı.</p>

  <p>"Aferin sana, Benny. Teyzen iyi mi?"</p>

  <p>"Çok iyi.</p>

  <p>Sizi bekliyor." Güçlükle, ağır ağır konuşuyordu.</p>

  <p>Ryan, "Bu, yeğenim Kathleen," dedi. "Uzaktan akraba olursunuz."</p>

  <p>Benny kasketini çıkarınca sarı saçları döküldü. Sevinçle gülümseyerek.</p>

  <p>"Kathleen," dedi.</p>

  <p>Kız uzanıp genci yanağından öptü.</p>

  <p>"Tanıştığımıza sevindim." dedi.</p>

  <p>Ryan, Keogh'u tanıştırdı. Benny'nin el sıkışı öylesine kuvvetliydi ki, Keogh'un yüzü acıyla buruştu.</p>

  <p>"Tamam, tamam, sakin ol, evlat." Keogh, Ryan'a döndü.</p>

  <p>"Çiftliği idareyle ne demek istediğini anladım. Bu genç en az on kişinin işini yapıyor olmalı."</p>

  <p>"En az," dedi Ryan. "Gidelim haydi."</p>

  <p>Benny, Ryan ve Kathleen'in valizlerini alıp cipe taşıdı. Ryan, Keogh ve Kathleen'e.</p>

  <p>"Herhangi bir meyhane kavgasında beş kişiyi döver, ama kalbi bir çocuğunki kadar temizdir," dedi. "Bunu unutmayın ve konuşmasını sabırla dinleyin. Kimi zaman konuşmakta güçlük çeker."</p>

  <p>Benny valizleri arkaya yerleştirip ön kapıyı açmak üzere koştu. Yine kasketini çıkarıp Kathleen'e bakarak başını salladı.</p>

  <p>"Gir bakalım, Kate," dedi Keogh. "Koca adamı sevindir. Biz arkada otururuz."</p>

  <p>Üçü arabaya yerleştikten sonra Benny direksiyona geçti, motoru çalıştırdı.</p>

  <p>Ryan, "Oğlan müthiş bir sürücüdür, sakın yanılmayın," dedi Benny'nin omzunu okşadı.</p>

  <p>"Gidelim, haydi. Kamyon iyi durumda mı?"</p>

  <p>Benny başını salladı. "Evet."</p>

  <p>Cip ana yola girince Ryan'ın yeğeni, "Hangi kamyon?" diye sordu.</p>

  <p>"Daha sonra öğrenirsin, kızım. Şimdi arkana yaslan da manzarayı seyret. İngiltere'nin en iyi manzaralarından biridir."</p>

  <p>Kıyı yoluna girdiklerinde yağmur başladı. Ryan, "Burada çok yağmur yağar," dedi. "Dağlarla çevrili olduğu için herhalde."</p>

  <p>Tepeleri bulutlarla kaplı dağlar sağlarında yükseliyordu. Solda azgın dalgalı deniz vardı ve yoğun bir sis de kıyıya yaklaşmak üzereydi. Ryan.</p>

  <p>"Açıklarda Man adası ve onun da ötesinde sevgili İrlandamız var," dedi.</p>

  <p>"Cuma günü için hava tahminlerine baktın mı bilmiyorum," dedi Keogh. "Ama kesin bir şey var, hava epey sert olacak ve <span class="t15">Siemens feribotu</span> epey zorlanacak."</p>

  <p>"Eh, göreceğiz," dedi Ryan.</p>

  <p class="p11"><span class="t12">V</span></p>

  <p><span class="t3">B</span>arrow'dan ayrıldıktan kırk beş dakika sonra sol tarafta sis içinde kaybolan ve denize kadar uzanan bataklıklar başladı. İlerde bir tabela vardı. Ryan, Benny'nin omzuna dokundu.</p>

  <p>Benny arabayı yavaşlattı. "Marsh End," dedi Ryan. "Şöyle bir bakalım, Benny."</p>

  <p>Benny arabayı bir ara yola sokup bataklığın içine doğru sürdü. Sağlarında bir köy evi, sonra da denize yüz metre kadar uzanan bir iskele vardı. Benny motoru kapattı.</p>

  <p>"Burası demek," dedi Keogh.</p>

  <p>"Evet. Sadece Siemens'in yanaşabileceği bir yer."</p>

  <p>"Herhalde. Akıntı çekildi mi, ortalıkta çamurdan ve bataklıktan başka bir şey kalmıyordur."</p>

  <p>Ryan, Benny'nin omzuna vurdu.</p>

  <p>"Gidelim haydi, Benny."</p>

  <p>Eskdale vadisinin üst tarafında dağlar yükselmeye başladığında Benny cipi genişçe bir toprak yola sokup vitesi küçülttü. Her iki yanda gri taştan duvarlar vardı, koyunlar yağmur altında birbirlerine sokulmuşlardı.</p>

  <p>"Çok ıssız bir yer," dedi Keogh.</p>

  <p>Ryan başını salladı.</p>

  <p>"Geçimini sağlamak için çok güç bir yol."</p>

  <p><span class="t11">"FOLLY'S END"</span> yazılı bir tabelaya yaklaşmışlardı.</p>

  <p>"Ve hepsi bu kadar işte," dedi Ryan.</p>

  <p class="p11"><span class="t12">V</span></p>

  <p><span class="t3">B</span>ir dakika sonra açık kapılardan geçtiler, önlerinde iki samanlığı ile çiftlik evi vardı. Benny motoru kapatıp cipten indi. Küçük grup, adamın arkasından yürürken evin kapısı açıldı, siyahlı beyazlı bir çoban köpeği dışarı fırladı. Onun ardından da bir kadın göründü. Üzerinde kalın bir el örgüsü kazak, erkek pantolonu ve ayağında yeşil Wellington botları vardı. Saçları kır, ama yüzü şaşılacak kadar gençti. Kadın kollarını açarken Ryan da ona doğru ilerledi. Kucaklaştılar.</p>

  <p>"İşte kuzenim Mary Power," dedi Ryan.</p>

  <p>Tavanı kirişli olan mutfağın yerleri taştandı, açık olan şöminede gürül gürül bir ateş yanıyordu. Kadın büyük bir tencereden koyun haşlama ve patates servisi yaptıktan sonra sofranın bir ucuna oturdu.</p>

  <p>"Seni gördüğüme çok sevindim, kızım," dedi Kathleen'e.</p>

  <p>"Benim yaşıma geldiğinde insanın pek akrabası kalmıyor."</p>

  <p>"Ben de sizinle tanıştığıma sevindim," dedi Kathleen.</p>

  <p>"Ya siz, Bay Keogh, sizin özelliğiniz nedir bakalım?" diye sordu Mary Power.</p>

  <p>Keogh ağzına bir kaşık yemek atarak gülümsedi.</p>

  <p>"Eh, pek çok şeyi başarabilirim, ama asla sizin gibi yemek yapamam."</p>

  <p>Ryan tabağını itti. Mary Power, "Daha vereyim mi?" diye sordu.</p>

  <p>Ryan başını salladı. "Çay içsem daha iyi olacak sanırım."</p>

  <p>Kadın kalkıp sofrayı toplarken Kathleen de ona yardım etti. Keogh,</p>

  <p>"Durumun ne olduğunu öğrenebilir miyiz?" diye sordu.</p>

  <p>"Yani Mary'nin durumunu merak ediyorsun," dedi Ryan. "Çok basit. Bu işte sonuna kadar benim yanımda. İşler yolunda giderse yüz bin sterlin alacak. Bu da, buraya veda edip County Down'a dönmesi demek olacak."</p>

  <p>Kadın hiçbir tepki göstermeden tabakları taşıdı, sonra çay hazırladı.</p>

  <p>"Her şey yolunda," dedi. "Kamyon arka samanlıkta. Marsh End'deki evi havalandırdım, sobayı yaktım. Birinin orada kalması gerekecek."</p>

  <p>Ryan başını sallayarak uzatılan fincanı aldı. "Kathleen seninle kalsın, Martin'le ben de orada kalırız."</p>

  <p>"İyi." Kadın teneke bir kutudan kek çıkardı. "Bunu tadın bakalım. Kendi elimle yaptım."</p>

  <p>Bir bıçak alıp keki dilimledi.</p>

  <p class="p11"><span class="t12">V</span></p>

  <p><span class="t3">S</span>amanlıkta üzerinde meşin ceket ve kask olan bir motosiklet vardı. Keogh markayı tanımıştı.</p>

  <p>"Bunu nereden buldun, Benny?" diye sordu. "Bir Montesa bu."</p>

  <p>"Bu modeli bilir misin?" diye sordu Ryan.</p>

  <p>"Elbette. İspanyol. Gerektiği takdirde engebeli arazide saatte yarım mil hızla gider."</p>

  <p>"Bu iyi bir şey mi?" diye sordu Kathleen.</p>

  <p>"Eğer dağlık bir yerde çobanlık yapıyorsan," diye anlattı Keogh. "Onunla her yere gidebilirsin."</p>

  <p>Ryan'a döndü. "Bunu Benny'ye mi aldın?"</p>

  <p>"Pek sayılmaz. Ona biraz küçük geliyor. Bizim işimize yarar diye düşündüm. Sonra anlatırım."</p>

  <p>Ryan, Mary'ye döndü. "Şimdi bir de kamyona bakalım."</p>

  <p>Mary, Benny'ye döndü.</p>

  <p>"Göster bakalım, Benny."</p>

  <p>Benny heyecanla başını salladı, samanlığın arkasına koştu, saman balyalarını bir yana savurup gizli bir düğmeye bastı. Ahşap duvar yana kaydı. Samanlığın gizli bölmesinde yeşil ve beyaz renklere boyanmış büyük bir kamyon duruyordu.</p>

  <p>Kamyonun yan tarafında <span class="t11">"SHELBY ET</span> <span class="t11">İ</span><span class="t11">THALAT"</span> yazıyordu. Keogh, "Bu, düşündüğüm şey mi?" diye sordu.</p>

  <p>"Aşıracağımız kamyonun tam bir kopyası."</p>

  <p>"Bunun amacı ne peki?"</p>

  <p>"Sadece bir aldatmaca. Benny bunu bütün kapıları kilitli olarak kıyı yolunda bırakacak. Polis içine girebilmek için bir süre oyalanacaktır. Bu da gerçeğini kaçırmak için ihtiyacımız olduğunda bize fazladan bir süre sağlayacaktır."</p>

  <p>"Çok zekice bir şey. Benny bu işi yapabilir mi?"</p>

  <p>"Benny motorlu olan her şeyle mucizeler yaratır. Aslında Formula Bir sürücüsü olabilirdi ama çok iri."</p>

  <p>Benny sevinçle sallıyordu başını.</p>

  <p>"Pekâlâ, şimdi gidip birer çay içelim, sonra da Benny bizi cepheye götürsün."</p>

  <p class="p11"><span class="t12">V</span></p>

  <p><span class="t3">K</span>ıyı yolu aşağıda, bir koruluğun yanında diğeriyle birleşiyordu. Cip durunca indiler.</p>

  <p>"Demek burası," dedi Keogh.</p>

  <p>"Evet. Cuma öğleden sonra saat dörtte. Nakliye aracı bu kavşağa varıyor. Çok dikkatle inceledim, bana güvenebilirsin."</p>

  <p>"Anlamadığım bir şey var," dedi Keogh.</p>

  <p>"<span class="t15">Howler</span> aletinin kamyonun güvenlik sistemini devre dışı bırakmasını anladım. Ama kamyonu önce nasıl durduracaksın ki?"</p>

  <p>"İyi bir nokta, işte Kathleen orada devreye giriyor." Ryan kolunu kızın beline doladı. "Döndüğümüzde anlatırım."</p>

  <p class="p11"><span class="t12">V</span></p>

  <p><span class="t3">İ</span>kinci samanlık çiftlik aletleriyle doluydu. Bir yanda da eski bir Ford kamyonet vardı.</p>

  <p>Ryan, "Köy yolunda giderken yanan bir kamyonet ve yol kenarında yüzünden kanlar akan bir genç kız görsen ne yapardın? Durur muydun?"</p>

  <p>"Sanırım," dedi Keogh.</p>

  <p>"Onlar da duracaklar işte." Ryan kızı kucakladı. "Oskar'ını kazanma fırsatı, kızım."</p>

  <p>"Sizi düşkırıklığına uğratmayacağım."</p>

  <p>"Bundan eminim. Haydi, şimdi içeri girelim de, planının tümünü yeniden adım adım inceleyelim."</p>

  <p>"Size söylediğim gibi altın külçe dolu araç cuma günü yaklaşık saat dörtte yol kavşağına varacak."</p>

  <p>Hep birlikte mutfaktaydılar. Mary ile Kathleen, Ryan'la masa başında oturuyorlardı. Benny kapıda, Keogh şöminenin yanındaydı.</p>

  <p>Ryan, "Ben Kathleen'i alıp Ford'la olay yerine gideceğim," dedi. "Sen Montesa ile bizi izleyeceksin. Her olasılığa karşılık iki de telsizim var. Biri sende duracak. İki mil kadar ileri gidip aracı bekleyeceksin. Görünce telsizle bana bildireceksin. Sen <span class="t15">Kartal Bir</span>, ben <span class="t15">Kartal</span> <span class="t15">İ</span><span class="t15">ki</span>'yi kullanırım."</p>

  <p>"Sonra ne yapacağım?"</p>

  <p>"Kamyonu geçip yanımıza döneceksin. Ford'u ateşe vereceğiz, Kathleen yol kenarına yatıp rolünü, oynayacak. Aktörlerin kullandıkları o sahte kandan aldım. Onu yüzüne sürecek."</p>

  <p>"Sonra onlar duracaklar ya da biz duracaklarını umuyoruz ve sen de <span class="t15">Howler</span>'le güvenlik sistemini devre dışı bırakacaksın."</p>

  <p>"Dünya ile ilişkileri kesilecek."</p>

  <p>"Ya karşı koyarlarsa?"</p>

  <p>"Sorun değil. Çantamda iki <span class="t14">AK tüfe</span><span class="t14">ğ</span><span class="t14">i</span>, sersemletici <span class="t14">elbombalar</span><span class="t14">ı</span> ve gaz bombaları var. <span class="t14">Semtex</span> ve zaman ayarlı kalem bombalarım da var ama kapılar <span class="t15">Howler</span> sayesinde açılacak nasıl olsa. Çiftlikten ayrılmamızdan on beş dakika sonra Benny sahte kamyonu kıyı yoluna getirip bırakacak ve yayan olarak çiftliğe dönecek."</p>

  <p>"Demek korumaları safdışı bırakacağız. Sonra?"</p>

  <p>"Sen ve Kathleen, Montesa ile Marsh End'deki iskeleye gideceksiniz. Ben de sizi kamyonla izleyeceğim."</p>

  <p>"Neden hepimiz kamyonla gitmiyoruz?" diye sordu Keogh.</p>

  <p>Ryan yine kolunu Kathleen'in beline doladı.</p>

  <p>"Kamyon tehlikeli. Eğer bir aksilik olursa önce kamyonda başlayacaktır. Onun bu işe karışmasını istemiyorum. Eğer bir aksilik olursa, siz <span class="t14">Irish Rose</span>'a eriştiğiniz sürece kaçma imkânınız var demektir."</p>

  <p>"Ne diyorsun, Martin?" diye sordu Kathleen.</p>

  <p>"Epey hareketli bir cuma olacak."</p>

  <p class="p11"><span class="t12">V</span></p>

  <p><span class="t3">K</span>ilburn'da akşam olmasına yakın, Hugh Bell bürosunda, masası başında otururken kapısı açıldı, barmen içeri başını uzattı.</p>

  <p>"Sizi görmek isteyenler var, efendim."</p>

  <p>Barmen birden yana itildi ve lacivert pardösülü iriyarı bir adam içeri girdi. Elleri ceplerindeydi.</p>

  <p>"Buradasın demek namussuz herif."</p>

  <p>"Scully. Ne istiyorsun?" Bell, o anda korkuyla irkildi.</p>

  <p>"Sana eski bir arkadaşı getirdim."</p>

  <p>Adam yana çekildi ve içeri ufak tefek biri girdi. Yüzü süzgün ve dardı, tel çerçeveli gözlük takıyordu. Sırtında açık kahve bir yağmurluk vardı.</p>

  <p>"Bay Reid." Bell'in ağzı kurumuştu.</p>

  <p>"Seni gördüğüme memnun oldum, Hugh."</p>

  <p>Adamın güçlü bir Belfast aksanı vardı.</p>

  <p>"Biraz konuşmamız gerek."</p>

  <p>"Konuşmak mı? Anlamadım."</p>

  <p>"Anlamadın demek?"</p>

  <p>Reid şapkasını çıkarıp masanın başına oturdu.</p>

  <p>"Ve ben <span class="t15">Ordu Konseyi</span> adına tâ Belfast'tan buraya geleyim, ha?"</p>

  <p>"Benden ne istiyorlar ki?"</p>

  <p>Reid eski bir gümüş tabakadan sigara çıkardı. Scully sigarayı çakmağıyla yaktı.</p>

  <p>"Benimle dalga geçme, Hugh. Michael Ryan evvelki yıl İngiltere'nin kuzeybatısında bir altın kamyonunu ele geçirmek için beyinsizce bir plan hazırladı. Sen de işin içinde olduğundan sakın inkâra kalkışma. <span class="t15">Ordu Konseyi</span> bu öneriyi reddetmişti."</p>

  <p>"Doğru," dedi Bell. "Öyle bir şey hatırlıyorum."</p>

  <p>"Benimle dalga geçme dedim, Hugh. Her şey nasılsa ortaya çıkar, söylentilere göre Michael şimdi bu işe kendi başına kalkışıyormuş."</p>

  <p>Hafifçe gülümsedi. "Bu işin aslını bilecek bir kişi varsa o da sensin. Öyle değil mi, Scully?"</p>

  <p>"Elbette, Bay Reid." Scully'nin gülümsemesi korkunçtu.</p>

  <p>Bell başının iyice dertte olduğunu biliyordu, ama bildiği bir şey daha vardı. Bildiklerini açıklaması kendisine bir yarar sağlamazdı. Scully'nin getirilmesi işlerin kötü biteceğinin işaretiydi. Adam boş yere Shankill Kasabı olarak ün yapmamıştı. Bell kararını vererek derin bir soluk aldı.</p>

  <p>"Doğru, konu hakkında biraz bilgim olduğunu inkâr edemem, Bay Reid. Michael geçen gün bana gelip bazı şeylerden söz etti."</p>

  <p>"Ben külçe altın taşıyan bir aracın kaçırılacağını duydum, doğru mu bu?"</p>

  <p>"<span class="t15">Ordu Konseyi</span>ne sunulan özgün planda öyleydi."</p>

  <p>"Ve County Down'da bir yere iletilecekmiş. Bunun neresi olduğunu biliyor musun?"</p>

  <p>"Tanrı bizi korusun, bilmiyorum."</p>

  <p>"Scully!" dedi Reid.</p>

  <p>İriyarı adam cebinden bir <span class="t14">Browning</span> çıkararak ilerledi.</p>

  <p>Bell, "Buna gerek yok," dedi aceleyle.</p>

  <p>"Ryan'ın Londra'da nerede kaldığını biliyorum. Sizi oraya götürebilirim."</p>

  <p>Scully yavaşladı, Reid gülümsedi. "Çok akıllılık ediyorsun, Hugh."</p>

  <p>"Ceketimi alayım."</p>

  <p>Bell yatak odasına gitti, ceketini alıp giydi, sonra öteki kapıyı açıp koridora, oradan da meyhanenin yanındaki sokağa çıktı.</p>

  <p class="p11"><span class="t12">V</span></p>

  <p><span class="t3">F</span>olly's End'de çalan telefonu Mary Power açtı. Mutfağa gelip Ryan'a, "Seni istiyorlar. Bay Bell," dedi.</p>

  <p>Ryan koridora çıkıp telefonu kaldırdı. "Evet, Hugh?"</p>

  <p>"Başımız dertte. <span class="t15">Ordu Konseyi</span>nden Reid yanında Scully'le birlikte bana geldi. Bir şeyler duymuşlar, Michael, olayı biliyorlar."</p>

  <p>"Onlara bir şey söyledin mi?"</p>

  <p>"Söylemek mi? Kaçtım ellerinden, ama planı biliyorlar. Yani bilirler, değil mi? Önce onlara sunmuştun."</p>

  <p>"Özgün plan pek belirsizdi, Hugh. Folly's End'den ya da kesin hedeften söz edilmiyordu ve o aşamada gemi henüz bir fikirdi. Onlara Irish Rose'dan söz ettin mi? Kilalla'ya çıkacağımızı söyledin mi?"</p>

  <p>"Elbette ki, hayır."</p>

  <p>"Güzel. O zaman devam edeceğiz. Sen pek ortalara çıkma bir süre, sırtını da kolla."</p>

  <p>Ryan telefonu kapattıktan sonra sigara yakıp bir süre düşündü. Kimseyi telaşa vermenin bir anlamı yoktu. Hiç.</p>

  <p>Mutfağa döndü. "Hugh Bell'di. Önemli bir şey değil." Keogh'a bakıp gülümsedi. "Hugh'dan başka telefon gelmesi olasılığına karşı ben burada kalacağım. Sen Marsh End'deki evde yalnız kalacaksın. Burada yer yok. Ford kamyoneti al."</p>

  <p>"Eh, ben gideyim öyleyse." Keogh çayını bitirip kalktı. "Sabaha görüşürüz."</p>

  <p class="p11"><span class="t12">V</span></p>

  <p><span class="t3">B</span>ell nereye gittiğini bilmiyordu. Bir an duraksadıktan sonra Kilburn Sokağından karşıya geçmeye başladı. Tam o anda yan sokaktan eski bir Mercedes çıktı. Scully direksiyonda, Reid de yanındaydı.</p>

  <p>"Orada," dedi Reid. "Karşıya geçiyor. Bitir işini."</p>

  <p>Scully gaza bastı. Sesi duyan Bell telaşla arkasına döndü. Kaçmaya çalışırken yağmurda ayağı kaydı. Mercedes saatte elli mil hızla adama çarptı ve yoluna devam etti. Bir kadının çığlığı üzerine kalabalık etrafına toplandı, üniformalı bir kadın polis de kalabalığı yarıp olay yerine geldi. Ancak Hugh Bell'in yanına çömeldiğinde adam çoktan ölmüştü.</p>

  <p>&nbsp;</p>
</body>
</html>
