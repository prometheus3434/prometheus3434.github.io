<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre2">SİHİRLİ ÇİKOIATA TAVŞAN^LAR</span></p>
<p class="calibre1"><span class="calibre3">Durito ’dan Gelen Başka Bir Mektup</span></p>
<p class="calibre1"><span class="calibre3">30 Eylül 1996</span></p>
<p class="calibre1"><span class="calibre2">“Sevgili zulme uğramış, peşi bir türlü bırakılmayan Cyrano.</span></p>
<p class="calibre1"><span class="calibre2">Artık zamanının dolduğu konusunda seni uyarmak benim görevim.<a id="footnote1"></a><sup class="calibre5"><a href="#bookmark1">1</a></sup> Şu ipek pamuğu ağacı, havan topları, el bombaları, keskin nişancılar, toplar ve makineli tüfekler için mükemmel bir hedef; uydulardan bahsetmeye gerek bile yok. Bu mektubun sonunda, bir ipek pamuğu ağacından inmenin en iyi yöntemini açıklayan bir bölüm bulacaksın. Orada yazanları kelimesi kelimesine uygulanan, kısa bir süre sonra kendini yerde bulursun.</span></p>
<p class="calibre1"><span class="calibre2">Daha fazla yaşamayacağından, hayat sigortası şirketleri için iştah kabartan bir müşteri olmadığını söyleyebiliriz. Bu nedenle </span><span class="calibre3">Uykusuz Yalnızlık için Öyküler</span><span class="calibre2"> adlı yeni kitabımın basımı için gerekli bağlantıları kurmanı tavsiye ederim. Sonunun yaklaştığını önceden gördüğümden, şimdi sana “Hamile Kalmak İçin Öyküler” adlı özel bir bölümde yer alacak bir başka öykü daha yolluyorum. Başlık kendini anlatıyor; sen sadece öyküyü oku:</span></p>
<p class="calibre1"><span class="calibre3">SİHİRLİ ÇİKOLATA TAVŞANLARIN HİKAYESİ</span></p>
<p class="calibre1"><span class="calibre3">Neo-Liberalizm, Tavşan Libido ve diğer çocuklar.</span></p>
<p class="calibre1"><span class="calibre3">(Durito’dan Batıklara saygı göstergesi.</span><span class="calibre2"> İyi, Kötü ve Çirkin’ </span><span class="calibre3">i hatırlıyor musunuz?)</span></p>
<p class="calibre1"><span class="calibre2">Bir zamanlar üç çocuk varmış. Biri iyi, diğeri kötü, öteki de El Sup’muş. Farklı yerlerden gelen bu üç çocuk, bir eve varmışlar ve içeri girmişler. Evin içinde bir adet. masadan başka bir şey yokmuş. Masanın üzerinde her çocuk için birer beyaz plastik buz kovası varmış; şu içinde meyveli buz ya da dondurma saklanan cinsten kovalar. Her kovanın içinde (not: kovaların üzerinde herhangi bir marka ya da logo yokmuş) bir çift çikolatadan tavşan ve bir de not varmış. Notta şöyle yazıyormuş:</span></p>
<p class="calibre1"><span class="calibre3">Çikolata Tavşanları Kullanma Kılavuzu</span></p>
<p class="calibre1"><span class="calibre2">Yirmi dört saat sonra bu bir çift çikolata tavşan kendi kendilerini çoğaltacak ve bir çift çikolata tavşan daha olacaktır. Her yirmi dört saatte bir, plastik kovanın içindeki tavşanların sayısı ikiye katlanacaktır. Böylelikle bu sihirli plastik kovanın -şu içinde meyveli buz ya da dondurma saklanılan cinsten- sahibinin, yemek için her zaman bir çikolata tavşanı olacaktır.</span></p>
<p class="calibre1"><span class="calibre2">Her çocuk birer beyaz plastik buz kovası -şu içinde meyveli buz ya da dondurma saklanılan cinsten- almış. Kötü çocuk, yirmi dört saat beklemeyip, çikolata tavşanların ikisini de mideye indirmiş. Yerken keyfini çıkarmış ama sonra yiyecek çikolata tavşanı kalmamış. Şimdi yiyecek hiçbir şeyi yok, ama hâlâ bir çikolata tavşan anısı ve özlemi var.</span></p>
<p class="calibre1"><span class="calibre2">İyi çocuk, yirmi dört saat beklemiş ve bu sürenin sonunda dört tane çikolata tavşanı olduğunu fark etmiş. Bundan yirmi dört saat sonraysa tam sekiz tane çikolata tavşanı varmış. Aylar geçtikçe, iyi çocuk çikolata tavşanlar satılan bir dükkânlar zinciri kurmuş. Bir yılın sonunda, tüm ülkede şubeleri varmış. Yabancı sermayeyle ortaklığa girip ihracata başlamış. ‘Yılın İşadamı’ ödülüne aday gösterilmiş, inanılmaz zengin ve güçlü olmuş. Çikolata tavşan işini yabancı yatırımcılara satmış ve kendisi şirketin patronu olarak kalmış. İyi çocuk, zarara girmemek için kendi çikolata tavşanlarının tadına hiç bakmamış. Şimdi artık sihirli beyaz plastik kovanın sahibi değil. Çikolata tavşanların nasıl bir tadı olduğunu da bilmiyor.</span></p>
<p class="calibre1"><span class="calibre2">Çocuk El Sup’a gelince, beyaz plastik kovayı -şu içinde meyveli buz ya da dondurma saklanılan cinsten- içini, çikolata' tavşanları çıkarıp cevizli dondu^ayla doldurmuş. Hikâyenin olası tüm akıbetlerinin bir tuzak barındırdığını fark eden El Sup, hikâyenin kurallarını değiştirerek kovanın içine yarım litre cevizli dondurma koymuş ve böylece hikayeden çıkarılacak dersi de ortadan kaldırmış.</span></p>
<p class="calibre1"><span class="calibre3">Neo-ders: Cevizli dondurmanın, neo-liberalizm üzerinde tehlikeli etkileri vardır.</span></p>
<p class="calibre1"><span class="calibre3">Kavrama Testi</span></p>
<p class="calibre1"><span class="calibre2">Bu çocuklardan hangisi ülkenin başkanı olacaktır?</span></p>
<p class="calibre1"><span class="calibre2">Bu çocuklardan hangisi muhalefetteki partilerden birinde yer alacaktır?</span></p>
<p class="calibre1"><span class="calibre2">Bu çocuklardan hangisi Chiapas’ta Diyalog, Uzlaşma ve Onurlu Barış Yasası’na karşı geldiği için öldürülecektir?</span></p>
<p class="calibre1"><span class="calibre2">Eğer bir kadınsanız ve hamile olsaydınız bu çocuklardan hangisini dünyaya getirmek isterdiniz?</span></p>
<p class="calibre1"><span class="calibre2">Cevaplarınızı, Hükümet Başkanlığı ve COCOPA için de birer kopyayla birlikte ‘Huapac Yaprağı’na yollayın. Hepsi bu kadar. Hikâyenin sonu.</span></p>
<p class="calibre1"><span class="calibre2">Evet, ne diyorsun? Hadi ama! Harika olduğunu söylemekten çekinme! Umarım iyi bir yayıncı bulursun, hani şu Carlos Monsivais<a id="footnote2"></a><sup class="calibre5"><a href="#bookmark2">2</a></sup> ile birlikte okumalar düzenleyenler gibi. Selamlar ve hoşçakal.</span></p>
<p class="calibre1"><span class="calibre3">Lacandonalı Don Durito</span></p>
<p class="calibre1"><span class="calibre2">Not: İpek pamuğu ağacından inme yöntemini yazmayı unuttum. Çok kolay, sadece şu yazılanları yap yeter:</span></p>
<p class="calibre1"><span class="calibre3">Birİpek pamuğu ağacının tepesinden aşağıya inme kılavuzu:</span></p>
<p class="calibre1"><span class="calibre2">Aşağıya inmek istediğinizden emin misiniz? Gözleriniz kapalı olarak dalın ucuna kadar ilerleyin. Korkmayın (tabii bir paraşütünüz olsa hiç fena olmazdı). Çok yakında varmak istediğiniz yere ulaşacaksınız.</span></p>
<p class="calibre1"><span class="calibre3">Durito ’nun mektubunun sonu. Ekleyecek başka bir şey yok.</span></p>
<p class="calibre1"><span class="calibre2">İpek pamuğu ağacının tepesinden yere kadar olan mesafe, acı ile umut arasındaki mesafeyle aynıdır. Düşüyorum. Neden bizi kanunu çiğnemekle suçladıklarını bilmiyorum. Oysa kararlı düşüşümüzde, tüm diğer kanunlar arasından en çok yerçekimi kanununa sadık kaldığımız apaçık ortada...</span></p>
<p class="calibre1"><a id="bookmark3"></a><span class="calibre2">SPİ^^ SON VE BAŞ^LANGIÇ</span></p>
<p class="calibre1"><span class="calibre3">23 Ekim 1996</span></p>
<p class="calibre1"><span class="calibre2">Şafak vakti, Durito’nun son mektubunu yeniden okuyorum; mektubuna iliştirdiği aşağıdaki metinden de anlaşılacağı gibi, Durito’nun felsefi incelemelere belirgin bir meyli olduğu konusunda sizi uyarmalıyım. Çünkü metnin başlığı şöyle:</span></p>
<p class="calibre1"><span class="calibre2">SPİRAL </span><span class="calibre3">SON</span><span class="calibre2"> VE </span><span class="calibre3">BAŞLANGIÇ</span></p>
<p class="calibre1"><span class="calibre3">Neo-liberalizm ve Mimari, ya da Yıkım Etiğine Karşı Arayış Etiği</span></p>
<p class="calibre1"><span class="calibre2">Lacandon Cangılı’nda, Chiapas’ın güneydoğu Meksika eyaletinde, etrafı silahlı askeri karakollarla çevrili terk edil-</span></p>
<p class="calibre1"><span class="calibre2">miş bir kasaba var. Bu ıssız kasabanın adı Gaudalupe Tepe-yac. Kasaba halkı yerli Tojoloballar, Şubat 1995’te, federal birlikler Zapatista Ulusal Kurtuluş Ordusu liderlerini öldürmek için uğraşırlarken, Meksika Hükümeti Ordusu tarafından kasabalarından sürüldü.</span></p>
<p class="calibre1"><span class="calibre2">Ama ben, isyanlarının bedelini dağlarda yaşayarak ödeyen bu halkın acı dolu sürgünü hakkında konuşmak niyetinde değilim. Ben size, Gadalupe Tepeyac sınırında, burası halen canlı bir kasabayken, Temmuz ve Ağustos 1994 tarihlerinde inşa edilmiş mimari bir yapıdan söz etmek istiyorum. En eğitimlisi ilkokul üçe kadar gidebilmiş Tojolobal mimarlarının çoğu okuma yazma bilmiyordu. Ama yirmi sekiz gün içinde, Zapatistaların ‘Ulusal Demokrasi Konvansiyonu’ dedikleri toplantılara katılmak için gelen on bin ziyaretçiye ev sahipliği yapabilecek kapasitede bir bina inşa ettiler. Meksika tarihinin onuruna, Zapatistalar bu toplantı yerine Aguascalientes adını verdiler.</span></p>
<p class="calibre1"><span class="calibre2">Bu dev toplantı alanında, on bin kişilik bir odito^um, yüz kişilik bir platfo^, bir kütüphane, bir bilgisayar odası, mutfaklar, pansiyonlar ve otopark vardı. Hatta söylediklerine göre bir ‘suç bölgesi’ bile vardı.</span></p>
<p class="calibre1"><span class="calibre2">Ama bunların hepsi hikâye. Tüm bu bilgiler başka kaynaklardan da öğrenilebilir (o döneme ait kitaplar, haberler, fotoğraflar, videolar ve filmler mevcut). Şu anda, 1994 yılında Guadalupe Tepeyac’taki Aguascalientes’te (Aguascalientes, 1995 Şubat’ında yıkıldı) bulunan katılımcıların pek çoğunun gözünden kaçan bir ayrıntı üzerinde duruyoruz. Bahsettiğim ayrıntı öylesine büyüktü ki tam da bu nedenle ilk bakışta farkına varamıyordunuz. İşte bu rapor, bu dev ve fark edilmemiş ayrıntı hakkındadır.</span></p>
<p class="calibre1"><span class="calibre2">Oditoryum ve sahne, başı sonu olmayan ve salyangaz kabuğuna benzeyen koca bir spiralin tam ortasında yer alıyordu. Eğer sabrederseniz anlatacağım. Yerli Zapatista-lar, bir geminin omurgasına benzeyen ve az çok geleneksel bir oditoryum inşa etmişlerdi. <sup class="calibre5">Ö</sup>n tarafta, üzerinde sandalyeler olan düz bir zemin ve eğimden faydalanarak yükseltilmiş, ahşap banklardan oluşan oturma birimleri vardı. Yani, her şey normaldi. Dikkat çekecek bir şey varsa, o da bu bankların bitki kökleriyle desteklenmiş ve birbirlerine sarmaşıklarla bağlanmış olmasıydı. Bu yükseltili oturma birimlerinde hiç metal kullanılmamıştı.</span></p>
<p class="calibre1"><span class="calibre2">Zapatista isyan hareketi içindeki, şimdi mimar olmak zorunda kalan yerli Tojolobal şefleri, pansiyon odaları, kütüphane ve benzeri tertibatlar kurma sorunuyla karşı karşıya geldiklerinde, ka^an çorman evler inşa etmeye başladılar. O zamanlar El Sup, bu evlerin yalnızca dev oditoryumun çevresiyle sınırlı kalacağını düşünüyordu. Her evin kaç kişi barındırabileceğini saymaya başlayana kadar da hu evlerden birinin ‘eğri’ olduğunu fark etmedi. Dış köşelerinden birinde neden olduğu bilinmeyen bir kıvrıın vardı. Pek önemsemedi. Ta ki bir Tojolobal olan Kumandan Tac-ho ona şu soruyu sorana kadar:</span></p>
<p class="calibre1"><span class="calibre2">“Spiral hakkında ne düşünüyorsun?”</span></p>
<p class="calibre1"><span class="calibre2">“Ne spirali?” diye karşılık verdi El Sup, Zapatistaların soruya soruyla cevap verme, soruyu soranın ayna karşısın<sup class="calibre5">d</sup>a oynadığı sonu gelmeyen oyun geleneğine uygun bir şekilde.</span></p>
<p class="calibre1"><span class="calibre2">“Oditoryumu çevreleyen spiral hakkında tabu ki,” diye cevapladı Kumandan Tacho, sanki ‘gündüzleri hava aydınlık olur’ der gibi. El Sup’un Tacho’ya bakışından, Tacho El Sup’un onu anlamadığım fark etti. Bu nedenle onu alıp ‘eğri’ evin yanına götürerek kirişleri alışılmadık bir şekilde inşa edilmiş çatıyı gösterdi.</span></p>
<p class="calibre1"><span class="calibre2">“Spiralin kavislendiği yer burası,” dedi Tacho.</span></p>
<p class="calibre1"><span class="calibre2">El Sup’un yüzündeki şaşkın ifade (tıpkı şu anda sizin yüzünüzdeki gibi), ‘Yani?’ diye soruyordu. O yüzden Kumandan Tacho, hemen elindeki dal parçasıyla çamurun üzerine birtakım şekiller çizmeye başladı. Tacho’nun çizdikleri, oditoryumun etrafındaki evlerin yerleşim planını gösteriyordu ve evet, şu ‘eğri’ evdeki kıvrım yüzünden tüm binalar bir spiral ya da salygangoz kabuğu gibi şekilleniyordu. El Sup, çizimi gördükten sonra sessizce başını salladı. Kumandan Tacho, yağmur yağarsa odito^umu örtmek için kullanacakları brandayı kontrol etmek üzere uzaklaştı. El Sup bir süre olduğu yerde kaldı, ‘eğri’ evin aslında eğri olmadığını düşündü. Bu kıvrım da sadece spiralin şeklini alabilmesi için gerekli olan bir kıvrımdı.</span></p>
<p class="calibre1"><span class="calibre2">El Sup, yanına Aguastcalientes’in Zapatistalar için ne ifade ettiğini soran ve sorduğu soruya derin siyasal mesajı olan cevaplar bekleyen bir gazeteci yaklaşana dek dikildi orada.</span></p>
<p class="calibre1"><span class="calibre2">“Spiral,” diye cevap verdi El Sup, kısa ve öz bir şekilde.</span></p>
<p class="calibre1"><span class="calibre2">“Spiral mi?” diye sordu gazeteci, El Sup’un yüzüne cevabı anlamamış gibi bakarak.</span></p>
<p class="calibre1"><span class="calibre2">“Evet,” dedi El Sup ve ‘eğri’ evdeki kıvrımı göstererek uzaklaştı gazetecinin yanından.</span></p>
<p class="calibre1"><span class="calibre2">Evet, haklısınız. Aguascalientes’i çevreleyen spiral sadece yukarıdan bakıldığında görülebilir. Üstelik bayağı bir yukarıdan bakıldığında.</span></p>
<p class="calibre1"><span class="calibre2">Demek istediğim, Zapatistaların bu fakir isyankâr topraklarda inşa edilmiş spiralini görebilmek için epeyi yüksekten uçmanız gerekir. Spiralin bir ucunda kütüphane, öteki ucunda antik ‘sığınak’ vardı. Bu ‘sığınak’ın tarihiyle yerli Maya toplulukları içindeki EZLN’nin tarihi birbirine çok benzer. Bu küçük sığınak, EZLN’ye katılan ilk Tojola-palları kimse görmesin diye kasabadan uzakta inşa edilmişti. Toplantılarını burada yaptılar, burada çalışıp dağda yaşayan asilere gönderdikleri tortillaları ve fasulyeleri burada pişirdiler.</span></p>
<p class="calibre1"><span class="calibre2"><sup class="calibre5">İ</sup>şte böyle. Orada bir Maya spirali, bir salyangoz kabuğu vardı. Başlangıcı ve sonu olmayan bir spiral. Bir spiral nerede başlar ve nerede biter? <sup class="calibre5">İ</sup>ç sınırında mı, dış sınırında mı? Bir spiral içeri doğru mu, dışarı doğru mu şekillenir?</span></p>
<p class="calibre1"><span class="calibre2">İsyankâr Maya şeflerinin spirali, ‘sığınak’ta başlayıp yine sığınakta ve ayrıca kütüphanede son bulurdu. Toplantılar düzenlemek, diyaloğun, değişimin ve arayışın gerçekleşmesi için kullanılan yer, işte bu Aguascalientes adı verilen spiraldi.</span></p>
<p class="calibre1"><span class="calibre2">Zapatistalar bu spiral fikrini hangi mimari kültürden almışlardı? Bilmiyorum, ama bildiğim bir şey var ki, o da bu spiralin, bu salyangoz kabuğunun insanı hem içeriye girmeye hem de dışarıya çıkmaya davet ettiğiydi. Ve aslını sorarsanız, spiralin hangi parçasının başlangıcı, hangi parçasının sonu olduğunu da söyleyemem size.</span></p>
<p class="calibre1"><span class="calibre2">Aylar sonra, aynı yılın Ekim’inde, 1994’te, sivil toplumdan küçük bir grup, kütüphanenin elektrik teçhizatını tamamlamak için Aguascalientes’e geldiler. Birkaç gün çalıştıktan sonra da gittiler. Gittikleri günün şafağı hava soğuk ve sisliydi; ay, üzerinde arzunuzu ve yanağınızı dinlendire-bileceğiniz vaadinde bulunuyordu. Bir çello, kasvetli pusa birkaç nota sızdırdı. Film gibiydi. Gölgelerle tüm yüzünü ve kafasını sa^alayan yün başlığı sayesinde korunan El Sup, bir köşede du^uş, etrafı seyrediyordu. Bir film. Bir</span></p>
<p class="calibre1"><span class="calibre2">filmin başı mı, sonu mu? Bu grup ayrıldıktan sonra, Yeni Yıl kutlamalarına kadar Aguascalientes’e kimse dönmedi. Kutlamalardan sonra yine yok oldular. 10 Şubat 1995’te, Federal Ordu hava ulaşım birlikleri Guadalupe Tepeyac’ı ele geçirdi. Hükümet ordusunun Aguascalientes’e girdiğinde yaptığı ilk şey, kütüphaneyi ve sığınağı, spiralin başlangıç ve son noktasını yıkmak oldu. Sonra da diğer yerleri yıkıp geçtiler.</span></p>
<p class="calibre1"><span class="calibre2">Tuhaf bir nedenden dolayı, ‘eğri’ evdeki kıvrım uzun süre, bundan sonra birkaç ay daha dayandı. Söylentiye göre, aynı yılın, yani 1995’in Aralık ayına, Güneydoğu Meksika’nın dağlarında yeni bir Aguascalientes ortaya çıkana kadar yıkılmadı. ..</span></p>
<p class="calibre1"><span class="calibre2">Tüm bunlar, devlet iktidarının etiğinin yıkma etiği ve spiral etiğinin de arayış etiği olduğunu gösteriyor. Bu da hem mimari hem de neo-liberalizm için son derece önemli. <sup class="calibre5">Ö</sup>yle değil mi?</span></p>
<p class="calibre1"><span class="calibre2">Böylece Durito’nun, sızın de takdir edeceğiniz gibi, sadece uzmanlar için kaleme alınan bu hikâyesi burada biter.</span></p>
<p class="calibre1"><span class="calibre2">Peki, tüm bu böcekler, spiraller, al yanaklı aylar ne anlama geliyor? Doğruyu isterseniz, on yıl önce, yine böyle bir Ekim şafağında Koca Antonio, bana salyangoz kabuğu spiralin, insanın kendi içine bakması ve oradan yukarı doğru yükselmesi anlamına geldiğini söylemişti, ama ben size bunu başka bir zaman anlatacağım. Şimdi size Durito’nun hikâyesini anlattım, çünkü ‘insanlık benim engin bilgimden faydalanmalı’ diye ısrar edip duruyor.</span></p>
<p class="calibre1"><span class="calibre2">Evet, haklısınız. Durito bir böcek için fazla ukala, ama gezgin şövalyelerin ukala olmadıklarını; yalnızca sıra hainleri kırbaçlamaya ve kötü adamlara derslerini yenmeye geldiğinde, kollarının gücünü ve yeteneklerinin yüceliğini yadsımadıklarını iddia ediyor.</span></p>
<p class="calibre1"><span class="calibre2">İşte böyle Hanımefendi,<a id="footnote3"></a><sup class="calibre5"><a href="#bookmark4">3</a></sup> şimdi huzurunuzdan ayrılıyorum. Umarım buralarda olduğumuzu ve yolumuza devam ettiğimizi unutmazsın. Ya da en azından çabucak unutmazsın.</span></p>
<p class="calibre1"><span class="calibre3">Yaşlı</span></p>
<p class="calibre1"><span class="calibre2">KOCA ANTONIO</span></p><div class="calibre7"><img src="main-2.png" alt="" class="calibre16"/></div>
<p class="calibre1"><span class="calibre2">ı</span></p>
<p class="calibre1"><a id="bookmark5"></a><span class="calibre2">SORULARlN HİKAYESİ</span></p>
<p class="calibre1"><span class="calibre2">13 </span><span class="calibre3">Aralık 1994</span></p>
<p class="calibre1"><span class="calibre2">Bu dağlarda soğuk, insanın iliklerine işler. Ana Maria ile Mario, Ocak Şafağı’ndan<a id="footnote4"></a><sup class="calibre5"><a href="#bookmark6">4</a></sup> on yıl önceki bu keşif gezisinde benimle birlikteler. Her ikisi de gerillalara yeni katıldı ve bir piyade teğmeni olarak benim görevim, onlara daha önce başkalarının bana öğrettiği şeyi, dağda yaşamayı öğretmek. Önceki gün, Koca Antonio’yla ilk defa karşılaştım. İkimiz de birbirimize yalanlar söyledik.</span></p>
<p class="calibre1"><span class="calibre2">O, mısır tarlasına bakmaya gittiğini söyledi, ben de ava çıktığımı. İkimiz de yalan söylediğimizi ve • ikimizin de bunu bildiğini biliyorduk. Ana Maria’yı keşfe devam etmesi için bırakıp, pusulanın yardımıyla önümdeki yüksek tepeyi harita üzerinde bulup bulamayacağımı görmek için nehre geri döndüm. Aslında Koca Antonio’yla yeniden karşılaşmak istiyordum. O da aynı şeyi düşünmüş olacak ki, daha önce karşılaştığımız yerde yeniden rastlaştık.</span></p>
<p class="calibre1"><span class="calibre2">Tıpkı dün olduğu gibi, Koca Antonio yere oturmuş, yeşil yosunlarla kaplı </span><span class="calibre3">huapac</span><span class="calibre2"> ağacına sırtını dayamış, sigarasını sarıyor. Karşısına oturup pipomu yakıyorum.</span></p>
<p class="calibre1"><span class="calibre2">Koca Antonio söze başlıyor: “Sen ava çıkmadın.”</span></p>
<p class="calibre1"><span class="calibre2">“Siz de mısır tarlanıza gitmiyorsunuz,” diye cevap veriyorum. Yüzü fırtına yemiş sedir ağacının kabuğu gibi çatlamış adama saygımdan kaynaklanan bir şey, hayatımda ikinci kez gördüğüm bu yaşı belirsiz adama ‘siz’ diye hitap etmeme neden oluyor.</span></p>
<p class="calibre1"><span class="calibre2">Koca Antonio gülümseyerek devam ediyor: “Hakkınızda çok şey duydum. Vadilerde, sizin eşkıya olduğunuzu söylüyorlar. Bizim köyde insanlar sizin o taraflara geleceğinizden korkuyorlar.”</span></p>
<p class="calibre1"><span class="calibre2">“Peki, siz de bizim eşkıya olduğumuzu düşünüyor musunuz?” diye soruyorum. Koca Antonio, havaya doğru koca bir duman şeridi üfleyip öksürerek kafasını olumsuz anlamda sallıyor. Bundan cesaret alarak bir soru daha soruyorum: “Sizce biz kimiz?”</span></p>
<p class="calibre1"><span class="calibre2">“Bunu senin anlatmanı tercih ederim,” diye cevaplıyor, gözlerimin içine bakarak.</span></p>
<p class="calibre1"><span class="calibre2">“Uzun bir hikâye bu!” deyip Zapata’yı ve Villa’yı<a id="footnote5"></a><sup class="calibre5"><a href="#bookmark7">5</a></sup>, devrimi, toprakları, adaletsizliği, açlığı, cehaleti, hastalığı, baskıyı ve her şeyi anlatmaya başlıyorum. Sözlerimi, “İşte Zapatista Ulusal Kurtuluş Ordusu böyle doğdu,” diyerek noktalıyorum. Ben konuşurken sürekli yüzüme bakan Koca Antonio’nun yüz çizgilerinde bir işaret arıyorum.</span></p>
<p class="calibre1"><span class="calibre2">“Zapata’dan az daha bahsetsene,” diyor, biraz daha duman üfleyip öksürürken.</span></p>
<p class="calibre1"><span class="calibre2">Anlatmaya Ananecuilco’yla başlayıp, Ayala Planı, askeri örgütlenme, köylerin örgütlenmesi ve Chinameca ihanetiyle devam ediyorum. Hikâyem bitene kadar Koca Antonio bana bakmayı sürdürüyor.</span></p>
<p class="calibre1"><span class="calibre2">Ben bitirince, “Hikâye böyle değildi,” diyor.</span></p>
<p class="calibre1"><span class="calibre2">Şaşkınlıkla, “Değil miydi?” diye kekeliyorum.</span></p>
<p class="calibre1"><span class="calibre2">“Hayır, değildi,” diye üsteliyor Koca Antonio. “Şimdi sana Zapata’nın gerçek hikâyesini anlatacağım.”</span></p>
<p class="calibre1"><span class="calibre2">Biraz daha tütün çıkarıp sigara sarmaya başlıyor, bir yandan da hikâyesini anlatıyor. O anlatırken, geçmişle şimdi, tıpkı benim pipomun dumanıyla onun sigara dumanı gibi iç içe giriyor, birbirine karışıyor.</span></p>
<p class="calibre1"><span class="calibre2">“Tarihin çok eski çağlarında, dünyayı yaratan ilk tanrılar hâlâ geceleri ortalıklarda gezinirken, Ik’al ve Votan adlı iki tanrının varlığından bahsedilir. Bu ikisi aslında tek bir tanrıydı. Biri arkasını döndüğünde öbürü, öbürü döndüğündeyse diğeri görülebilirdi. Birbirlerinin tam zıddıydılar. Biri, nehirdeki Mayıs sabahı gibi aydınlıktı. Diğeri, mezarlıktaki gece gibi karanlık ve soğuktu. Aynıydılar. İkisi birdi, çünkü birini oluşturan diğeriydi. Ama yürümezlerdi. Aslında bir olan bu iki tanrı, daima oldukları yerde durur, hiç kıpırdayamazlardı. Bir keresinde, ‘Ne yapsak acaba?’ diye sordular birbirlerine. ‘Hayat böyle hüzünlüdür,’ diye şikayet ettiler, aslında bir olan ve oldukları yerde kalan bu iki tanrı. ‘Gece bitmiyor,’ dedi Ik’al. ‘Gün bitmiyor,’ dedi Votan. ‘Hadi yürüyelim,’ dedi, aslında iki olan biri ötekine. ‘Nasıl yürüyeceğiz?’ diye sordu öteki. ‘Nereye?’ diye sordu ilki.</span></p>
<p class="calibre1"><span class="calibre2">“Sonra fark ettiler ki, önce nasıl, sonra nereye diye sorarak azıcık da olsa hareket ediyorlardı. Aslında iki olan biri, az da olsa hareket ettiklerini görünce mutlu oldu. Sonra ikisi de aynı anda hareket etmek istediler ama beceremediler. ‘Şimdi ne yapsak acaba?’ Önce biri, sonra öteki öne doğru eğildi ve bir kez daha hareket ettiler. Sonra ortak bir karara vardılar, artık hareket edebildiklerine göre, önce biri, sonra diğeri hareket edecekti. Böylelikle hareket etmeye başladılar, kimse hareketi önce kimin başlattığını hatırlamıyordu, çünkü sonunda hareket edebiliyor olmaktan çok mutluydular. ‘Artık hareket edebildiğimize göre, hareketi kimin başlattığının ne önemi var?’ dediler, birbirinin aynı olan iki tanrı. Gülmeye başladıktan sonra anlaşmaya vardıkları ilk konu, dans etmek oldu. Böylece dans ettiler, biri bir adım atıyor, diğeri bir başka adımla onu takip ediyordu. Dans ederek uzun bir zaman harcadılar, çünkü dans etmekten çok mutluydular.</span></p>
<p class="calibre1"><span class="calibre2">“Sonunda dans etmekten yorgun düştüler ve dans dışında ne yapabileceklerini düşünmeye başladılar. İlk sorunun, ‘Nasıl hareket edebiliriz?’ sorusunun cevabını bulmuşlardı: ‘Beraber, ama anlaşarak ve ayrı olarak.’ Bu soruyu pek kafalarına takmadılar, çünkü sordukları sorunun farkına vardıklarında, zaten çoktan hareket etmeye başlamışlardı. Sonra, önlerinde gidilecek iki farklı yol olduğunu gördüklerinde ikinci soru geldi. Yollardan biri kısaydı. Yolun çok yakında bir yerlerde son bulduğunu açıkça görebiliyorlardı. Ayaklannda hissettikleri, yürümekten kaynaklanan haz öylesine büyüktü ki, hemen kısa bir yolda yürümek istemedikleri konusunda anlaştılar ve uzun yolu seçerek yürümeye başladılar. Uzun yolu seçerek verdikleri cevap onları başka bir soruya götürdü: ‘Bu yol nereye gidiyor?’ Uzunca bir süre bu sorunun cevabı üzerinde düşündüler ve aslında bir olan bu iki tanrı, bu uzun yolu yürümeden sonunun nereye varacağını göremeyeceklerinin farkına vardılar. Eğer oldukları yerde kalırlarsa, uzun yolun nereye varacağını asla bilemeyeceklerdi.</span></p>
<p class="calibre1"><span class="calibre2">“Böylelikle aslında bir olan bu iki tanrı, birbirlerine ‘Haydi, yolun sonuna dek yürüyelim yürüyelim öyleyse,’ diyerek yola çıktılar; önce biri, sonra diğeri. Bir süre sonra uzun yolu yürümenin uzun zaman alacağını fark ettiler ve ortaya başka bir soru daha çıktı: ‘Bu kadar uzun süre yürümeyi nasıl becereceğiz?’ Oldukça uzun bir süre de bunun cevabını düşündüler, önce Ik’al, gündüzleri nasıl yürüneceğini bilmediğini, sonra da Votan geceleri yürümekten korktuğunu söyledi. Uzun uzun ağladıktan sonra ulumayı kesip bir karara vardılar. Ik’al’ın geceleri, Votan’ın da gündüzleri yürüyebileceğini fark ettiler. Ik’al geceleri Votan’ı yürütecekti. Sorunun cevabını bulmuş oldular; böylelikle her zaman yürüyebileceklerdi.</span></p>
<p class="calibre1"><span class="calibre2">“İşte o günden beri tanrılar hep bu şekilde soru sorarak ve durmaksızın yürüyorlar. Asla bir yere varmazlar ve asla bir yerden ayrılmazlar. Böylece dürüst kadınlarla dürüst erkekler tanrılardan soruların sadece yerinde durmak için değil, yürümek için de gerekli olduğunu öğrendiler. O gün bu gündür dürüst erkeklerle dürüst kadınlar yürümek için sorular sorarlar, bir yere vardıklarında ‘hoşçakal’, oraya veda ederlerken de ‘merhaba’ derler. Asla oldukları yerde durmazlar.”</span></p>
<p class="calibre1"><span class="calibre2">Artık iyice kısalmış olan pipomun ağızlığını kemirerek oturuyorum. Koca Antonio’nun anlatmaya devam etmesini bekliyorum, ama onun daha fazla konuşmaya pek niyeti yok gibi görünüyor. Söyleyeceği önemli bir şeye engel olmaktan çekinerek, “Peki ya Zapata?” diye soruyorum.</span></p>
<p class="calibre1"><span class="calibre2">Koca Antonio gülümsüyor. “Bilmek ve yürüyebilmek için soru sorman gerektiğini şimdi öğrendin işte.” Öksürüp ne zaman sardığını fark etmediğim bir sigara daha yakıyor. Sözcükler ağzından, dudaklarının arasından çıkan dumanların arasından, toprağa düşen tohumlar gibi dökülüyor.</span></p>
<p class="calibre1"><span class="calibre2">“Zapata, bu dağlarda ortaya çıktı. Zapata doğmadı, derler. Sadece birdenbire beliriverdi. Onun, çıktıkları uzun yolun ardından buraya ulaşan Ik’al ve Votan’ın ta kendisi olduğunu, iyi insanları korkutmamak için tek bir kişiye dönüştüğünü söylerler. Bu kadar uzun süre beraber yürüdükten sonra, Ik’al ve Votan birbirlerinin aynı olduklarını, gündüzleri ve geceleri tek bir kişiye dönüşe-bildiklerini öğrenmişlerdi. Buraya vardıklarında bir oldular ve Zapata adını aldılar. Zapata, buraya vardığını ve buranın o uzun yolun nereye varacağı sorusunun cevabını bulacağı yer olduğunu söyledi. Bazen aydınlık bazen karanlık olacağını, ama hep tek olacağını söyledi; Votan</span></p>
<p class="calibre1"><span class="calibre2">Zapata ile Ik’al Zapata, beyaz Zapata ile siyah Zapata. Her iki yol da dürüst erkekler ve dürüst kadınlar için aynı yoldu.”</span></p>
<p class="calibre1"><span class="calibre2">Koca Antonio, heybesinden küçük bir naylon torba çıkarıyor. İçinde, Emiliano Zapata’nın 1910 tarihli çok eski bir fotoğrafı var. Zapata’nın sol eli bel hizasındaki süvari kılıcını kavramış. Sağ elinde ise bir tüfek tutuyor. Üzerinde, omzundan çaprazlama asılmış iki fişeklik, bir de göğsünü soldan sağa dolanan siyah-beyaz bir kuşak göze çarpıyor. Ayakları hem duruyormuş hem de yürüyormuş, bakışları sanki ‘İşte buradayım!’ ya da ‘Geliyorum oraya!’ der gibi. İki merdiven var. Karanlıktan çıkıp gelen birinde, daha karanlık suratlı Zapatistalar var, sanki derinlerden geliyor gibiler. Aydınlatılmış olan diğer merdivendeyse kimse yok, nereden gelip nereye gittiği belirsiz. Tabii eğer tüm bu ayrıntıları gördüğümü söylersem yalan olur. Bu ayrıntılara dikkatimi çeken Koca Antonio oldu. Fotoğrafın arkasında şunlar yazılıydı:</span></p>
<p class="calibre1"><span class="calibre3">General Emiliano Zapata, Güney Ordulan Komutanı.</span></p>
<p class="calibre1"><span class="calibre3">Gral. Emiliano Zapata, Jefe del Ejercito Suriano.</span></p>
<p class="calibre1"><span class="calibre3">La General Emiliano Zapata, Chefde l'Armee du Sud.</span></p>
<p class="calibre1"><span class="calibre3">191 O. Fotoğraf: Agustin</span><span class="calibre2"> V. </span><span class="calibre3">Casasola.</span></p>
<p class="calibre1"><span class="calibre2">Koca Antonio, “Bu fotoğrafa çok soru sordum. Öyle geldim buralara,” diyor. Öksürüp sigara izmaritini fırlatıyor. Fotoğrafı bana vererek, “Al bunu,” diyor, “böylelikle ona sorular sormayı ... ve yürümeyi öğrenirsin. Vardığında ‘hoşçakal’ demek daha iyidir. O zaman ayrılırken acı çekmezsin.” Gitmeye hazırlandığını belli ederek elini uzatıyor.</span></p>
<p class="calibre1"><span class="calibre2">O günden sonra Koca Antonio, beni her gelişinde “Hoşça kal” diye selamladı ve her gidişinde el sallayarak “Geldim işte!” dedi.</span></p>
<p class="calibre1"><a id="bookmark8"></a><span class="calibre2">ASILAN DİK    ÖLDmÜR</span></p>
<p class="calibre1"><span class="calibre3">24 Ağustos 1994</span></p>
<p class="calibre1"><span class="calibre2">Koca Antonio, eski tüfeğiyle Amerikan pumasına çok benzeyen bir dağ aslanı avladı. Bundan birkaç gün önce, “Bu tip tüfekleri Hernan Cortes’in Meksika’yı işgal ettiği zamanlarda kullanırlardı,” diye tüfeğiyle dalga geçmiştim.</span></p>
<p class="calibre1"><span class="calibre2">“Evet ama bak şimdi kimin ellerinde,” diyerek savunmuştu kendini. Şu anda tabaklamak için aslanın son et parçalarını ayırıyor derisinden. Gururla deriyi gösteriyor bana. Üzerinde tek bir delik bile yok.</span></p>
<p class="calibre1"><span class="calibre2">“Gözünden vurmuşsun,” diyerek tahmin yürütüyorum.</span></p>
<p class="calibre1"><span class="calibre2">“Deriye zarar vermemenin tek yolu bu,” diye cevaplıyor beni.</span></p>
<p class="calibre1"><span class="calibre2">“Peki, ne yapacaksın bu deriyi?” diye soruyorum.</span></p>
<p class="calibre1"><span class="calibre2">Koca Antonio sorumu cevapsız bırakıyor. Palasıyla sessizce deriyi kazımaya devam ediyor. Yanına oturup pipomu doldurduktan sonra tütün sarma aletiyle ona bir sigara sarmaya çalışıyorum. Bir şey söylemeden sigarayı ona doğru uzatıyorum, sigaraya şöyle bir baktıktan sonra kâğıdı tekrar açıyor:</span></p>
<p class="calibre1"><span class="calibre2">“Becerememişsin,” diyor, sigarayı yeniden sararken. Bu tütün seremonisini paylaşıyoruz beraberce oturduğumuz yerde.</span></p>
<p class="calibre1"><span class="calibre2">Sigarasından her nefes çekişinde ilmek ilmek örüyor hikâyesini Koca Antonio:</span></p>
<p class="calibre1"><span class="calibre3">ASLAN DİK BAKARAK ÖLDÜRÜR</span></p>
<p class="calibre1"><span class="calibre2">Aslan, diğer hayvanlar güçsüz olduğu için güçlüdür. Aslan, diğer hayvanların etiyle beslenir çünkü bu hayvanlar yenmelerine kendileri izin verirler. Aslan pençeleri ya da dişleriyle öldürmez. Aslan dik bakarak öldürür. Önce yavaş yavaş yaklaşır... sessizce, çünkü pençelerinde sesi öldüren bulutlar vardır aslanın. Sonra sıçrar ve tek hamlede kurbanını alaşağı eder. Gücünden çok, yarattığı şaşkınlıktadır marifeti.</span></p>
<p class="calibre1"><span class="calibre2">Sonra avına dik dik bakmaya başlar aslan. Tıpkı böyle bakar ona. [Koca Antonio kaşlarını çatarak kara gözlerini bana dikiyor.] Birazdan ölecek olan zavallı küçük hayvan öylece bakakalır. Gözlerini ona diken aslana bakar. Küçük hayvan artık kendini görmez, aslanın gördüğünü</span></p>
<p class="calibre1"><span class="calibre2">görür, aslanın gözlerindeki o küçük hayvan görüntüsüne bakar, aslanın gözündeki küçük ve güçsüz yansımasını görür. Bu küçük hayvan, daha önce ne küçük olduğunu ne de güçsüz olduğunu düşünmüştür. Bir hayvandır sadece; ne büyük ne küçük, ne güçlü ne zayıf. Ama şimdi aslanın gördüğü şeye, korkuya bakar. Ve aslanın gördüğüne bakarak, küçük hayvan kendi kendini küçük ve güçsüz olduğuna inandırır. Ve aslanın gördüğü korkuya bakarak, korkuyu hisseder. Başka bir şeye bakmaz olur artık küçük hayvan. Soğuk gecede tenimize suyun dokunduğu zaman olduğu gibi hissizleşir kemikleri. Sonra da teslim olur küçük hayvan, bırakır kendini. İşte aslan böyle öldürür. Bakarak.</span></p>
<p class="calibre1"><span class="calibre2">Ama bu tuzağa düşmeyen küçük bir hayvan vardır. Aslan onunla karşılaştığında fark etmez onu, hiçbir şey olmamış gibi yoluna devam eder. Eğer aslan onu yakalarsa, küçük pençeleriyle karşılık verir, pençeleri küçüktür ama kanatır, acıtır. Ve bu hayvan aslana teslim olmaz, çünkü aslanın onda gördüğünü görmez: kördür. Bu hayvanlara köstebek denir.</span></p>
<p class="calibre1"><span class="calibre2">Koca Antonio konuşmasını bitirdi. Ağzımdan belli belirsiz bir “Evet, ama....” çıkacak oluyorsa da. Koca Antonio konuşmama izin vermiyor. Hikâyesine, bir sigara daha sararak devam ediyor. Sigarasını, arada bir dikkat ediyor muyum diye dönüp beni kontrol ederek yavaşça sarıyor.</span></p>
<p class="calibre1"><span class="calibre2">Köstebek kör olmuş, çünkü dışarı bakmak yerine içeriye, kendi yüreğinin içine bakmaya başlamış. İçeri doğru bakmaya başlamış. Köstebeğin aklına bunu yapmanın nereden geldiğini kimse bilmiyor. Bu hantal köstebek, kendi yüreğininin içine bakar ve güçlü ya da güçsüz, büyük ya da küçük olmakla ilgilenmezmiş. Çünkü yürek yürektir ve eşyalar ya da hayvanlar gibi ölçülemez. Ama içeriye bakmak yalnızca tannlara özgü olduğundan, tanrılar köstebeği cezalandırmışlar ve bundan sonra dışanya bakmasını engelleyerek, hayatının geri kalanını yeraltında sürdürmeye mahkûm etmişler. Bu yüzdendir köstebeğin yeraltında yaşaması; tanrıların ona verdiği bir cezadır. Ama köstebek bunu hiç umursamamış ve kendi içine bakmaya devam etmiş. İşte bu nedenle kelebek aslandan korkmaz.</span></p>
<p class="calibre1"><span class="calibre2">Kendi yüreğininin içine bakmayı bilen bir insan da korkmaz aslandan. Çünkü kendi yüreğine bakabilen biri, aslanın gücünü görmez. Yalnızca kendi yüreğinin gücünü görür ve sonra aslana bakar, adamın gördüğünü görür. Aslan o kişinin kendisini nasıl gördüğünü görür; sadece bir aslan olarak. Aslan birinin kendisinin nasıl görüldüğünü görür, korkar ve kaçar.</span></p>
<p class="calibre1"><span class="calibre2">“Peki, sen de bu aslanı öldürmek için' kendi yüreğine baktın mı?” diye sorarak, lafını kesiyornm Koca Antonio ’ nun.</span></p>
<p class="calibre1"><span class="calibre2">“Ben mi? Hiç korkmadım. Sadece tüfeğimin nişan aldığı yere baktım; aslanın gözlerinin tam içine. Sonra da ateş ettim... Yüreğimi düşünmedim bile.”</span></p>
<p class="calibre1"><span class="calibre2">Buralarda insanların bir şeyi anlamadıkları zaman yaptıkları gibi başımı sallıyorum.</span></p>
<p class="calibre1"><span class="calibre2">Koca Antonio yavaş yavaş oturduğu yerden kalkıyor. Deriyi eline alıp uzun uzun dikkatle inceliyor. “Al,” diyor, deriyi bana uzatarak. “Bir aslanı öldürebileceğini, onu sadece nereye bakman gerektiğini bilerek öldürebileceğini hiç unutmayasın diye sana veriyorum...” Koca Antonio, dönüp kulübesine doğru yürümeye başlıyor. Bu onun dilinde, “İşim bitti. Hoşça kal,” anlamına geliyor.</span></p>
<p class="calibre1"><span class="calibre2">Aslan derisini naylon bir torbaya koyup uzaklaşıyorum...</span></p>
<p class="calibre1"><a id="bookmark9"></a><span class="calibre2">RENKLERiN HİKAYESİ</span></p>
<p class="calibre1"><span class="calibre3">Ekim 1994</span></p>
<p class="calibre1"><span class="calibre2">Koca Antonio alacakaranlık gökte uçan papağanı işaret ederek, “Bak,” diyor.</span></p>
<p class="calibre1"><span class="calibre2">Yağmurun habercisi gri gökyüzündeki muhteşem renk yumağına bakıyorum. “Tek bir kuşta bu kadar çok renk olması inanılmaz geliyor insana,” diyorum, tepenin doruğuna ulaştığımızda. Koca Antonio, tüm yolu kaplayan çamurdan etkilenmeden, çamursuz bir tümsek bulup oturuyor. Soluklanmaya çalışırken bir yandan da sigara sarıyor. Birkaç adım attıktan sonra Koca Anto-nio’nun geride kaldığını fark ediyorum. Geri dönüp yanına ilişerek, “Sence yağmur başlamadan köye varabilir miyiz?” diye soruyorum, pipomu yakarken.</span></p>
<p class="calibre1"><a id="bookmark10"></a><span class="calibre2">ııo</span></p>
<p class="calibre1"><span class="calibre2">Koca Antonio beni dinlemiyor gibi. Bir tukan (renkli, papağana benzeyen bir kuş) sürüsünü seyrediyor bu kez. Elinde sigarası, yavaş yavaş göğe yükselen dumandan şekiller yapmak için ateşi bekliyor. Boğazını temizleyip sigarasını yakıyor, olduğu yere rahatça yerleşip ağır ağır anlatmaya başlıyor:</span></p>
<p class="calibre1"><span class="calibre2">“Bu papağan her zaman böyle rengârenk değildi. Sadece gri renkteydi. Tüyleri, ıslak bir tavuğun tüyleri gibi cılızdı. Dünyaya nasıl geldiklerini kimsenin bilmediği alelade kuşlardan biriydi yani, çünkü tanrılar bile kuşları kimin, nasıl yarattığını bilmez. Onlar hep buradaydı. Tanrılar, gecenin güne, ‘Buraya kadar, ötesi yok,’ dediği zaman uyandılar uykularından. Erkeklerle kadınlar ya uyuyor, ya da yorulmanın ve sonra uykuya dalmanın en hoş yollarından biriyle uğraşıyorlardı; yani, sevişiyorlardı. Tanrılar aralarında tartışıyorlardı; zaten bu tanrılar sürekli tartışırlardı, çünkü çok kavgacıydılar. Dünyaya hayat veren o ilk yedi tanrıya hiç benzemiyorlardı. Sadece iki renkten ibaret olan dünya onlara artık çok sıkıcı geldiğinden tartışmaktan başka yapacak şey bulamıyorlardı. Tanrılar huysuzlanmışlardı, çünkü dünyanın sadece iki farklı rengi vardı; biri geceye hükmeden siyah, diğeriyse gündüzleri sarmalayan beyaz. Üçüncüsü, bir renk değildi; akşamları ve sabahın ilk saatlerini, siyah ve beyazın birbirine karışmaması için ayıran gri. Bu tanrılar kavgacı ama akıllıydılar. Yarasa erkeklerle yarasa kadınlar için yürümek ve sevişmek daha zevkli olsun diye bir toplantı düzenleyip daha fazla renk yaratma kararı aldılar.</span></p>
<p class="calibre1"><span class="calibre2">‘Tanrılardan biri düşüncelerini toparlamak için yürüyordu. Öyle derin düşüncelere dalmıştı ki, nereye gittiği-</span></p>
<p class="calibre1"><span class="calibre2">lll</span></p>
<p class="calibre1"><span class="calibre2">ne bile bakmıyordu. Ayağı koca bir kayaya takılınca düştü ve başını çarpınca kafası kanamaya başladı. Uzunca bir süre ağlayıp sızlandıktan sonra, tanrı kanına baktı ve kanının renginin siyah ve beyazdan farklı bir renkte olduğunu gördü. Hemen öteki tanrıların yanına koşup, onlara bu yeni rengi gösterdi. Ve hep beraber bu yeni renge, üçüncü renge ‘kırmızı’ adını verdiler.</span></p>
<p class="calibre1"><span class="calibre2">“Ondan sonra tanrılardan biri umudu boyamak için bir renk aramaya başladı. Uzun bir süre aradıktan sonra rengi buldu ve tanrılar konseyine gösterdi. Bu dördüncü renge ‘yeşil’ adını verdiler.</span></p>
<p class="calibre1"><span class="calibre2">“Başka bir tanrı, toprağı kazmaya başladı derin derin. Öteki tanrılar ona, ‘Ne yapıyorsun?’ diye sordular. ‘Toprağın kalbini arıyorum,’ diye cevap verdi tanrı; dört bir yana toprak saçarak. Çok geçmeden toprağın kalbini bulup diğer tannlara gösterdi. Bu beşinci renge ‘kahverengi’ adını verdiler.</span></p>
<p class="calibre1"><span class="calibre2">“Başka bir tanrı yükseklere çıktı. ‘Dünyanın ne renk olduğunu göreceğim,’ diyerek başladı tırmanmaya; tırmandı, tırmandı. En tepeye çıktığında aşağıya baktı ve dünyanın rengini gördü. Ama bu rengi diğer tanrıların olduğu yere nasıl götüreceğini bilmiyordu. Sonunda dünyanın rengi gözlerine kaçıp kör olana dek, çok uzun bir süre baktı bu renge. Düşe kalka indi aşağıya, inebildiği kadar. Tanrıların toplandığı yere gelip anlattı onlara: ‘Gözlerimde dünyanın rengini taşıyorum.’ Tanrılar bu altıncı renge ‘mavi’ adını verdiler.</span></p>
<p class="calibre1"><span class="calibre2">“Bir diğer tanrı, bir çocuğun kahkahasını duyduğunda, renk arıyordu. İtinayla yaklaştı çocuğa ve çocuğun ona bakmadığı bir anı fırsat bilip, çocuğun gülüşünü çaldı; çocuksa başladı ağlamaya. Çocukların, bu nedenle</span></p>
<p class="calibre1"><span class="calibre2">gülerlerken birdenbire gözyaşlarına boğuldukları söylenir. Tanrı çocuğun gülüşünü aldı ve buna, yedinci rengc ‘sarı’ adını verdiler.</span></p>
<p class="calibre1"><span class="calibre2">“Sonra tanrılar yoruldular ve pozol<a id="footnote6"></a><sup class="calibre5"><a href="#bookmark11">6</a></sup> içip uyumaya çekildiler. Renkleri küçük bir kutunun içine, kutuyu da bir ipek pamuğu ağacının altına koydular. Kutunun ağzı tam olarak kapanmadığından renkler dışarı kaçtı. Eğlenmeye ve sevişmeye başladılar. Bu sevişmeden daha yeni ve daha farklı renkler çıktı ortaya. İpek pamuğu ağacı onları seyrediyordu, yağmur renkleri yıkayıp yok etmesin diye üzerlerini örttü bir bir. Tanrılar geri döndüklerinde bir de ne görsünler, artık yedi renk değil, yüzlerce farklı renk vardı. İpek pamuğu ağacına bakıp sordular: ‘Bu renkleri sen doğurdun. Bundan böyle dünya sana emanet, biz de senin tepene çıkıp boyayacağız dünyayı.’</span></p>
<p class="calibre1"><span class="calibre2">“Böylelikle ipek pamuğu ağacının tepesine tırmanıp başladılar renkleri rastgele etrafa saçmaya. Mavinin bir kısmı sulara gitti, bir kısmı gökyüzünde kaldı. Yeşil, ağaçların ve bitkilerin üzerine düştü. En ağırları olan kahverengi toprağa düştü ve bir çocuğun gülümsemesi olan sarı da güneşi boyamak üzere yükseklere uçtu. Kırmızı, insanların ve hayvanların ağzına düştü; yediler onu, böyle-ce kırmızı oldu hepsinin içi. Beyaz ve siyah zaten vardı dünyada. Tanrılar renkleri öyle bir keşmekeş içinde saçtılar ki, nereye düştüklerine bakmadılar bile. Bazıları insanların üzerine sıçradı, bundan dolayı farklı renkler ve farklı düşüncelerde insanlar oluştu.</span></p>
<p class="calibre1"><span class="calibre2">“Sonunda yine yorgun düşüp uyumak üzere çekildiler. Bu tanrılar, dünyaya hayat veren ilk tanrılar değillerdi. Sürekli uyumak istiyorlardı. Renkler unutulmasın ve kaybolmasın diye, onları saklamak için bir yol aramaya başladılar. Yürekleriyle nasıl yaparız bunu diye düşünürlerken bir papağan gördüler. Papağanı yakalayıp bütün renklerden birer birer üstüne sürdüler. Renklerin hepsi sığabilsin diye de tüylerini uzattılar. Papağan, renklerine böyle kavuştu işte. Şimdi, insanlar pek çok farklı renk ve pek çok farklı düşünce şekli olduğunu, tüm farklı renkler ve tüm düşünceler kendi yerlerini korukları sürece dünyanın keyifli bir yer olacağını hiç unutmasınlar diye uçup duruyor gökyüzünde.”</span></p>
<p class="calibre1"><a id="bookmark12"></a><span class="calibre2">RÜY^^^N HİKAYESİ</span></p>
<p class="calibre1"><span class="calibre3">Aralık 1995</span></p>
<p class="calibre1"><span class="calibre2">Yağmur yağmıyordu, ama soğuk, giysilerimizin nemlenmesine neden oluyordu ve yan uykuda yavaş yavaş boğulduğumu gördüğüm huzursuz rüyanın içine sızmıştı. Koca Antonio göz ucuyla uyuyup uyumadığımı kontrol ettikten sonra sordu: “Neyin rüyasını görüyorsun?”</span></p>
<p class="calibre1"><span class="calibre2">“Hiçbir şeyin,” dedim, fişekliğimde pipomu ve tütünümü ararken.</span></p>
<p class="calibre1"><span class="calibre2">“Bak, bu kötü işte. Rüya görerek düşleriz ne olduğumuzu ve rüyalarda buluruz kendimizi. Rüya görerek, düşleyerek tanırız kendimizi,” diye karşılık verdi Koca Antonio. Palasının parlak ağzını biliyordu ağır ağır.</span></p>
<p class="calibre1"><span class="calibre2">“Kötü mü? Niye ki?” diye sordum, pipomu yakarken. Koca Antonio, palasım bilemeyi bırakıp, yeterince sivrilip sivrilmediğini eliyle kontrol ettikten sonra bir kenara bıraktı. Elleri bir sigara sararken, dudakları da bir hikâye anlatmaya başladı.</span></p>
<p class="calibre1"><span class="calibre3">RÜYALARIN HİKA YESİ</span></p>
<p class="calibre1"><span class="calibre2">“Sana anlatacağım hikâyeyi bana kimse anlatmadı. Yani dedem anlatmıştı, ama anlattığı hikâyeyi ancak kendim hayal edersem anlayabileceğim konusunda tembih-lemişti beni. Bu yüzden ben de sana kendi düşlediğim hikâyeyi anlatacağım, dedemin bana anlattığını değil.” Koca Antonio, bacaklarını uzatıp yorgun dizlerini ovuşturuyor. Kucağında duran çelik palasından yansıyan ayı boğan koca bir duman üflüyor dışarı ve devam ediyor anlatmaya:</span></p>
<p class="calibre1"><span class="calibre2">‘Tanrılarımız, büyük büyük dedelerimizin yüzlerindeki çizgiler ve kırışıklıklarda yaşarlar. Eski günler o yolla ulaşır bize. Atalarımızın düşünceleri zamanla gelir bulur bizi. Yaşlıların en yaşlısı üzerinden konuşur yüce tanrılar bizimle; biz de dinleriz. Bulutlar dünyanın üzerinde hareketsiz kalıp, elleriyle tepelere sımsıkı sarıldıklarında, ilk tanrılar insanlara doğru şeyler öğretmek ve onlarla oynamak için yeıyüzüne inerler. İlk tanrılar kendilerini pek sık göste^ezler, gecenin ve bulutun yüzüyle maskelerler kendilerini. Bizlerse daha iyi olmak için rüyalar görür, hayaller kurarız.</span></p>
<p class="calibre1"><span class="calibre2">“İlk tanrılar bizimle rüyalar aracılığıyla konuşur, onlarla öğretirler her şeyi. Nasıl rüya görüleceğini bilmeyen kişi yalnızdır ve cehaletini saklar korkusundan. İlk tanrılar, mısırdan olma insanlara, konuşabilsinler, bilebilsinler, kendilerini tanıyabilsinler diye hayal kurmayı öğrettiler. Ve ilk tanrılar hayatları boyunca onlara eşlik etsin diye onlara nahual’lar* verdi.</span></p>
<p class="calibre1"><span class="calibre2">“Dürüst insanların nahual’ları jaguar, kartal ve çakaldır; jaguar savaşmaya, kartal düşleri uçurmaya, çakal da düşünmeye ve güçlünün entrikalarına karşı uyanık olmaya yarar.</span></p>
<p class="calibre1"><span class="calibre2">“İlk tanrıların dünyasında, dünyayı yaratan tanrıların dünyasında, her şey bir düştür. İçinde yaşadığımız ve öldüğümüz bu dünya, tanrıların içinde yaşadığı rüyanın büyük bir aynasıdır. Büyük tanrıların hepsi bir arada yaşarlar. Hepsi eşittir. Biri diğerinden daha üstün ya da diğeri daha aşağıda değildir. Hükümetlerin küçük bir azınlığı tepeye çıkarıp çoğunluğu aşağılarda bırakarak dünyayı üzmesi adaletsizliktir. O dünya tam olarak böyle değildi. Gerçek dünya, dünyaya hayat veren ilk tanrıların rüyasının büyük aynası çok büyüktür ve o dünyada herkes eşit bir yere sahiptir. Dünyanın şimdiki hali gibi küçük bir azınlığın üstte, büyük çoğunluğun altta kalması için küçültülmemişti bu dünya. Şimdiki dünya doğru değil, ilk tanrıların yaşadığı rüya-dünyayı yansıtan iyi bir ayna değil.</span></p>
<p class="calibre1"><span class="calibre2">“Ama tanrılar mısırdan erkeklere ve mısırdan kadınlara onur adında bir ayna verdi. O aynada kendilerini birbirlerine eşit görürler ve eğer eşit değillerse isyan ederler. Bizim yaşamamız için ölen ilk büyükdedelerimi-zin isyanı böyle başladı işte.</span></p>
<p class="calibre1"><span class="calibre2">67) Koruyucu hayvan ruhları.</span></p>
<p class="calibre1"><span class="calibre2">“Onurun aynası, karanlığın şeytanlarını kovar. Aynada görülen Karanlıkların Efendisi’nin yansıması da, tıpkı yaptıkları gibi bir hiçtir. Dünyayı eşitliksiz bir yer haline getiren Karanlıkların Efendisi, bir hiç gibi, onurun aynasındaki hiçliğin içinde kaybolup gider.</span></p>
<p class="calibre1"><span class="calibre2">“Tanrılar, üzerinde durması için dünyayı dört nokta üzerine kurdular. Kendileri taşımaktan yoruldukları için değil, insanlar eşit olarak yürüyebilsinler, herkes için yer olsun ve kimse kendini bir diğerinin üstünde görmesin diye. Sonra dünyada uçmak ve yürümek için iki nokta daha yerleştirdiler. Bir de, dürüst insanların yürümeye başlayacakları bir nokta koydular. Dünyaya anlam veren ve dürüst insanların işine yarayacak yedi nokta vardır; önde ve arkada, bir yanda ve diğer yanda, üstte ve altta; yedin-cisi de bizim hayalini kurduğumuz yol, mısırdan insanların, dürüst olanların yazgısıdır.</span></p>
<p class="calibre1"><span class="calibre2">“Tanrılar, yeni doğan insanları rüyalarla beslesinler diye, anne olan kadınların iki göğsüne birer ay kondurmuştur. Tarih ve hafıza onlardan gelir, onlar olmazsa bizi ölüm ve unutkanlık besler. Yeıyüzünün, yüce anamızın, dürüst insanların ‘Düş kuracağız’ ve ‘Mücadele edeceğiz,’ diyebilmeleri için iki göğsü vardır.”</span></p>
<p class="calibre1"><span class="calibre2">Koca Antonio susuyor. Ya o susuyor ya ben uyuyakalı-yorum. Rüya gördüğümü görüyorum rüyamda. Bildiğim, anladığımı şeyin rüyasını...</span></p>
<p class="calibre1"><span class="calibre2">Tepemizde ayın göğsünden süt dökülüyor Santiago Yolu’na. Sonra, şafak tacını devralıyor ve yapacak, düşle-yecek, uğruna mücadele edilecek her şey çırılçıplak ortada görünüyor.</span></p>
<p class="calibre1"><span class="calibre2">llS</span></p>
<p class="calibre1"><a id="bookmark13"></a><span class="calibre2">GÖKKUŞAĞI</span></p>
<p class="calibre1"><span class="calibre3">7 Ocak 1996</span></p>
<p class="calibre1"><span class="calibre2">Akşam sona eriyordu. Şafak vaktini müjdeleyen parlak bir grilik hâkimdi göğe. Koca Antonio, iki çuval kaliteli kahveyi yerleştirmeyi bitirdikten sonra gelip yanıma oturdu. Hiç yoldaşımızın olmadığı bir köyden geçmeme yardımcı olacak bir rehberin gelmesini bekliyordum. O köyden bu gece geçecektim.</span></p>
<p class="calibre1"><span class="calibre2">Ocak ayı gelmişti ve 1986 yılındaydık. Hâlâ gizlenmek zorunda olduğumuz, sonradan aralarına katılacağımız kişilerden bile gizlenmek zorunda olduğumuz zamanlardı bunlar. Pipomun dumanı arasından batıya doğru baktım, farklı bir yarın hayal etmeye çalıştım.</span></p>
<p class="calibre1"><span class="calibre2">Koca Antonio, sessizliğini bozmadı. Bolca dumanın ve yeni hikâyelerin habercisi olan sigarasını sararken bile neredeyse hiç ses çıkarmadı. Ama Koca Antonio konuşmadı. Benim baktığım yöne doğru gözlerini dikip, sabırla bir şey söylememi bekledi.</span></p>
<p class="calibre1"><span class="calibre2">“Daha ne kadar kendi insanlarımızdan saklanmak zorundayız?” diye sordum pipomdan çektiğim son nefes dudaklarımın arasından süzülürken.</span></p>
<p class="calibre1"><span class="calibre2">Koca Antonio, öksürüp sonunda sigarasını yakmaya karar vererek konuşmaya başladı. Umudunu yeniden yeşertmeye çalışan biri gibi ağır ağır konuşarak bir hikâyeyle aydınlattı sona eren geceyi:</span></p>
<p class="calibre1"><span class="calibre3">YEDİ GÖKKUŞA ĞININ HİKA YESİ</span></p>
<p class="calibre1"><span class="calibre2">“Dünyaların başlangıcında, büyük büyük dedelerimiz hâlâ bu toprakları arşınlarken, en yüce tanrılar, dünyaya hayat veren ilk tanrılar, mısırdan olma insanlarla konuşmak için yeryüzüne indiler. Aynı bugünkü gibi, soğuk, güneşin çekingen olduğu yağmurlu bir gündü. Tanrılar, gerçek insanların izlemesi gereken yol üzerinde mutabakata varmak için oturup mısırdan insanlarla konuştular. Çünkü bu en eski tanrılar, yani dünyaya hayat veren ilk tanrılar, kendilerinden sonra gelenler gibi patronluk taslamıyorlardı, mısırdan olma insanlarla aralarında anlayışlı bir ilişki olmasını istiyorlardı. Doğru yola her zaman beraberce ulaşmaya çalışırlardı, iyi niyetle ve konuşarak. O gün, ilk dünyanın ilk günlerinden birinde, eşitleri olarak gördükleri mısırdan insanlarla bu nedenle oturmuş konuşuyorlardı.</span></p>
<p class="calibre1"><span class="calibre2">“Tanrılar, başka diller konuşan ve başka düşünce biçimleri olan diğer erkekler ve kadınlarla anlayışlı bir ilişki kurma konusunda anlaşmaya vardılar. Mısırdan olma insanlar, başka yüreklere ve başka renklere sahip diğer erkek ve kadınların anlayacağı bir dil aramak için kendi yüreklerine doğru uzun bir yol katetmek zorundaydılar.</span></p>
<p class="calibre1"><span class="calibre2">“Daha sonra dünyayı daha güzel bir hale sokabilmeleri için mısırdan olma insanlara vermeleri gereken işler konusunda karara vardılar. Bu işlerden ilkinin, kendimizi yenilemek için en önemli olanının, sayılardan yediyi bulmak olduğu konusunda anlaştılar. Böylece dünyaya hayat veren ilk yedi tanrı, dünyayı daha güzel bir hale getirmek ve kendimizi yenileyebilmek için yapılması gereken yedi iş olduğunu söyleyerek konuşmaya başladılar. Yüce tanrılar yapılacak yedi iş olmalı demişlerdi, çünkü yedi, dünyanın çatısı olan göklerin ya da havaların sayısıydı. O yüzden ilk tanrılar, yedi tane gök olduğunu söylediler.</span></p>
<p class="calibre1"><span class="calibre2">“Yedinci gök, Chaac’ın büyükbabası Nohochaac-yum’un katıydı. Altıncı gökte, Chaacob ya da yağmur tanrıları vardı. Beşincide vahşi doğanın efendileri, Ku-ilob Kaaxob bulunuyordu. Dördüncüde hayvanların koruyucuları, üçüncüde kötü ruhlar, ikincide rüzgâr tanrıları, dünyanın hemen üzerindeki birinci gökteyse Bala-moblar, yani köylerdeki dörtyol ağızlarını ve mısır tarlalarını koruyan tanrı İkamet ederlerdi. Derinlerde, korkunun ve titremenin tanrısı Şeytan Kisin vardı.</span></p>
<p class="calibre1"><span class="calibre2">“İlk tanrılar, yedi renk olduğunu ve renklerin yedi rakamıyla sayılacağını söylediler. Sana ren klerin hikâyesini geçen gün anlatmıştım, yedi işin hikâyesini de, senin beni dinleyecek, benim de sana anlatacak zamanımız ve fırsatımız olursa, başka bir gün anlatacağım,” dedi Koca Antonio, sigarası sönmek üzereyken.</span></p>
<p class="calibre1"><span class="calibre2">Sonra Koca Antonio’nun hem sigarasının dumanını hem de rüyaları dirilttiği bir sessizlik oldu. Elindeki kibritten çakan bir kıvılcımın ardından yeniden yaktı sigarasını.</span></p>
<p class="calibre1"><span class="calibre2">“Sonra mısırdan olma insanlar, dünyanın daha güzel bir yer olması için bu yedi işi yapmaya karar verip, güneşle ayın uyanmak için sıra bekledikleri noktaya doğru bakarak uykuya dalmışiar. Dünyanın yenilenmesi için yapılması gereken bu yedi görevi yerine getirmek için ne kadar yol kat etmeleri gerektiğini sormuşlar ilk tanrılara. Tanrılar bu yedi işi yapmak için yedi kere yedinin gerektiğini söylemiş onlara, çünkü bu tek sayı bize hepimizin birbirimize benzeyemeyeceğini ve öteki için her zaman yer olması gerektiğini hatırlatırmış.</span></p>
<p class="calibre1"><span class="calibre2">‘Tamam, demiş mısırdan olma insanlar; ilki gün boyunca diğeri gece boyunca, toprak ananın göğüslerini taşıyan küçük bir kutu olan dağa doğru bakmışlar. Bakarken de düşünmüş mısırdan olma insanlar, bu yedi işi yapmak için gereken yedi kere yedinin ne olduğunu nasıl bulacaklar diye. İlk tanrılar bunu kendilerinin de bilmediklerini söylemişler, çünkü onlar ilk tanrılarmış ve her şeyi bilmelerine imkân yokmuş, öğrenecekleri daha çok şey varmış. O yüzden de gitmeyip, beraberce düşünmek ve dünyanın yenilenmesini sağlayacak en iyi yolu birlikte keşfetmek üzere mısırdan erkek ve kadınların yanında kalmışlar.</span></p>
<p class="calibre1"><span class="calibre2">“Düşünüyor, keşfediyor, konuşuyor, kendileri hakkında yeni şeyler öğreniyor ya da sadece orada bekliyorlarmış; ikindi vakti yağmur, ne düşerek ne de göklere çekilerek, havada asılı kalmış, olduğu yerde öylece dururken. Tıpkı ilk tanrılar gibi, mısırdan olma insanlar da donakalmışlar, ışıktan, bulutlardan ve renklerden oluşan bir köprü belirince önlerinde. Sanki dağdan gelip vadiye doğru gidiyormuş bu köprü. Sonra bu renkler, bulutlar ve ışıktan oluşan köprünün ne bir yerden geldiği ne de bir yere gittiğinin farkına varmışlar; dünyanın ve yağmurun üzerinde hareketsiz duruyormuş köprü. Köprünün şeritler halinde uzanan yedi rengi varmış. Ök tanrılarla mısırdan olma insanlar, önce birbirlerine, sonra da yeniden hiçbir yerden gelmeyip hiçbir yere gitmeyen, orada öyle duran köprüye bakmışlar.</span></p>
<p class="calibre1"><span class="calibre2">“O zaman anlamışlar ki, bu renk, bulut ve ışık köprüsü bir yerden gelip bir yere gitmiyor, ama bir yerden gelip bir yere gitmeyi sağlamak için orada. Kendileri hakkında düşünüp öğrenmeye çalışan tüm bu insanlar çok sevinmişler. Sayesinde iyi dünyalara, kendilerine yaratacakları yeni dünyalara gidilip gelinecek bir köprüye sahip olmanın iyi olduğu kanaatine varmışlar. Hemen almış ellerine sazlarını müzisyenler, ilk tanrılarla gerçek erkek ve kadınlar ayağa kalkıp dans etmeye başlamışlar, çünkü artık düşünüyor, keşfediyor, konuşuyorlarmış; kendilerini öğreniyorlarmış bir parça da olsa.</span></p>
<p class="calibre1"><span class="calibre2">“Dansları bitince, hemen başka bir toplantı düzenlemişler ve yedi kere yedinin, yedi renkten oluşan yedi gökkuşağı yapmak anlamına geldiğini, yedi temel işi bitirmek için bunun şart olduğunu keşfetmişler. Ama bu yedi gökkuşağını bitirdiklerinde, yedi gökkuşağı daha yapmaları gerekeceğinin farkına varmışlar, çünkü bu bulut, renk ve ışık köprüleri hiçbir yerden gelip hiçbir yere gitmiyorlarmış. Ne başları ne sonları varmış, ne başlıyor-larmış ne bitiyorlarmış, sadece oradan geçiyorlarmış. Böylelikle ilk tanrılarla gerçek insanlar yaptığı anlaşma devam etmiş. Bu nedenle, o bilgelik ve keyif dolu ikindi vaktinden beri, mısırdan olma insanlar, gerçek olanlar, yaşamlarını ve hatta ölümlerini bile köprüler kurarak geçirirler.</span></p>
<p class="calibre1"><span class="calibre2">“Renk, bulut ve ışık köprüleri, üzerinden geçmek için köprüler, mısırdan olma insanların, gerçek olanların yedi kere yedi kez yedi işi yaparak, bizi daha iyi yapacak yeni bir dünyaya hayat vermek için kurdukları köprüler. Köprüler kurarak yaşar, köprüler kurarak ölürüz.”</span></p>
<p class="calibre1"><span class="calibre2">Koca Antonio susuyor. Yüzüne bakıyornm ve tüm bunların benim sorumla ne alakası olduğunu sormak üzereyim: Daha ne kadar saklanmak zorundayız? Birden yüzü aydınlanıyor. Gülümseyerek batıdaki dağı işaret ediyor. Döndüğümde bir gökkuşağı görüyorum, hiçbir yerden gelip hiçbir yere gitmeyen, orada öylece asılı duran, dünyalar arasında, rüyalar arasında köprüler kuran bir gökkuşağı ...</span></p>
<p class="calibre1"><a id="bookmark14"></a><span class="calibre2">BAŞLANGICIN VE SONUN HİKAYESİ</span></p>
<p class="calibre1"><span class="calibre3">30 Haziran 1996</span></p>
<p class="calibre1"><span class="calibre2">Dün yağmur her deliğe girdi. Uzun süren kurak Mayısın soldurduğu mısırlara yeniden can veren bu Haziran fırtınasında, Koca Antonio’nun kulübesi pek de iyi bir sığınak sayılmazdı. Kulübenin içinde miydim yoksa dışında mı, anlayamadım. Sanki üzerimizde çatı yokmuş gibi ıslandım. Bir şey olur diye korktuğumdan değil, sabah temizliği boşa gitmesin diye silahımı yağmurdan korumaya çalıştım. İçeride çakan bir şimşek, yani Koca Antonio’nun sigarasını yakarken çıkan kıvılcım, akan çatıya ve şapkamdan süzülen sulara rağmen yaşlı dostumun kulübesinin içinde olduğumu hatırlattı bana. Canım istediğinden değil ama düşünmeme yardımcı olsun diye pipomu yakmaya çalıştım. Fakat tütün tam yanmaya başlamıştı ki, koca bir su damlası pipomum içine düşerek söndürdü ateşi. Koca Antonio, en iyi bildiği yolla, bir hikâye anlatarak avuttu beni.</span></p>
<p class="calibre1"><span class="calibre3">BAŞLANCICIN</span><span class="calibre2"> VE </span><span class="calibre3">SONUN HİKAYESİ</span></p>
<p class="calibre1"><span class="calibre2">“Dün, yaşlanıp tek başına dünyanın bir köşesine çekildiğinden beri bayağı bir zaman geçmişti. Yüce tanrılar, dünyaya hayat veren ilk tanrılar uykuya daldıklarından beri de uzunca bir süre olmuştu. Dans etmekten ya da onca yolu yürümekten ve kendi kendilerine sordukları sorulardan yorgun düşmüşlerdi. Uyuyakalmalarının nedeni buydu. Dürüst erkek ve kadınlarla konuşarak beraberce yola devam etme konusunda çoktan anlaşmışlardı. Çünkü dünyada yaşamanın tek yolu buydu: yürümek. Yüce tanrıların, şu dünyaya hayat veren ilk tannların bize söylediği buydu.</span></p>
<p class="calibre1"><span class="calibre2">“‘Daha ne kadar yürümeye devam edeceğiz?’ diye sordular mısırdan olma erkekler ve kadınlar kendi kendilerine.</span></p>
<p class="calibre1"><span class="calibre2">“‘Peki yürümeye ne zaman başlıyoruz?’ diye cevap verdi dürüst erkekler ve kadınlar, çünkü ilk tannlardan öğrendikleri buydu; bir soruya daima başka bir soruyla karşılık vermek.</span></p>
<p class="calibre1"><span class="calibre2">“Fakat tam o sırada Tannlar uyandı. Çünkü dünyaya hayat veren yüce tanrılar bir soru duyduklannda uyumaya asla devam edemezler. Sonra uyanıp marimba çalmaya başladılar, sorulardan bir şarkı tutturup dans edip şarkı söylemeye başladılar: ‘Daha ne kadar yürümeye devam edeceğiz?’, ‘Yürümeye ne zaman başlayacağız?’ Dürüst erkekler ve kadınlar buna sinirlenip, bu şarkı söyleyip dans etme faslından artık sıkıldıklarını söylemeseler, tanrılar daha devam ederlerdi eğlencelerine. Ama dürüst erkek ve kadınlar sorularına cevap istediler.</span></p>
<p class="calibre1"><span class="calibre2">“Bunun üzerine ciddileşen ilk tanrılar birbirlerine, ‘Yarattığımız mısırdan erkek ve kadınların bir sorusu var. Pek akıllı yapmamışız biz bunları. Cevabı dışarıda arıyorlar, cevapların onların arkalarında ve önlerinde olduğunun farkına varamıyorlar. Bu erkekler ve kadınlar hiç akıllı değiller, ham kalmış yeşil mısır gibiler,’ dediler.</span></p>
<p class="calibre1"><span class="calibre2">“Sonra yeniden dans edip şarkı söylemeye başladılar. Dürüst insanlar yine sinirlendiler, çünkü kendileriyle dalga geçilmesinden bıkmışlardı artık. Hem ne demekti cevapların arkalarında ve önlerinde olması; ilk tanrılar söylemeliydi onlara cevapların arkalarında mı, yoksa gözlerinin tam önünde mi olduğunu.</span></p>
<p class="calibre1"><span class="calibre2">“Mısırdan olma insanlar birbirlerine baktılar, hepsi de biliyordu hiçbirinin bir şey anlamadığım, ama söylemediler bir şey. Yüce tanrılar başladılar anlatmaya: ‘Mısırdan olma insanlar sırtlarının üzerinde dünyaya geldiler ve mısırdan yapıldıkları için topraktan doğdular. Topraktan çıktılar. Sırtlarından başladılar yürümeye. Sırtları her zaman ardındadır adımlarının ya da duruşlarının. Sırtlarıdır onların başlangıcı, adımlarının dünü.’</span></p>
<p class="calibre1"><span class="calibre2">“Dürüst erkekler ve kadınlar bunu da pek anlamadılar, ama başlangıç çoktan başladığından ve dün çoktan bittiğinden pek de umursamadılar bu söylenenleri ve sordular yine aynı soruyu: ‘Daha ne kadar zaman yürümeye devam edeceğiz?’</span></p>
<p class="calibre1"><span class="calibre2">“‘Çok basit,’ dedi dünyaya hayat veren tanrılar. ‘Gözlerinizle sırtınızı görebildiğiniz zamana kadar. Tek yapmanız gereken, bir daire çizerek başladığınız noktaya dönüp, kendinize ulaşana kadar yürümek. Yeteri kadar yürüyüp uzaktan da olsa sırtınızı görebilmeyi başardığınızda bu yürüyüş bitecek, sevgili küçük kardeşlerimiz,’ der demez, daldı uykularına ilk tanrılar.</span></p>
<p class="calibre1"><span class="calibre2">“Dürüst erkekler ve kadınlar pek memnun oldular, çünkü artık tek yapmaları gerekenin sırtlarını görmeyi becerene kadar daire çizerek yürümek olduğunu biliyorlardı. Uzun bir zaman harcadılar, böyle sırtlarına ulaşmak için yürüyerek: Sonra bir anlığına durup yürüyüşlerinin neden hâlâ bitmediğini düşündüler ve birbirlerine, ‘Sona gelmek için başlangıca ulaşmak çok zor. Bu yürüyüş böyle sürer gider, yürüyüşümüzün bitmesi için başlangıca ne zaman ulaşacağımızı bilmek çok güç,’ dediler.</span></p>
<p class="calibre1"><span class="calibre2">“Bunun üzerine erkek ve kadınların bazılarının cesaretleri kırıldı ve yürümeyi bırakıp olduklan yere çöktüler, canları sıkılmıştı, çünkü sona ulaşmak için başlangıca giden yol hiç bitmiyordu. Ama bazıları, sona ulaşmak için ne zaman başlangıca varacaklarını düşünmekten vazgeçerek devam ettiler, büyük bir keyifle yürümeye. Bunun yerine sadece yürüdükleri yolu düşünmeye başladılar, yolun nasıl bir daire olduğunu ve dairenin çevresini her dönüşlerinde bir dahaki sefere daha iyi yürümeyi taktılar kafalarına. Ondan sonra her yürüyüşleri daha iyi oldu.</span></p>
<p class="calibre1"><span class="calibre2">“Mutluydular, yürümek onlara büyük keyif veriyordu. Uzunca bir süre yürüdüler, yürümeye devam ederken birbirlerine, ‘Bu yürüdüğümüz yol çok güzel. Yolu daha iyi hale getirmek için yürüyoruz. Birileri bir yerden baş-</span></p>
<p class="calibre1"><span class="calibre2">ka bir yere gidebilsin diye var olan bu yolun ta kendisiyiz biz. Herkesin yolunun bir başlangıcı, bir de sonu vardır, ama yolların ya da bizim başlangıcımız ve sonumuz yoktur. Herşey herkese, kendimize hiçbir şey.<a id="footnote7"></a><sup class="calibre5"><a href="#bookmark15">7</a></sup> Yol biz olduğumuz için devam etmeliyiz,’ dediler.</span></p>
<p class="calibre1"><span class="calibre2">“Sonra bunu unutmamak için, yere bir daire çizdiler ve tüm dünya bir daire içinde yürüdü. Gerçek erkek ve kadınlar böyleyürürler. Yolu daha iyi bir hale getirmek, kendilerini daha iyiye götürmek için mücadelelerini ne başlatır ne de bitirirler. Sonradan gelen insanların dünyanın yuvarlak olduğuna inanması bu yüzdendir. Peki, dünya denilen bu yuvarlak top nedir? Dürüst erkeklerin ve dürüst kadınların mücadelesi ve hep yürüdükleri yoldur dünya, yürüyerek yolu daha iyi bir hale getirme isteğidir. Hep yürürler, yürüyüşlerinin ne bir başlangıcı vardır ne de sonu. Dürüst erkekler ve kadınlar hiç yorulmazlar. Daima kendilerine ulaşmayı, kendilerini arkadan şaşırtmayı ve başlangıcı bularak yollarının sonuna varmayı isterler. Ama varamayacaklar, ulaşamayacaklar kendilerine, bunu biliyorlar, yalnızca artık umursamıyorlar. Onlar için önemli olan tek şey, iyi bir yol, daima daha iyi olmayı isteyen bir yol olmak.”</span></p>
<p class="calibre1"><span class="calibre2">Koca Antonio durdu ama yağmur durmadı. Ona yağmurun ne zaman dineceğini soracaktım, fakat başlangıçlar ve sonlarla ilgili sorular sormak için uygun bir zaman olmadığını düşündüm. Veda ettim Koca Antonio’ya.</span></p>
<p class="calibre1"><span class="calibre2">Her ne kadar yeni pillerim de fenerim de ikisini birbirinden ayırt edemiyorsa da, yağmurun ve gecenin içine doğru yürüdüm. Botlarımın çamurda çıkardığı ses, Koca Antonio’nun ayrılırken söylediklerini duymamı engelliyordu: “Yolunun ne zaman sona ereceğini sormaktan bıkma. Yarınla dünün birleştiği yerde sonlanacak yolun...”</span></p>
<p class="calibre1"><span class="calibre2">Yürümeye başlamak zor geldi bana. Önümdeki çamurda ayağımın kayacağını biliyordum. Bunu biliyor olmama rağmen yürümeye ve düşmeye devam etmeliydim. Şimdi ve gelecekte pek çok defa düşecektim. Çünkü yürümek, aynı zamanda tökezlemek ve düşmek anlamına da gelir. Bunu bana Koca Antonio öğretti, bu dağ öğretti ve inanın bana bunları öğrenmek hiç de kolay olmadı.</span></p>
<p class="calibre1"><a id="bookmark16"></a><span class="calibre2">7</span></p>
<p class="calibre1"><a id="bookmark17"></a><span class="calibre2">YOL</span></p>
<p class="calibre1"><span class="calibre2">7 </span><span class="calibre3">Temmuz 1996</span></p>
<p class="calibre1"><span class="calibre2">Yüce tanrılar demişken Koca Antonio çıkageliyor, yanında da dünyayı yaratan ilk tanrılar var. Koca Antonio, tıpkı on yıl öncesinde bir gece olduğu gibi, bu gece de gelip, bazen sigara tüttürüp, bazen dolanarak, bazen de konuşarak eşlik etti bana. Koca Antonio’yla birlikte, tüm yüce gönüllü, kanı kahverengi akan erkekler ve kadınlar da eşlik etti bana. Benimle otururlarken, mücadelelerini anlatacak bir ses de bulmuş oldular sonunda. Bize bir şeyler empoze etmek, bizi zorlamak ya da zaptetmek için değil, sadece mücadelelerini anlatmak için geldiklerini söylediler. Niyetleri mücadelelerini, bundan on yıl önceki o geceyi, yağmurun ve soğuğun üstlerindeki çatıya, onları çevreleyen duvara dönüştüğü o geceyi anlatmaktı. Koca Antonio’nun elinde palasıyla benimle birlikte çamurlara bata çıka yürüdüğü o geceyi.</span></p>
<p class="calibre1"><span class="calibre2">Koca Antonio’nun benimle yürüdüğünü mü söyledim? Eğer öyle dediysem, yalan söylemişim. O benimle yürümedi. Ben onun arkasından yürüdüm.</span></p>
<p class="calibre1"><span class="calibre2">O geceki yürüyüşümüz böyle başlamadı. Önce kaybolduk. Koca Antonio beni geyik avlamaya çağırdı, ben de gittim, ama hiç geyik yakalayamadık. Bunu fark ettiğimizde çoktan cangılın ortasına gelmiş, yağmurun altındaki geceyle çevrelenmiştik.</span></p>
<p class="calibre1"><span class="calibre2">“Kayboldu,” dedim, sanki bir işe yarayacakmış gibi.</span></p>
<p class="calibre1"><span class="calibre2">“Evet, öyle,” diye cevap verdi, bu durumu pek umursamadığı her halinden belli olan Koca Antonio. Bir eliyle kibrit ateşini korumaya, diğer eliyle sigarasını yakmaya çalışıyordu.</span></p>
<p class="calibre1"><span class="calibre2">“Dönüş yolunu bulmamız gerek,” dedim önce, sonra da, “Benim bir pusulam var,” diyen sesim geldi kulağıma, bunları sanki ‘bir arabam var, dur seni bırakayım,’ der gibi söylemiştim.</span></p>
<p class="calibre1"><span class="calibre2">“Evet, öyle,” dedi Koca Antonio tekrar, inisiyatifi bana bırakıp beni takip etmeye istekli olduğunu gösterir bir edayla.</span></p>
<p class="calibre1"><span class="calibre2">Bu meydan okumayı kabul edip, iki yıl boyunca dağlarda kazandığım gerilla tecrübesini göstermeye hazır olduğumu belli ettim. Bir ağacın altına çekilip haritamı, altimetremi ve pusulamı çıkardım. Yüksek bir sesle, Koca Antonio’ya hava atarak deniz seviyesi üzerindeki yüksekliği, topografik özellikleri, barometre basıncını, açıları, aslında bizim gibi militanların ‘kara dümenciliği’ dedikleri şeyi anlattım. Koca Antonio hiçbir şey söylemedi. Yanımda öylece kıpırtısız durdu. Sanırım beni dinliyordu, çünkü sigara içmeyi bırakmadı. Bu teknik ve bilimsel gösteriye bir süre daha devam ettikten sonra ayağa kalkıp, kendimden son derece emin bir şekilde, elimde pusulayla gecenin bir köşesini işaret ettim ve o yöne doğru yürümeye başladım:</span></p>
<p class="calibre1"><span class="calibre2">“Bu taraftan.”</span></p>
<p class="calibre1"><span class="calibre2">Koca Antonio, “Evet, öyle,” der diye umuyordum ama o hiç sesini çıkarmadı. Tüfeğini, heybesini ve palasım alıp beni takiben yola koyuldu. Tanıdık hiçbir yer görmeksizin bayağı bir yürüdük. Modem aletlerimin bir işe yaramamış olmasından dolayı utanmıştım, arkama dönüp beni sessizce takip eden Koca Antonio’yla yüz yüze gelmek istemiyordum. Bir süre sonra, dümdüz bir duvar gibi önümüzde dikilen taştan bir tepe çıktı karşımıza. “Şimdi ne yapacağız?” diye Koca Antonio’ya seslenirken, gururumdan geriye kalan son kırıntılar da yok oldu.</span></p>
<p class="calibre1"><span class="calibre2">O zamana kadar hiç konuşmamış olan Koca Antonio, önce biraz öksürüp ardından birkaç tütün parçası tükürdükten sonra konuşmaya başladı: “Önündekinin ne olduğunu bilmediğin zamanlarda arkana bakmak her zaman işe yaramıştır.”</span></p>
<p class="calibre1"><span class="calibre2">Söylediğini aynen yapıp arkama döndüm, ama geldiğimiz yönü görmek için değil, Koca Antonio’ya utanç, yakarış ve sıkıntı dolu bir bakış fırlatmak için. Koca Antonio bir şey söylemedi. Bana baktı ve anladı. Palasım çıkararak yoldaki çalıları temizleyip başka bir yöne doğru ilerlemeye başladı.</span></p>
<p class="calibre1"><span class="calibre2">“Bu taraftan mı?” diye sordum, zavallı bir halde.</span></p>
<p class="calibre1"><span class="calibre2">“Evet,” dedi Koca Antonio, sarmaşık dallarını ve gecenin yaş kırıntılarını keserken. Birkaç dakika içinde ana patikaya dönmüştük, çakan şimşekler Koca Antonio’nun köyünün siluetini aydınlatıyordu. Islanmış ve yorgun bir halde, Koca Antonio’nun kulübesine girdim. Dona Ju-anita bize kahve yapmaya kalktı, biz de ateşin başına çöreklendik. Koca Antonio, ıslak gömleğini çıkarıp kurusun d iye ateşin yanına koydu. Sonra odanın bir köşesinde yere oturdu, bana da küçük bir sandalye uzattı. Önce, biraz ateşin yanından ayrılmak istemediğimden, biraz da haritanı, pusulam ve altimetremle yaptığım gösterişin bir işe yaramamış olmasından duyduğum utanç yüzünden direndim sandalyeyi almamak için. Ama sonunda oturdum. İkimiz de sigara içmeye başladık. Sessizliği bozan ben oldum, Koca Antonio’ya dönüş yolunu nasıl bulduğunu sordum.</span></p>
<p class="calibre1"><span class="calibre2">“Ben bulmadım,” dedi, “ Öyle bir yol yoktu. Bulmadım, yarattım. Kendi yolunu kendin yaratmalısın. Yürüyerek. Sen yolun zaten orada bir yerde olduğunu ve aletlerinle onu bulacağını düşünüyordun. Ama hayır. Sonra yolun nerede olduğunu benim bildiğimi sandın ve beni takip ettin. Yine hayır. Yolun nerede olduğunu ben de bilmiyordum. Yolu beraber yaratmamız gerekiyordu. Yarattık da. Böylece vardık varmak istediğimiz yere. Yolu biz yarattık, yol yoktu aslında.”</span></p>
<p class="calibre1"><span class="calibre2">“Peki o zaman, neden eğer önündekinin ne olduğunu bilmiyorsan arkaya bakmak her zaman işe yarar dedin? Döneceğimiz yolu bulmak için değil miydi yani?” diye sordum.</span></p>
<p class="calibre1"><span class="calibre2">“Hayır,” dedi Koca Antonio, “Yolu bulmak için değil. Daha önce nerede olduğunu, ne olduğunu ve ne istediğini görebilmen içindi.”</span></p>
<p class="calibre1"><span class="calibre2">“Ne demek istiyorsun?” diye sordum, artık daha az tedirgindim.</span></p>
<p class="calibre1"><span class="calibre2">“Anlatayım. Arkana dönüp bakarak nerede olduğunu anlarsın. Ya da tuttuğun yolun yanlış olduğunun farkına varırsın. Eğer arkana bakarsan, istediğinin eve gitmek olduğunun ama dönüş yolunu bulmamız gerektiğini söylemekten başka bir şey yapamadığının farkına varırsın. Sorun da bu zaten. Sen, olmayan bir yolu bulmaya çalıştın. Yolu bizim yaratmamız gerekiyordu,” dedi Koca Anto-nio, tatminkâr bir gülümsemeyle.</span></p>
<p class="calibre1"><span class="calibre2">“İyi de neden yolu bizim yarattığımızı söylüyorsun. Yolu yaratan sendin. Ben sadece seni takip ettim,” dedim, biraz sıkılarak.</span></p>
<p class="calibre1"><span class="calibre2">“Hayır,” dedi Koca Antonio, hâlâ gülümsüyordu. “Tck başıma yaratmadım ki ben yolu. Sen de yarattın, çünkü bir ara önden yürüyen sendin.”</span></p>
<p class="calibre1"><span class="calibre2">“Ama benim gittiğim yol yanlıştı,” diyerek sözünü kestim.</span></p>
<p class="calibre1"><span class="calibre2">“Tam da bu yüzden, bize o yolun yanlış olduğunu gösterdiği için işimize yaradı. Biz de o yolu daha fazla yürümedik ya da daha doğrusu yaratmaya çalışmadık. Çünkü bizi istemediğimiz bir yere götürüyordu. Böylelikle bizi gitmek istediğimiz yere götürecek başka bir yol yaratma fırsatımız oldu,” dedi Koca Antonio.</span></p>
<p class="calibre1"><span class="calibre2">Bir süre ona baktıktan sonra cesaretimi toplayıp, ‘Yarattığın yolun bizi buraya getireceğini hiç mi bilmiyordun?” diye sordum.</span></p>
<p class="calibre1"><span class="calibre2">“Hayır. Gitmek istediğin yere ancak yürüyerek ulaşırsın. Çalışarak, mücadele ederek. Aynı şey. Yüce tanrıların, dünyaya hayat veren ilk tanrıların söylediği şey de buydu.”</span></p>
<p class="calibre1"><span class="calibre2">Koca Antonio ayağa kalktı.</span></p>
<p class="calibre1"><span class="calibre2">“Başka bir sürü şey daha söylemişlerdi. Mesela, bazen çalışabilmek için mücadele etmek gerektiğini, bazense mücadele etmek için çalışmak gerektiğini,” dedi, gördüğünüz gibi dili kullanmakta palasım kullanmakta olduğu kadar ustaydı Koca Antonio.</span></p>
<p class="calibre1"><span class="calibre2">İşte, o on yıl önceki gece, böyle yürüdüm Koca Antonio’nun arkasından. Koca Antonio’nun arkasından mı yürüdüm dedim? Yalan söylemişim. Arkasından yürümedim, onunla birlikte yürüdüm.</span></p>
<p class="calibre1"><a id="bookmark18"></a><span class="calibre2">YILDIZI^ARI İŞ^ARET EDEN</span></p>
<p class="calibre1"><span class="calibre3">Temmuz 1996</span></p>
<p class="calibre1"><span class="calibre3">Birinci Kıtalararası Neo-liberalizme Karşı insanlık Buluşması için</span></p>
<p class="calibre1"><span class="calibre2">Hava çok yağışlıydı. Rüzgâr onu belinden yakaladığında, yağmur bir yandan öbür yana savruluyordu neredeyse. O gece Koca Antonio’yla beraber ava çıkmıştık. Koca Antonio, tarlasındaki yeni filizlenen mısırlanna dadanan bir porsuğu öldürmek istiyordu. Biz porsuğu beklerken onun yerine yağmur ve bizi boş bir kulübe-dükkâna sığınmak zorunda bırakan rüzgâr geldi. Koca Antonio bir köşeye çekilip oturdu, ben de eşiğe il i ş tim. İkimiz de sigara içtik. O kestirdi, bense yağmurun, her zamankinden daha bir kaprisli olan rüzgârın etkisiyle nasıl bir yerden bir yere doğru eğildiğini izlemeye daldım. Yağmurla rüzgârın dansı bitti ya da başka bir yere gidip orada devam etti. Kısa süre sonra yağmurdan geriye kalan tek şey, cırcır böcekleri ve kurbağalar arasındaki insanın kulağını sağır edecek rekabetti. Koca Antonio’yu uyandırmayım diye ses çıkarmamaya çalışarak dışarıya çıktım. Hava, tıpkı arzunun tatmin edildiği ve birbirine kenetlenen bedenlerin dansı sona erdiği zamanki gibi, hâlâ ıslak ve nemliydi.</span></p>
<p class="calibre1"><span class="calibre2">“Bak,” dedi Koca Antonio, batıdaki bulutların arasından zorlukla görünen bir yıldızı işaret ederek. Yıldıza bakıp içimde hüznün ve acı yalnızlığın ölü ağırlığını hissettim.</span></p>
<p class="calibre1"><span class="calibre2">Yine de gülümseyip Koca Antonio bana sormadan anlatmaya başladım: “Bir atasözünü hatırladım, galiba şöyle bir şeydi: Parmak güneşi gösterdiğinde, aptallar parmağa bakar. ”</span></p>
<p class="calibre1"><span class="calibre2">Neşeyle güldü Koca Antonio, “Güneşe bakıyorsa daha da aptaldır. Kör olur,” dedi. Koca Antonio’nun bu çarpıcı mantığı, ben tam atasözünün ne anlama geldiğini açıklamaya hazırlanırken kekelememe neden oldu. Koca Antonio gülmeye devam etti; bana mı, açıklamama mı yoksa güneşe değil de güneşi gösteren parmağa bakan aptala mı gülüyordu, anlamadım.</span></p>
<p class="calibre1"><span class="calibre2">Koca Antonio yere oturup silahını bir kenara koydu ve o eski kulübe-dükkândan aldığı aletle sigara sarmaya başladı. Susmanın ve dinlemenin zamanı geldiğini anladım. Yanına oturup pipomu yaktım.</span></p>
<p class="calibre1"><span class="calibre2">Koca Antonio sigarasından birkaç nefes çektikten sonra başladı sözcük yağmuruna. Sözcükler ağzından dökülürken duman yüzünden yıımıı.şııyorlardı sanki. “Az önce parmağımla yıldızı göslerıniyoıdıım. Elimle ona değebilmek için ne kadar yü rü mcıı ı gerek diye düşünüyordum. Tam sana elimle yıldız arasındaki mesafeyi hesaplar mısın diye soracaktım ki, sen şu parmak ve güneşle ilgili atasözünü patlattın. Senin atasözündeki aptalın daha zeki bir alternatifi yok. Eğer güneşe baksa, kör olmasa bile mutlaka tökezleyip düşecek. Çünkü yukarıya bakıyor. Parmağa baksa, kendi yoluna gidemeyecek. Ya olduğu yerde kalacak ya da parmağı takip edecek. <sup class="calibre5">İ</sup>ki yol da gayet aptalca; güneşe bakmak da, parmağa bakmak da. Gördün mü, büyük gerçekleri takip ederek ilerleyemez, yaşayamazsın. Çünkü ölçtüğünde tahmin ettiğin kadar büyük olmadıklarını görürsün. Güne ulaşmak için yürüdüğümüz gece gelecek. Eğer sadece elin çok yakınına bir yere bakarsak, çok uzağa gidemeyiz Ama çok çok uzaklarına bakarsak da tökezler düşeriz. Yolumuzu kaybederiz.”</span></p>
<p class="calibre1"><span class="calibre2">Koca Antonio sustu. “Peki, elin çok yakınına ve çok uzağına nasıl bakabiliriz?” diye sordum.</span></p>
<p class="calibre1"><span class="calibre2">Koca Antonio, birkaç nefes çekti sigarasından ve yeniden konuşmaya başladı: “Konuşarak ve dinleyerek. Hem yanımızda hem de çok uzaklarda olanlarla konuşup, onları dinleyerek.”</span></p>
<p class="calibre1"><span class="calibre2">Koca Antonio yine yıldızı gösterdi. Eline baktı, “Hayal kurarken yukarıdaki yıldıza bakman gerek, ama eğer savaşıyorsan yıldızı gösteren ele bakman gerek. Yaşamak budur. Bir aşağı bir yukarı bakar durursun,” dedi.</span></p>
<p class="calibre1"><span class="calibre2">Koca Antonio’nun köyüne döndük. Ayrıldığımızda şafak çoktan sökmüştü. Koca Antonio kapıya kadar bana eşlik etti. Dikenli tellerin öteki tarafına geçtiğimde ona dönüp, “Koca Antonio, sen yıldızı gösterdiğinde ben ne yıldıza ne de eline bakmıştım,” dedim.</span></p>
<p class="calibre1"><span class="calibre2">Koca Antonio sözümü kesti: “Aa! Demek sen ikisi arasındaki mesafeye baktın, öyle mi?”</span></p>
<p class="calibre1"><span class="calibre2">“Hayır,” dedim, “İkisi arasındaki mesafeye de bakmadım.”</span></p>
<p class="calibre1"><span class="calibre2">“Neye baktın o zaman?”</span></p>
<p class="calibre1"><span class="calibre2">“Senin elinle yıldız arasında duran porsuğa baktım.”</span></p>
<p class="calibre1"><span class="calibre2">Koca Antonio yere eğilip bana atmak üzere bir şeyler arandı. Atacak bir şey mi bulamadı yoksa ben mi fazlit" uzaktaydım, bilmiyorum. Her ihtimalde silahının dolu olmayışı benim açımdan büyük şanstı.</span></p>
<p class="calibre1"><span class="calibre2">Elin yakınlarını ve çok çok uzaklarını görmeyi deneyerek uzaklaştım. Yerde ve gökte, ışık geceyi günle buluşturmaya hazırlanırken, yağmur Temmuz’u Ağustos’a ekliyor ve benim düşüşlerim canımı daha az yakıyordu. Bundan on yıl sonra, uzakta olduğumuzu düşündüklerimizle konuşmaya ve onları dinlemeye hazırlanıyorduk. Yani, sizi.</span></p>
<p class="calibre1"><a id="bookmark1"><sup class="calibre5"><a href="#footnote1">1</a></sup></a></p>
<p class="calibre1"><span class="calibre2"> Marcos, ülkeyi gözleyebilmek için bir ipek pamuğu ağacının üzerinde oturuyor.</span></p>
<p class="calibre1"><a id="bookmark2"><sup class="calibre5"><a href="#footnote2">2</a></sup></a></p>
<p class="calibre1"><span class="calibre2"> Tanınmış bir Meksikalı yazar ve saygın bir solcu en telektüel.</span></p>
<p class="calibre1"><a id="bookmark4"><sup class="calibre5"><a href="#footnote3">3</a></sup></a></p>
<p class="calibre1"><span class="calibre2"> Bu hikaye, Marcos'un Sivil Toplum'a ‘Hanımefendi' (Senyora) diye seslendiği bir bildiride yer alıyor.</span></p>
<p class="calibre1"><a id="bookmark6"><sup class="calibre5"><a href="#footnote4">4</a></sup></a></p>
<p class="calibre1"><span class="calibre2"> 1 Ocak 1994 (Nj^TA’nın yürürlüğe girmesiyle aynı gün) Zapatistaların, aralarında San Cristobal de las Casas’ında olduğu altı büyük kenti ele geçirdikleri silahlı ayaklanmaianna başladıkları gün.</span></p>
<p class="calibre1"><a id="bookmark7"><sup class="calibre5"><a href="#footnote5">5</a></sup></a></p>
<p class="calibre1"><span class="calibre2"> Emiliano Zapata ve Pancho Vi İla, 1 9 1 1-1 9 1 7 yı İlan arasında gerçekleşen Meksika Devrimi’nin iki büyük lideriydi.</span></p>
<p class="calibre1"><a id="bookmark11"><sup class="calibre5"><a href="#footnote6">6</a></sup></a></p>
<p class="calibre1"><span class="calibre2"> Mısırdan yapılan bir içki türü.</span></p>
<p class="calibre1"><a id="bookmark15"><sup class="calibre5"><a href="#footnote7">7</a></sup></a></p>
<p class="calibre1"><span class="calibre3"> Para todos todo, nada para nosotros:</span><span class="calibre2"> “Herşey herkese, kendimize hiçbir şey,” ünlü bir Zapatista sloganıdır.</span></p>
</body>
</html>
