<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ucan_hali</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_6">BABA OLMAK</h1>

  <p class="normal">En sevdiğim yönü galiba buydu.</p>

  <p class="normal">Memur olduğu için mi bilmem bize çok vakit ayırırdı, çok.</p>

  <p class="normal">Pazar sabahları uyandığımızda salonda Kur’an-ı Kerim’in Türkçesini okur bulurduk, sonra gider dizinin dibine otururduk, bu sefer üç kardeşe dışından okurdu.</p>

  <p class="normal">Eve, anneme hep çiçeklerle dönerdi. Çiçekleri hep çok sevdi. Küçücük balkonlarında, küçücük saksılarında hep çiçekler oldu.</p>

  <p class="normal">Özellikle “Ful”ü çok sevdi. Saksıda ters çevrilmiş çay bardakları, toprağa eklenmiş çay artıkları, yemek takımından artıp toprağa saplanmış bir çatal, hepsi evdeki çiçek sembolleriydi.</p>

  <p class="normal">Şahane uçurtmalar yapardı, hepsi en yükseğe giden. Bir tanesi ip ekleye ekleye o kadar yukarı çıkmıştı ki. En son koşarak annemin örgü yününü getirip eklemiştim. Nokta kadar kaldığında koptu, Menemen tarafına yoğurt yemeye gitti. Feci ağladım.</p>

  <p class="normal">Gemlik’teki koyda sudan bir şeyler çıkarıp ateşte pişirip yiyorsun. Bir oğlan çocuğu daha ne ister ki.</p>

  <p class="normal">İyi ki yüzünü göremediğim bir işadamı olmamış babam.</p>

  <p class="normal">Hayattaki en önemli işinin “biz” olduğunu iyi biliyordu diyorum şimdi.</p>

  <p class="normal">Düşünüyorum da şimdi olsa memur maaşıyla üç çocuk, markaları alamadan, giyemeden, arkadaşlarımıza hava atamadan tatmin olur muyduk? Bunları hiç yapamadık. Annem dikti, giydik. Büyükler kullandı, verdi, giydik. Sokakta fakir de, zengin de aynı giyinirdi.</p>

  <p class="normal">Ben lise sondayken Çankırı’da ilk arabasını alabildi. Krem renkli bir Murat 124. Adını Ayşe koyduk. Şimdi arabasına isim koyan var mı? Koysanız da yabancı isim koyarsınız. Ayşe’yle Çankırı’dan Demirci’ye gittik, mutluluğa baksanıza.</p>

  <p class="normal">Hayatımın en güzel yolculuğuydu. Ülkeler gezdim, çeşit çeşit ağırlandım; ancak hiç o kadar güzel yolculuk yapmamıştım. Annem beyaz, bir litrelik plastik bidona yoğurt, su ve tuz koymuş. O sarsıntıdan ayran oldu. Babam, “Bu meşhur yayık ayranıdır arkadaşlar” dedi. Gerçekten içtiğim en güzel ayrandı.</p>

  <p class="normal">Yolda önümüze bir at sürüsü çıktı, babam direksiyonu bir kırdı... Geçirdiğim en büyük kaza tehlikesiydi. Aslında ben uyuyordum: ama yıllarca her yerde anlattım durdum.</p>

  <p class="normal">Babam da dünyanın en iyi şoförüydü. Ayşe benzin kokardı. Çocuklar ne çok sever benzin kokusunu, o biçim. Şahaneydi.</p>

  <p class="normal">Dünyanın en iyi şoförüyle Kaf Dağı’na gitmiştik.</p>

  <p class="normal">Şimdi düşünüyorum da Çiğli’de İzmir’in o nemli sıcak yazında babam atletiyle yatar, ben de koluna yatardım. O masal anlatırken ben fıs fıs babamı koklardım. İçimden de “Ne şahane kokuyor arkadaş, ben de böyle kokar mıyım acaba?” diye kokuyu içime sindire sindire, “sınıff sınıf” uyuyordum.</p>

  <p class="normal">Sonra fark ettim ki o sevdiğim şey, ter kokusuymuş!</p>

  <p class="normal">Dünyanın en güzel kokusuydu...</p>

  <p class="normal">Yemin ederim.</p>

  <p class="normal">Benzin de iyi kokar çocuklara tabii. Hakkını yemeyelim.</p>

  <p class="normal">Bir de çalışmaktan gelmiş hafif benzin ve ter kokan babayı düşünün.</p>

  <p class="normal">Uff...</p>

  <div class="calibre1" id="calibre_pb_16"></div>
</body>
</html>
