<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>trans</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="normal2" id="calibre_toc_46"><span class="idebold">İstasyondan İstasyona</span></h3>

    <p class="normal1">Soğuk ve sefil bir geceydi. Gökyüzünü iğrenç bulutlar kaplamıştı; günün ağarmasından bu yana bilmem kaçıncı kez aşağıda ayak sürüyen yurttaşların üzerine kapkara yağmaya hazırlanıyorlardı. Otobüs terminalinin içi Sosyal Güvenlik merkezinin ters yüz edilip üzerine yağ serpilmiş halini çağrıştırıyordu. Büyük hayallere ve küçük bütçelere sahip pek çok genç, Londra gişesinin önünde kasvetli bir sıra oluşturmuşlardı. Daha ucuz seyahat etmenin tek yolu otostoptu.</p>

    <p class="normal1">Aberdeen’den kalkan otobüs Dundee’den de yolcu alıp gelmişti. Begbie soğukkanlı bir biçimde koltukların üzerindeki rezervasyon kartlarını kontrol etti, ardından halihazırda otobüste bulanan yolcuları meymenetsiz bir ifadeyle süzdü. Sonra ayaklarının arasındaki Adidas çantaya baktı tekrar.</p>

    <p class="normal1">Begbie’nin duyma mesafesinin dışında olan Renton, Spud’a dönüp başıyla gergin arkadaşını işaret etti. “Zavallı bi orospu çocuğunun yanlışlıkla bizim koltuklardan birine oturmuş olmasını umuyor. Mesele çıkarmak için bahane arıyor amcık.”</p>

    <p class="normal1">Spud gülümseyip kaşlarını kaldırdı. Spud’a bakarak, diye düşündü Renton, işin ne kadar riskli olduğunu tahmin etmeye olanak yok. Bu büyük bir işti, hiç kuşkusuz. Sinirlerini yatıştırmak için o iğneyi yapmak zorundaydı. Aylardan beri ilk kez.</p>

    <p class="normal1">Begbie arkasına dönüp onlara öfkeli bir bakış attı, saygısızlık yaptıklarını hissetmiş gibi. “Sick Boy hangi cehennemde?”</p>

    <p class="normal1">“Şey, bilmiyorum, hani,” dedi Spud omuz silkerek.</p>

    <p class="normal1">“Birazdan gelir,” dedi Renton, başıyla Adidas çantayı işaret ederek. “O çantanın içindeki malın yüzde yirmisi ona ait.”</p>

    <p class="normal1">Bu bir paranoya nöbetine neden oldu. “Sesini yükseltme lan dangalak!” diye tısladı Begbie. Etrafına bakındı, yolcuları süzdü, denetlemekte zorlandığı öfkesini dışarı salabilmesi için hedef oluşturacak bir göz teması arayışı içindeydi.</p>

    <p class="normal1">Hayır, kendine hâkim olmak zorundaydı. Kaybedecek çok fazla şey vardı. Her şeyi kaybedebilirlerdi.</p>

    <p class="normal1">Kimse Begbie’ye bakmıyordu ama. Onun farkında olanlar yaydığı elektriği hissedebiliyorlardı. İnsanların sahip olduğu o özel yeteneğe başvuruyorlardı; çatlakların görünmez olduğu numarasına yatmak. Arkadaşları bile Begbie’yle göz göze gelmeye çekiniyorlardı. Renton yeşil beyzbol kepini gözlerinin üzerine indirmişti. Üzerinde İrlanda Cumhuriyeti forması bulunan Spud sırt çantalı bir sarışını kesiyordu, kız sırt çantasını çıkardı ve kıçını saran kotu göründü. Diğerlerinden ayrı duran Second Prize sürekli içiyor, ayağının dibinde duran bira dolu iki poşeti gözü gibi koruyordu.</p>

    <p class="normal1">Terminalin karşı tarafında, kendine pub diyen kutu gibi bir yerde Sick Boy, Molly adında bir kızla konuşuyordu. Molly fahişeydi ve HIV pozitifti. Bazı geceler müşteri arayışıyla terminale takılırdı. Sick Boy onunla birkaç hafta önce Leith’de boktan bir barda yiyiştiğinden beri Sick Boy’a âşıktı. Sick Boy sarhoşluğuyla HIV virüsünün öpüşerek bulaşmadığını iddia etmiş ve bunu kanıtlamak için bütün geceyi onunla Fransız usulü öpüşerek geçirmişti. Daha sonra paniğe kapılmış, uykusuz ve berbat bir gece geçirmek üzere yatağa girmeden önce dişlerini beş kere falan fırçalamıştı.</p>

    <p class="normal1">Sick Boy belli aralıklarla pub’ın arkasından arkadaşlarına bakıyordu. Bekletecekti orospu çocuklarını. Otobüse binmeden önce aynasızlar tarafından basılmayacaklarından emin olmak istiyordu. Öyle bir şey olursa cezaevine onsuz gideceklerdi puştlar.</p>

    <p class="normal1">“Bana on papel borç verir misin, bebeğim?” diye sordu Molly’ye, Adidas çantanın içinde üç bin beş yüz pound’luk malı olduğunu unutarak. Fakat o paraya çevrilebilecek bir değerdi sadece. Bu nakitti ki her zaman sorun teşkil ederdi.</p>

    <p class="normal1">“Al canım.” Molly’nin hiçbir şey sormadan elini çantasına sokması Sick Boy’u duygulandırdı nerdeyse. Sonra, hafif bir buruklukla, kızın çıkardığı tomarı gördü ve yirmi papel istemediği için kendine sövdü.</p>

    <p class="normal1">“Sağ ol, bi tanem… Seni müşterilerine bırakayım öyleyse. Londra çağırıyor.” Kızın kıvırcık saçlarını elledi ve onu öptü; bu kez yanağından, öylesine.</p>

    <p class="normal1">“Döndüğünde beni ara, Simon,” diye seslendi kız arkasından, Simon’ın ondan uzaklaşan zayıf fakat sağlam bedenini seyrederek. Sick Boy arkasına döndü.</p>

    <p class="normal1">“Nasıl aramam, bebeğim, nasıl aramam. Kendine dikkat et.” Kıza göz kırptı ve tekrar önüne dönmeden önce insanın yüreğini ısıtan bir biçimde kocaman gülümsedi.</p>

    <p class="normal1">“Zavallı küçük fahişe,” diye homurdandı kendi kendine, yüzünü küçümseyici bir biçimde asarak. Molly amatördü, içinde yer aldığı oyunun gerektirdiği nesnellikten uzak. Köşeyi döndü ve diğerlerine katıldı. Başını polis var mı diye bir sağa bir sola çevirdi.</p>

    <p class="normal1">Otobüse binmeye hazırlanırlarken karşılaştığı manzaradan hiç hoşnut kalmadı. Begbie geç kaldığı için ona kalayı basıyordu. Begbie amcığını her zaman kollamak gerekirdi, ama ortada bu kadar büyük bir risk varken her zamankinden daha gergin olacağı kuşku götürmezdi. Begbie’nin dün geceki doğaçlama partide işlerin ters gitmesi durumunda uygulamalarını önerdiği şiddet dolu tuhaf plan geldi aklına. Begbie’nin öfkesi hepsinin kodesi boylamasına neden olabilirdi. Second Prize sarhoşluğun ileri safhasındaydı; beklendiği üzere. Öte yandan, amcık oraya gelmeden önce sarhoş kafasıyla ağzından neler kaçırmıştı acaba? Nerde olduğunu bile hatırlamazken ne söylediğini nasıl hatırlayacaktı? Bu çok tehlikeli bir operasyon, diye düşündü, içinden bir endişe dalgasının geçmesine izin vererek.</p>

    <p class="normal1">Fakat Sick Boy’u asıl Spud ve Renton’ın durumları kaygılandırıyordu. Eroin çakmışlardı besbelli. O amcıklardan da bu beklenirdi. Uzun zamandır, Londra’daki işini bırakıp geri dönmesinden çok önceden beri temiz olan Renton, Seeker’ın tedarik ettiği kesilmemiş kahverengi Kolombiya malına dayanamamıştı. Malın müthiş olduğunu söylemişti. Pakistan eroini çakmaya alışık bir Edinburgh cankisi için hayatta bir kez ele geçecek bir fırsat, demişti. Spud, her zamanki gibi, ona katılmıştı.</p>

    <p class="normal1">Spud böyleydi. En masum eğlenceyi bile hiç çaba sarf etmeden suç ortamına çevirme yeteneğiyle Sick Boy’u her zaman şaşırtmıştı. Annesinin karnındayken bile onu ceninden çok ‘atıl bir uyuşturucu ve kişilik sorunu’ olarak tanımlamak daha doğru olurdu. Muhtemelen Little Chef’te tuzluğu devirerek aynasızları başlarına musallat edecekti. Begbie’yi boş ver, diye düşündü, bu işi berbat edecek biri varsa, o da Spud.</p>

    <p class="normal1">Sick Boy, Second Prize’a sert bir bakış attı; bu lakap ona iyi dövüşebildiğine dair sarhoş fantezisinden ve sürekli dayak yemesinden ötürü verilmişti. Second Prize’ın sporu boks değil, futboldu. Daha okuldayken adını duyurmuş, on altı yaşında Man-chester United’a transfer olmuştu. Daha o zaman embriyon aşamasında bir alkol sorunu vardı. Futbolun bilinmeyen efsanelerinden biri de Second Prize’ın İskoçya’ya geri postalanıncaya kadar Manchester United’da iki sene tutunabilmeyi nasıl becerdiğiydi. Düz mantığa göre Second Prize harcanmış, büyük bir yetenekti. Fakat Sick Boy daha acı gerçeği kavrayabiliyordu. Second Prize umutsuz bir vakaydı; alkolizmini acımasız bir lanet olarak görmektense futbol yeteneğini anlamsız bir sapma olarak almak gerekirdi.</p>

    <p class="normal1">Sırayla otobüse bindiler, Renton ve Spud eroinmanlara özgü donuk hareketlerle. Eroin kadar olayların gelişimi de dengelerini bozmuştu. Ordaydılar işte, büyük voliyi vurup Paris’e gideceklerdi. Yapmaları gereken tek şey eroini nakde çevirmekti, bu da Londra’da yaşayan Andreas tarafından ayarlanmıştı. Oysa Sick Boy onlara bir lavabo dolusu kirli bulaşık muamelesi yapıyordu. Canı sıkkındı belli ki, Sick Boy hayattaki tatsız şeylerin de paylaşılması gerektiğine inanırdı.</p>

    <p class="normal1">Otobüse binerken Sick Boy birinin adını seslendiğini duydu.</p>

    <p class="normal1">“Simon.”</p>

    <p class="normal1">“Yine mi o fahişe,” diye homurdandı kendi kendine, sonra daha genç bir kızın seslendiğini gördü. “Yerimi tut, Franco, hemen geliyorum,” diye seslendi.</p>

    <p class="normal1">Begbie yerine nefret duygusuyla oturdu ve kıskançlıktan çatlayarak mavi anorak giymiş genç bir kızın Sick Boy’la el sıkışmasını seyretti.</p>

    <p class="normal1">“Bu götün am merakı başımıza iş açacak!” diye hırladı şaşkın görünen Renton’a.</p>

    <p class="normal1">Begbie anorağın altından kızın vücudunu çıkarmaya çalıştı. Daha önce görüp hayran olmuşluğu vardı o kıza. Ona neler yapacağını hayal etti. Yüzünün makyajsız daha da güzel olduğunu fark etti. Sick Boy’a yoğunlaşmak kolay değildi, ama Begbie onun ağzını büzüp gözlerini kurnazca bir samimiyetle açtığını gördü. Begbie yerinden kalkıp Sick Boy’u sürükleyerek otobüse sokma noktasına geldiğini hissetti. Koltuğundan kalkmak üzereyken Sick Boy’un otobüse bindiğini ve pencerelerden dışarıya uğursuz bir biçimde baktığını gördü.</p>

    <p class="normal1">Otobüsün arkasında oturuyorlardı, şimdiden sidik kokmaya başlamış olan kimyasal tuvaletin yanında. Second Prize kendine ve poşetlerine köşe koltuğu kapmıştı. Spud’la Renton onun önünde oturuyorlardı, Begbie’yle Sick Boy da onların önünde.</p>

    <p class="normal1">“Tam McGregor’un küçük kızı değil miydi o, Sick Boy?” Renton’ın yüzü ona koltukların başlıklarının arasında eblehçe gülüyordu.</p>

    <p class="normal1">“Evet.”</p>

    <p class="normal1">“McGregor hâlâ rahatsız ediyor mu seni?” diye sordu Begbie.</p>

    <p class="normal1">“O küçük kaltak kızını becerdiğim için taktı bana. Bu arada kendisi o boktan kulübüne gelen sübyanlarla oynaşmaktan geri kalmıyor ama. Riyakâr puşt.”</p>

    <p class="normal1">“Fiddler’da seni dışarıya çekmiş duyduğuma göre. Altına sıçmışsın korkudan,” dedi Begbie alaycı bir tonla.</p>

    <p class="normal1">“Yok ya! Kim dedi onu sana? Göt beni, ‘Ona parmağını bile sürersen…’ diye tehdit etti, ben de ona, ‘Ne parmağı, aylardır onun pezevenkliğini yapıyorum, amcık’ dedim.”</p>

    <p class="normal1">Renton buna hafifçe gülümsedi ve söyleneni aslında duymamış olan Second Prize yüksek bir kahkaha attı. Sosyal teması boş verecek rahatlığı bulacak kadar sarhoş olmamıştı henüz. Spud bir şey demedi, fakat eroin yoksunluğu kırılgan kemiklerini mengene gibi sıkarken yüzünü buruşturdu.</p>

    <p class="normal1">Begbie, Sick Boy’un kendinde McGregor’a kafa tutacak cesareti bulabileceğine ikna olmamıştı.</p>

    <p class="normal1">“Siktir. O amcığa kafa tutamazsın sen.”</p>

    <p class="normal1">“Sen siktir. Jimmy Busby vardı yanımda. O McGregor amcığının ödü patlar ondan. Bütün Cashie’lerden ödü patlar. Son isteyeceği şey ailenin kulübü basması.”</p>

    <p class="normal1">“Jimmy Busby… Sert bi amcık değildir Jimmy. Ödleğin tekidir. Dean’de marizledim onu bi keresinde. Hatırlıyor musun o geceyi, Rents? Rents! Busby amcığını iki seksen yere serdiğimi hatırlıyor musun?” Begbie destek için Renton’a baktı, fakat Renton da kendini Spud gibi hissetmeye başlamıştı. İçten içe ürperdi ve midesi bulandı. Begbie’nin beklediği ayrıntılara girmekten ziyade, ikna edici olmaktan uzak bir biçimde başını sallamakla yetindi.</p>

    <p class="normal1">“O yıllar önceydi. Şimdi yapmazdın,” dedi Sick Boy.</p>

    <p class="normal1">“Kim yapmazdı! Hı? Yapmazdım, öyle mi? Amcıksın lan sen!” diye kafa tuttu Begbie.</p>

    <p class="normal1">“Neyse, bi anlamı yok zaten,” diye karşılık verdi saldırıya Sick Boy, klasik taktiklerinden birine başvurarak. Tartışmanın ince ayrıntısını kazanamıyorsan, içeriğine çamur at.</p>

    <p class="normal1">“O amcık götünü kollasın,” diye gürledi Begbie alçak sesle. Sick Boy karşılık vermedi, çünkü bunun orda bulunmayan Busby üzerinden aslında ona yöneltilmiş dolaylı bir tehdit olduğunu biliyordu. Şansını zorlamakta olduğunu idrak etti.</p>

    <p class="normal1">Spud Murphy yüzünü cam pencereye dayamıştı. Sessiz bir sefalet içinde oturuyor, kemiklerinin birbirlerine sürtündüğünü hissederken deli gibi terliyordu. Sick Boy, bir tür ittifak kurma fırsatını değerlendirerek Begbie’ye döndü.</p>

    <p class="normal1">“Bu amcıklar, Franco,” dedi, başıyla arkayı işaret ederek, “temiz kalacaklarını söylemişlerdi. Yalancı orospu çocukları. Hepimizin başını belaya sokacaklar.” Sesinde tiksinti ve kendine acıma vardı, bütün hamlelerinin arkadaş olma talihsizliği yaşadığı zayıf budalalar tarafından sabote edilmesi kaderiymiş gibi.</p>

    <p class="normal1">Yine de, Renton ve Spud’ın davranışındansa onun tavırlarından hoşnutsuz olan Begbie’yle umduğu ittifakı kuramadı.</p>

    <p class="normal1">“Sızlanıp durma lan. Sen de pek çok kez yedin aynı haltı.”</p>

    <p class="normal1">“Çok eskiden. Bu amcıklar hiç büyümüyorlar.”</p>

    <p class="normal1">“Sen <span class="ideitalik">speed</span> almayacaksın o zaman, öyle mi?” dedi Begbie şaka yollu, folyo kâğıdındaki tozlu taneciklere parmağını bastırarak.</p>

    <p class="normal1">Sick Boy seyahat süresini kısaltmak için gerçekten biraz <span class="ideitalik">speed</span> almaya ihtiyaç duyuyordu. Ama onu sikseler bile Begbie’ye yalvarmayacaktı. Dosdoğru önüne baktı, başını yavaşça sallayarak kendi kendine bir şeyler homurdandı; yüreğini daraltan sıkıntı zihnini görülmemiş eski hesapları tek tek çevirmeye itiyordu. Sonra birden ayağa fırladı ve bir kutu bira almak için Second Prize’ın yanına gitti.</p>

    <p class="normal1">“Sana kendi içkini almanı söylemiştim!” Yumurtaları sinsice sokulmakta olan yırtıcı bir hayvanın tehdidi altında çirkin bir kuşun yüzünü andırıyordu Second Prize’ın yüzü.</p>

    <p class="normal1">“Bi kutu lan, pinti göt! Tanrı aşkına!” Sick Boy çaresizlik içinde alnını tokatladı. Second Prize ona istemeye istemeye bir kutu bira uzattı, ancak Sick Boy birayı içemediğini fark etti. Bir süreden beridir hiçbir şey yememişti, bira boş midesini rahatsız etti.</p>

    <p class="normal1">Arkada, Renton’ın eroin yoksunluğundan kaynaklanan krizi hızla kötülüyordu. Harekete geçmek zorundaydı. Bu da Spud’dan mal saklamak anlamına geliyordu. Ancak, bu işte merhamet yoktu, özellikle bu konuda. Arkadaşına dönüp, “Moruk, fena halde sıçmam geldi, bi süre helâda kalabilirim,” dedi.</p>

    <p class="normal1">Spud canlandı birden. “Mal saklamıyorsun, değil mi?”</p>

    <p class="normal1">“Siktir lan,” diye tersledi Renton onu, ikna edici bir biçimde. Spud önüne dönüp başını sefaletle pencereye yasladı yine.</p>

    <p class="normal1">Renton tuvalete girip kapıyı kilitledi. Alüminyum oturağın üzerindeki sidiği tuvalet kâğıdıyla sildi. Hijyen değildi onu kaygılandıran, son derece hassaslaşmış teninde ıslaklık hissetmek istemiyordu sadece.</p>

    <p class="normal1">Minik lavaboya kaynatma kaşığını, şırıngayı, iğneyi ve küçük pamuk topaklarını yerleştirdi. Cebinden küçük bir paket kahverengi-beyaz toz çıkardı, içindekileri dikkatle değerli kaşığına boşalttı. Şırıngasına 5 miligram su çekip taneciklere zarar vermemeye özen göstererek kaşığa zerk etti. Titreyen eli sadece eroin çakma beklentisinin kolaylaştıracağı bir biçimde yatıştı. Plastik çakmağın alevini kaşığın altında tuttu, inatçı tanecikleri iğnenin ucuyla zerk edilebilir bir çözelti elde edinceye kadar karıştırdı. Otobüs birden öne doğru hamle yaptı, fakat Renton hamleye uyum sağladı; cankilere özgü vestibuler sezgisi, bir radar gibi, A1 karayolundaki her tümsek ve dönemece uyum sağlamasını mümkün kılıyordu. Pamuk topağını kaşığın içine batırırken tek bir değerli damlayı bile ziyan etmedi. İğneyi pamuğa daldırıp sıvıyı hazneye çekti. Kemerini çıkarmaya yeltendi, fakat üzerindeki metal düğmeler kemerin köprülerine takılınca içinden sövdü. İç organlarının sıkıştığını hissederek kemeri sert bir hareketle çekip çıkardı. Kemeri koluna sıkıca doladıktan sonra sararmış dişleriyle ucunu ısırıp çekti. Pozisyonunu koruma çabasıyla boynundaki damarlar gerilmişti. Sabırlı vuruşlarla yoklayarak gönülsüz ve sağlıklı bir damar kışkırtmaya çalıştı.</p>

    <p class="normal1">Zihninin köşesinde birden bir kararsızlık kıvılcımı çaktı, fakat hasta bedeninin kasılmasına neden olan acımasız bir kramp o kıvılcımı anında yok etti. Hedefe odaklandı ve delici çeliğin yumuşak damarına girişini seyretti. Pistonu hafifçe öne doğru sürdükten sonra hazneye kan doluncaya kadar geri çekti. Sonra kemeri gevşetti ve her şeyi damarına bastı. Başını kaldırıp darbenin tadına vardı. Dakikalar ya da saatlerle ölçülebilecek bir süre oturdu orda, sonra ayağa kalkıp aynada kendine baktı.</p>

    <p class="normal1">“Muhteşemsin amına koyiyim,” dedi ve sıcak dudaklarının üzerinde camın soğukluğunu hissederek aynadaki görüntüsünü öptü. Yan dönüp yanağını aynaya dayadı, sonra diliyle yaladı. Ardından geri çekilip yüzüne zorlanmış bir sefalet ifadesi oturttu. Kapıyı açar açmaz Spud’ın gözleri üzerinde olacaktı. Hasta numarası yapmak zorundaydı, o da kolay değildi.</p>

    <p class="normal1">Second Prize sakatlayıcı akşamdan kalmalığını üzerinden atmış, sürekli sarhoşluk ve yoksunluk halinde olması böyle bir deyimi yüzeysel kılmasa, ikinci bir rüzgâr yakalamıştı. Begbie yolun büyük kısmını almış olmalarına rağmen aynasızların enselerinde bitmemelerinin memnuniyetiyle biraz rahatlamış görünüyordu. Zafer yakındı. Spud rahatsız bir canki uykusundaydı. Renton biraz daha canlı hissediyordu kendini. Sick Boy bile her şeyin yolunda gittiğini hissedip gevşemişti.</p>

    <p class="normal1">Hassas uyum Sick Boy’la Renton’ın, Lou Reed’in Velvet Underground öncesinde ve sonrasında yaptığı çalışmaların değeri üzerine tartışmaya başlamasıyla bozuldu. Sick Boy, Renton’ın saldırısı karşısında kendisinden beklenmedik ölçüde suskun kaldı.</p>

    <p class="normal1">“Hayır, hayır…” dedi başını yavaşça sallayıp öteki yana çevirerek, Renton’ın iddialarına karşılık verecek esinden yoksun. Renton, Sick Boy’un bu tür durumlarda üzerine geçirmekten hoşlandığı hiddet pelerinini ondan çalmıştı.</p>

    <p class="normal1">Renton, hasmının teslimiyetinin tadına vararak başını sert bir biçimde geriye doğru attı ve kollarını, bir zamanlar bir haber filminde Mussolini’nin yaptığını gördüğü gibi, muzaffer bir savaşçı edasıyla kavuşturdu.</p>

    <p class="normal1">Sick Boy diğer yolcuları gözden geçirmekle yetindi. Önünde sürekli arkalarına dönüp onaylamayan bakışlar atan ve sarf edilen dil karşısında tavuk gibi gıdaklayan iki yaşlı ev kadını oturuyordu. Sick Boy kadınların üzeri kat kat sürülmüş pudrayla örtülü, yaşlılara özgü bir sidik ve ter kokusu yaydıklarını fark etti.</p>

    <p class="normal1">Koridorun öteki tarafında eşofman giymiş, fazla kilolu bir çift oturuyordu. Eşofmanlı orospu çocukları kendi başlarına bir kategori, diye geçirdi içinden. İmha edilmeleri gerekir. Sonra Dilenci’nin gardırobunda tek bir eşofmanı bile olmamasına şaştı. Parayı vurduktan sonra bir tane hediye edecekti yavşağa, sırf gülmek için. Begbie’ye ayrıca bir de Amerikan pitbul yavrusu hediye etmek niyetindeydi. Begbie köpeği ihmal bile etse, evde bebek varken açlık çekmezdi.</p>

    <p class="normal1">Fakat bir çiçek vardı otobüsteki dikenlerin arasında. Sick Boy’un yoldaşlarını eleştirel bir biçimde süzen bakışları sırt çantalı sarışına odaklandığında dondu. Eşofmanlı çiftin önünde tek başına oturuyordu.</p>

    <p class="normal1">Renton’ın bütün muzipliği üzerindeydi, çakmağını çıkarıp Sick Boy’un atkuyruğunu yakmaya başladı. Sick Boy’un saçları çıtırdadı ve otobüsün arka tarafındaki kötü kokulara bir kötü koku daha karıştı. Durumu fark eden Sick Boy ani bir hareketle koltuğunda arkaya döndü. “Siktir git!” diye hırladı, Renton’ın havada duran bileğine bir tane çakarak. “Çocuk amcık!” diye hırladı; Begbie, Second Prize ve Renton’ın kahkahaları onu aşağılarken.</p>

    <p class="normal1">Fakat Renton’ın eşek şakası ona sarışının yanına oturmak için, aslında çok da ihtiyaç duymadığı bir fırsat sağlamıştı. Üzerinde <span class="ideitalik">İtalyanlar Daha İyi Yapar</span> yazılı tişörtünü çıkarıp bronz ve sırım gibi gövdesini sergiledi. Sick Boy’un annesi İtalyan’dı, fakat o tişörtü kökeniyle gurur duymaktan çok, diğerlerini hava basmasıyla sinir etmek için giyerdi. Çantasını indirdi ve içini karıştırmaya başladı. Siyaseten sağlam olmakla birlikte fazlasıyla ana görüşü yansıtan, fazlasıyla slogancı bir <span class="ideitalik">Mandela Günü</span> tişörtü vardı. Daha da kötüsü, Mandela geçmişte kalmıştı. Özgür kalışı kanıksandıktan sonra Mandela’nın sıkıcı ve yaşlı amcığın teki olduğunun anlaşılacağını düşünüyordu. <span class="ideitalik">Hibernian F.C – European Campaigners</span> tişörtüne şöyle bir bakması onu elemeye yetti. Sandinistaların da modası geçmişti artık. Bir Fall tişörtünde karar kıldı, en azından beyazdı ve Korsika’da edindiği bronzluğu vurgulayacaktı. Tişörtü üzerine geçirip sarışının yanındaki koltuğa kaydı.</p>

    <p class="normal1">“Affedersin. Kusura bakma. Senin yanına oturmak zorundayım. Yol arkadaşlarımın mizah anlayışı benim için biraz fazla çocukça.”</p>

    <p class="normal1">Renton, hayranlık ve tiksintiyle, Sick Boy’un hezimete uğramış birinden o kadının ideal erkeğine dönüşümünü izledi. Sesinin tonunu ve aksanını ustalıkla değiştirmişti. Yeni arkadaşını ardı ardına ve baştan çıkarıcı bir merakla soru yağmuruna tutarken yüzünde ilgili ve samimi bir ifade oluştu. Renton, Sick Boy’un, “Aslında, ben de bir caz pürist’i sayılırım,” dediğini duydu ve irkildi.</p>

    <p class="normal1">“Sick Boy kafayı yemiş,” diye gözlemde bulundu Renton, Begbie’ye dönerek.</p>

    <p class="normal1">“Götün adına memnun oldum,” dedi Begbie buruklukla. “Bizden uzak olsun geyik suratlı amcık. Geldiğinden beri bi bok yemediği gibi sızlanıp duruyor amına koduğumun götü.”</p>

    <p class="normal1">“Herkes biraz gergin, Franco. Risk büyük. Geçen gece bi ton speed aldık. Herkesin biraz paranoyak olması doğal.”</p>

    <p class="normal1">“O amcığı savunma bana. Terbiye konusunda bi ders almaya ihtiyacı var götün. Yakında alabilir de, anlıyor musun? Terbiye öğrenmek parayla değil.”</p>

    <p class="normal1">Bu tartışmanın verimli bir biçimde geliştirilemeyeceğini idrak eden Renton koltuğunda arkasına yaslandı ve çaktığı malın bedenine masaj yapmasına izin verdi; düğümleri çözsün, kırışıklıkları ütülesin. Birinci sınıf bir maldı.</p>

    <p class="normal1">Begbie’nin Sick Boy’a karşı burukluğu kıskançlıktan değil, yanından kalkmış olmasından kaynaklanıyordu; yanında birinin oturmasını özlüyordu. Aldığı <span class="ideitalik">speed</span> patlamıştı. Zihninde art arda paylaşılmazsa yazık olacağını düşündüğü içgörüler patlıyordu. Konuşacak birine ihtiyacı vardı. Renton tehlike işaretlerini fark etti. Second Prize arkada yüksek sesle horluyordu. Begbie ondan hiçbir şey çıkaramazdı.</p>

    <p class="normal1">Renton beyzbol kepini gözlerinin üzerine indirirken Spud’a bir dirsek atıp onu uyandırdı.</p>

    <p class="normal1">“Uyuyor musun, Rents?” diye sordu Begbie.</p>

    <p class="normal1">“Hmmmm…” diye mırıldandı Renton.</p>

    <p class="normal1">“Spud?”</p>

    <p class="normal1">“Ne?” dedi Spud sinirle.</p>

    <p class="normal1">Hataydı. Begbie koltuğunda arkasına döndü, dizlerinin üzerine çöküp Spud’a doğru eğildi ve pek çok kez anlattığı bir hikâyeyi tekrar anlatmaya girişti.</p>

    <p class="normal1">“… kaltağın üzerindeyim tamam mı, kaptırmışım anlıyo musun ve çığlık atıyor, inek karı kendinden geçmiş, ama birden beni üzerinden itiyor, iyi mi, kan boşalıyor amcığından, aybaşı gibi, ben de bunun beni bozmadığını söylemek üzereyim, hele önümdeki alet çıldırmışken, ne diyorum sana. Neyse, meğerse düşük yapıyormuş amcık.”</p>

    <p class="normal1">“Evet.”</p>

    <p class="normal1">“Evet mi, bi de şunu dinle; Shaun’la Oblomov’da kaldırdığımız iki paçozu anlatmış mıydım sana?”</p>

    <p class="normal1">“Evet,” diye inledi Spud, yüzünü ağır çekimde patlayan bir katot lambası gibi hissederek.</p>

    <p class="normal1">Otobüs bir dinlenme tesisine girip mola verdi. Bu, Spud’a çok gereksindiği soluklanma olanağını tanırken Second Prize’ı mutsuz etti. Daha yeni uykuya dalmışken otobüsün aniden yanan iç lambaları onu rahatlatıcı hiçliğin içinden birden çekip almıştı. Alkolik bir bilinçsizlikle ve yönünü kaybetmiş bir biçimde uyandı; odaklanamayan şaşkın gözler, yolcuların anlaşılmaz seslerinin kulaklarında yankılanan kakofonisi, kapatamadığı kupkuru bir ağız. İçgüdüsel olarak uzanıp bir kutu bira aldı ve iğrenç sıvının tükürüğün yerini almasına izin verdi.</p>

    <p class="normal1">Kamburlarını çıkarıp karayolunun üst geçidinde yürümeye başladılar, soğuk kadar yorgunluk ve bedenlerindeki uyuşturucuların da zulmü altındaydılar. Önlerinde sırt çantalı hatunla vals yapar gibi yürüyen Sick Boy istisna oluşturuyordu ama.</p>

    <p class="normal1">Cafcaflı kafeteryaya girdiklerinde Begbie, Sick Boy’u kolundan kavradığı gibi sıradan çıkardı.</p>

    <p class="normal1">“Sakın hatunu soymaya kalkışma. Bir öğrencinin içine ettiğim birkaç yüz papellik tatil parası için polisin yakamıza yapışmasını istemeyiz. Yanımızda on sekiz bin papellik mal taşırken değil, tamam mı?”</p>

    <p class="normal1">“Aptal mı sanıyorsun beni?” diye tersledi Sick Boy onu, öfkeyle, ama aynı zamanda Begbie’nin onu zamanında uyardığını düşünerek. Kadınla yiyişmişti, ama o pörtlek bukalemun gözleri sürekli arayış içindeydi; parasını nereye sakladığını keşfetme arayışı içinde. Bu kafeterya ziyareti aradığı fırsattı. Fakat Begbie haklıydı, böyle bir hamlenin zamanı değildi. Her zaman içgüdülerine güvenemezsin, diye geçirdi içinden Sick Boy.</p>

    <p class="normal1">Begbie’nin yanından yüzünü rencide olduğunu ima eder bir biçimde asarak ayrıldı ve sıradaki yeni kız arkadaşının yanına gitti.</p>

    <p class="normal1">Ondan sonra kıza olan ilgisini yitirdi Sick Boy. Kızın South-ampton Üniversite’nde hukuk eğitimine başlamadan önce sekiz ay için İspanya’ya gitme konusunda heyecanla anlattıklarına makul bir düzeyde odaklanmakta zorlandığını hissediyordu. Londra’da kaldığı otelin adresini aldı ve hoşnutsuzlukla, bir ya da iki gün kalmaktan memnuniyet duyacağı West End’de güzel bir otel değil de, Kings Cross’ta ucuz bir yer olduğunu kaydetti. Andreas’la işi kotardıktan sonra kadını yatağa atacağından adı gibi emindi.</p>

    <p class="normal1">Otobüs nihayet kuzey Londra’nın tuğla yapımı banliyölerinde ilerlemeye başladı. Swiss Cottage’ın önünden geçtiklerinde Sick Boy pencereden nostaljiyle bakıp bir zamanlar tanıdığı bir hatunun hâlâ bar tezgâhının arkasında çalışıp çalışmadığını merak etti. Çalışmıyordur, kuşkusuz, diye akıl yürüttü. Altı ay bir Londra barının tezgâh arkasında çalışmak için fazlasıyla uzun bir süreydi. Sabahın o erken saatinde bile otobüs Londra’nın merkezine gıdım gıdım ilerleyerek vardı ve Victoria Otobüs Terminali’ne girmesi bir ömür sürdü sanki.</p>

    <p class="normal1">Kolinin içinden dökülen kırık çömlek parçaları gibi indiler otobüsten. Tren istasyonuna yürüdüler ve Finsbury Park’a metroyla gitmekle taksiye binmek arasında kararsız kalıp tartıştılar. Sonunda bir ton eroinle Londra’da dolanmaktansa taksiye binmenin daha akıllıca olduğuna karar verdiler.</p>

    <p class="normal1">Bir taksiye doluşup geveze taksiciye Finsbury Park’ta bir çadırda gerçekleşecek Pogues konseri için geldiklerini söylediler. Mükemmel bir yalandı, çünkü Paris tatiline gitmeden önce işle zevki karıştırıp o konsere gitmeyi planlamışlardı. Taksi otobüsün geldiği yoldan geri döndü ve Andreas’ın parka bakan otelinin önünde durdu.</p>

    <p class="normal1">Londra’da yaşayan Yunanlı bir ailenin oğlu olan Andreas’ın babası ölünce otel Andreas’a miras kalmıştı. İhtiyarın zamanında otelde daha çok evsiz ve acilen barınma ihtiyacında olan aileler kalıyordu. Belediye kendini bu durumda bulmuş ailelere kısa süreli barınak sağlamak zorundaydı ve Finsbury Park bölgesi Londra’nın Hackney, Harringey ve Islington ilçelerine yakın olduğu için otel iyi iş yapıyordu. Fakat oteli devraldıktan sonra Andreas Londra iş adamlarına hizmet verecek bir randevu evi olarak işletmenin daha kazançlı olacağına karar vermişti. Pazarın hedeflediği üst tabakaya ulaşamasa da, az sayıda küçük fahişeye güvenli bir cennet sunmuş oldu. Orta sınıf kent çapkınları otelin mahremiyetine, temizliğine ve güvenilirliğine hayrandı.</p>

    <p class="normal1">Sick Boy ile Anderas birbirlerini aynı kadınla çıktıkları için tanımışlardı, kadın ikisine de vurulmuştu. Birbirlerine hemen ısınmışlar, birkaç iş çevirmişlerdi; daha çok küçük sigorta dolandırıcılığı ve kredi kartı sahtekârlığı. Ancak, Sick Boy Andreas’ı arayıp ona elinde bir miktar birinci sınıf eroin olduğunu söylemişti. Andreas tehlikeli ve kadim bir fanteziyle lanetlenmişti; özetle, egosunu şişirmek için gangsterlerle takılabileceği fantezisi, giriş bedeli ödemeden. Andreas’ın ödediği bedel Pete Gilbert’ı Edinburgh ittifakıyla bir araya getirmekti.</p>

    <p class="normal1">Gilbert uzun zamandır uyuşturucu ticareti yapan bir profesyoneldi. Her çeşit uyuşturucu alıp satardı. Bu ticaretti onun için, kendini diğer iş adamlarından farklı görmeyi reddediyordu. Narkotik polisi ve yargılama şeklindeki devlet müdahaleleri ticari risklerden biriydi. Ayrıca, olağanüstü kâr marjı göz önünde bulundurulursa, almaya değer bir riskti. Tipik bir orta sınıf insanı olan Gilbert, temasları ve sermayesi sayesinde uyuşturucuyu satın alıp, bir süre elinde tutma ve kesip daha küçük dağıtıcılara satma olanağına sahipti.</p>

    <p class="normal1">Gilbert, İskoçları görür görmez büyük bir işe denk gelmiş bir grup kaybedenle karşı karşıya olduğunu anladı. Fakat malın kalitesine diyecek yoktu. 17.000 pound’a kadar çıkmayı düşünerek 15.000 önerdi. İskoçlar 18.000’e razıydılar ve 20.000 istediler. 16.000 pound’da anlaştılar. Malı kesip dağıtınca Gilbert’in eline en az 60.000 pound geçecekti.</p>

    <p class="normal1">Sınırın öte yanından gelmiş bir grup kafayı yemiş kaybedenle pazarlık yapmayı yorucu buluyordu Gilbert. Malı onlara satan kişiyle iş yapmayı yeğlerdi. Bu kadar iyi bir malı böyle bir grup dangalağa satacak kadar çaresiz kalmışsa, işten anlamıyor demekti. Gilbert iyi para kazandırabilirdi ona.</p>

    <p class="normal1">Yorucu olmanın ötesinde, tehlikeliydi de. Her ne kadar tersini iddia etseler de bu kaybedenler çetesinin çenelerini tutmalarının imkânsız olduğunu düşünüyordu. Narkotik peşlerine takılmış bile olabilirdi. Sırf bu yüzden en tecrübeli iki adamı dışarıda, arabanın içinde erketeye yatmışlardı. Bütün bu çekincelere rağmen yeni bağlantısını işlemeye kararlıydı. Onlara böyle bir malı bir kez verecek kadar çaresiz olan biri, bunu ikinci kez yapacak kadar aptal olabilirdi.</p>

    <p class="normal1">Alışveriş tamamlandıktan sonra Spud’la Second Prize kutlamak için Soho’nun yolunu tuttu. O ünlü iki kilometrekarelik alandan bir çocuğun oyuncakçı dükkânından etkilendiği gibi etkilenen, kente yeni gelmiş iki hödükten farkları yoktu. Sick Boy’la Begbie bilardo oynamak için Sir George Robey’e gidip iki İrlandalıyla çetin bir maç yaptılar. Londra’ya sıkça gidip gelen tipler olarak arkadaşlarının Soho düşkünlüğünü küçümsüyorlardı.</p>

    <p class="normal1">“Plastik polis şapkaları, İngiliz bayrağı, Carnaby Street tabelaları ve fahiş fiyata biradan başka bi bok yok orda,” dedi Sick Boy, dudak bükerek.</p>

    <p class="normal1">“Arkadaşının otelinde çok daha ucuza sikişebilirlerdi, neydi şu Yunanlı amcığın adı?”</p>

    <p class="normal1">“Andreas. Ama bu amcıkların en son istedikleri şey sikişmek,” dedi Sick Boy, taşaklarını sıvazlayarak, “ve şu Rents amcığı. Eroini kaçıncı bırakışı? Burda iyi bi işi ve dairesi vardı amcığın, bıraktı her şeyi. Bundan böyle onunla yolumu ayırmayı düşünüyorum.”</p>

    <p class="normal1">“Otelde kaldığı iyi oldu ama. Birinin paraya bekçilik etmesi gerekiyor. Second Prize ya da Spud’a güvenmezdim bu konuda.”</p>

    <p class="normal1">“Evet,” dedi Sick Boy, kadın peşine düşmek için Begbie’den nasıl kurtulacağını düşünerek. Kimi arayacağını düşündü, sırt çantalı sarışın hatunu mu deneseydi yoksa? Neye karar verirse versin, yakında harekete geçmesi gerekiyordu.</p>

    <p class="normal1">Andreas’ın otelinde Renton hastaydı, ama diğerlerini inandırdığı kadar değil. Pencereden arka bahçeye baktı ve Andreas’ın sevgilisi Sarah ile oynaştığını gördü.</p>

    <p class="normal1">Dönüp bir kez daha içi para dolu Adidas çantaya baktı, Begbie çantadan ilk kez uzaklaşmıştı. Çantanın içindeki para destelerini yatağın üzerine boşalttı. Hayatında bu kadar çok parayı bir arada görmemişti. Neredeyse hiç düşünmeden, Begbie’nin Head çantasının içindekileri yatağın üzerine boşaltıp her şeyi boş Adidas çantasına yerleştirdi. Sonra para destelerini Head çantasına doldurdu, üzerine de kendi giysilerini yerleştirdi.</p>

    <p class="normal1">Pencereden dışarıya bir göz attı. Andreas elini Sarah’ın pembe bikinisin altından içeri sokmuştu ve Sarah gülerek, “Yapmaaa Andreas… yapmaaa,” diyordu. Renton, Head çantasını sıkıca kavrayıp sinsice odadan çıktı, merdiveni inip lobiyi geçti. Kapıdan çıkmadan önce arkasına baktı. Şimdi Begbie’ye rastlayacak olsa, sonu geldi demekti. Bu düşüncenin zihninde oluşmasına izin verdiği anda korkudan bayılacak gibi oldu. Fakat caddede kimse yoktu. Karşıya geçti.</p>

    <p class="normal1">Tezahürat sesleri duyup donakaldı. Celtic üniforması giymiş, besbelli Pogues konserine giden, alkol duvarını aşmış bir grup genç, serseri mayın gibi ona doğru geliyorlardı. Onunla ilgilenmemelerine rağmen gerildi yanlarından geçerken. Büyük bir rahatlama duygusuyla 253 numaralı otobüsün gelmekte olduğunu gördü. Otobüse atladı ve Finsbury Park’tan uzaklaştı.</p>

    <p class="normal1">Hackney’de indi ve Liverpool Caddesi’ne gitmek üzere bir başka otobüse bindi, otomatik pilota bağlamıştı sanki. Yine de, para dolu çantayla kendini paranoyak hissediyordu. Kime baksa potansiyel bir soyguncu ya da kapkaççı görüyordu. Ne zaman Begbie’nin ceketine benzeyen siyah deri bir ceket görse, kanı donuyordu. Liverpool otobüsündeyken geri dönmeyi bile geçirdi aklından, fakat elini çantaya sokup destelere dokundu. Hedeflediği yere vardığında otobüsten indi, Abbey Ulusal Bankası’na girdi ve 27 pound 32 pens bakiyesi bulanan hesabına 9.000 pound yatırdı. Kasiyer gözünü bile kırpmadı. Londra işte.</p>

    <p class="normal1">Renton çantada sadece 7.000 pound’la kendini hafiflemiş hissetti ve Liverpool Caddesi istasyonuna gidip dönmek niyetinde olmamasına rağmen Amsterdam’a gidiş dönüş bilet aldı. Tren Harwich’e doğru ilerlerken Essex eyaletinin beton ve tuğladan yeşil tarlalara dönüşüşünü seyretti. Hollanda feribotu kalkıncaya kadar Parkston rıhtımında bir saat beklemesi gerekecekti. Bu sorun değildi. Cankiler iyi bilirdi beklemeyi. Birkaç yıl önce o feribotta hostes olarak çalışmıştı. Kimsenin onu o günlerden tanımamasını umdu.</p>

    <p class="normal1">Feribota bindikten sonra korkusu geçti, yerini ilk suçluluk duygusuna baktı. Sick Boy’u düşündü, birlikte yaşadıkları onca şeyi. İyi zamanlar da paylaşmışlardı, çok kötü zamanlar da, ama paylaşmışlardı. Sick Boy nakit kaybını bir şekilde telafi ederdi; doğuştan sömürücüydü. Fakat, ihanet… Sick Boy’un öfkeden çok hayal kırıklığı yansıtan ifadesini canlandırabiliyordu zihninde. Son yıllarda birbirlerinden giderek uzaklaşmışlardı ama. Bir zamanlar diğerlerini eğlendirmeye yönelik bir oyundan ibaret olan husumetleri, oynana oynana sıradan bir gerçeğe dönüşmüştü. Daha iyi böyle, diye düşündü Renton. Sick Boy, bir şekilde anlayacak, hatta ona yaptığından dolayı gönülsüz bir hayranlık duyacaktı. Öfkesini aynı şeyi daha önce yapmaya cesaret edemediği için asıl kendine yöneltecekti.</p>

    <p class="normal1">Kendini Second Prize’a aslında bir iyilikte bulunduğuna inandırması fazla çaba gerektirmedi. Second Prize’ın bu işe sakatlığı için sosyal sigortadan aldığı tazminatı yatırdığını düşününce ona acıdı. Fakat Second Prize kendini mahvetmekle o kadar meşguldü ki, ona yardım eli uzatan birini fark etmesi mümkün değildi. Eline üç bin pound vermektense içmesi için bir şişe zehir vermek daha hayırlı olurdu. Çok daha az acı çeker ve daha çabuk ölürdü hiç olmazsa. Bunun Second Prize’ın seçimi olduğu söylenebilirdi, fakat hastalığının doğası anlamlı bir seçim yapma yeteneğini yok etmiyor muydu? Durumun ironisini düşünüp güldü, kankalarına ihanet etmiş bir cankinin bu biçimde ahkâm kesmesi. Fakat o bir canki miydi? Doğru, bir kez daha kullanmıştı, fakat kullanmadığı dönemlerin arası giderek uzuyordu. Yine de, bu soruyu henüz yanıtlayamazdı. Zaman yanıtlayacaktı.</p>

    <p class="normal1">Renton’ın suçluluk duygusunun merkezinde daha çok Spud vardı. Severdi Spud’ı. Spud hayatında hiç kimseyi incitmemişti, insanların ceplerini, çantalarını ve evlerini yükten hafifletme alışkanlığının yarattığı zihinsel rahatsızlık hariç. Ama insanlar maddiyata çok fazla önem veriyorlardı. Eşyayla aşırı duygusal bir bağ kuruyorlardı. Toplumun materyalizminden ve eşya fetişimizden Spud sorumlu tutulamazdı. Hiçbir şey yolunda gitmemişti Spud’ın hayatında. Dünya sıçmıştı üzerine, şimdi de kankası. Renton’ın zararını telafi etmeyi düşüneceği biri varsa, o da Spud’dı.</p>

    <p class="normal1">Geriye Begbie kalıyordu. Ona dair en ufak bir suçluluk duymuyordu. Zavallı amcığın tekini halletmeye gittiğinde örgü şişi kullanan bir psikopat. Bıçağa kıyasla göğüs kafesine denk gelme olasılığı daha az, diye de böbürlenirdi. Renton, Begbie’nin The Vine’da Roy Sneddon’ın kafasında şişe kırdığı günü hatırladı, ortada hiçbir neden yokken. Tek neden oğlanın sinir bozucu sesi ve Begbie’nin akşamdan kalmalığıydı. Çirkin, mide bulandırıcı ve anlamsız bir sahneydi. Eylemin kendisinden daha çirkin olan, kendi de dahil, hepsinin bu işe ortak olmasıydı, Begbie’yi haklı çıkarmak için senaryolar uyduracak kadar. Begbie’nin uzak durulması gereken biri olarak ününü pekiştirip arkadaşları olarak bu ünden yararlanmaktı asıl mesele. Ne denli büyük bir ahlaki korkaklık içinde olduklarını idrak etti. Bununla kıyaslanınca, Begbie’yi ketenpereye getirme eylemi erdemli sayılırdı neredeyse.</p>

    <p class="normal1">Anahtar kişi, tuhaf bir biçimde, Begbie’ydi. Kankalarına ihanet etmek kitaptaki en büyük suçtu ve Begbie bunun için en büyük cezayı talep edecekti. Renton, Begbie’yi bütün gemilerini tamamen ve sonsuza dek yakmak için kullanmıştı. Begbie asla geri dönmeyeceğinin garantisiydi. Yapmak istediğini yapmıştı. Leith’e, Edinburgh’a, hatta İskoçya’ya bile bir daha asla dönemezdi, asla. Orda, asla olduğundan farklı biri olamayacaktı. Şimdi, hepsinden sonsuza dek uzakta, olmak istediği kişi olabilirdi. Ya ayakta kalırdı ya da düşerdi. Tek başına.</p>

    <p class="normal1">Amsterdam’daki yeni yaşantısının hayalini kurarken bu düşünce onu hem ürküttü, hem de heyecanlandırdı.</p>
  </div>

  <div class="calibre1" id="calibre_pb_18"></div>
</body>
</html>
