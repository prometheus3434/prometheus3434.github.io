<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <div class="calibre1">
        <div class="calibre1">
          <h2 class="calibre2" id="calibre_pb_4"><span class="font"><span class="calibre9">IV</span></span></h2>

          <p class="calibre6"><span class="font1"><span class="calibre8">Yolun bir ucu kesin bir karanlığın içinde kayboluyordu; öbür yanda ise soluk, mavimsi gri bir ışığın altında bir dizi alçak yapı görülebiliyordu. Granitten oyulmuş bloklara benzeyen bu yapılar da, yolun kıvrıldığı yerde karanlığa karışıyorlardı. Binlerce metre yukarıda, gökyüzünde gezinen bulutlardan birinin bir kıyısı kızarmaya yüz tutmuştu. Serin, tuzlu bir rüzgâr esti ve Colin ile Mary’nin oturdukları basamağın dibinde duran bir ambalaj kâğıdı parçasını hışırdattı. Hemen başlarının üstünde bulunan, panjurları sıkıca kapanmış pencerenin ardından hafif bir horlama sesi ve bir somyanın gıcırtısı geldi. Mary, başını Colin’in omzuna yasladı. Colin de arkasındaki duvara, iki oluk borusunun arasındaki düz yere yaslandı. Sokağın aydınlık ucundan</span></span> <span class="calibre8"><span class="font1"><span class="calibre8">onlara doğru hızlı hızlı gelen bir köpek göründü. Hayvanın tırnaklan, aşınmış taş zemin üstünde tık tık tıklıyordu. Onların yanına ulaştığında duraklamadı, hatta başım çevirip bakmadı bile. Karanlığa karıştığında ayak sesleri hâlâ duyuluyordu.</span></span></span></p>

          <p class="calibre6"><span class="font1"><span class="calibre8">“Haritalan yanımıza alacaktık,” dedi Colin.</span></span></p>

          <p class="calibre6"><span class="font1"><span class="calibre8">Mary ona daha da sokuldu. “Hiç önemli değil,” diye mırıldandı. “Tatildeyiz ya.”</span></span></p>

          <p class="calibre6"><span class="font1"><span class="calibre8">Bir saat kadar sonra çocuk ve gülüşme seslerine uyandılar. Bir yerde tiz bir çan çalıp duruyordu. Ortalık aydınlıktı, ısınmış ve nemlenmiş olan esinti şimdi bir hayvanın soluğuymuş duygusunu uyandınyordu. Önlerinden mavi önlüklü, siyah yakalı ve kolluklu küçük çocuklar geçiyordu, hepsinin de sırtlarında okul çantaları vardı. Colin ayağa kalktı, başım iki elinin arasında tutarak dar sokağın ortasına doğru yalpaladı. Çocuklar önce açıldılar, sonra çevresinde toplaştılar. Küçük bir kız, elindeki tenis topunu onun göbeğine fırlattı ve top geri döndüğünde yakaladı. Ötekiler sevinç çığlıklan atarak kızı kucakladılar. Derken çan sesi kesildi ve çocuklar hemen suskunlaşarak, suratlarını asıp koşmaya koyuldular. Sokak birden bomboş kaldı. Mary, basamağın orada iki büklüm olmuş, baldırlarından birini iki eliyle <span>hart</span> hart kaşıyordu. Colin, sokağın ortasında durmuş hafif hafif sallanarak alçak damlı yapılardan yana bakıyordu.</span></span></p>

          <p class="calibre6"><span class="font1"><span class="calibre8">“Bacağımı bir şey ısırmış,” diye seslendi Mary.</span></span></p>

          <p class="calibre6"><span class="font1"><span class="calibre8">Colin onun yanına gelip arkasında durdu, kaşınmasını izledi. Birtakım küçük kızarıklar, o kaşıdıkça genişliyor, bozuk para büyüklüğünde parlak kızıl noktalara dönüşüyordu. “Bırak, kaşıma,” dedi Colin, kadını bileğinden yakalayıp sokağa doğru çekti. Arkalarından uzaktan, çocukların çok geniş bir salonda yankılandığı anlaşılan seslerini işittiler. Ya bir dua okuyorlar ya da çarpım cetvelini söylüyorlardı.</span></span> <span class="calibre8"><span class="font1"><span class="calibre8">Mary ayağının üstünde sekiyordu, “Allahım” diye haykırdı, çektiği acıyı hafife almaya çalışarak, “kaşımazsam öleceğim. O kadar da susamışım ki!”</span></span></span></p>

          <p class="calibre6"><span class="font1"><span class="calibre8">Colin, akşamdan kalmışlığın getirdiği ve her zamanki davranışlarına hiç uymayan, uzak, sert bir tavır içindeydi. Mary’nin arkasında durup onun iki elini iki yanına yapıştırdı ve sokağın aşağısına doğru yürütmeye başladı. “Bu yana gidersek,” dedi kadının kulağına, “deniz kıyısına ulaşacağımızı sanıyorum. Orada açık bir kafe buluruz.”</span></span></p>

          <p class="calibre6"><span class="font1"><span class="calibre8">Mary, onun kendisini itelemesine izin verdi. ‘Tıraş bile olmadın!”</span></span></p>

          <p class="calibre6"><span class="font1"><span class="calibre8">“Unutma, tatildeyiz,” dedi Colin. Yokuş aşağı inişleri hızlandı.</span></span></p>

          <p class="calibre6"><span class="font1"><span class="calibre8">Deniz hemen sokağın kıvrıldığı yerdeydi. Her iki yanında da eski püskü evlerin bulunduğu dar rıhtım bomboştu. Garip, anlamsız açılarda dikilmiş birtakım direkler vardı durgun, sarımtırak suyun içinde, ama bunlara bağlanmış herhangi bir tekne yoktu. Colin ile Mary’nin sağında, teneke bir tabela, kıyı yolunun ilerisindeki bir hastanenin girişine işaret ediyordu, iki orta yaşlı kadın, ellerinde ağzına kadar dolu plastik torbalar ve aralarında bir oğlan çocuğu ile Colinlerin geldiği yoldan rıhtıma vardılar. Tabelanın yanı başında durdular, kadınlar eğilip, sanki unutulmuş bir şey varmış gibi plastik torbalann içini karıştırdılar. Hastaneye doğru yola koyulduklarında oğlan tiz bir sesle bir şeyler istedi ve hemen susturuldu.</span></span> <span class="calibre8"><span class="font1"><span class="calibre8">Colin ile Mary denizin hemen kıyısında duran birtakım sandıklann üstüne oturdular. Ölü balık kokuyordu sandıklar. Gerilerindeki kentin daracık sokaklarından, pasajlarından kurtulmuş olmak, denize karşı oturmak hoş ve rahatlatıcıydı. Gördükleri manzaranın hemen dikkat çeken parçası, yarım mil kadar ötedeki duvarlarla çevrili küçük adaydı. Burası tümüyle mezarlık olarak ayrılmış bir yerdi. Bir ucunda kilise ve küçük, taştan bir iskele vardı. Bu uzaklıktan, mavimsi sabah sisinin yarattığı perspektif bozukluğu da eklenince, parlak türbeler, mezar taşları, geleceğin aşırı kalabalık, sıkışık kentlerinden birinin silüetini oluşturuyor gibiydiler. Hava kirliliğinin oluşturduğu pusun ötesinde güneş, kirli gümüşten bir daireydi, küçük ve kesin.</span></span></span></p>

          <p class="calibre6"><span class="font1"><span class="calibre8">Mary bir kez daha Colin’in omzuna yaslandı ve esneyerek,</span></span></p>

          <p class="calibre6"><span class="font1"><span class="calibre8">“Bugün</span></span> <span class="font1"><i class="calibre7"><span class="calibre8">sen</span></i></span> <span class="font1"><span class="calibre8">beni kollayacaksın artık,” dedi.</span></span></p>

          <p class="calibre6"><span class="font1"><span class="calibre8">Adam onun ensesini okşadı. “Yani, dün</span></span> <span class="font1"><i class="calibre7"><span class="calibre8">sen</span></i></span> <span class="font1"><span class="calibre8">mi beni kolladın?”</span></span></p>

          <p class="calibre6"><span class="font1"><span class="calibre8">Kadın, “evet” anlamında başını sallayıp gözlerini kapadı. Kollarıma istemi aralarında rutinleşmişti ve ikisi de sırayla bu istemi seve seve karşılamayı benimsemişlerdi. Colin Mary’yi kollarıyla sıkıca sardı ve dalgın dalgın kulağım öptü. Mezarlık adasının arka yarımdan bir deniz otobüsü göründü, iskeleye yanaştı. <span>inen</span> karalar giyinmiş küçük figürlerin ellerinde çiçekler olduğu bu uzaklıktan bile seçilebiliyordu. Suyun öte yanında bir yerden ince, düdüğümsü bir çığlık geldi, belki bir martı, belki bir çocuk. Deniz otobüsü adadan uzaklaşmaya başladı.</span></span></p>

          <p class="calibre6"><span class="font1"><span class="calibre8">Hastane iskelesine doğru yol alıyordu. Bu iskele, kıyının kıvrımının öte yanında kaldığından oturduktan yerden görünmüyordu. Hastane binası ise, çevresindeki alçak damlı yapıların üstünden bir kale gibi yükseliyordu; sıvaları dökülmüş, hardal renkli, asık suratlı, kırmızı kiremitli ve sivri çatılarının üstünde yüzlerce televizyon anteni taşıyan bir kale. Bazı koğuşların demir parmaklıklı büyük büyük kapıları gemi genişliğinde balkonlara açılıyordu. Bu balkonlarda beyazlar giyinmiş hastalar ya da hemşireler oturmuş, denize bakıyorlardı.</span></span></p>

          <p class="calibre6"><span class="font1"><span class="calibre8">Rıhtım ve de Colin ile Mary’nin arkasındaki sokaklar insanlarla dolmaya başladı. Siyah şallı yaşlı kadınlar, sessizliklerine sarınmış, ellerinde boş alışveriş çantalarıyla geçip gidiyorlardı. Yakınlardaki bir evden keskin bir kahve ve puro kokusu geldi, ölü balık kokusuna karıştı ve hatta onu neredeyse yok etti. Teni güneşten kurumuş, kırış kırış olmuş bir balıkçı geldi, sırtındaki yırtık pırtık gri takım elbise ve bir vakitler beyaz olan düğmeleri dökülmüş gömleğiyle, yıllar önce memuriyetten kurtulmuş birini andırıyordu. Bir yığın balık ağını sandıkların yanına, neredeyse Colin’in ayaklarının dibine bıraktı. Colin, özür diler gibi bir el hareketi yaptı. Ama yeniden yola koyulmuş olan adam, kendi kendine “Turistler” diye mırıldandı ve onun gibilerin kusuruna bakılmayacağını belirtmek istercesine elini salladı.</span></span></p>

          <p class="calibre6"><span class="font1"><span class="calibre8">Colin, Mary’yi uyandırdı, hastanenin iskelesine dek yürümeye ikna etti onu. Orada bir kafe bulamazlarsa deniz otobüsüne biner, kentin merkezine giderlerdi. Otelleri de oraya yalandı zaten.</span></span></p>

          <p class="calibre6"><span class="font1"><span class="calibre8">Hastane bahçesinin görkemli demir kapısının önüne vardıklarında deniz otobüsü kalkmak üzereydi. Mavi ceketli, gümüş çerçeveli kara gözlüklü, ince kara bıyıklan birbirinin tıpatıp aynısı olan iki delikanlının yönetimindeydi deniz otobüsü. Biri dümende hazır beklerken, öteki halatı iskele babasından usta ve küçümseyici bilek hareketleriyle çözüyordu; tekne, yağlı suyun üstünde, karadan epey uzaklaşmışken, mümkün olan son anda atladı, aynı hareketi sürdürerek çelik parmaklığı çekip sürgüledi ve uzaklaşan kıyıya boş gözlerle bakarak dümendeki arkadaşına bağıra çağıra bir şeyler söyledi.</span></span></p>

          <p class="calibre6"><span class="font1"><span class="calibre8">Konuyu hiç konuşmadan karaya doğru döndüler, hastanenin görkemli bahçe kapısından giren kalabalığa karıştılar. Ana kapıya doğru çıkan dik asfalt yolun iki yanında çiçek tarhıları vardı. Yol boyunca, sıra sıra yaşlı kadınlar, çömeldikleri yerden dergiler, çiçekler, haçlar, küçük heykelcikler satıyorlardı, ama onlara dönüp bakan bile yoktu.</span></span></p>

          <p class="calibre6"><span class="font1"><span class="calibre8">“Poliklinik varsa, büfe de vardır,” dedi Colin, Mary’nin elini daha da sıkarak.</span></span></p>

          <p class="calibre6"><span class="font1"><span class="calibre8">Mary birden artık dayanamayacağım hissetti. “Bir bardak su! Bir bardak su vardır kesinlikle.” Alt dudağı çatlamıştı, gözlerinin çevresi ise mosmordu.</span></span></p>

          <p class="calibre6"><span class="font1"><span class="calibre8">“Kesinlikle,” dedi Colin. “Ne de olsa hastane.”</span></span></p>

          <p class="calibre6"><span class="font1"><span class="calibre8">Çok süslü, çok büyük cam kapılann üstünde yarım daire oluşturan kocaman bir vitray vardı. Bu kapının önünde sıraya girmişti herkes. Ayaklarının ucunda durduklarında, insan ve bitki yansımalarının arasından üniformalı bir adam -polis ya da kapıcı- gördüler. Bir kapıyla ötekinin arasında durmuş, her gelenin kimliğini kontrol ediyordu. Çevrelerindeki herkes, ceplerinden, çantalarından parlak sarı kartlar çıkarıyorlardı. Besbelli ziyaret saatiydi, çünkü sırada bekleyen hiç kimse hastaymış gibi durmuyordu. Kalabalık gittikçe dayanıyordu kapıya. Son derece süslü harflerle yazılmış bir yazı, uzun ve karmaşık bir cümlenin iki yerinde “güvenlik”i andıran iki kelime kullanarak bir şeyler anlatıyordu. Colin ile Mary, vaktinde sıradan ayrılamayacak ve bir kez eşiği aşıp üniformalı adamın karşısına geldiklerinde su içmek isteklerini dile getiremeyecek kadar yorgun olduklarından, gerisin geriye dönmek zorunda kaldılar. Kapının önünde birikmiş olan insanlardan sempati ve genel tavsiyeler içeren sözler geldi. Çevrede birkaç tane kafe varmış, ama hiçbiri de hastane kapısına yakın değilmiş. Mary, bir yere oturup ağlamak istediğini söyledi ve tam bu işe uygun bir yer bulmak için bakınmaktaydılar ki, bir deniz motorunun boğuk sesi duyuldu, adamın biri bağırdı. İskeleye başka bir deniz otobüsü yanaşmaktaydı.</span></span></p>

          <p class="calibre6"><span> </span></p>

          <p class="calibre6"><span class="font1"><span class="calibre8">Otellerine varmak için, dünyanın en ünlü turistik merkezlerinden birinden geçmek zorundaydılar tabanı damalı taşlarla döşenmiş alabildiğine büyük bir meydan; üç yanı yüksek, kemerli, heybetli yapılarla kapanmış, açık olan tek yanında ise kırmızı tuğladan bir saat kulesi, onun da ötesinde, beyaz kubbeleri, parıltılı cephesi ile pek ünlü bir katedral. Bu katedral, yüzlerce yıllık uygarlığın bir bileşimi olarak tanımlanırdı kitaplarda. Meydanın daha uzun olan iki yanında, iki rakip ordu gibi karşı karşıya dizilmiş sandalyeler ve küçük yuvarlak masalar vardı; bunlar oranın eski ve ünlü kafelerine aitti. Her kafenin bitişiğinde, çalgıcılar ve şefleri sabahın sıcağının farkında değilmişçesine siyah smokin giymiş küçük orkestralar aynı anda çalıyordu.</span></span> <span class="calibre8"><span class="font1"><span class="calibre8">Aynı anda romantik müzik, askeri müzik, valsler, popüler operaların en patırtılı parçaları çalınmaktaydı. Güvercinler her yana doluşmuşlar, uçuyorlar, konuyorlar, kırıtarak yürüyorlar ya da pisliyorlardı. Kızgın güneşin altında parıldayan parke taşlarının üstünde turistler gidiyorlar, geliyorlar, ya da küçük gruplar halinde arkadların orada gözden kayboluyorlardı. Yetişkin erkeklerin herhalde üçte ikisi fotoğraf makinesi taşıyordu.</span></span></span></p>

          <p class="calibre6"><span class="font1"><span class="calibre8">Colin ile Mary vapurdan buraya dek zorlukla yürümüşlerdi, şimdi de meydanı kat etmeden önce, saat kulesinin gittikçe küçülen gölgesinde durdular. Mary, üst üste birkaç küçük soluk aldı ve gürültüyü bastırmak için yüksek sesle konuşarak, buralarda bir yerde içecek su bulmayı önerdi. Birbirlerine iyice sokularak, meydanın kıyısından kıyısından yürümeye koyuldular, ama hiç boş masa yoktu, başkasıyla paylaşılabilecek masa bile yoktu. Çabucak anlaşıldı ki, meydanın bir ucundan bir ucuna yürüyüp duran insanların çoğu oturacak bir yer bulma peşindeydiler ve <span>labirente</span> benzeyen yan sokaklara dalanlar bu işi beceremedikleri için çekip gidiyorlardı.</span></span></p>

          <p class="calibre6"><span class="font1"><span class="calibre8">Sonunda, ödeme yapabilmek için <span>adisyon</span> fişini sallayarak sandalyelerinde kıvranan yaşlı bir çiftin masasının başında birkaç dakika bekledikten sonra oturabildiler. Ama masanın, o masaya bakan garsonun en uzağında olduğu ve başlarını çevirerek, parmaklarını şıklatarak, türlü işaretler yaparak adamın dikkatini çekmeye çalışan pek çok müşteriye kendilerinden önce servis yapılacağı besbelliydi. Mary, kan çanağına dönmüş gözlerini kısarak Colin’e baktı ve şişmeye başlamış olan çatlak dudaklarıyla bir şeyler mırıldandı. Colin önündeki minik kahve fincanının içinde kalmış olan artığı ona şakayla kanşık uzattığında ise, yüzünü ellerine gömdü.</span></span></p>

          <p class="calibre6"><span class="font1"><span class="calibre8">Colin, sıkışık masaların arasında hızla yürüyerek kemerlerin oraya vardı, ama barın girişindeki gölgelik yerde birbirleriyle sohbete dalmış olan garsonlar onu kovaladılar. “Su yok,” dedi garsonlardan biri, kemerlerin çerçevelediği yüzlerce paralı müşteriden oluşmuş insan denizine doğru elini sallayarak. Colin masaya döndü, Mary’nin elini tuttu. Oturdukları yer, iki ayrı orkestradan hemen hemen aynı uzaklıkta, ikisinin odasındaydı. Müzik sesi çok yüksek değildi, ama birbirinin tersi melodi ve ritimlerin yarattığı uyumsuzluk, herhangi bir karara varmalarını güçleştiriyordu. “Bir şeyler getirecekler galiba,” dedi Colin tedirgin bir havayla.</span></span></p>

          <p class="calibre6"><span class="font1"><span class="calibre8">El tutuşmaktan vazgeçip sandalyelerinin arkalığına yaslandılar. Colin, Mary’nin bakışını izleyerek az ilerki masada oturan bebekli aileyi gördü. Baba, yavruyu belinden yakalamış, masanın üstünde tutuyordu. Dolu kül tablaları, boş kahve fincanları arasında sallanıyordu bebek. Beyaz bir şapka, yeşil-beyaz çizgili bir gemici gömleği, pembe dantel ve beyaz kurdelelerle süslü şişkince bir don, san soket çorap ve kırmızı deri patikler giymişti. Ağzındaki yalancı memenin mavi plastik dairesi dudaklarına yapışmış, onları görünmez etmişti. Bu da yüzüne sürekli ve komik bir şaşkınlık ifadesi yerleştirmişti. Ağzının kenarından uzayan tükürük çizgisi sümüklüböceklerin bıraktığı izi anımsatıyor, tombul gıdısına doğru parıltılı bir yol çiziyordu. Bebeğin yumuk elleri açılıyor, kapanıyor, kafası bir o yana bir bu yana şaşkın şaşkın sallanıyor, altındaki</span></span> <span class="font1"><span class="calibre8">kalın</span></span> <span class="font1"><span class="calibre8">bezin oluşturduğu utanmazca koca poponun iki yanından şişko ve güçsüz bacaktan eğri büğrü uzanıyordu. Yusyuvarlak, saf ve vahşi gözleri, kızgın güneş altındaki meydanın öte yanına, ünlü katedralin damına sanki şaşkınlıktan öte bir</span></span> <span class="font1"><span class="calibre8">kızgınlıkla</span></span> <span class="font1"><span class="calibre8">dikilmişti. O katedral ki, hakkında şairane yazılar döktürenler neler neler dememişlerdi zamanında: Kemerlerinin uç noktaları mermerden köpükler gibi gökyüzüne fırlarken, bir heykeltıraşın parmaklarının biçimlendirdiği bu göz kamaştıncı dalgalar, kıyıya çarpan gerçek dalgaların zarif kıvrımlarını gölgede bırakacak bir kırılganlıkla köpürüp taşıyor <span>gibidirler,</span> ve benzeri... Masanın üstündeki şişman yavru, çok görkemli bir sesle geğirerek kollarını söz konusu görkemli binaya doğru salladı.</span></span></p>

          <p class="calibre6"><span class="font1"><span class="calibre8">Elinde boş şişelerle dolu bir garson dans eder gibi yanlanrıdan geçerken, Colin elini havaya kaldırır gibi yaptı, ama o daha bu jesti tamamlamadan adam dönmüş, başka masalara doğru uzaklaşmıştı bile. Çocuklu aile kalkmaya hazırlanıyordu ve tombul bebek elden ele dolaşarak annesinin kollarına ulaştı. Anne, önce elinin tersiyle onun ağzını sildi, sonra da madeni aksamları parıl parıl parlayan bir pusete yerleştirdi onu; bir sürü kemer ve kopçayla kıpırtısızlaştırılan bebek, sırtüstü yattığı yerden öfkeli bakışlarını gökyüzüne çevirmişti, tekerlekler üstünde bir yerlere sürülürken.</span></span></p>

          <p class="calibre6"><span class="font1"><span class="calibre8">Onun uzaklaştırılmasını seyreden Mary, “Acaba çocuklar nasıl?” dedi kendi kendine. Mary’nin iki çocuğu, babalarının yaşadığı kırsal komündeydi bu yolculuk nedeniyle. İlk geldikleri gün onlara hitaben yazılmış ve adreslenmiş üç kartpostal, halen pulsuz olarak kaldıktan otel odasının masasının üstünde duruyordu.</span></span></p>

          <p class="calibre6"><span class="font1"><span class="calibre8">“Futbol oynamayı, sosisli sandviçleri, resimli romanlarını ve kola içmeyi Özlemek dışında oldukça iyidirler, eminim,” dedi Colin. El ele tutuşmuş iki erkek, oturacak bir yer ararken birkaç saniye onların masasının başında durakladılar.</span></span></p>

          <p class="calibre6"><span class="font1"><span class="calibre8">“Dağlar... Uçsuz bucaksız ovalar...” dedi Mary. “Biliyor musun, burada insan dayanılmaz ölçüde soluksuz kalıyor bazen.” Colin’e kötü kötü baktı.</span></span></p>

          <p class="calibre6"><span class="font1"><span class="calibre8">Colin, onun eline uzandı. “O kartpostalları hemen gönderelim.” Mary elini çekti. Yüz metreler boyunca yinelenen kemerlere, sütunlara göz gezdirdi.</span></span></p>

          <p class="calibre6"><span class="font1"><span class="calibre8">Colin de çevreye baktı. Görünürde hiçbir garson yoktu, oturan herkesin önünde ise dolu bir bardak var gibiydi.</span></span></p>

          <p class="calibre6"><span class="font1"><span class="calibre8">“Burası hapishaneye benziyor,” dedi Mary.</span></span></p>

          <p class="calibre6"><span class="font1"><span class="calibre8">Colin, kollarını kavuşturdu, gözünü kırpmadan uzun süre Mary’ye baktı. Bu yolculuğa çıkmak onun fikriydi. Sonunda dedi ki: “Uçağımız on gün sonra kalkıyor, parası da ödendi.”</span></span></p>

          <p class="calibre6"><span class="font1"><span class="calibre8">“Trenle dönebiliriz.”</span></span></p>

          <p class="calibre6"><span class="font1"><span class="calibre8">Colin, Mary’nin başının üstünden ötelere baktı.</span></span></p>

          <p class="calibre6"><span class="font1"><span class="calibre8">Her iki orkestra da aynı anda sustu. Çalgıcılar arkadlara, bağlı oldukları kafelerin barlarına doğru yürümeye koyuldular. Müziğin yokluğunda büyük meydan daha da büyümüş gibiydi. Ayak sesleri, topuklu ayakkabıların şık vuruşlan, sandaletlerin partal vuruşları; insan sesleri, şaşkınlık mırıltıları, çocukların bağırışları ve ana babaların susturuşlan meydanı ancak yarı ya-rıya doldurabiliyordu. Mary kollarıın kavuşturdu, başı önüne düştü.</span></span></p>

          <p class="calibre6"><span class="font1"><span class="calibre8">Colin ayağa kalkıp iki kolunu sallayarak bir garsonun dikkatini çekmeyi başardı. Adam başını sallayıp onlara yaklaşmaya başladı, yol üstünde boş bardak toplayarak ve yeni siparişler alarak. “İnanamıyorum,” diye haykırdı Colin coşkuyla.</span></span></p>

          <p class="calibre6"><span class="font1"><span class="calibre8">“Çocukları da getirmeliydik,” dedi Mary kendi kucağına hitaben.</span></span></p>

          <p class="calibre6"><span class="font1"><span class="calibre8">Hâlâ ayakta olan Colin, “Garson gerçekten geliyor!” dedi ve oturdu. Mary’nin bileğini çekiştirerek, “Ne istersin?” diye sordu.</span></span></p>

          <p class="calibre6"><span class="font1"><span class="calibre8">“Onları getirmememiz çok kötü oldu.”</span></span></p>

          <p class="calibre6"><span class="font1"><span class="calibre8">“Bence çok iyi oldu.”</span></span></p>

          <p class="calibre6"><span class="font1"><span class="calibre8">İriyarı, zengin görünüşlü, gür kır sakallı, altın çerçeveli gözlüklü bir garson aniden masalarının başına dikilmiş, kaşlarını hafifçe kaldırarak onlara doğru eğilmişti.</span></span></p>

          <p class="calibre6"><span class="font1"><span class="calibre8">“Ne istiyorsun, Mary?” diye heyecanla fısıldadı Colin.</span></span></p>

          <p class="calibre6"><span class="font1"><span class="calibre8">Mary, ellerini kucağında kenetleyerek, “Bir bardak su, buzsuz...” dedi.</span></span></p>

          <p class="calibre6"><span class="font1"><span class="calibre8">Colin, hevesle, “Aynısından iki tane ve de...” diyecek oldu.</span></span></p>

          <p class="calibre6"><span class="font1"><span class="calibre8">Garson sırtını dikleştirdi, burnundan kısa bir soluk salıverdi, “Su mu?” dedi gaipten ses duyarcasına. Görünüşlerinin pejmürdeliğini anında değerlendiren bir bakışla ikisini de süzdü. Bir adım geri attı ve başıyla meydanın en uzak noktasını işaret eder gibi yaptı: “Çeşme var.”</span></span></p>

          <p class="calibre6"><span class="font1"><span class="calibre8">Hemen uzaklaşmaya başlayan adamı kolundan yakalamak için sandalyesinde hızla döndü Colin. “Bir dakika, garson,” diye yalvardı, “aynı zamanda kahve istiyorduk ve de...”</span></span></p>

          <p class="calibre6"><span class="font1"><span class="calibre8">Garson hafifçe silkinerek kolunu kurtardı. Küçümseyen bakışlar ve ses tonuyla, “Kahve mi, iki kahve mi?” diye sordu.</span></span></p>

          <p class="calibre6"><span class="font1"><span class="calibre8">“Evet, evet!”</span></span></p>

          <p class="calibre6"><span class="font1"><span class="calibre8">Adam, başım iki yana sallayarak uzaklaştı.</span></span></p>

          <p class="calibre6"><span class="font1"><span class="calibre8">Colin sandalyesinin üstünde çöktü, gözlerini kapadı, başını iki yana salladı. Mary, dik oturmak için çaba gösterdi.</span></span></p>

          <p class="calibre6"><span class="font1"><span class="calibre8">Masanın altından Colin’e hafif bir tekme savurdu. “Hadi, hadi canım, on dakika içinde otele varırız.” Colin başım salladı, ama gözlerini açmadı. “Duşumuzu yaparız, balkonumuzda otururuz, aşağıdan ne istersek getirtiriz.” Colin’in çenesi göğsüne doğru düştükçe. Mary’nin canlılığı artıyor gibiydi. “Yatağımıza gireriz... Ooooh ne güzel, tertemiz, bembeyaz çarşaflar... Panjurları kapatınz... Daha güzel bir şey düşünebiliyor musun? Sonra da ikimiz...”</span></span></p>

          <p class="calibre6"><span class="font1"><span class="calibre8">‘Tamam,” dedi Colin anlamsız bir sesle. “Otele gideduralım.” Ama ikisi de kıpırdamadı.</span></span></p>

          <p class="calibre6"><span class="font1"><span class="calibre8">Mary dudaklarını büzerek konuştu: “Kahvemiz gelmek üzere herhalde. Burada insanlar başlarını salladılar mı, her türlü anlama gelebilir.”</span></span></p>

          <p class="calibre6"><span class="font1"><span class="calibre8">Sabah güneşi yükseldikçe ısı artmış, meydandaki kalabalık azalmıştı. Artık kafelerde masa bulmak kolaylaşmıştı; ortalıkta dolaşan kişiler ya kendilerini bu işe adamış turistler ya da gerçek bir yerlere giden gerçek insanlardı ki bunlar da tek tüktü ve boş meydanın aşırı genişliği onları cüceleştiriyor, keskin ışık onları deforme edip dalgalandınyordu. Meydanın öte yanındaki bir orkestra yeniden toplanmış, bir Viyana valsine başlamıştı. Colin ile Mary’nin yanında ise öteki orkestranın şefi yerini almış, önündeki notaları karıştırıyor, çalgıcılar iskemlelerine oturmakla, notalarını çıkarmakla uğraşıyorlardı. Mary ile Colin, birbirlerini çok iyi tanımanın bir sonucu olarak, çoğu kez birbirlerine bir şey söylemek gereksinmesini duymadan, aynı yöne bakarlardı. Bu kez, elli altmış metre ileride, sırtı onlara dönük bir adama çevirmişlerdi gözlerini. Üzerindeki beyaz takım elbise, keskin güneş ışığında göz alıyordu, valsi dinlemek için duraklamıştı. Bir elinde fotoğraf makinesi, öteki elinde sigara tutuyordu. Tüm ağırlığını tek ayağı üstüne yüklemiş, başını valsin basit temposuna uygun olarak sallıyordu. Sonra birden döndü, müzik sürüyordu, ama o sıkılmış gibiydi. Neredeyse kırıtarak onlara doğru yürürken sigarasını yere attı, yere bakmadan üstüne bastı, ceketinin iç cebinden çıkardığı kara gözlükleri beyaz bir mendille parlattıktan sonra taktı. Adımlarına hiç ara vermeden yaptığı bu hareketler öylesine ekonomikti ki sanki hayatta değil, sahnede gerçekleştiriliyordu. Kara gözlüklere, şık kesimli bir takım elbiseye, uçuk gri ipek kravata karşın onu hemen tanıdılar ve yaklaşmasını büyülenmiş gibi izlediler. Onlan görüp görmediği belli değildi, ama doğruca onların masasına yürüyordu.</span></span></p>

          <p class="calibre6"><span class="font1"><span class="calibre8">Colin inler gibi yaptı: “Keşke otele dönmüş olsaydık.” “Başımızı çevirelim,” dedi Mary, ama adam yaklaşırken gözlerini ondan ayıramadılar. Yabancı bir kentte tanıdık bir yüz görmenin dayanılmaz çekiciliği, görülmeden seyretmenin büyüsüydü burada söz konusu olan.</span></span></p>

          <p class="calibre6"><span class="font1"><span class="calibre8">“Bizi fark etmeden geçti,” diye fısıldadı Colin. Ama tam da o anda, bir yerden replik almış gibi, Robert durdu, gözlüğünü çıkardı, kollarım iki yana açarak haykırdı: “Dostlarım benim!” ve hızla yanaştı. “Dostlarım!” Colin’in elini sıktı, Mary’ninkini öpmek üzere dudaklarına kaldırdı.</span></span></p>

          <p class="calibre6"><span class="font1"><span class="calibre8">Oturdukları yerde geriye yaslanıp yorgun argın gülümsediler. Adam, bir iskemle çekip ikisinin arasına oturmuştu bile, sanki birkaç saat önce değil birkaç yıl önce ayrılmışlarmış gibi, ağzı kulaklarında sırıtıyordu. Sandalyesinde kaykılarak, bir ayağının bileği öteki bacağının dizine dayanmış, açık bej deriden çizmelerini sergilemesine oturmuştu. Süründüğü kolonyanın kokusu dün geceki parfüm kadar ağır değildi, ama gene de masaya yayılıyordu. Mary bacağını kaşımaya başladı. Daha otele bile dönmediklerini, gece sokakta uyuduklarım açıkladılar, Robert dehşet içinde kaldı, oturduğu yerde dikleşti. Meydanın öte yanındaki orkestranın çaldığı ilk vals onlar fark etmeden bir başka valse dönüşmüştü, yanı başlarında ikinci orkestra ise sert bir tango çalmaya koyuldu: “</span></span><span class="font1"><i class="calibre7"><span class="calibre8">Hernando’s Hideaway.”</span></i></span></p>

          <p class="calibre6"><span class="font1"><span class="calibre8">“Bütün suç benim,” diye haykırdı Robert. “Sizi saçmasapan hikâyelerimle geç bıraktım... Sonra o kadar şarap...”</span></span></p>

          <p class="calibre6"><span class="font1"><span class="calibre8">Colin, “Kaşınmasana,” dedi Mary’ye ve Robert’e döndü. “Ne ilgisi var! Kent haritalarını yanımıza almış olmamız gerekirdi.”</span></span></p>

          <p class="calibre6"><span class="font1"><span class="calibre8">Ama Robert ayağa fırlamıştı bile. Bir eliyle Colin’in kolunu tuttu, öteki elini Mary’ye uzattı. “Evet, sorumlu benim. Ve hatamı düzelteceğim. Konuğum olacaksınız.”</span></span></p>

          <p class="calibre6"><span class="font1"><span class="calibre8">Aaaa, olmaz,” dedi Colin şaşkın şaşkın. “Otelde kalıyoruz</span></span></p>

          <p class="calibre6"><span><span class="font1"><span class="calibre8">biz</span></span></span><span class="font1"><span class="calibre8">.</span></span></p>

          <p class="calibre6"><span class="font1"><span class="calibre8">“İnsan bu kadar yorgun olduğunda oteller hiç de uygun değildir. Sizi öylesine rahat ettireceğim ki, geçirdiğiniz korkunç geceyi unutturacağım.” Robert, Mary’ye yol vermek için sandalyesini geriye itti.</span></span></p>

          <p class="calibre6"><span class="font1"><span class="calibre8">Colin kadının eteğinden çekiştirdi, “Bir dakika dursana...” Kısa süren tango, birtakım ustaca nota uyarlamaları sayesinde bir Rossini uvertürüne dönüşmüş; öte yandaki vals ise hızlanıp iyice koşturmaya başlamıştı. Colin de ayağa kalktı, dikkatini toplama çabasıyla kaşlarını çattı. “Bir dakika...”</span></span></p>

          <p class="calibre6"><span class="font1"><span class="calibre8">Oysa Robert, masaların arasından Mary’ye yol göstermekteydi. Kadın, uyurgezer gibi, ağır ve otomatik hareketlerle ilerliyordu. Robert dönerek sabırsızca seslendi Colin’e: ‘Taksiye bineceğiz.”</span></span></p>

          <p class="calibre6"><span class="font1"><span class="calibre8">Orkestranın önünden, gölgesi hemen hemen yok olmuş olan saat kulesinin önünden geçtiler, kalabalık rıhtıma vardılar. Burada bekleşen kayıkçıların hepsi de Robert’i tanıyorlardı sanki ve onu kendi teknelerine almak için kıyasıya bir rekabete giriştiler.</span></span></p>

          <p class="calibre6"><span class="font1"><span class="calibre8"><span> </span></span></span></p>
        </div>
      </div>
    </div>
  </div>
</body>
</html>
