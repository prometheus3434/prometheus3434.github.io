<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <div class="calibre1">
        <div class="calibre1">
          <h2 class="calibre2" id="calibre_pb_5">V</h2>

          <p class="calibre6"><span class="font1"><span class="calibre8">Batmakta olan güneşin ışığı, yarı açık panjurlardan, yatak odasının duvarına baklava biçiminde turuncu renkli çizgiler olarak vuruyordu. Çizgilerin arada bir soluklaşıp karışmasına sonra yeniden parlaklaşıp netleşmesine sebep olan, gökyüzünde dolaşan ince bulutlardı herhalde. Mary, tam olarak uyanmadan, neredeyse bütün bir dakika seyretti bunları. Oda yüksek tavanlı, beyaz duvarlı ve az eşyalıydı. Kendi karyolasıyla Colin’inkinin arasında narin bir bambu masa, üstünde taştan bir sürahi ile iki bardak duruyordu. Yan duvara oymalı bir sandık dayalıydı, bunun üstünde de, toprak bir vazo içinde beklenmedik bir dal gözlükotu vardı. Bitkinin kum, gümüşi yaprakları, yan açık pencereden odaya dolan ılık esintinin etkisiyle kımıldıyor, hışırdıyordu. Balgami yeşil ve kahverengi yer döşemesi tek parça mermerden yapılmış gibiydi. Mary hiç güçlük çekmeden doğruldu, ayaklarını yere sarkıtıp buz gibi mermere bastı. Aralık duran camlı bir kapıdan, bembeyaz fayanslı bir banyo odası görünüyordu. Odanın öteki kapısı ise kapalıydı, arkasındaki pirinç kancaya beyaz bir sabahlık asılıydı. Mary kendisine bir bardak su doldurdu. Bunu, uykuya dalmadan önce de birkaç kez yapmıştı; ama bu kez suyu lıkır lıkır içeceğine yudumladı. Dimdik oturarak omurga kemiklerini iyice gerdi ve Colin’e baktı.</span></span></p>

          <p class="calibre6"><span class="font1"><span class="calibre8">O da kendisi gibi çırılçıplak uzanmıştı çarşafların üzerine. Yüzükoyun yatıyordu, ama belden yukarı biraz rahatsızca kadına doğru dönmüştü. Kollarını ana rahminde bir cenin gibi göğsünde kavuşturmuş, ince, tüysüz bacaklarını iki yana açmıştı; aşırı, bir çocuğunla kadar küçük ayakları içe dönüktü. Omurgasının ince yapılı kemikleri sırtından aşağı narin bir çizgi oluşturuyor, kuyruk sokumunun çukurunda, odanın loş ışığında bile seçilebilen ayva tüylerine dönüşüyordu. Colin’in ince belinin çevresinde diş izlerini andıran don lastiği izleri vardı. Kalçaları, gene bir çocuğunki kadar ufak ve diriydi. Mary, onu okşamak için uzandı, sonra fikrini değiştirdi. Su bardağını masanın üstüne bıraktı, adama yaklaşarak, onun yüzünü, bir heykeli incelercesine incelemeye koyuldu.</span></span></p>

          <p class="calibre6"><span class="font1"><span class="calibre8">Genelgeçer oranlara sanki bilinçle uyulmadan, inceden inceye oyulmuş, işlenmiş bir yüzdü bu. Kulak -o an yalnızca biri görünüyordu- büyük ve hafifçe kepçeydi; derisi o kadar zarımsı ve solgundu ki saydam izlenimi uyandırıyordu, içi de normalden çok fazla kıvrımlıydı. Kulak memeleri uzun, dolgun, sivri uçluydu. Colin’in kalın, karakalemle çizilmişçesine düzgün kaşları burun kemiğinin üstünde inceliyor, neredeyse bir noktada binleşiyordu. Gözleri çukur, açık olduklarında kahverengiydi. Kapalıyken, ok gibi dikilmiş gri kirpikleri belirgindi. Yüzünde gülerken bile yok olmayan çatık anlam, uykuda yumuşamış, gevşemiş, iki kaşının arasında zorlukla seçilen hafif bir iz bırakarak yok olmuştu. Burnu da kulakları gibi uzundu, ama böyle yandan</span></span> <span class="calibre8"><span class="font1"><span class="calibre8">görüldüğünde belirgin bir çıkıntı oluşturmuyor, yassı duruyordu, burun delikleri oyulmuş birer minicik virgül gibiydiler. Colin’in ağzı düz ve keskindi, çok hafif aralanmış dudakların arasından dişleri belli belirsiz görülüyordu. Saçları olağandışı bir incelikteydi, bebe tüyleri gibi, ama siyah bukleler halinde kadınsı ensesine dökülüyordu.</span></span></span></p>

          <p class="calibre6"><span class="font1"><span class="calibre8">Mary, pencereye yürüyüp panjurları sonuna dek açtı. Oda, batan güneşe doğrudan bakıyordu ve herhalde dördüncü ya da beşinci kattaydı, çevredeki kapıların çoğundan yüksekti. Direkt ve parlak ışık gözlerini aldığından, aşağıdaki sokaklar ağını çözebilmesi, otelin neresine düştüklerini kavrayabilmesi zordu. Ayak sesleri, televizyon müziği, çatal kaşık tabak şakırtıları, köpek havlamaları ve sayısız insan sesi hep birbirine karışarak sokaklardan yükseliyor, dev bir orkestra ve koro izlenimini uyandırıyordu. Panjurları çabucak kapatıp sürgülerini sürdü. Odanın büyüklüğü, parlak mermer tabanın eşyasız genişliği ona çok çekici geldi. Yoga egzersizlerini yapmaya koyuldu. Mermerin soğukluğu bir an soluğunu kesti. Sırtını dimdik tutarak bacaklarını öne doğru uzattı. Derin soluklar vererek, ağır ağır öne eğildi, uzanıp ayak tabanlarını iki eliyle kavradı, gövdesinin üst bölümünü bacaklarının üzerine yatırıp başım incik kemiklerine yasladı. Bu duruşunu bozmadan, düzenli soluk alarak, gözleri kapalı, birkaç dakika öylece kaldı. Doğrulduğunda, Colin yatağın içinde oturmuştu.</span></span></p>

          <p class="calibre6"><span class="font1"><span class="calibre8">Sersemliği hâlâ sürüyordu. Gözlerini boş karyoladan duvardaki baklava çizgilerine, oradan da yerdeki Mary’ye çevirdi. “Neredeyiz peki?”</span></span></p>

          <p class="calibre6"><span class="font1"><span class="calibre8">Mary sırtüstü yattı. “Kesin olarak bilemiyorum.</span></span></p>

          <div class="calibre1">
            <p class="calibre6"><span class="font1"><span class="calibre8">Robert nerede?”</span></span></p>
          </div>

          <div class="calibre1">
            <p class="calibre6"><span class="font1"><span class="calibre8">“</span></span><span class="font1"><span class="calibre8">Bilmiyorum.” Bacaklannı önce havaya kaldırdı, sonra geriye attı, başımn ötesinde yere değdirdi.</span></span></p>
          </div>

          <p class="calibre6"><span class="font1"><span class="calibre8">Colin ayağa kalktı, ama hemen yeniden oturdu. “Peki, saat kaç?”</span></span></p>

          <div class="calibre1">
            <p class="calibre6"><span class="font1"><span class="calibre8">“</span></span><span class="font1"><span class="calibre8">Akşamüstü”</span></span></p>
          </div>

          <p class="calibre6"><span class="font1"><span class="calibre8">“Isırıklarından ne haber?”</span></span></p>

          <p class="calibre6"><span class="font1"><span class="calibre8">“Hepsi geçmiş.”</span></span></p>

          <p class="calibre6"><span class="font1"><span class="calibre8">Colin bir kez daha, bu kez dikkatlice ayağa kalktı, çevresine bakındı. Kollarıın kavuşturdu. “Giysilerimize ne oldu?”</span></span></p>

          <p class="calibre6"><span class="font1"><span class="calibre8">Mary, “Bilmiyorum,” dedi, bacaklarım yeniden havaya kaldırıp omuz duruşuna geçti.</span></span></p>

          <p class="calibre6"><span class="font1"><span class="calibre8">Colin sarsak adımlarla banyo kapısına yürüdü, kafasını içeri uzatıp baktı. “Burada değil.” İçinde gözlükotu duran vazoyu kaldırıp sandığın kapağını açtı. “Burada da yok.”</span></span></p>

          <p class="calibre6"><span class="font1"><span class="calibre8">“Yok,” dedi Mary.</span></span></p>

          <p class="calibre6"><span class="font1"><span class="calibre8">Adam yatağının üstüne oturup gözlerini kadına dikti. “Giysilerimizi bulsak iyi olmaz mı sence? Telaşlanmıyor musun?”</span></span></p>

          <p class="calibre6"><span class="font1"><span class="calibre8">“Keyfim yerinde,” dedi Mary.</span></span></p>

          <p class="calibre6"><span class="font1"><span class="calibre8">Colin içini çekti. “Ben, neler olup bittiğini öğreneceğim.”</span></span></p>

          <p class="calibre6"><span class="font1"><span class="calibre8">Mary bacaklarını yere indirip tavana doğru konuştu: “Kapıda asılı bir sabahlık var.” Kollarını bacaklarını en rahat biçimde yerleştirdikten sonra, avuçlarını havaya kaldırdı, gözlerini kapadı, burnundan derin soluklar almaya başladı.</span></span></p>

          <p class="calibre6"><span class="font1"><span class="calibre8">Birkaç dakika sonra, Colin’in banyodan gelen boğuk ve sinirli sesini duydu. “Ben bunu giyemem.” Mary gözlerini açtı, tam o anda Colin odaya adımım attı. “Harika,” dedi kadın şaşkın şaşkın ona yaklaşırken. “O kadar güzel görünüyorsun ki.” Adamın kıvırcık saçlarını fırfırlı yakadan kurtardı, kumaşın üstünden ellerini gövdesinde gezdirdi. “Bir tanrıya benzemişsin... Seninle hemen sevişmek istiyorum.” Adamı kolundan çekiştirdi, ama Colin bir adım geriledi.</span></span></p>

          <p class="calibre6"><span class="font1"><span class="calibre8">“Sabahlık falan değil bu zaten,</span></span> <span class="font1"><i class="calibre7"><span class="calibre8">gecelik</span></i></span><span class="font1"><span class="calibre8">,” dedi. Göğüs bölümüne işlenmiş çiçekleri göstererek.</span></span></p>

          <p class="calibre6"><span class="font1"><span class="calibre8">Mary de bir adım gerileyip onu süzdü: “Sana ne kadar yakıştığını anlatamam.”</span></span></p>

          <p class="calibre6"><span class="font1"><span class="calibre8">Colin, geceliği çıkarmaya çabalıyordu, “Tanımadığım bir adamın evinde,” diye başladı geceliğin içinden, “bu kılıkta dolaşacak değilim.”</span></span></p>

          <p class="calibre6"><span class="font1"><span class="calibre8">“Hele de çükün kalkmışsa,” dedi Mary, yogasına devam etmek üzere arkasını dönelken. Ayakları birbirine, kolları iki yanına yapışık durdu bir an, sonra eğilip el parmaklanın ayak parmaklarına değdirdi, derken daha da eğilerek, hatta kendini ikiye katlayarak avuçlarına, el bileklerini yere yapıştırdı.</span></span></p>

          <p class="calibre6"><span class="font1"><span class="calibre8">Colin, biraz önce epeyce bir zorlukla çıkardığı işlemeli gecelik kolunda, durduğu yerde ona baktı. “Isırıkların geçtiği iyi olmuş,” dedi bir süre sonra. Mary homurdandı. Kadın doğrulduğunda adam onun yanına yaklaştı, geceliği uzattı. “Bunu sen giyeceksin,” dedi. “Git, bir bakın bakalım, neler oluyor.”</span></span></p>

          <p class="calibre6"><span class="font1"><span class="calibre8">Mary havaya zıpladı, ayaklanın iyice iki yanına açarak yere çakıldı. Gövdesini iyice yana eğerek, sol ayak bileğini sol eliyle kavradı. Sağ kolu havadaydı, gözleri bu kol boyunca yükselerek sonunda tavana dikildi. Colin geceliği yere bıraktı, yatağına gidip uzandı. Aradan on beş dakika geçtikten sonra Mary yerde duran geceliği aldı, giydi, banyodaki aynada saçını düzelttikten ve Colin’e eğri bir gülümseme fırlattıktan sonra salınarak odadan çıktı.</span></span></p>

          <p class="calibre6"><span> </span></p>

          <p class="calibre6"><span class="font1"><span class="calibre8">Hâzinelerle, dede yadigârlarıyla dolu loş, galeriyi andıran uzun salon boyunca ağır ağır yürüyordu Mary. Bir aile müzesi gibi bir yerdi burası; sergilenenler, yaşayanlara soluk alacak yer bırakmayı onlara çok görmüşlerdi sanki. Sergilenenlerin hepsi iç karartıcı ölçüde süslü, kullanılmayan, ama aşın bir sevgiyle kollanan, koyu maundan, oymalı, cilalı, antika ve kadifeyle sarmalanmış eşyalardı. Solundaki bir girintide iki adet çok eski guguklu saat, birer kale bekçisi gibi dikilmiş, birbirleriyle uyumsuz tik-taklan ısrarla sürdürüyorlardı. Bunlardan çok daha küçük nesneler bile, cam fanuslar altına yerleştirilmiş kuş maketleri, vazolar, meyve çanakları, lambalar, ne oldukları anlaşılmayan pirinç ve kristal nesneler, sanki kaldırılamayacak kadar ağırdılar, çünkü konuldukları yerlere zamanın ve yitirilmiş tarihin ağırlığıyla oturmuşlardı. Sol duvardaki üç pencereden aynı turuncu ve baklava biçimindeki çizgiler yansıyordu, ama bu kez</span></span></p>

          <p class="calibre6"><span><span class="font1"><span class="calibre8">bunlar</span></span></span> <span class="font1"><span class="calibre8">yıpranmış bir halı deseni üstüne düştüklerinden iyice solgunlaşmışlardı. Galerinin en ortasında büyük, cilalı bir masa ve çevresinde onun desenine uygun yüksek alkalikli sandalyeler bulunuyordu. Masanın bir ucunda bir telefon, bir not defteri ve bir kurşunkalem vardı. Duvarlarda, çoğu portre olan bir düzineye yakın yağlıboya tablo, sararmaya başlamış birkaç peyzaj asılıydı. Portrelerin hemen hepsi, çamur gibi fonların önünde koyu renk giysili, ama al yanaklı kişileri resmediyordu. İki peyzajda ise, belli belirsiz ve yapraksız ağaçlar, karanlık göllerin kıyısına dizilmiş, elleri kolları havada dans eden birtakım gölgemsi insanları sanki seyrediyorlardı.</span></span></p>

          <p class="calibre6"><span class="font1"><span class="calibre8">Galerinin öteki ucunda iki kapı vardı, ilk geldiklerinde bunlardan birinden girmişlerdi. Kapılar, binanın ölçülerine oranla küçük, tek kanatlı ve beyaza boyalıydılar, çok büyük bir konağın daha sonra küçük küçük dairelere bölündüğü izlenimini uyandınyorlardı. Mary, iki pencerenin arasına yerleştirilmiş bir konsolun önünde durdu. Çok parlak cilalanmış, çok çirkin bir şeydi bu, çekmecelerinin pirinç tutamaçları kadın kafası biçimindeydi. Mary’nin açmaya çalıştığı çekmeceler kilitli çıktı. <span>Konsolun üstünde, özenle dizilmiş birtakım özel, ama gösterişli nesneler vardı; bir tepsi üstünde, gümüş sırtlı erkek saç ve giysi fırçaları, Çin işi resimlerle süslü bir tıraş tası, yelpaze biçiminde dizilmiş birkaç adet çok keskin jilet, abanoz ağacından yapılma bir pipoluk ve içindeki pipolar, bir binici kamçısı, altından bir kav kutusu, zincirli bir cep saati.</span> Bunların gerisindeki duvarda, çoğu at yarışlarını betimleyen baskı resimler asılıydı.</span></span></p>

          <p class="calibre6"><span class="font1"><span class="calibre8">Bir galeriyi andıran bu geniş salonu başından sonuna dek kat etmişti Mary, bazı şeylerin çevresini dolaşmış, bazı şeylerin -bu arada yaldız çerçeveli bir aynanın- önünde durmuş, ama en dikkat çekici öğeyi en son fark etmişti. Sağ duvardaki kayar kapılar uzun bir balkona açılıyordu. Avizelerden düşen ışık, dışandaki yarı karanlığın içinde neler olduğunu görmesini zorlaştırıyordu, ama pek çok çiçekli bitki, sarmaşıklar, kocaman tahta saksılar içinde küçük ağaçlar az çok seçilebiliyordu; bir de</span></span></p>

          <p class="calibre6"><span class="font1"><span class="calibre8">-Mary soluğunu tuttu- gölgeler arasında ona bakan küçük, solgun bir yüz... Gövdesiz bir yüz... Çünkü bir yandan kararan gökyüzü, bir yandan odadaki eşyaların cama yansıması saçların ya da giysilerin ayırt edilmesini engelliyordu. Gözlerini hiç kırpmayan, kusursuz beyzi yüz bir süre daha baktı, sonra gerilemesine ve yanlamasına çekilerek gölgelerin arasında kayboldu. Mary soluğunu bıraktı. Camlara yansımış olan oda, balkon kapısı açıldığında sallandı. Saçları sıkıca geriye çekilip ensede topuzlanmış genç bir kadın girdi içeri, elini uzattı. “Dışarı buyurun,” dedi, “orası daha iyi.”</span></span></p>

          <p class="calibre6"><span class="font1"><span class="calibre8">Kararmış pastel gökyüzünde birkaç yıldız bile belirmişti, ama gene de denizi, tekne bağlanmak üzere suyun içine dikilmiş direkleri ve hatta mezarlık adasının silüetini seçmek zor değildi. Balkonun hemen altında, on-on beş metre aşağıda boş bir avlu vardı. Saksı bitkilerinin bolluğu, yoğunluğu çok güçlü, biraz da mide bulandırıcı bir kokuya neden oluyordu. Kadın, bez bir koltuğa, bir acı ünlemi çıkararak oturdu.</span></span></p>

          <p class="calibre6"><span class="font1"><span class="calibre8">“Çok güzeldir,” dedi sanki Mary bir şey söylemişmiş gibi. “Günümün büyük bir kısmım burada geçirmeye çalışırım.” Mary kafasını salladı. Balkon, odanın yarısı uzunluğundaydı. “Benim adım Caroline. Robert’in karısıyım.”</span></span></p>

          <p class="calibre6"><span class="font1"><span class="calibre8">Mary onun elini sıktı, kendisini tanıttı ve karşısındaki koltuğa oturdu. Aralarında küçük beyaz bir masa, masanın üstünde bir tabak, tabağın içinde tek bir bisküvi vardı. Arkalarındaki duvarı <span>baştan başa</span> kaplamış olan çiçekli sarmaşığın içinde bir yerlerde bir ağustosböceği ötüyordu. Kadın bir kez daha Mary’yi süzmeye koyuldu. Gözlerini Mary’nin saçlarından gözlerine, ağzına, gövdesine, gövdesinin masanın sakladığı alt bölümlerine doğru kaydırırken sanki kendisini gören yokmuşçasına rahattı.</span></span></p>

          <p class="calibre6"><span class="font1"><span class="calibre8">“Sizin mi bu?” diye sordu Mary geceliğin kolunu elleyerek.</span></span></p>

          <p class="calibre6"><span class="font1"><span class="calibre8">Bu soru üzerine kadın silkindi, bir düşten uyanmışçasına oturduğu yerde dikleşti, ellerini kucağında kavuşturdu, bacak bacak üstüne attı, sanki görgü kitaplarında belirtilen konuşma konumuna giriyordu. Konuştuğunda sesinde bir zorlama, önceye oranla daha bir tizlik var gibiydi. “Evet, ben kendim yaptım, burada oturduğum sıralarda. Nakış işlemeyi severim.”</span></span></p>

          <p class="calibre6"><span class="font1"><span class="calibre8">Mary işlemenin çok güzel olduğunu belirtti; bu sözleri izleyen sessizlik boyunca Caroline söyleyecek bir şeyler bulmaya çabalama havasındaydı. Mary’nin bisküviye baktığım fark edince irkildi ve anında tabağı ona uzattı. “Lütfen buyurun.”</span></span></p>

          <p class="calibre6"><span class="font1"><span class="calibre8">Mary teşekkür etti ve bisküviyi ağır ağır yemeye çalıştı. Caroline endişeli gözlerle izliyordu onu. “Kamınız aç olmalı. Bir şeyler yemek ister misiniz?”</span></span></p>

          <p class="calibre6"><span class="font1"><span class="calibre8">“Evet, lütfen.”</span></span></p>

          <p class="calibre6"><span class="font1"><span class="calibre8">Ama Caroline yerinden kıpırdamadı. Dedi ki: “Robert burada değil, özür dilerim. Gitmek zorunda kaldı, özür dilememi söyledi. İş için gitti, barına. Bu gece yeni bir yönetici başlıyor da işe.”</span></span></p>

          <p class="calibre6"><span class="font1"><span class="calibre8">Mary boş tabaktan kafasım kaldırdı. “Barına mı?”</span></span></p>

          <p class="calibre6"><span class="font1"><span class="calibre8">Caroline büyük bir güçlükle yerinden kalkmaya davrandı. Çektiği acı konuştuğunda sesine yansıdı. Mary yardım etmek istediğinde ise başım iki yana sallayarak reddetti. “Sahip olduğu bir bar var. <span>Bir tür hobi şeklinde.</span> Sizi götürdüğü yer.”</span></span></p>

          <div class="calibre1">
            <p class="calibre6"><span class="font1"><span class="calibre8">Oranın sahibi olduğunu hiç söylemedi</span></span></p>
          </div>

          <p class="calibre6"><span class="font1"><span class="calibre8">Caroline tabağı alıp kapıya doğru yürüdü. Kapıya vardığında, Mary’ye bakabilmek için tüm gövdesiyle dönmek zorundaydı. Tarafsız bir sesle, Bu konuda sizin bilginiz benden fazla,” dedi. “Ben oraya hiç gitmedim.”</span></span></p>

          <p class="calibre6"><span class="font1"><span class="calibre8">On beş dakika sonra döndüğünde bir tepsi üstünde ağzına dek sandviçlerle dolu küçük bir sepet, iki bardak da portakal suyu taşıyordu. Balkona yan yan yürüyerek girdi, tepsiyi Mary’nin almasına izin verdi. Caroline ağır hareketlerle koltuğuna yerleşirken Mary hâlâ ayaktaydı.</span></span></p>

          <div class="calibre1">
            <p class="calibre6"><span class="font1"><span class="calibre8">Sırtınız mı rahatsız?</span></span></p>
          </div>

          <p class="calibre6"><span class="font1"><span class="calibre8">Caroline, tatlı bir sesle, “Buyurun yiyin, biraz da arkadaşınıza bırakın,” dedi ve çabucak ekledi: “Arkadaşınızı seviyor musunuz?”</span></span></p>

          <p class="calibre6"><span class="font1"><span class="calibre8">“Colin’i mi demek istiyorsunuz?”</span></span></p>

          <p class="calibre6"><span class="font1"><span class="calibre8">Caroline temkinli bir sesle konuştu, yüzü, her an korkunç bir patlama beklemesine gerilmişti. “Kusura bakmayacağınızı umuyorum. Size bir şey söylemem gerek. Yani, bilmek hakkınız. Uyuduğunuz sırada odanıza gelip sizi izledim. Yarım saat kadar sandığın üstünde oturdum. Kızmadınız ya...”</span></span></p>

          <p class="calibre6"><span class="font1"><span class="calibre8">Mary yutkundu, pek emin olmayan bir sesle, “Hayır,” dedi.</span></span></p>

          <p class="calibre6"><span class="font1"><span class="calibre8">Caroline birden gençleşti sanki. Utangaç bir genç kız gibi, parmaklarıyla oynamaya koyuldu. “İtiraf etmenin daha doğru olacağım düşündüm. Yani, sizi casus gibi gözetlediğimi sanmanızı istemiyorum. Öyle düşünmüyorsunuz, değil mi?”</span></span></p>

          <p class="calibre6"><span class="font1"><span class="calibre8">Mary başım iki yana salladı. Caroline neredeyse fısıldamasına, “Colin çok güzel,” dedi. “Robert de söylemişti zaten. Tabii siz de güzelsiniz.”</span></span></p>

          <p class="calibre6"><span class="font1"><span class="calibre8">Mary, gözlerini Caroline’ın ellerine dikmiş, sandviçleri birbiri ardından atıştırmayı sürdürdü.</span></span></p>

          <p class="calibre6"><span class="font1"><span class="calibre8">Caroline boğazını temizledi. “Beni hem kaba hem de deli sanacaksınız, ama... <span>birbirinize</span> âşık mısınız?”</span></span></p>

          <p class="calibre6"><span class="font1"><span class="calibre8">Mary, sandviçlerin yansından birkaç tane fazlasını yemişti. “Evet, yani, onu seviyorum... <span>ama</span> siz ‘âşık’ derken başka bir şeyler söylemek istiyorsunuz herhalde.” Sustu, gözlerini kadına çevirdi. Caroline ise onun sözlerini sürdürmesini bekliyordu. “Tutkudan söz ediyorsanız... Ona, gövdesine, ilk tanıştığımız zamanki kadar tutkuyla bağlı değilim. Ama ona güveniyorum. En yakın dostum o benim.”</span></span></p>

          <p class="calibre6"><span class="font1"><span class="calibre8">Caroline heyecanlanmıştı, genç kızdan çok çocuğa benziyordu bu kez. “Âşık derken, şunu demek istiyorum... Yani, o kişi için her şeyi yapmaya hazırsınız ve de...” Duraksadı bir an, gözleri olağanüstü parlıyordu. “Ve de, onun size her şeyi yapmasına izin verirsiniz.”</span></span></p>

          <p class="calibre6"><span class="font1"><span class="calibre8">Mary, gevşekçe arkasına yaslandı, boş bardağıyla oynadı. “Her şey... <span>biraz</span> büyük bir sözcük.”</span></span></p>

          <p class="calibre6"><span class="font1"><span class="calibre8">Caroline meydan okurcasına konuştu. Küçük ellerini birbirine kenetlemişti. “Birine âşıksanız, onun sizi öldürmesine bile</span></span></p>

          <p class="calibre6"><span><span class="font1"><span class="calibre8">boyun</span></span></span> <span class="font1"><span class="calibre8">eğersiniz, gerekirse.”</span></span></p>

          <p class="calibre6"><span class="font1"><span class="calibre8">Mary bir sandviç daha aldı. “Gerekirse mi?”</span></span></p>

          <p class="calibre6"><span class="font1"><span class="calibre8">Caroline onu işitmemişti. “Benim aşk dediğim budur,” dedi utkulu bir havayla.</span></span></p>

          <p class="calibre6"><span class="font1"><span class="calibre8">Mary, önündeki sandviç sepetini, uzanamayacağı bir yere itti. “Bu durumda, ‘âşık’ olduğunuz kişiyi öldürmeye de hazır olmanız söz konusu herhalde.”</span></span></p>

          <p class="calibre6"><span class="font1"><span class="calibre8">“Evet, tabii, erkek taraf olsaydım, öyle.”</span></span></p>

          <p class="calibre6"><span class="font1"><span class="calibre8">“Erkek taraf mı?”</span></span></p>

          <p class="calibre6"><span class="font1"><span class="calibre8">Caroline, teatral bir havayla işaret parmağııiı kaldırıp başım yana eğdi. “Bir şey işittim,” diye fısıldadı ve yerinden kalkma çabasına girişti.</span></span></p>

          <p class="calibre6"><span class="font1"><span class="calibre8">Kapı açıldı, Colin ürkek bir tavırla balkona adım attı, belinin çevresine küçük beyaz bir havlu sarmıştı.</span></span></p>

          <p class="calibre6"><span class="font1"><span class="calibre8">“Caroline’ı tanıştırayım, Robert’in karısı,” dedi Mary. “Ve Colin.”</span></span></p>

          <p class="calibre6"><span class="font1"><span class="calibre8">El sıkışırlarken, Caroline, biraz önce Mary’yi süzdüğü gibi süzüyordu adamı. Colin ise geri kalan sandviçlere bakıyordu. “Çekin bir sandalye,” dedi Caroline balkonun öte ucunda duran açılır kapanır bir bez koltuğu göstererek. Colin, sırtım denize dönerek ikisinin arasına oturdu. Bir eliyle belindeki havluyu tutuyordu. Caroline’ın dikkatli bakışları altında sandviçleri atıştırmaya koyuldu. Mary, gökyüzünü seyretmek amacıyla sandalyesini biraz öteye çevirdi. Bir süre hiç kimse konuşmadı.</span></span></p>

          <p class="calibre6"><span class="font1"><span class="calibre8">Colin portakal suyunu bitirdi, Mary ile göz göze gelmeye çalıştı. Derken Caroline, gene konuklarla konuşma konumuna girerek, kentte geçirdiği günlerden memnun kalıp kalmadığını sordu ona. Adam, “Evet,” dedi Mary’den yana gülümseyerek, “yalnızca ikide bir kayboluyoruz.”</span></span></p>

          <p class="calibre6"><span class="font1"><span class="calibre8">Kısa bir sessizlik daha oldu. Sonra Caroline o kadar yüksek sesle konuştu ki öteki ikisi oldukları yerde sıçradılar. “Doğru yaa! Giysileriniz. Nasıl da unuttum. Yıkadım, kuruttum. Sizin banyodaki dolaba kilitledim.”</span></span></p>

          <p class="calibre6"><span class="font1"><span class="calibre8">Mary, hızla çoğalan yıldızlardan gözlerini ayırmadan, “Çok</span></span></p>

          <p class="calibre6"><span><span class="font1"><span class="calibre8">zahmet</span></span></span> <span class="font1"><span class="calibre8">olmuş,” dedi.</span></span></p>

          <p class="calibre6"><span class="font1"><span class="calibre8">Caroline, Colin’e gülümsedi. “Biliyor musunuz, sizin böyle sessiz bir insan olacağınızı tahmin etmiştim.”</span></span></p>

          <p class="calibre6"><span class="font1"><span class="calibre8">Colin, havlunun kucağından kayıp kaymadığım kontrol etti. “Hakkımda bir şeyler mi duymuştunuz yani?”</span></span></p>

          <p class="calibre6"><span class="font1"><span class="calibre8">“Biz uyurken Caroline gelip bizi seyretmiş,” dedi Mary, sesinin fazla bir anlam taşımamasına çaba göstererek.</span></span></p>

          <p class="calibre6"><span class="font1"><span class="calibre8">Colin, “Amerikalı mısınız?” diye sordu nazikçe.</span></span></p>

          <p class="calibre6"><span class="font1"><span class="calibre8">“Yooo, lütfen, KanadalIyım.”</span></span></p>

          <p class="calibre6"><span class="font1"><span class="calibre8">Colin, aradaki fark anlamlıymışçasına kafa salladı. Caroline kıkırdatmış gibi yapıp kendini tuttu ve elindeki küçük bir anahtarı havada salladı. “Robert bizimle akşam yemeğine</span></span> <span class="font1"><span class="calibre8">kalmanız </span></span><span class="font1"><span class="calibre8">konusunda çok ısrarlı. Bu daveti kabul etmeden giysilerinizi vermememi söyledi.” Caroline anahtan başparmağı ile işaret parmağı arasında tutmuş sallarken, Colin nazikçe güldü, Mary ise bakakaldı. Colin, “Ben oldukça açım,” dedi Mary’ye bakarak. Kadın ise Caroline’a hitaben, “Önce giyinip sonra karar vermeyi yeğlerim,” dedi.</span></span></p>

          <p class="calibre6"><span class="font1"><span class="calibre8">“Bence de en doğrusu bu, ama Robert inat etti.” Caroline birden ciddileşmişti, öne doğru eğilerek elini Mary’nin koluna uzattı. “Ne olur, kalacağınızı söyleyin. O kadar az konuğumuz oluyor ki.” Bir Mary’ye bir Colin’e bakıyor, onlara yalvarıyordu. “Kabul ederseniz öylesine sevineceğim ki. Yemeklerimiz çok iyidir, inanın bana.” Ve ekledi: “Kalmazsanız Robert beni suçlayacak. Lütfen kabul edin.”</span></span></p>

          <p class="calibre6"><span class="font1"><span class="calibre8">“Hadi Mary,” dedi Colin. “Kalalım bari.”</span></span></p>

          <p class="calibre6"><span class="font1"><span class="calibre8">“Lütfen!” Caroline’in sesinde öyle bir yırtıcılık vardı ki, Mary şaşkınlıkla başım kaldırıp baktı ona. İki kadın, masanın iki yanından birbirlerini süzdüler. Mary, “evet” anlamına başını salladı, Caroline keyifli bir çığlık atarak anahtan ona fırlattı.</span></span></p>

          <p class="calibre6"><span class="font1"><span class="calibre8"><span> </span></span></span></p>
        </div>
      </div>
    </div>
  </div>
</body>
</html>
