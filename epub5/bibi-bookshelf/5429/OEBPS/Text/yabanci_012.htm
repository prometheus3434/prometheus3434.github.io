<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <div class="calibre1">
        <div class="calibre1">
          <h2 class="calibre2" id="calibre_pb_9"><span class="font"><span class="calibre9">IX</span></span></h2>

          <p class="calibre6"><span class="calibre8"><span> </span></span></p>

          <p class="calibre6"><span class="font1"><span class="calibre8">M</span></span><span class="font1"><span class="calibre8">erdiven boşluğundan yukan baktıklarında şöyle bir gördükleri baş silueti, Robert’in onları en üst katın sahanlığında beklediğini belirledi. Sessizlik içinde tırmandılar merdivenleri, Colin Mary’den bir iki basamak öndeydi. Yukarıda Robert’in boğazını temizleyip bir şeyler söylediğini işittiler. Caroline de orada bekliyordu. Son katın merdivenlerine döndüklerinde Colin yavaşladı, elini arkasına uzatarak Mary’nin elini tutmak istedi, ama Robert onları karşılamak için inmişti. Her zamanki gürültücü stilinden çok farklı olan, sanki tevekkül yansıtan bir gülümsemeyle kolunu Colin’in omzuna doladı, son basamakları çıkmasına yardım etmek istercesine. Bu arada, sırtım çok belirgin biçimde Mary’ye dönmüş oluyordu. Biraz daha yukanda,</span></span> <span class="calibre8"><span class="font1"><span class="calibre8">kapının çevresinden destek alarak zorlukla ayakta duran Caroline’ın üstünde beyaz, kocaman kare cepli bir giysi vardı; gülümsemesi, sakin memnuniyet belirten yatay bir çizgiydi yüzünde. İçtenlikli, ama taşkınlıktan uzak, kurallara uygun biçimde merhabalaştılar, Colin Caroline’a doğra hafifçe itildi, kadın ona yanağım uzatırken elini de bir an için hafifçe tuttu. Sırtında koyu renkli, yelekli bir takım elbise, kravatsız beyaz gömlek, ayaklarında hafif topuklu çizmeler olan Robert’in eli hâlâ Colin’in omzundaydı bu arada. Ancak Mary’ye döndüğünde elini adamdan çekti, kadını öne doğra çok hafifçe eğilerek son derece ironik bir havayla selamladı, elini sıktı ve Mary elini çekinceye dek tutmaya devam etti. Mary Caroline’a doğra bir adım attı, iki kadın yanaklarını birbirlerine çok hafifçe dokundurarak öpüşür gibi yaptılar. Dördü de kapının önünde toplaşmışlardı, ama kimse içeri girmeye davranmıyordu.</span></span></span></p>

          <p class="calibre6"><span class="font1"><span class="calibre8">“Plajdan dönerken motor bu taraftan getirdi, biz de uğrayıp bir merhaba diyelim dedik,” diye açıklama yaptı Mary.</span></span></p>

          <p class="calibre6"><span class="font1"><span class="calibre8">Robert, “Sizi daha önce bekliyorduk,” dedi. Elini kadının koluna koymuş, sanki ikisi yalnızmışlar gibi konuşuyordu. “Colin karıma söz vermiş, ama anlaşılan unutmuş. Bu sabah otelinize mesaj bıraktım.”</span></span></p>

          <p class="calibre6"><span class="font1"><span class="calibre8">Caroline da yalnızca Mary’ye hitap ederek konuştu: “Yola çıkıyoruz da, sizi görmeden gitmek istemedik.”</span></span></p>

          <p class="calibre6"><span class="font1"><span class="calibre8">Colin birdenbire, “Neden?” diye sordu.</span></span></p>

          <p class="calibre6"><span class="font1"><span class="calibre8">Robert ile Caroline gülümsediler. Mary, adamın çıkışını örtbas etmeye çalışarak, nazikçe sordu: “Nereye gidiyorsunuz?”</span></span></p>

          <p class="calibre6"><span class="font1"><span class="calibre8">Caroline Robert’e baktı, Robert bir adım gerileyerek elini duvara dayadı. “Oooo, çok uzaklara... Caroline yıllardır ailesini görmedi. Ama bunları sonra anlatırız.” Cebinden bir mendil çıkarıp şakaklarını sildi. “Önce, benim barda bitirmem gereken bir işim var.” Caroline’a hitap etti: “Mary’yi içeri götür, içecek bir şeyler ikram et. Colin benimle gelecek.” Caroline içeri doğra birkaç adım atarak, Mary’ye kendisini izlemesini işaret etti.</span></span></p>

          <p class="calibre6"><span class="font1"><span class="calibre8">Mary, Colin’in elindeki plaj çantasına uzanarak bir şey söylemek üzereydi ki, Robert ikisinin arasına dikildi. “Hadi, girin,” dedi. “Biz geç kalmayız.”</span></span></p>

          <p class="calibre6"><span class="font1"><span class="calibre8">Colin de Mary’ye bir şeyler söylemek istiyordu, Robert engelini aşıp onu görmeye çalıştı, ama kapı kapanmakta, Robert onu hafif hafif merdivenlere doğru itelemekteydi.</span></span></p>

          <p class="calibre6"><span class="font1"><span class="calibre8">Bu ülkede, erkeklerin sokakta el ele ya da kol kola yürümeleri olağan sayılıyordu. Robert Colin’in elini sıkıca tutmuş, parmaklarını onunkilere geçirmiş, öyle bir kenetlemişti ki, kurtulmak için iyice çekiştirmek gerekecekti. Bu da belki aşağılayıcı, en azından garip bir davranış sayılabilirdi. Gene hiç aşina görünmeyen yollardan, pek fazla turist ya da hediyelik eşya dükkânı bulunmayan sokaklardan geçiyorlardı. Bu mahallede kadınların gezinmesi de yasaklanmıştı galiba. Çünkü her yerde, adım başı görülen sokak kahvelerinde, köşe başlarında ya da kanal köprülerinde, bir iki langırt salonunda her yaştan erkek vardı da bir tek kadın yoktu. Adamların çoğu ceketsiz, gömlek kolları sıvanmış olarak küçük gruplar halinde gevezelik ediyorlardı. Bir iki yerde, kucağında gazetesiyle uyuyakalmış adamlar da gördüler. Grupların kıyısında kenarında, kollarını babaları ya da ağabeyleri gibi ciddiyetle kavuşturmuş oğlan çocuklan bulunuyordu.</span></span></p>

          <p class="calibre6"><span class="font1"><span class="calibre8">Robert’i herkes tanıyordu anlaşılan, o da en çok tanıdığa rastlayabileceği bir yol izler gibiydi. Colin’i kanalın öte yanına sürükleyip bir barın kapısında kısaca birileriyle konuştu, sonra aynı yoldan geri dönüp küçük bir alana çıktılar. Burada artık kullanılmayan ve çanağı buruşturulup atılmış sigara paketleriyle dolu bir çeşmenin çevresinde dikilip duran yaşlıca adamlarla görüştü. Colin konuşmaları izleyemiyordu, ama kendi adının sık sık yinelendiğini işitiyordu. Bir keresinde, bir langırt salonunun kapısında gürültücü bir grubun yarımdan ayrılmak üzere döndüklerinde adamın biri Colin’in poposuna bir çimdik attı. Colin öfkeyle adamın üstüne yürüyecekti, ama Robert kolundan çekip uzaklaştırdı. Arkalarından kopan çok yüksek kahkaha, sokağın</span></span> <span class="calibre8"><span class="font1"><span class="calibre8">sonuna dek izledi onları.</span></span></span></p>

          <p class="calibre6"><span class="font1"><span class="calibre8">Robert’in barında, yeni yöneticiye karşın herhangi bir değişiklik yoktu. Geniş omuzlu, kolları dövmeli olan bu adam, içeri girdiklerinde ayağa kalkarak onlan buyur etti. O anda çalmayan müzik dolabından aynı mavi ışık yayılıyordu; <span>kara bacaklı</span>, kırmızı plastik minderli bar tabureleri dizili duruyorlardı, dışanda gece olsun gündüz olsun yapay ışıklarla aydınlatılmış bodrum katlarının kaçınılmaz durağanlığı vardı burada da. Saat daha dört olduğundan, ancak beş altı müşteri vardı, hepsi de barda, ayaktaydılar. Yeni olan, ya da eskisinden daha kolay seçilen, masalar arasında sessizce uçuşan, insan yiyen balıkları andıran koca karasineklerdi. Colin yeni yöneticinin elini sıktı, bir maden suyu söyledi; ilk geldiklerinde oturdukları masaya oturdu.</span></span></p>

          <p class="calibre6"><span class="font1"><span class="calibre8">Robert izin isteyerek yönetici ile birlikte barın arkasına geçti ve kontuarın üstünde duran birtakım evraklan incelemeye koyuldu. İki adam bir çeşit sözleşme imzalar gibiydiler. Bir komi, Colin’in önüne buzluktan çıkmış bir şişe maden suyu, bir bardak ve şamfıstığı dolu bir çanak koydu. Robert’in kâğıtlardan başım kaldırıp kendisinden yana baktığım gören Colin buna karşılık olarak bardağını kaldırdı, ama Robert bakmayı sürdürmekle birlikte yüz anlamını değiştirmedi, başka düşüncelere dalmışçasına ağır ağır kafasını salladıktan sonra, bir kez daha önündeki kâğıtlara çevirdi gözlerini. Barda oturan müşteriler de başlarını birer birer çevirip Colin’e baktılar, sonra içkilerine ve kendi aralarındaki konuşmaya döndüler. Colin maden suyunu yudumladı, şamfıstıklarının kabuklarım açıp yedi, ellerini ceplerine soktu, sandalyesini iki bacak üstünde geriye eğdi. Müşterilerden biri daha omzunun üstünden Colin’e bakıp yanındaki arkadaşına bir şey söyledi, arkadaş da duruşunu değiştirip onunla göz göze gelmeye çalıştı. Bunun üzerine Colin yerinden kalkıp müzik dolabına doğru kararlı adımlarla yürüdü.</span></span></p>

          <p class="calibre6"><span class="font1"><span class="calibre8">Kollarını kavuşturup, tanımadığı isimlerle, anlaşılması olanaksız şarkı başlıklarına bakadurdu, sanki hangisini seçeceğini</span></span> <span class="calibre8"><span class="font1"><span class="calibre8">bilemiyormuş gibi. Barda oturanlar artık gizlemeye gerek görmedikleri bir merakla izliyorlardı onu. Makineye para attı, ışıklı işaretlerin yerleri hızla değişti; kırmızı bir ışık yanıp sönerek bir an önce bir parça seçmesi gerektiğini belirtiyordu. Arkasında, barda duranlardan biri, yüksek sesle kısa bir cümle söyledi. Belki de bir şarkı adıydı bu. Düğmelerin üstünde daktiloyla yazılmış adları tararken gözü, anlam belirten tek başlığa takıldı -“Ha ha ha”- düğmeye basmasıyla birlikte elinin altındaki makine daha bir canlandı, geçen gelişlerinde duydukları erkeksi ve duygusal şarkı çalmaya başladı. Colin masasına dönerken, Robert’in barmeni kafasını kaldırıp gülümsedi. Müşteriler sesin yükseltilmesini istediler ve nakarat kulakları sağır edercesine başladığında adamın biri bardaki herkese yeni içki ısmarladı. Bir yandan da, askeri bir marşı andıran keskin ritme uyarak elini kontuara vuruyordu.</span></span></span></p>

          <p class="calibre6"><span class="font1"><span class="calibre8">Robert Colin’in yanına gelip oturdu ve plak sona erinceye dek elindeki kâğıtları incelemeyi sürdürdü. Müzik dolabı sustuğunda geniş geniş sırıtarak boşalmış olan maden suyu şişesini gösterdi. Colin başını “hayır” anlamına salladı. Robert sigara uzattı, Colin’in bunu da reddetmesi üzerine kaşlarını çatarak kendisi bir tane yaktı ve sordu: “Buraya gelirken yolda karşılaştığımız insanlara ne dediğimi anladınız mı?” Colin anlamadığını belirtince de: “Bir kelimesini bile mi?”</span></span></p>

          <div class="calibre1">
            <p class="calibre6"><span class="font1"><span class="calibre8">Hayır.</span></span></p>
          </div>

          <p class="calibre6"><span class="font1"><span class="calibre8">Robert derin ve biraz da safça bir keyifle yeniden sırıttı: “Herkese, benim sevgilim olduğunuzu, Caroline’ın çok kıskandığını, ondan kurtulmak için buraya içmeye geldiğimizi söyledim.”</span></span></p>

          <p class="calibre6"><span class="font1"><span class="calibre8">Colin tişörtünü blucininin beline sokuşturmaktaydı. Ellerini saçlarında gezdirerek başını kaldırdı, gözlerini kırpıştırdı. “Neden?”</span></span></p>

          <p class="calibre6"><span class="font1"><span class="calibre8">Robert güldü. Colin’in sesindeki dikkatli şaşkınlığı güzelce taklit ederek, “Neden? Neden?” diye yineledi. Derken ona doğru eğilip elini onun koluna koydu. “Gene geleceğinizi biliyorduk. Bekliyorduk, hazırlanıyorduk. Daha önce geleceğinizi sanmıştık.</span></span></p>

          <p class="calibre6"><span class="font1"><span class="calibre8">“Hazırlanmak mı?” diye sordu Colin, kolunu çekerek. Robert kâğıtları katlayıp cebine koydu, Colin’e sanki onun sahibiymiş gibi tatlı tatlı baktı.</span></span></p>

          <p class="calibre6"><span class="font1"><span class="calibre8">Colin konuşmak üzere ağzını açtı, bir an duraksadı, sonra çabucak sordu. “Benim resmimi neden çektiniz?”</span></span></p>

          <p class="calibre6"><span class="font1"><span class="calibre8">Robert’ in ağzı kulaklarına vardı. Geriye yaslanıp bir kolunu sandalyenin arkalığından sarkıttı, son derece memnun sırıtıyordu. “Mary çok zeki. Ona yeterince zaman bırakmadığımı sanmıştım.”</span></span></p>

          <p class="calibre6"><span class="font1"><span class="calibre8">Colin ısrar etti: ‘peki, ama ne anlamı var bunun?”</span></span></p>

          <p class="calibre6"><span class="font1"><span class="calibre8">Tam o sırada bara yeni girmiş biri müzik dolabına para atmıştı ve “Ha ha ha” yeni baştan, eskisinden daha da yüksek sesle çalmaya başladı. Colin kollarını kavuşturdu, Robert ayağa kalkmış, masanın yarımdan geçen bir grup arkadaşını selamlıyordu.</span></span></p>

          <p class="calibre6"><span class="font1"><span class="calibre8">Eve dönerlerken -bu kez daha az kalabalık, yokuş aşağı bir sokaktan geçerek ve yolun bir kısmım kıyıdan yürüyerek gidiyorlardı- fotoğraf konusunda ve hazırlık kelimesinin anlamı üstünde Robert’i sıkıştırmaya çalıştı Colin. Ancak çok keyifli olan Robert hep yan çizdi. Yanıtlayacağına, dedesinin, babasının ve </span></span><span class="font1"><span class="calibre8">kendisinin</span></span> <span class="font1"><span class="calibre8">de gittikleri berber dükkânını gösterdi, lafı korkunç uzatarak ve parodiye kaçan bir ciddiyetle deniz kirliliğinin nasıl balıkçıları işsiz bıraktığından, hayatlarını kazanmak için garsonluk yapmak zorunda kaldıklarından söz etti. Sinirlenmeye başlayan Colin birdenbire olduğu yerde durdu, ama Robert, adımlarını yavaşlatmasına ve dönüp şaşkınlıkla ona bakmasına karşın salınırcasına yürümeyi sürdürdü. Sanki onun yüzünden durmamak bir onur sorunuydu.</span></span></p>

          <div class="calibre1">
            <p class="calibre6"><span class="font1"><span class="calibre8">Colin, geçen sabah Mary ile birlikte balıkçı sandıklarının üstünde oturup güneşin doğmasını seyrettikleri yerin çok yakınında duruyordu. Şimdi akşamüzeriydi ve güneş hâlâ yükseklerdeydi, ama doğudaki gökyüzünün parlak moru yavaş yavaş bebe mavisinden rakı beyazma doğru solmaktaydı. Tam ufuk çizgisinde ise bu renkler, denizin uçuk grisiyle çok incelikli bir alışverişe girmişlerdi. Mezarlık adası, alçak duvarları, sıkışık, parlak mezar taşlan, Colin’in arkasında kalan güneşin ışığında çok keskin çizgilerle seçiliyorlardı. Adam sol omzunun üstünden kıyı yoluna baktı. Robert, kırk elli metre öteden, ağır ağır kendisine doğru geliyordu. Colin, arkasını görmek üzere tamamen döndü. Denize bakan yıpranmış evler dizisini kesen daracık bir sokak gördü. Yan yana dükkânlar vardı. Bunların tenteleri, daha yükseklerdeki demir parmaklıklı balkonlarda asılı çamaşırların altında kıvrılarak bilinmez gölgeliklere doğru uzanıyorlardı ve minik sokak çok çekiciydi. Gerçekten de keşfedilmeye değerdi, ama tek başına, yanında fikir yürüten ya da sorumluluklar yükleyen biri olmadan dalmalıydı insan bu sokağa. <span>Şu anda, sanki tümüyle özgürmüş gibi bu sokağa dalmak, psikolojik durumların çetin oyunlarından kurtulmak, türlü algılamalara açık olmak; dünyanın hiç durmadan duyulanınıza sunduğu, ama birtakım uydurma kişisel sorumluluklar, değimler, yurttaşlık gibi şeyler adına faikına varmadığımız ya da üstünde durmadan bakıp geçtiğimiz soluk kesici güzelliklerin tadını çıkarabilecek vakte sahip olmak; şimdi şu sokağa girmek, yürüyüp gitmek, gölgelerin içinde erimek ne kadar kolay olabilirdi.</span></span></span></p>
          </div>

          <p class="calibre6"><span class="font1"><span class="calibre8">Robert hafifçe boğazını temizledi. Colin’in solunda, birkaç adım ötede duruyordu. Colin, yeniden denize bakmak için arkasını döndü, rahat, ahbapça bir sesle, “İnsanın evine dönmek istemesi, tatilin iyi geçtiğinin işaretidir,” dedi.</span></span></p>

          <p class="calibre6"><span class="font1"><span class="calibre8">Robert tam bir dakika konuşmadı, sonunda konuştuğunda ise sesinde hafif bir pişmanlık vardı. “Gitme zamanı geldi,” dedi.</span></span></p>

          <p class="calibre6"><span class="font1"><span class="calibre8">İçeri adımını atan Mary, Caroline kapıyı arkasından sıkı sıkı kapatırken çevresine baktı. Galeri sanki iki kat büyümüş gibi geldi ona. Eşyanın hemen hemen hepsi, bütün tablolar, halılar, avizeler, duvar süsleri yok olmuştu. Parıl parıl cilalı kocaman yemek</span></span> <span class="font1"><span class="calibre8">masasının</span></span> <span class="font1"><span class="calibre8">yerinde, üç nakliye kutusunun üstüne konulmuş</span></span> <span class="font1"><span class="calibre8">kalın</span></span> <span class="font1"><span class="calibre8">bir plaka sunta, onun üstünde de öğle yemeğinin artıklan duruyordu. Bu eğreti</span></span> <span class="font1"><span class="calibre8">masanın</span></span> <span class="font1"><span class="calibre8">çevresinde dört iskemle vardı. Bastıktan yer mermerden bir ovayı andınyordu. Mary bir iki adım attığında, ayağındaki sandaletlerden çıkan sesler yankılandı. Kayda değer tek eşya, Robert’in tapınağı olan konsoldu. Mary’nin arkasında, kapının tam içinde iki bavul duruyordu. Balkon hâlâ çiçek ve bitkilerle doluydu, ama oranın eşyası da gitmişti.</span></span></p>

          <p class="calibre6"><span class="font1"><span class="calibre8">Hâlâ kapının orada duran Caroline, elbisesini avuç içleriyle düzeltti. “Genellikle hastane hemşireleri gibi giyinmem <span>ama,</span> dedi, “yapacak o kadar çok iş var ki, beyazlar içinde daha becerikli hissediyorum kendimi.</span></span></p>

          <p class="calibre6"><span class="font1"><span class="calibre8">Mary gülümsedi, “Ben ne renk giyersem giyeyim becerikli</span></span> <span class="calibre8"><span class="font1"><span class="calibre8">olamıyorum.</span></span></span></p>

          <p class="calibre6"><span class="font1"><span class="calibre8">Caroline’ı başka yerde görmüş olsaydı tanımakta güçlük çekebilirdi. İlk gördüklerinde sıkı sıkı arkaya çekilerek taranmış olan saçları biraz dağınıktı, rahatça dökülen teller yüzünü yumuşatmış, aradan geçen günler ise o yüzün kimliksizliğini yok etmişti. Özellikle dudaklar, daha önce öylesine ince ve renksiz olan dudaklar dolgunlaşmış, neredeyse kösnülleşmişti. Burnunun düz, uzun çizgisi, bir tasarım probleminin en son kabul edilebilecek çözümü olmaktan çıkmış, belli bir ağırbaşlılık kazanmıştı. Gözlerdeki sert, çılgınımsı parlaklık yerini yumuşak, sempatik, iletişime daha açık bir bakışa bırakmıştı. Yalnızca teni eskisinden farksızdı: Renksiz, solgun bile olmayan tonsuz bir gri.</span></span></p>

          <p class="calibre6"><span class="font1"><span class="calibre8">“Sizi iyi gördüm,” dedi Mary.</span></span></p>

          <p class="calibre6"><span class="font1"><span class="calibre8">Caroline, her zamanki aksak, acı belirten adımlarıyla ona yaklaştı, Mary’nin iki elini birden tuttu, “Geldiğinize çok sevindim,” dedi aşın bir konukseverlikle, “gelmek” ve “sevinmek” sözcüklerini söylerken ellerini daha da sıkarak. “Colin’in sözünde duracağından kuşkumuz yoktu.”</span></span></p>

          <p class="calibre6"><span class="font1"><span class="calibre8">Ellerini çekmeye davrandı, ama Mary bırakmadı. “Aslında gelmeyi tasarlamıyorduk, ama tümüyle rastlanüsal da sayılmaz</span></span></p>

          <p class="calibre6"><span><span class="font1"><span class="calibre8">bu</span></span></span> <span class="font1"><span class="calibre8">ziyaret. Sizinle konuşmak istiyordum.” Caroline gülümsemeyi sürdürüyordu, ama elleri Mary’ninkilerin içinde ağırlaşmıştı. Mary konuşurken başım salladı ve yere baktı. “Sizi epey düşündüm. Sormak istediğim bazı şeyler var.”</span></span></p>

          <p class="calibre6"><span class="font1"><span class="calibre8">“Her neyse,” dedi Caroline kısa bir sessizlikten sonra, “mutfağa geçelim, size çiçek çayı yapayım.” Ellerini biraz çekiştirerek kurtardı, derken yeniden ciddi bir ev sahibesi havasına girerek Mary’ye geniş geniş gülümsedi, hızla arkasını dönüp topallayarak uzaklaştı.</span></span></p>

          <p class="calibre6"><span class="font1"><span class="calibre8">Mutfak, dairenin giriş kapısının yanındaydı. Küçüktü, ama çok düzenli ve parıl parıl temizdi. Beyaz plastik kaplı bir sürü dolap, çekmece, tezgâh vardı. Floresan ışıkla aydınlatılmıştı. Görünürde hiç yiyecek yoktu. Evyenin altındaki dolaptan madeni bir tabure çıkaran Caroline, oturması için Mary’ye verdi bunu. Eski püskü portatif bir masanın üstünde duran gaz ocağı, karavanlarda bulunan cinsten, fırınsız, iki gözlü bir şeydi. Yerde duran gaz tüpüne bağlıydı lastik bir hortumla. Caroline çaydanlığı kaynamaya koydu, büyük bir güçlükle ve yardım önerisini sertçe reddederek, demliği çıkarmak için dolaba uzandı. Bir eliyle buzdolabına tutunarak, öteki elini kalçasının üstüne koyup bir an durdu, sancının geçmesini bekler gibi. Hemen arkasında bir kapı daha vardı aralık duran. Mary burada bir karyolama ucunu gördü.</span></span></p>

          <p class="calibre6"><span class="font1"><span class="calibre8">Caroline toparlanıp, bir kavanozdan kaşıkla aldığı kum çiçekleri demliğe doldurmaya başladığında Mary sordu: “Sırtınıza ne oldu?”</span></span></p>

          <p class="calibre6"><span class="font1"><span class="calibre8">Bir kez daha o hazır, dişlerin şöyle bir gösterilip çenenin hızla öne çıkmasından ibaret olan otomatik gülümseme, genellikle aynalara sunulan ve bu dar, parlak mutfakta garip kaçan bir gülümsemeyle Caroline kısaca dedi ki: “Çok uzun süredir böyleyim.” Çay fincanlarım çıkarmakla uğraşırken çıkacakları yolculuktan söz etmeye koyuldu. Robert ile ikisi Kanada’ya gidecekler, üç ay ailesinin yanında kalacaklardı. Döndüklerinde başka bir ev, belki de giriş katında, merdivensiz bir daire satın alacaklardı. İki fincanı da doldurmuş, limon dilimliyordu.</span></span></p>

          <p class="calibre6"><span class="font1"><span class="calibre8">Mary, yolculuğun heyecan verici, düzayak bir yere taşınmanın ise akla yakın olduğu konusunda aynı görüşte olduğunu belirtti. “Peki, ya çektiğiniz sancılar?” diye sordu. “Bel kemiğinden mi kaynaklanıyor, kalçadan mı? Doktora gittiniz mi?” Caroline Mary’ye arkasını dönmüş, limon dilimlerini çaya atmaktaydı. Kaşık şıkırtısı işiten Mary ekledi: “Ben şeker istemem.”</span></span></p>

          <p class="calibre6"><span class="font1"><span class="calibre8">Caroline döndü, Mary’nin eline bir fincan tutuşturdu. “Yalnızca limonu karıştırıyordum. Tat versin diye.” İkisinin elinde birer fincan, mutfaktan çıktılar. Balkona doğru önden yürürken Caroline, “Sırtıma ne olduğunu anlatacağım size,” dedi. “Ama önce çayı beğenip beğenmediğinizi söyleyin. Portakal çiçeklerinden yapılmadır.</span></span></p>

          <p class="calibre6"><span class="font1"><span class="calibre8">Mary, fincanım balkon duvarının üstüne bırakıp içerden iki iskemle getirdi. Geçen seferki gibi karşılıklı, ama daha rahatsız ve aralarında masa olmaksızın, denizi ve mezarlık adasını görecek biçimde oturdular. İskemleler daha yüksek olduğundan Mary bu kez kıyı şeridini, Colin ile ikisinin aşağıdan bakıp Caroline’ı balkonda gördükleri yeri görebiliyordu. Caroline ise, fincanım, kadeh tokuşturur gibi kaldırmıştı. Mary bir yudum içti ve sıvının acılığından yüzünü elinde olmadan buruşturmasına karşın beğendiğini söyledi. İki kadın sessizlik içinde çaylarım yudumlamayı sürdürdüler. Mary, gözlerini Caroline’dan ayırmadan onun konuşmaya başlamasını bekliyor, Caroline ise gözlerini arada bir kucağından kaldırıp Mary’ye çekingen ve sinirli bakışlar fırlatıyordu. Fincanlar boşaldığında Caroline birden anlatmaya koyuldu:</span></span></p>

          <p class="calibre6"><span class="font1"><span class="calibre8">“Robert sizlere çocukluğundan söz etmiş. Epeyce abartır, geçmişini barda anlatılabilecek fıkralara dönüştürmeyi sever, ama gerçekten de ürkünç, ürpertici bir çocukluk yaşamış. Benimki ise mutlu ve sıkıcıydı. Tek çocuktum. Çok iyi bir insan olan babam bana neredeyse tapardı, bense onun her dediğini yapardım. Annemle birbirimize çok yakındık, adeta kardeş gibiydik, ikimizin de tek uğraşı babama bakmaktı. ‘Büyükelçinin destek güçleriyiz,’ derdi annem. Robert’le evlendiğimde yirmi yaşındaydım, cinsellik hakkında en ufak bir bilgim yoktu. O zamana dek, anımsadığım kadarıyla hiçbir cinsel duygu duymamıştım. Robert ise görmüş geçirmiş biriydi ve bir süre sonra ben de canlanmaya başladım. Her şey yoluna girdi. Hamile kalmaya çalışıyordum. Robert baba olmak için, oğul sahibi olmak için çıldırıyordu, ama hiçbir sonuç alamadık. Uzun bir süre hekimler sorunun bende olduğunu düşündüler, ama sonunda anlaşıldı ki, Robert’teymiş. Spermasında bir şeyler varmış. Bu konuda çok duyarlıdır. Hekimler çabalamaya devam etmemizi söylediler. Derken başka bir şey oldu. Bunu itiraf ettiğim tek kişi sizsiniz, ilk seferini artık anımsayamıyorum bile, ya da o sıralar olup bitenler konusunda neler düşündüğümüzü. Belki üstünde konuşmuşuzdur, belki de konuşmamışızdır. Anımsamıyorum. Robert, sevişirken canımı acıtmaya başladı. Çok değil ama bağırmama yol açacak kadar. Bir gece çok kızdım ona, ama o aynı şeyleri yapmayı sürdürdü. Sonunda... <span>aradan</span> çok zaman geçtikten sonra, itiraf etmek zorunda kaldım ki... <span>hoşuma</span> gidiyordu yaptıkları. Siz bunu kolay kolay anlayamazsınız herhalde. Aslolan acı değil, acının yarattığı durum... Acı karşısındaki çaresizlik, acı yüzünden bir hiçe indirgenmek... Çekilen acının bağlamı çok önemli... <span>Ceza çekmek yani ve dolayısıyla suçlu olmak.</span> Olanlar ikimizin de hoşuna gidiyordu. Ben çok utanıyordum, ama çok geçmeden bu utanç da bir zevk kaynağına dönüştü. Sanki yaşamım boyunca içimde saklı kalmış bir şeyi keşfediyordum. Gittikçe daha çok, daha çok istiyordum bunu. Buna gereksinmem vardı. Robert iyice canımı yakmaya başladı. Kırbaç kullanırdı. Sevişirken yumruklardı beni. Korkudan ölüyordum, ama korku ile keyif aynı şeydi. Kulağıma sevgi sözcükleri fısıldayacağına nefret kusardı. Bense, aşağılanmaktan yerin dibine geçerken, zevkten kendimden geçerdim. Robert’in gerçekten benden nefret ettiğinden kuşkum yoktu. Oyun oynamıyordu. Çok derin bir tiksintiyle sevişiyordu benimle ve ben buna karşı koyamıyordum. Cezalandınlmaya bayılıyordum.</span></span></p>

          <p class="calibre6"><span class="font1"><span class="calibre8">“Her şey bir süre böyle devam etti. Bedenim çürükler, kesikler, kamçı izleriyle doluydu. Kaburgalarımın üçü kırıldı. Bir dişimi kırdı Robert, bir de parmağını. Annemlerin evine gitmeye cesaret edemiyordum. Robert’in büyükbabası ölür ölmez buraya taşındık. Robert’in arkadaşlarının gözünde, dayak yiyen herhangi bir kadından farksızdım. Gerçekten de öyleydim. Kimse üstünde durmuyordu. İçki içtiği yerlerde Robert’e üstünlük kazandırıyordu bu durum. Uzunca bir süre yalnız kaldığımda, ya da olağan insanlarla görüşüp olağan işler yaptığımda, bizim yaptıklarımız ve benim bunlara boyun eğmem delilik gibi geliyordu bana, korkuyordum. <span>Ama,</span> bir kez daha bir araya geldiğimizde, delilik sandığım şey kaçınılmaz, hatta mantıklı oluyordu bir kez daha. İkimiz için de karşı konulmaz bir şeydi. Çoğu kez ben başlatıyordum olayı, hiç de zor olmuyordu bu. Robert beni öldüresiye dövmek için can atıyordu çünkü. Sonunda, başından beri hedeflediğimiz yere vardık. Bir gece, Robert itiraf etti: Aslında yapmak istediği tek şey vardı. Seviştiğimiz sırada beni öldürmek istiyordu. Çok ciddiydi. Çok iyi anımsıyorum, ertesi gün bir lokantaya gittik ve işi şakaya boğmaya, gülüp geçmeye çalıştık. Oysa bu düşünce geçmiyor, ikide bir gene beliriyordu. Ölüm olasılığı sürdükçe, her seferinde daha müthiş sevişiyorduk.</span></span></p>

          <p class="calibre6"><span class="font1"><span class="calibre8">“Bir gece, ben tam uykuya dalacakken, Robert içkili olarak eve geldi. Yatağa girdi, beni yüzükoyun yatırıp arkadan daldı içime. Beni öldüreceğini fısıldayıp duruyordu, ama daha önceden de söylemişti bunu. Bir kolunu boğazıma dolamıştı, öteki eliyle kuyruk sokumuma bastırıyordu, bir yandan da başımı geriye çekti. Duyduğum acıdan bayılmışım. Ama bayılmadan önce şöyle düşündüğümü anımsıyorum: Evet, olacak artık. Artık geriye dönüş yok. Tabii, öldürülmek istiyordum.</span></span></p>

          <p class="calibre6"><span class="font1"><span class="calibre8">“Belim kırılmış. Aylarca hastanede yattım. Artık doğru dürüst yürümem imkânsız. Bana sorarsanız asıl suç ameliyatı yapan operatörün. Gerçi bir sürü uzman hekim adamın çok iyi bir ameliyat yaptığım söylüyor, ama bu adamlar hep birbirini korur.</span></span></p>

          <p class="calibre6"><span class="font1"><span class="calibre8">Eğitemiyorum. Bacaklarımda ve kalça kemiğimde dayanılmaz sancılar oluyor. Merdiven inmem çok zor, çıkmam ise olanaksız. Yalnızca sırtüstü yattığımda rahat ediyorum, ironik, değil mi? Ben hastanede yatarken, Robert büyükbabasından kalan parayla şu barı satın almış ve çok iyi iş yapmaya başlamış. Bu hafta, yeni yöneticiye satacaktı orayı. Neyse, hastaneden çıktım ve artık aklı başında davranmaya karar verdik. Robert gece gündüz barında çalışıyor, tüm enerjisini oraya harcıyordu. Bana da her gün birkaç saat bir <span>fizyoterapist</span> geliyordu. Ama olup bitenleri unutamıyorduk tabii, aynı şeyleri istemeyi de. Eskisinden farklı kişiler değildik ki. Ve bu düşünce, yani, ölüm düşüncesi, durduğu yerde yok olacak değildi. Konuyu konuşmuyorduk hiç, konuşmak olanaksızdı, ama çeşitli biçimlerde ortaya çıkıyordu. Fizyoterapist yeterince güç kazandığımı söyleyince, bir gün sokağa çıktım. Tek başıma sokaklarda yürümek, yeniden normal bir insan olmak hevesiyle... Ama eve döndüğümde merdivenleri tırmanmaktan aciz olduğumu anladım. Bütün ağırlığımı tek bacak üstüne verip bastığımda, elektrik şokunu andıran korkunç bir acı duyuyordum. Avluda oturup Robert’ in eve dönmesini bekledim. Geldiğinde, ondan izinsiz dışarı çıktığım için suçun bende olduğunu söyledi. Küçücük bir çocukla konuşurmuşçasına konuştu benimle. Merdivenleri çıkmama yardım etmedi, komşuların da bana yaklaşmalarına izin vermedi. İnanmayacaksınız, ama bütün gece dışarda kaldım. Kapının önünde oturup uyumaya çalıştım. Sanki çevredeki bütün yatak odalarından horlayan insanların sesini işittim durdum. Sabahleyin Robert beni kucağına alıp yukarı taşıdı. Hastaneden çıktığımdan beri ilk kez birlikte yattık.</span></span></p>

          <p class="calibre6"><span class="font1"><span class="calibre8">“O gün bugündür hapis hayatı yaşıyorum. İstediğim an dışarı çıkabilirdim, ama dönüp dönemeyeceğimi hiçbir zaman bitemezdim. Sonunda vazgeçtim. Robert, günlük alışverişimizi yapması için bir komşuyla anlaştı. Dört yıldır sokak yüzü görmedim. Burada aile yadigârlarının, Robert’in müzesinin bakımını yapıyorum. Babasına, büyükbabasına karşı tutkulu bir hayranlığı vardır. Sonra işte bu balkonda bir bahçe oluşturdum. Çok uzun süreler tek başıma kaldım. Alıştım, o kadar da kötü değil.” Caroline birden sustu, Mary keskince baktı. “Anlattıklarımı anladınız mı?” Mary başını salladı, Caroline yumuşadı. “İyi. Ne dediğimi tam olarak anlamanız benim için çok önemli.” Balkon duvarının üstünde duran bir saksının içindeki bitkinin kocaman, parlak yapraklarını ellemekteydi. Ölmüş bir yaprağı çekip kopardı, aşağıdaki avluya fırlattı. “Şimdi,” diye başladı, ama cümlesini tamamlamadı.</span></span></p>

          <p class="calibre6"><span class="font1"><span class="calibre8">Güneş, arkalarındaki damın gerisine kaçmıştı. Mary hafifçe ürpererek ağzım açmadan esnedi. “Sizi sıkmadım ya,” dedi Caroline. Bu bir soru değil, olumlu bir cümleydi.</span></span></p>

          <p class="calibre6"><span class="font1"><span class="calibre8">Mary, sıkılmadığını, uzun uzun yüzdüğü, güneş altında uyuyakaldığı, lokantada ağır bir yemek yediği için üstüne ağırlık çöktüğünü açıkladı. Sonra, Caroline ona hâlâ dikkat ve beklentiyle baktığı için ekledi: “Şimdi ne olacak peki? Kanada’ya dönmekle biraz daha bağımsızlığa kavuşacak mısınız?”</span></span></p>

          <p class="calibre6"><span class="font1"><span class="calibre8">Caroline “hayır” anlamına başım salladı. “O konuyu Robert ile Colin geldiklerinde açıklayacağız.” Ve Mary’ye Colin hakkında bir dizi soru sormaya girişti. Bunların bazılarım daha önce de sormuştu. Mary’nin çocuklan onu seviyorlar mıydı? Colin onlarla özel olarak ilgileniyor muydu? Eski kocasıyla tanışıyor muydu? Mary’nin kısa ve nazik yanıtlarını işittikçe de, bir listeyi işaretlemesine kafasını sallıyordu.</span></span></p>

          <p class="calibre6"><span class="font1"><span class="calibre8">Derken, hiç beklenmedik bir şekilde, Colin ile ikisinin “garip şeyler” yapıp yapmadıklarını sorduğunda, Mary hoşgörüyle gülümsedi ona. “Kusura bakmayın, biz çok alelade insanlarız. Buna böylece inanmanız gerek.” Caroline suskunlaştı, gözlerini yere dikmişti. Mary ona doğru eğilerek eline uzandı. “Kabalık etmek istemedim. Sizi yeterince yakından tanımıyorum. Anlatmak istediğiniz şeyler vardı, anlattınız. <span>iyi</span> de oldu. Ben sizi zorlamadım.” Mary, birkaç saniye Caroline’ın elini sıktı.</span></span></p>

          <p class="calibre6"><span class="font1"><span class="calibre8">Caroline gözlerim kapatmıştı. Derken Mary’nin eline sıkıca yapıştı ve elinden geldiğince hızla kalktı yerinden. “Size bir şey göstermek istiyorum,” dedi, sesi kalkarken gösterdiği çabanın</span></span></p>

          <p class="calibre6"><span><span class="font1"><span class="calibre8">büyüklüğünü</span></span></span> <span class="font1"><span class="calibre8">yansıtıyordu.</span></span></p>

          <p class="calibre6"><span class="font1"><span class="calibre8">Mary de, biraz da kadına yardımcı olabilmek için, kalkmıştı. Bir ağacın dalları arasından, kıyıda yalnız duran bir adam gördü. “Colin değil mi şu?” diye sordu onu göstererek.</span></span></p>

          <p class="calibre6"><span class="font1"><span class="calibre8">Caroline baktı, omuzlannı silkti. “Gözlüksüz o kadar uzağı göremem.” Mary’nin elini bırakmaksızın kapıya yöneldi.</span></span></p>

          <p class="calibre6"><span class="font1"><span class="calibre8">Mutfaktan geçerek yatak odasına girdiler. Panjurlar kapalı olduğundan oda loştu. Caroline’ın orada olanlar konusunda anlattığı ürkünç öykülere karşın, herhangi bir olağandışılığı olmayan, az eşyalı bir odaydı. Galerinin öteki ucundaki konuk yatak odasında olduğu gibi, bunun da özel bir banyosu vardı. Yatak büyüktü, karyola başı yoktu. Üstünde yastık da yoktu. Uçuk yeşil, ipeğimsi bir yatak örtüsüyle örtülmüştü.</span></span></p>

          <p class="calibre6"><span class="font1"><span class="calibre8">Mary yatağın kıyısına oturdu. “Bacaklarım ağrıyor,” dedi. Panjurlan açmakta olan Caroline ile değil kendi kendisiyle konuşuyor gibiydi. Odaya ışık doldu ve Mary birden fark etti ki pencerenin yanındaki duvarda, arkasında, karyola boyunca uzanan duvarda çuha kaplı kocaman bir tahta asılıydı, bunun üstü de çoğu siyah-beyaz, birkaç tanesi de renkli polaroit olmak üzere yüzlerce fotoğrafla kaplıydı. Bir <span>kolaj</span> gibi yan yana, üst üste yapıştırılmış resimlerin hepsi de Colin’i gösteriyordu. Mary, daha iyi görebilmek için oturduğu yerde biraz ilerledi, Caroline gelip yanına oturdu.</span></span></p>

          <p class="calibre6"><span class="font1"><span class="calibre8">“Colin çok güzel,” dedi yumuşak bir sesle. “Sizi daha ilk geldiğiniz gün tamamıyla bir rastlantı sonucu görmüş Robert.” Colin’in elinde harita, bavulun yanında durmuş, arkasındaki biriyle konuşan fotoğrafına işaret etti. Adamın kiminle konuştuğu belli değildi, ama herhalde Mary olmalıydı. “İkimiz de onu çok çok güzel buluyoruz.” Caroline kolunu Mary’nin omzuna doladı. “Robert daha bir sürü resim çekmiş o gün, ama benim ilk gördüğüm buydu. Hiç unutmayacağım. Tam da başım haritadan kaldırmış. Robert o akşam eve döndüğünde müthiş heyecanlıydı. Sonra, her gün yeni yeni resimler getirdikçe” -eliyle tüm tahtayı işaret etti- “birbirimize gittikçe daha yakınlaştık. Hepsini</span></span> <span class="calibre8"><span class="font1"><span class="calibre8">böyle bir arada asmak benim düşüncemdi, hepsini aynı anda görebilelim diye. Burada sabaha kadar yatıp ne planlar kurduk. O kadar çok plan yapmak gerekti ki, söylesem inanmazsınız.</span></span></span></p>

          <p class="calibre6"><span class="font1"><span class="calibre8">Caroline konuşurken Mary bir yandan bacaklarım ovuyor, kimi kez kaşıyor bir yandan da geçen haftanın mozayiğini inceliyordu. Kimi resimlerin bağlamını hemen çıkarabildi. Birkaç tanesinde Colin balkonda görülüyordu, birkaç gece önceki grenli resimden daha açık seçik olarak. Colin otele girerken çekilmiş birkaç resim, Colin rıhtımdaki kafede yalnız otururken çekilmiş bir başka resim, Colin bir kalabalığın ortasında, yerde güvercinler, geri planda koca saat kulesi... Birinde ise çırılçıplak yatakta yatıyordu. Kimi resimleri ise anlamak o kadar kolay değildi. Gece çok kötü ışıkta çekilmiş biri, Colin ile Mary’yi boş bir meydanı geçerken gösteriyordu, ön planda bir köpek vardı. Kimi fotoğraflarda Colin tamamıyla yalnızdı, çoğunda ise resim büyütülürken Mary kesilmiş, ya eli, ya dirseği ya da yüzünün anlamsız bir parçası kalmıştı. Colin’in yüzünün tüm bildik ifadeleri, şaşkın kaş çatışı, konuşmaya başlarken dudak büzüşü, tatlı sözler karşısında yumuşayıveren bakışları, hepsi yakalanmıştı bu resimlerde ve her bir resim o zarif yüzün değişik bir yanını kutluyor gibiydi: tek noktada birleşen kaşlar, çukura kaçmış gözler, gülümsemeye açılan ağzın düz çizgisi. Mary sonunda, “Neden?” diyebildi. Ağzının içinde kalınlaşmış, ağırlaşmış olan dili konuşmasını engelliyordu. Kendini zorlayarak, daha kararlı bir havayla yineledi: “Neden?” Ama sorunun yanıtını birden kavradığı için olacak, kelime ağzından fısıltı olarak çıktı. Caroline Mary’ye daha sıkı sarıldı ve devam etti: “Derken Robert sizi buraya getirdi. Sanki Tanrı da planımızı destekliyordu. Yattığınız odaya girdim. Sizden saklamadım da bunu. O zaman anladım ki kurduğumuz fantezi gerçeğe dönüşüyor. Sizin hiç başınızdan geçti mi böyle bir şey? Aynanın içine girmek gibi...”</span></span></p>

          <p class="calibre6"><span class="font1"><span class="calibre8">Mary’nin gözleri kapanıyordu, Caroline’ın sesi gittikçe uzaklaşıyordu. Zorla gözlerini açıp ayağa kalkmaya çalıştı, ama Caroline’ın kolu onu sıkı sıkı tutuyordu. Dili o kadar ağırlaşmıştı ki, kaldırabilmesi için birkaç kişinin yardımı gerekebilirdi. Caroline’ın sözcükleri, ağır, anlamsız, yuvarlanan nesneler gibi kuşatmaktaydı her yanım, bacaklarını duyarsızlaştırmaktaydı. Derken Caroline onu tokatlamaya koyuldu, sanki tarihin başka bir çağına gözlerini açıyormuş gibi uyandı. “Uyuyakaldın,” diyordu kadın. “Uyuyakaldın, uyudun. Robert ile Colin döndüler. Bizi bekliyorlar. Hadi kalk.” Kadın Mary’yi çekiştirerek ayağa kaldırdı, dermansız kolunu kendi omzuna doladı, zorla yürüterek odadan çıkardı.</span></span></p>

          <p class="calibre6"><span class="font1"><span class="calibre8"><span> </span></span></span></p>
        </div>
      </div>
    </div>
  </div>
</body>
</html>
