<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <div class="calibre1">
        <div class="calibre1">
          <h2 class="calibre2" id="calibre_pb_10"><span class="font"><span class="calibre9">X</span></span></h2>

          <p class="calibre6"><span class="font1"><span class="calibre8">Ü</span></span><span class="font1"><span class="calibre8">ç pencere de ardına kadar açık olduğundan, akşam güneşi galeriyi doldurmuş, akkor gibi aydınlatmıştı. Robert, sırtı pencereye dönük olarak ayakta durmuş, elindeki şampanya şişesinin telini büyük bir sabırla açmaktaydı. Buruşturup attığı altın yaldızlı kâğıt parçası yerde, ayaklarının dibinde, Colin ise elinde iki kadeh ile yanında duruyordu. Colin, koca salonun boşluğuna alışamamış, şaşkın şaşkın bakınmaktaydı. İki kadın mutfak kapısından girince, iki erkek de dönüp kafa salladılar. Mary biraz toparlanmış, tek eliyle Caroline’ın omzuna tutunarak, küçük, aksak adımlarla yürüyordu.</span></span></p>

          <p class="calibre6"><span class="font1"><span class="calibre8">Biri topal ve sancılı, öteki uyurgezer gibi sarsak olduğundan eğreti masaya doğru çok ağır ilerliyorlardı. Colin onlara doğru</span></span> <span class="calibre8"><span class="font1"><span class="calibre8">birkaç adım atarak seslendi, “Neyin var Mary?” Tam o anda, şampanyanın tapası fırladı, Robert sert bir sesle bardakları istedi. Colin geri döndü, bardakları uzattı, omzunun üstünden de kaygıyla kadınları izliyordu. Caroline, odada kalan iki tahta iskemleden birine yerleştiriyordu Mary’yi, adamlara bakabilecek biçimde oturttu onu.</span></span></span></p>

          <p class="calibre6"><span class="font1"><span class="calibre8">Mary dudaklannı aralayıp gözlerini Colin’e dikti. Adam, elinde dolu bir kadeh ona doğru yürürken sanki ağır çekilmiş bir film gibiydi. Arkasından gelen parlak ışık saçlarının dalgalı tellerini ateş rengine boyamıştı; kendisininkinden bile daha iyi tanıdığı güzel yüz, kaygı ve merakla gerilmişti. Robert şampanya şişesini konsolun üstüne bıraktı, Colin’in peşinden yürüdü. Caroline, Mary’nin iskemlesinin yanında özel tutulmuş bir hemşire gibi dimdik duruyordu. “Mary,” dedi Colin, “nen var?”</span></span></p>

          <p class="calibre6"><span class="font1"><span class="calibre8">Hepsi başına toplaştılar. Caroline avucunu Mary’nin alnına değdirdi. “Biraz güneş geçmiş galiba,” dedi sakin bir sesle. “Merak edilecek bir şey yok. Uzun uzun yüzmüşsünüz, güneşte</span></span></p>

          <p class="calibre6"><span><span class="font1"><span class="calibre8">yatmışsınız</span></span></span><span class="font1"><span class="calibre8">.”</span></span></p>

          <p class="calibre6"><span class="font1"><span class="calibre8">Mary’nin dudakları kımıldadı. Colin onun elini tuttu. “Sıcak değil,” dedi. Robert, iskemlenin arkasından geçerek kolunu Caroline’ın omzuna doladı. Colin Mary’nin elini sıkarak yüzüne dikkatle baktı. Kadının gözleri özlemle ya da</span></span> <span class="font1"><span class="calibre8">umutsuzlukla</span></span> <span class="font1"><span class="calibre8">kocaman açılmış, doğru adamınkilere bakıyordu. Birden bir gözyaşı belirdi, yanağına doğru süzüldü. Colin parmağıyla yaşı sildi. “Hasta mısın?” diye fısıldadı. “Başına güneş mi geçti?” Kadın gözlerini bir an kapadı, başım bir tek kez iki yana oynattı. Dudaklarının arasından çok hafif, soluktan birazcık daha güçlü bir ses çıktı. Colin eğilerek yaklaştı, kulağım kadının ağzına dayadı. “Söyle bana,” diye üsteledi, “söylemeye çalış.” Kadın sertçe içini çekti, soluğu birkaç saniye tuttu, sonunda gırtlağının gerilerinden hırlamaya benzeyen bir ses çıkarabildi. “Adımı mı söylüyorsun?” Mary ağzım genişçe açtı, çok sık soluk alıyordu. Colin’in eline deliler gibi yapışmıştı. Gene derinden iç çekti, soluk tuttu, gene hırlamaya benzeyen K sesi. Bunu yineledi ve sesi biraz yumuşattı Ç...Ç. Colin kulağını onun dudaklanna yapıştırmıştı. Bu arada Robert de eğildi. Kadın korkunç bir çaba harcayarak “G<span>.....</span>G” demeyi başardı ve fısıldadı, “Git.”</span></span></p>

          <p class="calibre6"><span class="font1"><span class="calibre8">“Galiba üşüyor,” dedi Robert.</span></span></p>

          <p class="calibre6"><span class="font1"><span class="calibre8">Caroline Colin’i omzundan iteledi. “Üstüne varmamak gerek. Başında toplaşınca daha fena olur.” Robert beyaz bir ceket getirmiş, Mary’nin sırtına koymaya uğraşıyordu. Kadın hâlâ Colin’in elini sıkı sıkı tutarak yüzünü adamınkine doğru kaldırmış, gözleriyle anlayıp anlamadığım soruyordu. “Gitmek istiyor,” dedi Colin kendim bilmez bir halde. “Doktor gerek.” Elini çekip Mary’ninkinden kurtardı, bileğini okşadı. Kadın onun amaçsızca salonda yürümesini izledi. ‘Telefon nerde? Telefonunuz vardır mutlaka.” Sesinde panik vardı. Caroline ile Robert, yan yana yürüyerek adamın peşinden gittiler, kadının onu görmesini önlüyorlardı. Kadın ses çıkarmaya çalıştı bir kez daha. Boğaz kaslan işe yaramayacak kadar yumuşak, dili ağzının içinde kımıldatılamayacak kadar ağırdı.</span></span></p>

          <p class="calibre6"><span class="font1"><span class="calibre8">“Yolculuğa çıkıyoruz,” dedi Caroline yatıştırıcı bir sesle. “Telefonu kapattırdık.”</span></span></p>

          <p class="calibre6"><span class="font1"><span class="calibre8">Colin, orta pencerenin oraya gelmiş, sırtı Robert’in konsoluna dönük olarak durmuştu. “Gidip bir doktor çağırın öyleyse. Mary çok hasta.”</span></span></p>

          <p class="calibre6"><span class="font1"><span class="calibre8">“Bağırmaya gerek yok,” dedi Robert alçak sesle. Caroline ile ikisi hâlâ Colin’e doğru yürümekteydiler. El eleydiler. Ellerini birbirine nasıl sıkıca kenetlediklerini, birbirine geçmiş parmakların nasıl bir heyecanla birbirini okşadığım görebiliyordu Mary.</span></span></p>

          <p class="calibre6"><span class="font1"><span class="calibre8">“Mary’ye bir şey olacak değil,” dedi Caroline. “Çayının içinde bir şey vardı, ama ilerde düzelecek.”</span></span></p>

          <p class="calibre6"><span class="font1"><span class="calibre8">“Çay mı?” diye aptal aptal sordu Colin. Onlar yaklaştıkça gerilerken masaya çarptı, şampanya şişesini devirdi.</span></span></p>

          <p class="calibre6"><span class="font1"><span class="calibre8">“Ne ziyanlık,” dedi Robert, Colin hızla dönüp şişeyi kaldırırken. Robert ile Caroline yerdeki ıslaklığa basmamaya dikkat ederek bir adım daha yaklaştılar. Robert kolunu Colin’in yüzüne doğru uzattı, adamın çenesini tutmak istercesine. Colin kafasını arkaya attı ve bir adım daha geriledi. Büyük, açık pencere tam arkasındaydı. Mary, batıdaki gökyüzünün nasıl yumuşadığını, yükseklerde dolaşan bulutların çeşitli gruplaşmalarla nasıl ince uzun parmaklara dönüşüp sanki güneşin batması gereken yeri işaret ettiklerini görebiliyordu.</span></span></p>

          <p class="calibre6"><span class="font1"><span class="calibre8">Karı koca şimdi birbirlerinden ayrılmışlar, Colin’i iki yandan sıkıştırıyorlardı. Adam ise gözlerim doğruca Mary’ye dikmişti. Mary, dudaklarını aralamaktan başka herhangi bir şey yapmaktan yoksundu artık. Caroline, elini Colin’in göğsüne koymuş, bir yandan okşuyor bir yandan konuşuyordu: “Mary her şeyi anlıyor. Ona her şeyi açıkladım. Sanırım, derinlerde bir yerde sen de anlıyorsun.” Adamın tişörtünü çekiştirerek pantolonundan kurtardı. Robert, uzattığı kolunu Colin’in başı hizasında duvara dayayarak onu çembere aldı. Caroline adamın karnını okşuyor, arada hafif hafif çimdikliyordu. Mary ışığa doğru bakıyordu, pencerenin önündeki üç kişi arkalarından gelen ışıkla gökyüzü üstünde birer siluettiler, ama gene de kadın, yaptıkları her hareketin özel fantezilerinin kesin ve iğrenç ayrıntıları olduğunu tam bir açık seçildikle görebilmekteydi. Aşırı yoğunlaşan görme duyusu konuşma ya da kıpırdama olanağım elinden almıştı. Robert’in öteki eli Colin’in yüzünde geziniyor, parmaklarıyla dudakları aralıyor, çenesinin, burnunun çizgileriyle oyalanıyordu. Colin, hiçbir şey anlamamanın verdiği şaşkınlıkla, bütün bir dakika sanki inme inmiş gibi karşı koymadan öylece durdu. Yalnızca yüzündeki anlamlar değişiyordu.</span></span> <span class="font1"><span class="calibre8">İnanmazlıktan</span></span> <span class="font1"><span class="calibre8">korkuya, şaşkınlıktan bilmeceyi çözme, bir şeyler</span></span> <span class="font1"><span class="calibre8">anımsama</span></span> <span class="font1"><span class="calibre8">çabasına doğru değişen anlamlar. Bu arada gözlerini Mary’den hiç ayırmamıştı.</span></span></p>

          <p class="calibre6"><span class="font1"><span class="calibre8">Aşağıdaki kalabalık sokaktan her zamanki akşamüzeri gürültüleri -insan sesleri, mutfak patırtıları, televizyon, vb - geliyor, bunlar da bulunduktan odanın sessizliğini bozacağına daha da yoğunlaştırıyordu. Colin’in gövdesi gerilmeye başladı. Bacaklarının hafif hafif titrediğini, karın kaslarının sertleştiğini gördü Mary. Caroline’ın eli Colin’in kalbi üstünde durdu bir an, ağzından ise</span></span> <span class="font1"><span class="calibre8">“Şşşşşşşş”</span></span> <span class="font1"><span class="calibre8">diye bir ses çıktı. İşte tam o anda Colin, ellerini suya dalarcasına ok gibi öne uzattı, bir dirseğiyle Caroline’ın yüzünü, ötekisiyle Robertlin omzunu iki yana iterek ileri fırladı. Mary’ye doğru sanki uçarken elleri hâlâ öne uzanmıştı, sanki kadın oturduğu iskemleden kaptığı gibi tehlikeden uzaklara uçuracaktı. Ancak Robert çabuk toparlanarak Colin’in ayak bileğine atıldı, Mary’ye varmasına birkaç adım kala onu yere yuvarladı. Colin ayağa kalkmaya çalışırken Robert onu bir bacağından ve bir kolundan tutarak havaya kaldırdı, yarı taşıyıp yarı sürükleyerek Caroline’ın yanına götürdü. Burada Colin’i ayakta durmaya zorlayarak güm diye duvara çarptı, koca elini boğazına dolayarak öylece tuttu.</span></span></p>

          <p class="calibre6"><span class="font1"><span class="calibre8">Mary’nin karşısındaki üçlü, hemen hemen biraz önceki konumlarına dönmüşlerdi. Hızlı soluklar yavaş yavaş duruldu, dışardan gelen sesler yeniden duyulmaya, odanın sessizliğini çevrelemeye başladı.</span></span></p>

          <p class="calibre6"><span class="font1"><span class="calibre8">Sonunda Robert sakin bir sesle, “Bu yaptığın tümüyle gereksizdi, değil mi?” dedi. Adamın boğazım biraz daha sıktı. “Değil mi?” Colin kafa salladı, Robert elini çekti.</span></span></p>

          <p class="calibre6"><span class="font1"><span class="calibre8">“Şuraya bak, dudağımı yardın,” dedi Caroline. Alt dudağından aldığı kanı parmağıyla Colin’in ağzına sürdü. Colin karşı koymadı. Robert’in eli hâlâ boğazına yakın bir yerde duruyordu. Caroline, kendi kanını parmağıyla Colin’in dudaklarına aktarmayı sürdürdü. Sonunda adamın dudakları düzgün bir biçimde boyanmıştı. O zaman Robert, kolunu Colin’in göğsüne sıkıca yaslayarak onu uzun uzun ağzından öptü. Bu arada Caroline de Robert’in sırtım okşamaktaydı.</span></span></p>

          <p class="calibre6"><span class="font1"><span class="calibre8">Robert sırtını dikleştirdiğinde, Colin üst üste birkaç kez tükürdü. Caroline, çenesinde kalan pembemsi tükürük parçalarını elinin tersiyle silerken, “Aptal çocuk,” diye fısıldadı.</span></span></p>

          <p class="calibre6"><span class="font1"><span class="calibre8">“Mary’ye ne içirdiniz?” diye sordu Colin düz bir sesle. “Bizden ne istiyorsunuz?”</span></span></p>

          <p class="calibre6"><span class="font1"><span class="calibre8">“Ne mi istiyoruz?” dedi Robert. Konsolun üstünden bir şey almıştı, ama avucunun içinde tuttuğundan bunun ne olduğunu</span></span></p>

          <p class="calibre6"><span class="font1"><span class="calibre8">Mary göremiyordu. “İstemek... Hiç de güzel bir sözcük değil.”</span></span></p>

          <p class="calibre6"><span class="font1"><span class="calibre8">Caroline keyifle güldü. “Gereksinme... O da güzel bir sözcük değil.” Colin’den bir adım gerileyip omzunun üstünden Mary’ye baktı. “Sen hâlâ uyanık mısın?” diye seslendi. “Anlattığım her şeyi anımsıyor musun?”</span></span></p>

          <p class="calibre6"><span class="font1"><span class="calibre8">Mary, Robert’in avucunda tuttuğu nesneye bakıyordu. Birden bu nesne boyunun iki katı oldu ve kadın ne olduğunu açıkça gördü. Gövdesindeki tüm kaslar gerildi, ama yalnızca sağ elinin parmaklarını hafifçe sıkabildi. Bağırdı, üst üste avaz avaz bağırdı, ama ağzından fısıltılı soluklardan başka bir şey çıkmadı.</span></span></p>

          <p class="calibre6"><span class="font1"><span class="calibre8">“Ne isterseniz yaparım,” dedi Colin. Sesi düzlüğünü yitirmiş, panik içinde yükselmişti. “Ama lütfen Mary’ye bir doktor getirin.”</span></span></p>

          <p class="calibre6"><span class="font1"><span class="calibre8">“Pekâlâ,” dedi Robert Colin’in koluna uzanarak ve kendi avucunu açarak. “Bak ne kadar kolay,” diye sürdürdü. Belki de kendi kendine konuşuyordu jileti Colin’in bileğine hafifçe, sanki oyun oynar gibi sürterken. Colin’in nabız daman açıldı. Robert kolunu ileri doğru salladı, fırlattığı ip -bu ışıkta turuncu renkliydi- Mary’nin kucağına ulaşmazdan birkaç santim önce yere düştü.</span></span></p>

          <p class="calibre6"><span class="font1"><span class="calibre8">Mary’nin gözleri kapandı. Gözlerini yeniden açtığında Colin, sırtı duvara dayalı olarak yerde oturuyordu. Bacakları iki yana açılmıştı. Ne garip, ayaklarındaki yazlık keten ayakkabılar sırılsıklam, kıpkızıl olmuştu. Başı, omzunun üstünde bir o yana bir bu yana yıkılıyordu, ama gözleri durağan ve saftı, odanın öteki ucundan inanmaz bakışlarla kadına dikilmişlerdi. “Mary,” dedi karanlık bir odada sesleniyormuşçasına ürküntüyle. “Mary? Mary?”</span></span></p>

          <p class="calibre6"><span class="font1"><span class="calibre8">“Geliyorum,” dedi Mary. “Buradayım.”</span></span></p>

          <p class="calibre6"><span class="font1"><span class="calibre8">Bitmez tükenmez uykusundan bir kez daha uyandığında Colin’in başı duvara dayalıydı, gövdesi küçülmüştü. Hâlâ açık, hâlâ kadına dikilmiş olan gözleri bitkin, anlamsızdı. Görüş alanının içinde başka hiçbir şey olmamasına karşın, onu çok uzak bir mesafeden görüyordu Mary. Artık yarı yarıya kapanmış olan panjurlardan sızan baklava biçimli ışık parçacıklarının aydınlığında kızıl görünen bir gölcük birikmişti adamın önünde.</span></span></p>

          <p class="calibre6"><span class="font1"><span class="calibre8">Gece boyunca süren korkunç düşlerde inlemeler, hıçkırıklar, ani çığlıklar işitti, ayaklarının ucunda birbirine sarılmış yuvarlanan, kızıl gölcüğün içinde çalkalanan, şehvetle haykıran bedenler gördü. Arkasındaki balkonun ötesinden yükselen, cam kapılardan girip ensesini ısıtan güneş uyandırdı onu. Aradan çok uzun zaman geçmiş olmalıydı, çünkü yerdeki izlerin pek çoğu paslanmıştı ve kapının içinde duran bavullar artık yoktu.</span></span></p>

          <p class="calibre6"><span class="font1"><span class="calibre8">Hastaneye çıkan çakıl döşeli yolu tırmanmaya başlamazdan önce, bahçe kapısının oradaki kulübenin gölgesinde dinlenmek için durdu Mary. Yanındaki yorgun genç memur sabırlıydı. Evrak çantasını yere koydu, güneş gözlüklerini çıkardı, göğüs cebinden aldığı bir mendille silmeye koyuldu. Kadınlar gelmiş, ilk hasta ziyaretçileri görünmeden tezgâhlarını kurmaya koyulmuşlardı. Boyalan yer yer dökülmüş eski püskü bir kaptıkaçtı bahçe kapısına yanaşmış, satıcılara çiçek dağıtıyordu. Daha yakında ise, kadının biri bir havayolları çantasından haçlar, küçük heykelcikler, dua kitaplan çıkararak açılır kapanır bir masanın üstüne dizmeye çalışıyordu. İleride, hastane binasının giriş kapısının önünde bir bahçıvan toz kalkmasını önlemek amacıyla yolu suluyordu. Genç memur hafifçe boğazını temizledi. Mary kafasını salladı ve bir kez daha yola koyuldular.</span></span></p>

          <p class="calibre6"><span class="font1"><span class="calibre8">Bundan önceki günler boyunca Mary öğrenmişti ki, bu kalabalık, karmakarışık kentin geri planında tıkır tıkır işleyen, çözülmesi zor bir bürokrasi bulunmaktadır; birbirinden ayrı, ama kimi kez birbirinin alanına giren işlevleri olan, belirli <span>prosedür</span> ve hiyerarşilere sahip idari bölümlerin bir gizli düzeni vardır; sokaklarda pek çok kez önlerinden geçtiği kendi halinde kapılar</span></span></p>

          <p class="calibre6"><span><span class="font1"><span class="calibre8">özel</span></span></span> <span class="font1"><span class="calibre8">evlere değil; duvarlarında kocaman saatler bulunan loş ve boş bekleme salonlarına, bitmez tükenmez daktilo seslerine ve yerleri kahverengi muşamba kaplı dar bürolara açılmaktadır. Mary çeşitli kişilerce birkaç kez sorgulanmıştı, resimleri çekilmişti; ifadeler vermiş, evraklar imzalamış, kendisine gösterilen fotoğraflara bakmıştı. Elinde kapalı zarf içinde evraklarla bir şubeden başka şubeye dolaşmış, yeniden yeniden sorguya çekilmişti. Blazer giymiş bıkkın görünüşlü genç adamlar -belki polis, belki de devlet memuru- olsun, onların amirleri olsun ona hep kibar davranmışlardı. Medeni hali açıldığa kavuştuktan sonra, çocuklarının birkaç yüz kilometre uzakta bulundukları saptandıktan ve özellikle, ısrarla sorulan bir soruya inatla Colin ile evlenmeyi hiçbir zaman düşünmediği yolunda karşılık alındıktan sonra, ona gene kibarca, ama kuşkuyla davranılmıştı. Artık acınacak, yardım edilecek biri olmaktan çok bir bilgi kaynağı olmuştu onların gözünde.</span></span></p>

          <p class="calibre6"><span class="font1"><span class="calibre8">Aslında ona acıyan olsaydı dayanamaz yıkılırdı. Böylece içinde bulunduğu şok durumu sürmüş, duyguları ondan uzaklarda bir yere gitmişti. Kendisine her söyleneni hiç</span></span> <span class="font1"><span class="calibre8">yakınmadan </span></span><span class="font1"><span class="calibre8">yapmış, her soruyu yanıtlamıştı. Onun bu dokunaksız hali kuşkulan artırıyordu. Savcı yardımcısının bürosunda, verdiği ifadenin kesinliği, mantık silsilesine uygunluğu, duygusal saptırmalardan uzaklığı konusunda kutladılar bile onu. Adamın biri, soğukça, “Hiç de bir kadın ifadesine benzemiyor,” dedi ve Mary’ nin arkasından bir yerlerden alçak perdeden gülüşmeler geldi. Elbette kadının herhangi bir suç işlediğine inanmıyorlardı, ama savcı yardımcısının “bu gibi iğrenç aşırılıklar” olarak adlandırdığı olayda, onun da lekelendiği kanısındaymış gibi davranıyorlardı. Sordukları tüm soruların gerisindeki tavır -yoksa Mary’nin kendi kuruntusu muydu bu?- bu tür bir kadının bu tür bir cinayetin işlendiği yerde bulunmasını oldukça akla yakın saydıkları yolundaydı.</span></span></p>

          <p class="calibre6"><span class="font1"><span class="calibre8">Aynı zamanda, işlenen cinayetin artık can sıkacak kadar alelade ve kesin belirli bir kategorinin örneği olduğunu ona açıklayacak kadar da naziktiler. Dediklerine göre son on yılda bu şubenin elinden aynı biçimde işlenmiş -tabii ayrıntılar farklı olmak üzere- pek çok cinayet geçmişti. Üniformalı, ama yüksek rütbeli bir polis, bekleme odasında Mary’ye kahve getirmiş ve yanına oturarak bu tür olayların kilit özelliklerini sıralamıştı. Örneğin, saldırgan kurbanını açıkça yanında dolaştırıyor, onları birlikte görenlerin bunu unutmaması için elden gelen yapılıyor. <span>Sonra, cinayet hazırlıklarının garipliği; bir yandan çok dikkat gösterilmiş, hesap yapılmış -adam tombul parmaklarıyla bir bir saymıştı: fotoğraflar, çaya konulacak ilacın edinilmesi, dairedeki eşyaların satılması, bavulların önceden hazırlanması; öte yandan bilinçli olarak beceriksiz davranılmış -adam gene parmak parmak saydı- örnekse jilet cinayet mahallinde bırakılmış, uçak biletleri satın alınmış, ülkeyi terk ederken pasaportlar kullanılmış.</span></span></span></p>

          <p class="calibre6"><span class="font1"><span class="calibre8">Polis memurunun listesi daha da uzadı, ama Mary dinlemekten vazgeçmişti. Adam sözlerine son verirken Mary’nin dizine hafifçe vurdu ve dedi ki, bu gibi insanlar için yakalanıp ceza görmek sanki suçun kendisi kadar önemlidir. Mary omzunu silkti. “Kurban”, “saldırgan”, “suçun kendisi” gibi sözcükler hiçbir anlam taşımıyor, kafasında herhangi bir karşılık uyandırmıyordu.</span></span></p>

          <p class="calibre6"><span class="font1"><span class="calibre8">Otel odasına döndüğünde giysileri katlayıp ayrı ayrı valizlere yerleştirmiş, Colin’inkinde biraz daha fazla yer olduğu için, kendi bir çift ayakkabısıyla keten ceketini onunkine koymuştu aynı yola çıkarlarken yaptığı gibi. Bozuk paraları hizmetçiye vermiş, gönderilmemiş kartpostalları pasaportunun arasına koymuştu. Artan marihuanayı ufalayıp musluğa atmış, üstüne su akıtmıştı. Akşam olduğunda çocuklarıyla telefonda konuştu. Dostça, ama uzak konuştular, birkaç kez söylediklerini tekrar etmesini istediler. Arka plandan televizyon sesleri geliyordu. Kendi sesini kulaklıktan duyduğunda ise sanki sevgi dileniyormuş gibi geldi. Eski kocası çıktı telefona sonra, körili pilav yapmakta olduğunu söyledi. Çocukları almaya perşembe günü mü geleçekti Mary? Kesin bir saat bildiremez miydi? Telefonu kapattıktan sonra çok uzun süre yatağın kıyısında oturmuş, uçak biletinin üstündeki küçük yazılan okumuştu. Çelik aletlerin demir mavnalara çıt çıt vuruş sesleri geliyordu dışardan.</span></span></p>

          <p class="calibre6"><span class="font1"><span class="calibre8">Hastanenin giriş kapısına vardıklarında, üniformalı kapıcı Mary’nin yanındaki memura sıkı bir selam çaktı. İki kat merdiven inip serin, boş bir koridor boyunca ilerlediler. Duvarlarda, düzenli aralıklarla silindirlere sarılmış kırmızı hortumlar ve her birinin altında kum dolu kovalar vardı. Yuvarlak penceresi olan bir kapının önünde durdular. Memur biraz beklemesini söyleyerek içeri girdi. Yarım dakika sonra kapıyı açıp onu içeri aldı. Elinde birtakım kâğıtlar vardı. Oda küçük, penceresiz, ağır kokuluydu. Tek çubuklu floresan lambayla aydınlatılmıştı. Gene yuvarlak pencereli, çift kanatlı bir kapıdan daha geniş bir odaya</span></span> <span class="calibre8"><span class="font1"><span class="calibre8">geçiliyordu. Burada çift çubuklu floresan lambalar vardı. Üstünde Colin’in cesedinin durduğu yüksek, dar sıra odanın ortasındaydı. Yanı başında tahta bir tabure duruyordu. Colin’i sırtüstü yatırmış, üstüne bir çarşaf örtmüşlerdi. Memur, küçük bir el hareketiyle örtüyü açtı, Mary’ye baktı. Cesedin devlet nezdindeki resmi teşhisi tamamlanmış oldu. Mary imzasını attı, memur da imzaladı ve sessizce çekildi.</span></span></span></p>

          <p class="calibre6"><span class="font1"><span class="calibre8">Bir süre sonra Mary tabureye oturup Colin’in elini tuttu. Bir şeyler açıklamak gereksinmesini duyuyordu, Colin ile konuşacaktı. Caroline’ın öyküsünü aklında kalan tüm ayrıntılarıyla anlatacak, sonra ona her şeyi açıklayacak, bu konuda kendi kurduğu, ama henüz kesinleştirmediği kuramı da açıklayacaktı. Bu kurama göre, imgelem, yani cinsel imgelem, yani erkeklerin acı verme, kadınların ise acı çekme konusunda çağlar öncesinden kalma hayalleri öylesine güçlü ve tek bir örgütleyici ilkeyi biçimlendirmekte ve dile getirmektedir ki bu, tüm ilişkileri, tüm gerçeği çarpıtmaktadır. Ama herhangi bir şey açıklamadı. Yabancının biri Colin’in saçını ters tarafa taramıştı çünkü. Eliyle bunu düzeltti ve hiçbir şey söylemedi. Adamın elini tutmayı sürdürerek parmaklarıyla oynadı durdu. Adını birkaç kez üst üste, ses çıkarmadan yalnızca dudak hareketleriyle yineledi, sanki bu tekrar, kelimeye yeniden bir anlam kazandıracak, sahibini yaşama döndürecekmiş gibi. Endişeli memurun başı, çok sık olmayan aralıklarla yuvarlak pencerede görünüp kayboluyordu. Bir saat sonra, yanında bir hemşire ile içeri girdi, taburenin arkasında durdu. Hemşire, bir çocukla konuşurmuşçasına mırıldanarak, Mary’nin parmaklarını zorla Colin’inkilerden kurtardı, kadım kapıya kadar yürüttü.</span></span></p>

          <p class="calibre6"><span class="font1"><span class="calibre8">Koridorda Mary memurun peşinden gitti. Merdivenleri çıkarlarken, adamın ayakkabılarının topuklarının birbirinden farklı olarak aşınmış olduklarım fark etti. Bir an her şey olağanlaştı</span></span> <span class="calibre8"><span class="font1"><span class="calibre8">ve o bir anlık sürede kadın, önünde onu bekleyen uzun kederin</span></span> <span class="font1"><span class="calibre8">nasıl olacağım kavrar gibi oldu. Boğazım gürültüyle temizledi, kendi sesini işitmekle düşünceyi kafasından sildi.</span></span></span></p>

          <p class="calibre6"><span class="font1"><span class="calibre8"><span> </span>Genç adam gün ışığına ondan önce vardı, durup bekledi. Evrak çantasını yere koydu, beyaz gömleğinin kolalı manşetlerini düzeltti ve kibarca, çok hafifçe eğilerek ona otele kadar eşlik etmeyi önerdi.</span></span></p>

          <p class="calibre6"><span class="font1"><span class="calibre8"><span>                                                                          </span> FINIS</span></span></p>
        </div>
      </div>
    </div>
  </div>
</body>
</html>
