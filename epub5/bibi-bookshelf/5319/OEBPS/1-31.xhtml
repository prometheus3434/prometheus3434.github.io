<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1-31</title>
    <meta name="Adept.resource" value="urn:uuid:ddb527e9-c416-4923-8c52-00525c255038"/>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split" xml:lang="en-GB">  </p>
			<p class="anabaslik" id="_idParaDest-31" xml:lang="en-GB">Feribe Kapoor seslendiriyor: Avaramu  </p>
			<p class="spot" xml:lang="en-US-POSIX">“Hayat dediğin neydi ki zaten; bitecek diye   </p>
			<p class="spot" xml:lang="en-US-POSIX">korktuğun kısıtlı vakti, bozuk para gibi   </p>
			<p class="spot" xml:lang="en-US-POSIX">harcama telaşı.”<span class="charoverride4" xml:lang="tr-TR">  </span></p>
			<p class="paragraf1">  </p>
			<p class="paragraf">Pazartesi sabahı, kargalar kahvaltılarının sonuna yaklaşırken Vedat’ın “İşe geç kalıyorsun” ikazıyla uyandım. Duştan çıkmış, havlunun dışında kalan kısmıyla etrafı suluyordu. Haline bakılırsa gece fondiplediği kadehlerin tortusunu tazyikli su bile paklamamış, afyonu henüz patlamamıştı. Akşamdan kalmalığın tüm seçkin emarelerini göstererek özenle giyindi; gömleğini eksik ilikledi, kravatını yamuk bağladı. Ve muhtemelen dünkü konuşmadan sonra bana nasıl davranması gerektiğini kim bilir kaçıncı kez kafasında tasarlayıp nihayetinde, “Eee, sen daha yatacak mısın? Ateşin düşmüş. İşe gitmiyor musun?” dedi.   </p>
			<p class="paragraf">“Gitmiyorum canım. Zira artık bir işim yok. Beş kuruş almadan ayrılacağıma dair bir belge imzalamazsam, yakında böyle rahat bir yatağım da olmayabilir. Bırak da mahpus damından evvel gönlümce tadını çıkarayım” diyemedim. Bankadaki havadisleri vermek için tarih bakımından geç, saat bakımından erken, kısacası uygunsuz bir zamandı. Aklıma daha iyi bir fikir gelmediğinden doğrulup yataktan çıktım ve işe gidecekmiş gibi giyinmeye başladım.<span class="charoverride4">  </span></p>
			<p class="paragraf">Evden birlikte çıktık. Asansörle doğruca otoparka indik. O, arabasına atlayıp şirketinin yolunu tuttu. Bense sabahın kör saatinde otoparkın ortasında kalakaldım.   </p>
			<p class="paragraf">Evvela eve dönüp yatağa girmek geçti aklımdan ama artık uyku tutmazdı. En iyisi, dışarıda oyalanıp vakit geçirmeye çalışmaktı. Hayat dediğin neydi ki zaten; bitecek diye korktuğun kısıtlı vakti, bozuk para gibi harcama telaşı. Arabaya binip yola çıktım. Dışarıda gün güneşli, insanlar neşeliydi. Çevreye tam bir Susam Sokağı atmosferi hâkimdi. Genelde bu beni gerer, fakat bu defa hoşuma gitti.   </p>
			<p class="paragraf">Hafta sonlarını ve adına tatil denen izin günlerini saymazsak, ha bir de yatağa çivili geçirdiğim hastalık zamanlarını, yıllardır ilk defa günlerden pazartesiydi ve ben işe gitmiyordum. Normal şartlarda bu durum ruhta panayır fenerleri, kalpte şenlik ateşleri yakabilir. Ama ne oldu? Kendimi arabamı bizim şubenin çok yakınına park ederken buldum. Alışkanlık işte.   </p>
			<p class="paragraf">Son iki günü sulanmamış ev bitkisi gibi geçirdiğimden karnım zil çalıyordu. Pembe Pelikan’a gidip koca bir kahvaltı tabağı ısmarladım.   </p>
			<p class="paragraf">Adınızın hırsıza, ihanetinizin ayyuka çıkması, ilk günlerde değilse de sonradan sonraya iştah açıyor. Gelen tabağa, ilk kez çikolatayla karşılaşmış kakao işçisi hevesiyle yumuldum. Zeytinleri ikişer ikişer attım ağzıma. İncir reçelini ekmeğe sürmeye sabredemeyip kaşıkla götürdüm. Bakır menemen tavasını ekmekle sıyırdım, közde pişmiş sucukları çiğnemeden yuttum. Bir çay sevmez olarak beşinci bardak çayımı höpürdetirken, hayatta hiçbir işte kararı tutturamadığımı düşünüyordum. Ya aç kalıyor ya da kusacak kadar çok yiyordum. Ya aşka boş veriyor ya da kocam olmayan birine abayı yakıyordum. Bir şeyleri bazen, bir şeyleri de daima yanlış yapıyordum. Bu mevzu, asabımı bozarken iştahımı açtı; ters orantı! Leziz bir elmalı turtayla kahvaltıya cila çekmek için garsonu çağıracakken, arkamda uzayan gölgeyi fark ettim. Dönüp bakınca gölge aydınlığa kavuştu ve maalesef sahibini teşhis ettim.   </p>
			<p class="paragraf">“Beni gördüğüne hiç sevinmedin ama! Halbuse bu kutsal bir gün, dördüncü buluşmamız.”  </p>
			<p class="paragraf">“Ne buluşması be? Bas git, çağırmayayım garsonları.”  </p>
			<p class="paragraf">“Çok naziksin, çay mı ısmarlayacaksın?”  </p>
			<p class="paragraf">“Defol dedim, bela mısın be adam? Her yerden çıkıp duruyorsun böyle şey gibi!”  </p>
			<p class="paragraf">“Ney gibi?”  </p>
			<p class="paragraf">“Ya, bi git!”  </p>
			<p class="paragraf">“Yırtık don mu? Sen de var ya az değilsin ha, aklın fikrin hep... Severim ama arzulu kadınları.”  </p>
			<p class="paragraf">Sonrası biraz buğulu. En son, cehennemden fırlamış tiz bir sesle, “Yanacaksın!” diye bağırıp önümdeki çay bardağını kaşı gözü ayrı oynayan yüzüne boşalttığımı hatırlıyorum. Ağzını burnunu cozurdatan kaynar teinin ve muhtemelen kehanet yeteneğimi fark etmesinin tesiriyle anneciğini anıp “Yandım anam” diye feryat eden Şinasi, çayın göze bilhassa iyi geldiğini bilmez gibi, korumak için gözlerini kapattı. Ne olduysa da ondan sonra oldu zaten. Bana dördüncü dereceden yanık sapığım, bir an dengesini yitirdi ve bahçedeki süs havuzunun içine palas pandıras giriverdi. Her şey göz açıp kapayıncaya, daha doğrusu kapayıp açıncaya kadar, içimden yükselen saçma bir déjà vu duygusu eşliğinde olup bitti. Şinasi manyağı dünyaya gözlerini yeniden açtığında, ancak dizine gelen minik havuzun içinde ıslanmayı becerdiği yetmezmiş gibi, bir de bacağını incitmişti. Garsonların yardımıyla havuzdan ve sonra da bahçeden çıkarken, sol ayağının üzerine basamıyor, “Kırık olsa basamazdın abi” minvalindeki fenni yorumları, “Basamıyorum zaten oğlum, şerefsizim gitti bacak” şeklinde yanıtlıyordu.   </p>
			<p class="paragraf">Az sonra, Şinasi’nin sakatlığı şerefine sipariş ettiğim elmalı turtayı mideye indirirken, üç farklı mekânda dört kez karşılaşmamızın neye delalet olabileceğini düşünüyordum. Hayatın tesadüfleri bu kadar acımasız mıydı, yoksa herif kafayı takmıştı da beni mi takip ediyordu? Kafede iki, şubede bir defa rastlaşmamız, adamın bu civarda yaşıyor olabileceğini düşündürüyordu, ama Boyacıköy’de ne işi vardı? Belki evi orada, işi buradaydı. Nihayetinde “Nikâhıma mı alacağım?” deyip kafa yormayı bıraktım. Düşünecek daha kederli mevzularım, kedere iştahla katık edeceğim koca bir elmalı turtam vardı. Ha, bir de adam perte çıktığı için, artık karşılaşmayız diye düşünüyordum sanırım. Yanılmak benim fıtratımda vardı.   </p>
			<p class="paragraf1">  </p>
			<p class="paragraf">O günü ve sonraki üç günü nasıl yapıldığını hiç bilmediğim bir meşguliyete, aylaklık etmeye ayırdım. Bana bir şeyler olmuştu. Başımdaki türlü derde rağmen, muhtemelen hangisine üzüleceğimi bilemediğimden, üzülmeyi bırakmıştım. Evde sefil olarak geçirdiğim hafta sonunun ardından, üzülmeye bir türlü odaklanamıyordum. Kederim iki dakika, kaygım on saniye sürüyor, korkum daha başlamadan bitiyordu. Ya cıvataları iyice gevşetmiştim ya da hayata karşı yeni bir savunma sanatı keşfetmiştim. Kim bilir, belki de Nietzsche haklıydı, öldürmeyen her şey hakikaten güçlendiriyordu. Yok canım, daha neler, hiç sanmıyordum!  </p>
			<p class="paragraf">O üç gün boyunca bir yandan Ses’in verdiği son ödevi yerine getirip kendime münasip bir istikbal hayali ararken, bir yandan da İstanbul kazan ben kepçe dolaştım durdum. Meğer şehir ne güzelmiş, ya bilmiyordum ya unutmuşum! Eminönü’nde balık ekmek, Süleymaniye’de kuru fasulye, Fatih’te revani yedim. Küçük Ayasofya’da kanun, Askeri Müze’de Mehter Marşı, Kadıköy’de sokak çalgıcılarını dinledim. Karaköy’den denize baktım, Tahtakale’den incik boncuk aldım, muhteşem mezar taşlarının arasından Pierre Loti’ye tırmanıp Haliç’in ölümcül güzelliğini seyre daldım. Dolmabahçe Sarayı’nın bahçesinde kitap okuyup çekirdek çitledim, Fındıklı Parkı’nda çimlere serilip gelen geçeni gözetledim, çantamda minik bir defterle Çamlıca’ya çıkıp yıllar sonra ilk defa bir şeyler karalamayı denedim. Daha evvel zaman bulamadığım yahut akıl edemediğim ne varsa yaptım. Yemeklerden tat, hayattan lezzet aldım! Başımdaki dertler düşünülünce, bu yersiz saadetim biraz saçma görünüyordu. Halimi pek de anlayamıyordum. Güzel buluyordum ama. Bazen güzel şeyleri anlamaya lüzum yok galiba. Onları sevmek yeterli. İçimden, “Yaşasın bütün şahane saçmalıklar” diyor, keyfime bakıyordum.   </p>
			<p class="paragraf">Banyoda bile şarkı mırıldanan biri değildim. Fakat avareliğin tadını çıkardığım o günlerde şu meşhur Hint filminde Raj Kapoor’un söylediği şarkı dilime takılmıştı: Avaramu! Tabii Türkçe versiyonu. “Avaramu, ya gardaş bu bahtımız ne kara hu!”<span class="charoverride4">  </span></p>
			<p class="paragraf">Bahtımın rengi öylesine içimi açıyordu ki, çatlak sesime, bilekten büktüğüm ellerimi kıvıra kıvıra yaptığım danslarla eşlik ediyordum.<span class="charoverride4">  </span></p>
			<p class="paragraf">Arada kalbimi yokluyordum. Bütün duyguların yanı sıra suçluluğun da seyri iyice değişmişti. Yaptığımı doğru bulmuyor, kocama ihanet ettiğim için madalya beklemiyordum. Ama hayatta hoş anların nahoş bedelleri olabileceğini ve bazen ödemekten çekinmemek gerektiğini de fark etmiştim. Kalbimi genişletecek bir aşk yaşadığımı düşünmüyordum. Aranıp sorulmayışıma bakılırsa, aşk yaşadığım bile meçhuldü. Fakat kiminle ne yaptığım değildi mühim olan. Asıl hikâye, buna ihtiyaç duymuş olmamda saklıydı. İnsan ahlaka gösterdiği özenin en azından bir kısmını arzularına, kalbin ve tenin ihtiyaçlarına da göstermeliydi. Kendini terbiye ederken ruhunu öldürmemeliydi. Gün gelecek, parmağımı kıpırdatamayacak kadar ihtiyarlayacaktım. O vakit, prensip abidesi bir hayatım oldu diye avunmaktansa, canım ne çektiyse yaptım diye teselli bulmayı tercih edebilirdim. Her insanın yoldan çıkmaya hakkı olmalıydı hayatta. Çünkü hayatta tek bir yol yoktu. Çünkü ömür geçiyordu. Pişmanlıkmış, ukdeymiş dinlemeden, bir gün çat diye bitiyordu. Kendimi bunları düşünürken yakaladığımda anlıyordum; evet, bana kesin bir şeyler olmuştu!<span class="charoverride4">  </span></p>
			<p class="paragraf">Elbette sihirli bir değnekle bütün hayatım değişmemişti. Ama galiba asabım daha fazlasına müsaade edemeyeceğim kadar bozulmuştu. Son derste duyduğum sesler aklımdan çıkmıyor; anlattıkları zihnimin bir köşesinde sallanırken, hayatımdan yakınmak içimden gelmiyordu. Önümde iki yol vardı. Ya bildiğim ve bilmediğim her şey için ömür boyu ağlayacaktım ya da benden çok daha fenasını yaşasalar da ayakta kalmaya çalışanlar gibi yapacaktım. Yok, buna oturup düşünerek karar vermedim. Kendiliğinden oldu. Hani birinden illallah ederek ayrıldığınızda, gidip ona hiç benzemeyen, hatta tem tersi bir sevgili bulursunuz ya, işte öyle. Sanki iyice soğuduğum, hatta nefret ettiğim kendimi, hafta sonu içinde dönüp durduğum yatakta bırakmış, gidip başka bir modelimi almıştım. Nur topu gibi yeni bir Feribem olmuştu. Yoksa hayat aynıydı, dertler tam kadro yerinde duruyordu.  </p>
			<p class="paragraf">Evet, kocama karşı mahcuptum. Sağ olsun, intikam ateşleri yakmıyordu ama işimi kolaylaştıracak bir şey de yapmıyordu. Dişe dokunur tek laf etmediği için, belirsizliklerle örülmüş utanç duvarımı yükseltip duruyordu. Evet, işte de her şey sarpa sarmıştı. En kısa zamanda bir karar vermeli, ya iş akdi feshini imzalayıp işsiz kalmayı ya da mahkeme koridorlarında sürünmeyi göze almalıydım. Masumdum, ama bunun anlaşılacağından eskisi kadar emin değildim. Evet, aşk acısıyla yanıp kavrulmuştum. Yangının söndüğünü hissetsem de düşününce hâlâ sızlıyordu kalbim. Fakat bu artık uzun mesai ayırabileceğim türden bir acı değildi. Evet, hafızamın akıbetini belirlemem lazımdı. Ya bir ilaç alıp her şeyi unutacaktım, ya da boş verip öğrendiklerimi saklayacaktım. Bazen birini yapmam gerektiğinden emin oluyordum, bazen diğerini. Tıpkı yol gibi, doğru da tek değildi.   </p>
			<p class="paragraf">Öncelikle almaya çalıştığım iki karar vardı. Bir; hırsız mı olayım, yoksa arsız mı? Suçsuz olmama rağmen o kâğıdı imzalayıp gizli bir hırsız damgasıyla işsiz mi kalayım, yoksa evvela mahkeme koridorlarında, sonra da belki hapislerde sürünme pahasına hakkımı mı arayayım? Açıkçası, başlangıçta ikinci şıkka daha yakındım. Ama mesai saatlerinde İstanbul’un sokaklarıyla haşır neşir oldukça, “Başlarım böyle işin ıstırabına” demeye başladım. Ne vardı yani hırsızların arasında adım hırsıza çıksa? Bankacılık yaparken de organize suç örgütüne mensup sayılmaz mıydım? Kararsızdım.   </p>
			<p class="paragraf">İki; kendime şu mucizevi Amerikan çipini taktırıp hayatımın cehennemlik kısmını unutmayı mı seçeyim, yoksa Allah ne verdiyse deyip devam mı edeyim? Çipteki mucizeyi mi deneyeyim, yoksa zihnimi doğal yollarla karartmaya mı talim edeyim? Doğrusu, baştan beri ikinci seçeneğe yakındım. Unutacağım aşk acısıysa, unutmamıştım, ama lanetlenmiş kavimler gibi helak da olmuyordum. Öyle çok iş gelmişti ki başıma, öncelikle onları unutmayı tercih edebilecek durumdaydım. Hoş, artık çok geçti. Ben unutsam banka, banka unutsa Vedat, Vedat unutsa felek unutmazdı. Herkes unutsa Tanrı affetmezdi.   </p>
			<p class="paragraf">Hiçbir şeye karar veremiyordum, kafam çok karışıktı. Yolların ve doğruların labirentinde duvarlara toslaya toslaya yürüyor; yolları yoldan çıkarak, doğruları hata yaparak arıyordum.  </p>
			<p class="paragraf">Her akşam mesai bitiminde eve gidiyordum. Ne de olsa kocam bütün günü işte geçirdiğimi sanıyordu. Gerçekleri hâlâ söyleyememiştim. Hem henüz kararımı vermediğimden, hem de kendisini görme şerefine erişemediğimden. Sekize doğru bir mesaj atıp geç geleceğini bildiriyor, sonra da gece yarısı, ayakta duramayacak halde eve teşrif edip direkt uykuya geçiyordu. Konuşmaktan kaçındığı, sorularımın önünü almaya çalıştığı için böyle yaptığını anlıyordum. Zaten ben de nasıl konuşulacağını pek bilmediğimden, istediği gibi yapıp susuyordum.   </p>
			<p class="paragraf">Gündüzleri her zamankinden çok yorulduğumdan akşamları erken yatıyor, Mehpare’yi bile aramıyordum. Ama o, gün içinde bir iki kere arayıp yokluyordu beni muhakkak. O zaman da tatlı tatlı konuşuyor, neler yapıp ettiğimi anlatıyordum. Bir defasında, “Bu aralar malum meseleden pek bahsetmiyorsun, farkında mısın?” demişti.  </p>
			<p class="paragraf">“Farkına vardıkça bahsedesim geliyor, bırak etmeyeyim, iyi böyle” deyip, acı acı tabirinin içini dolduracak şekilde gülmüştüm ben de. Artık içimden konuşmak değil, susmak geliyordu. Daha doğrusu, bu konuda konuşmamak bana iyi geliyordu. Bu, aşk acısının -den hali olmalı diye düşünüyordum; ayrılık hali. Galiba bir acı, evvela susarak, sonra konuşarak ve en nihayetinde ölüler gibi sessizce mezara konarak çekiliyordu. Ölüler ve acılar birbirine zaten, aşırı benziyordu.   </p>
			<p class="paragraf">Bütün bu hengâmenin ortasında Filiz arayıp duruyor, ille de görüşmek istiyordu. Beni merak etmenin dışında başka bir meselesi olduğunu düşünmeye başlamıştım. Dinlemek değil de söylemek istediği bir şey. Ama konuşmak işteş bir eylem, sıra elbet bana da gelecekti. Her şey bu kadar muallaktayken, onunla hasbıhal edesim yoktu. Teklifini reddetmediysem de hep erteledim.   </p>
			<p class="paragraf">Alışkın olmadığı alakadan başı dönen telefonumu ısrarla çaldıran biri daha vardı. Sanat dostu arkadaşım Süheyla. Arabada beş, evde on beş diskuruyla, pazartesi üç, salı dört, çarşamba da, hem de günün sadece öğlene kadar olan kısmında, yedi defa aramıştı. Açmamıştım. Konuşacak bir şey yoktu. O bana, “Ben senin fena bir şey yapmadığını biliyorum” diyecekti; ben de ona şükranlarımı sunacaktım. Daha küçük düşürücü bir sohbet tasavvur edemiyordum. Bu yüzden iştiraki aklımdan bile geçirmedim. Salı günü yazdığı “Lütfen beni ara”, çarşamba günü yolladığı “Çok önemli ama” mesajlarına da itibar etmedim. Hayatımın kaymasının arz ettiği önemi ondan öğrenecek değildim.   </p>
			<p class="paragraf">Ha, bir de ilk üç günün sonunda bizim şubenin müdürü aramaya başlamıştı, ama ona zaten hiç pas vermedim. İmza için aradığı aşikârdı. Bu hususta zerrece acelem olmadığından, telefonu sessize almakla yetindim. Nihayetinde perşembe günü bir mesaj attı: “Mutlaka şubeye gel, Feribe. Acele bekliyorum.” Baş üstüne, dedim içimden. İnternet bankacılığını dene şekerim! Ama sonra gözlerimi yuvalarından uğratacak bir mesaj daha attı. Ve bu defa öyle diyemedim...   </p>
			<p class="paragraf">Zaten perşembe günü öyle acayip hadiseler vuku buldu ki, değil ne olacağımı, ne olduğumu dahi bilemez hale geldim.  </p>
		</div>
	</body>
</html>
