<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1-15</title>
    <meta name="Adept.resource" value="urn:uuid:ddb527e9-c416-4923-8c52-00525c255038"/>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split" xml:lang="en-GB">  </p>
			<p class="anabaslik" id="_idParaDest-15" xml:lang="en-GB">Arsızlığım tam, ama hırsızlığım eksikti  </p>
			<p class="spot" xml:lang="en-US-POSIX">“Böylece şubedeki bütün kuşkulu bakışlar bir bir   </p>
			<p class="spot" xml:lang="en-US-POSIX">üzerime çevrildi.”  </p>
			<p class="paragraf1">  </p>
			<p class="paragraf">Daha evvel söylemiştim, bir bankada çalışıyorsanız hakkınızda çıkabilecek en fena iki dedikodu hırsızlık ve dalgınlıktı. Son zamanlarda dalgınlığımdan yana kimsenin şüphesi kalmamıştı ama neyse ki hırsızlık hiç mevzubahis olmamıştı. Ta ki o melun cumaya dek...   </p>
			<p class="paragraf">O gün öğleden sonra, Fikret üst kattan inip nefes nefese yanıma geldi. Söylediğine göre, Saadet ve Necati Öztürk çifti az evvel suratları beş karış, bankaya teşrif etmişlerdi. Görünüşe göre ortada büyük bir hata vardı ve başımız fena halde dertteydi.   </p>
			<p class="paragraf">Bizim şubede yıllanmış olanlar, Saadet ve Necati Öztürk’ü tanırlar. Kendilerinin, benim bankacılık geçmişim kadar müşterilik kariyeri vardı. Uzun yıllar acı vatanda çalıştıktan sonra, birkaç sene evvel nihayet tadından yenmeyen esas vatana dönmüşlerdi. Emaye fabrikasında ter döktükleri yıllar boyunca, gurbette kazandıkları her kuruşu muntazaman bizim bankaya yatıran Öztürkler, birikimleri mevzubahis olduğunda pek evhamlı tiplerdi. Sanki diğer çalışanlar, alın teri esanslı paracıklarını tutup başka bir hesaba yatıracakmış gibi, aynı zamanda bireysel müşteri temsilcisi de olan müdür yardımcısı Cemal Bey’den başka kimseyle iş yapmak istemezlerdi. Emekli olup vatan toprağına koştuktan sonra bile, çeşitli biçimlerde değerlendirdikleri paralarının akıbetini ondan başkasıyla konuşmaya yanaşmamışlardı. Ne zaman şubeye gelseler, direkt yanına çıkarlardı. Fakat o gün Cemal Bey senelik iznindeydi. Zaten Öztürkler de sıradan bir işlem için gelmemişlerdi. Torunlarının yardımıyla internetten banka hesaplarını kontrol ederken, önceki hafta çarşamba günü hesapların birinden 37 bin euro çekildiğini görünce soluğu bankada almışlardı.   </p>
			<p class="paragraf">Dediklerine göre, söz konusu çarşamba bizim şubeye gelmiş, yatırım fonlarıyla ilgili birkaç meseleyi danıştıktan sonra Cemal Bey’in bir çayını içip gitmişlerdi. Değil 37 bin euro, üç kuruş bile çekmemişlerdi.   </p>
			<p class="paragraf">İhtiyar çiftin şikâyetini alır almaz sisteme giren Fikret, hakikaten de söyledikleri gün söyledikleri miktarın hesaplarından çekildiğini tespit emişti. Üstelik para kasadan benim yaptığım işlemle çıkmış görünüyordu. O da gelmiş, işin aslını astarını bana soruyordu.   </p>
			<p class="paragraf">Doğrusu, hangi gün ne kadarlık işlem yaptığımı ezberimde tutacak durumda değildim. Bizimki, döviz sirkülasyonunun sık olduğu bir şubeydi ve o hafta boyunca elimden bol miktarda yüksek meblağ geçmişti. Dahası, çoğu da Cemal Bey’in müşterilerine aitti. Böyle büyük bakiyelerle çalışanlar genellikle direkt Cemal Bey’e çıkıp isteklerini bildirirlerdi. O da misafirlerine birer acı çay kakaladıktan sonra operasyonculara, çoğu zaman da bana gelip kasadan çıkış talimatı verirdi. Ben parayı hazırlayıp, müşterilere cömertçe sergilediği güler yüzü, biz çalışanlardan esirgemekte pek mahir olan sevgili müdür yardımcımıza takdim ederdim; o da karşılığında, üst kattaki kıymetlilerine imzalattığı makbuzu bankomun üzerine bırakırdı. Yine öyle yaptığımızı tahmin ediyor, ancak netlikle hatırlamayı beceremiyordum.  </p>
			<p class="paragraf">Böylece makbuzu aramaya başladık. Fakat ne arşivde ne de ilgili dosyalarda izine rastladık. Yer yarılmış, kahrolası kâğıt da içine girmişti sanki.  </p>
			<p class="paragraf">Hal böyle olunca, olay evvela müdür beye intikal etti, sonra da apar topar Cemal Bey’e telefon edildi. Silifke’de ihtiyar annesini ziyaret eden pimpirikli müdür yardımcımız, hadiseyi duyunca küplere bindi. Hayır, böyle bir işlem hiç yapılmamıştı. Kaç senelik bankacıydı, yapılsa elbette unutmazdı. O gün çift tıpkı söyledikleri gibi gelip bir çayını içmiş, biraz konuştuktan sonra da gitmişti. Kimse para filan çekmemişti. Ortadaki şaibeli durum ağırına gitmiş olacak ki, tatilini erken bitirip pazartesi bankada olacağını söyledi. Böylece şubedeki bütün kuşkulu bakışlar bir bir üzerime çevrildi.   </p>
		</div>
	</body>
</html>
