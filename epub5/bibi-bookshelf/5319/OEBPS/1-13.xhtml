<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1-13</title>
    <meta name="Adept.resource" value="urn:uuid:ddb527e9-c416-4923-8c52-00525c255038"/>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split" xml:lang="en-GB">  </p>
			<p class="anabaslik" id="_idParaDest-13" xml:lang="en-GB">Mektup  </p>
			<p class="spot" xml:lang="en-US-POSIX">“Tek başıma seni özlemek çok zor. Hiç değilse sen   </p>
			<p class="spot" xml:lang="en-US-POSIX">de beni özleyerek el veremez misin?”  </p>
			<p class="paragraf1">  </p>
			<p class="paragraf2"><span class="charoverride5">Sevgilim,  </span></p>
			<p class="paragraf2"><span class="charoverride5">Sesini son duyuşumun üzerinden iki ay, iki hafta, üç gün, yedi saat geçti. İki ay, iki hafta, üç gün, yedi saattir senden bir ses bekliyorum sevgilim.   </span></p>
			<p class="paragraf2"><span class="charoverride5">Çatısız Haydarpaşa’nın önünde, cılız bir sokak lambasının altında durmuş, iskeleden geriye kalanları döven dalgaları izliyorduk. Az evvel ayrılık konuşması yapmış olmanın kederiyle, içimizden, bir vapur yanaşsa ve beraberce dönemeyeceğimiz kadar uzaklara gitsek diye kuruyor, ama asla yapamayacağımızı gayet iyi biliyorduk. Söyleyecek bir şey bulamayıp, yüzüme son duanı eder gibi bakarak, “Görüşürüz” demiştin. Güzel ağzından duyduğum son sözcük bu oldu; amin. Ama sonra hiç görüşmedik sevgilim. İki ay, iki hafta, üç gün, yedi saattir nerelerdesin?  </span></p>
			<p class="paragraf2"><span class="charoverride5">Bazı geceler sıçrayarak uyanıp senden bir mesaj var mı diye telefonuma bakıyorum. Artık yazmıyorsun. Rüyama girersin umuduyla yeniden uykuya dalıyorum. Oraya bile gelmiyorsun. Seni özlemekle geçiyor bütün saniyelerim sevgilim. Seni özlemekten başka hiçbir şey yapamadan milyonlarca korkunç saniye geçirdim.   </span></p>
			<p class="paragraf2"><span class="charoverride5">Sevgilim, senin kirpiklerin vardı; upuzun, karmaşık. Sözcüklerin vardı; vaatkâr, yumuşacık. Öpüşlerin vardı; soluksuz, ıslak. Dokunuşların vardı; haritama ılık izler bırakan. Sen vardın bir zamanlar; biliyorum, üzerinden çok geçmedi ama yine de artık tarih kadar uzak. Sevgilim, içimde hep vazgeçip geri dönersin diye bir umut vardı, ne yalan söyleyeyim. Anlayamıyorum şimdi, öldün mü ki gelmedin?  </span></p>
			<p class="paragraf2"><span class="charoverride5">Günler, durmak bilmeyen köhne bir atlıkarıncanın içinde nefes almaya çalışarak geçiyor. Dünya dönüyor, kuşlar ötüyor, ağaçlar çiçekleniyor, çocuklar sokaklarda neşeyle koşturuyor, fırınlardan ekmek, topraktan ıslak çimen kokusu yayılıyor, ama ben yokluğundan başka hiçbir şeyin farkına varamıyorum sevgilim. Yokluğun, var olan her şeyin içine doluyor. Sonra gariptir, var olan her şey yokluğunun şeklini alıyor.  </span></p>
			<p class="paragraf2"><span class="charoverride5">Üst kattaki Hafize Teyze çok hasta, bir ayağı çukurda diyorlar. Avrupa’da ekonomik kriz, Afrika’da açlık, Suriye’de savaş var. Ben gezegenin en bencil insanı oldum sevgilim, sadece seni düşünüyorum.   </span></p>
			<p class="paragraf2"><span class="charoverride5">Dünya’ya Halley kuyrukluyıldızı çarpacak olsa, öbür dünyada kavuşalım diye dua eder, namaza dururdum.  </span></p>
			<p class="paragraf2"><span class="charoverride5">Seninleyken kendimi gemisini sürpriz bir gezegene indirmiş astronot gibi hissediyordum. Şimdiyse Yuri Gagarin gibiyim, sevgilim. Uzaya gittim geldim bir şey olmadı da, dünyada yaptığım uyuz bir deneme uçuşunda düşüverdim.  </span></p>
			<p class="paragraf2"><span class="charoverride5">Sevgilim, tek başıma seni özlemek çok zor. Hiç değilse sen de beni özleyerek el veremez misin?  </span></p>
			<p class="paragraf2"><span class="charoverride5">İşin doğrusu, bir an evvel unutmak istiyorum. Olmuyor. Bazen aniden o sırada seni düşünmediğimi fark edip seviniyorum. Sonra, yani bunu düşünürken, yine seni düşünmeye başlıyorum. Seni düşünmek hastalığı, gizli bir yemin gibi, içimde bir yerlerde durmadan kendini tekrar ediyor. Ne ağır yeminmiş, bozamıyorum.  </span></p>
			<p class="paragraf2"><span class="charoverride5">Her gün yanlışlıkla seni aramak istiyorum. Her gün yolda tesadüfen sana rastlamak. Arayamıyorum, rastlayamıyorum, bile isteye gelip kapını da çalamıyorum. Susarak gururumu kurtarmanın peşindeyim sevgilim. Oysa gurur beni kurtarmıyor; lime lime oldu kalbim, iplik iplik dökülüyorum.  </span></p>
			<p class="paragraf2"><span class="charoverride5">Bazen, ya ölürsek diye düşünüp çok korkuyorum. Sahiden, ya birimizden biri ölürse aniden? Seni en son o dalgaların önünde, binip gidemediğimiz bir vapurun hayalinde görmüş olma fikri beni mahvediyor. Ölmeden evvel, hiç değilse karşılaşsak ya, sevgilim...   </span></p>
		</div>
	</body>
</html>
