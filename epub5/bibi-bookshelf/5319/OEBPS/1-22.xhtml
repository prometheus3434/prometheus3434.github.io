<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>1-22</title>
    <meta name="Adept.resource" value="urn:uuid:ddb527e9-c416-4923-8c52-00525c255038"/>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="x1" xml:lang="tr-TR" class="calibre">
		<div class="basic-text-frame">
			<p class="split" xml:lang="en-GB">  </p>
			<p class="anabaslik" id="_idParaDest-22" xml:lang="en-GB">Üç buçukuncu ders: Kolaysa affet!  </p>
			<p class="spot" xml:lang="en-US-POSIX">“İnsan, annesinin ölümüne sebep olmuş bir   </p>
			<p class="spot" xml:lang="en-US-POSIX">hayatı yinelemek istemezdi.”  </p>
			<p class="paragraf1">  </p>
			<p class="paragraf">Beni açılmayı bekleyen bombalı paket gibi dördüncü kata taşıyan asansörün müziği değişmişti. Ajda’nın emektar şarkısının yerini Nesrin Sipahi’nin geniş oktavlı sesi almış, arka arkaya montajlanmış şekilde delice çalan muhayyerkürdi nakarat, asansörü tımarhaneye çevirmişti:<span class="charoverride4"> </span>“Unut onu gönlüm unut onu sen de, unut onu gönlüm unut onu sen de, unut onu gönlüm unut onu sen de, unut onu gönlüm unut onu sen de, unut onu gön...”<span class="charoverride4">  </span></p>
			<p class="paragraf">Katıma varınca kendimi dışarı attım. Bekleme odasına girdiğimde saat yediyi yirmi dokuz dakika geçiyordu. O gün her şeyi falsolu yapmış olabilirdim, ama zamanlama hususunda kesinlikle muazzamdım. İçerisi bomboştu. Anlaşılan hafta içi dersleri pek rağbet görmüyordu. İş günlerinde unutmak için daha ziyade televizyon dizileri tercih ediliyordu herhalde. Düşününce, MİM yollarında telef olmaktan çok daha zahmetsiz ve kârlıydı aslında. Aklıma üşüşen mutemet tilkilerle, koltuklardan birine yerleşmeye meylediyordum ki yedi numaralı sınıfın kapısındaki yeşil ışık yanıverdi. Ben de çaresiz, koltuk sevdasını ve kâr-zarar hesaplarını ardımda bırakıp sınıfıma girdim.   </p>
			<p class="paragraf">Açıkçası, son gelişimde yaşadıklarım kalbimde minik tortular bırakmıştı. Hele de haşin bir günün ardından, karanlık, dar kabine tıkılmak hiç iyi gelmedi o yüzden. Neyse ki kulaklığı takmamla Ses’i duymam bir oldu. Belki o da bu ihtimali gözeterek, her zamankinden erken teşrif buyurmuştu.   </p>
			<p class="paragraf">“Daha iyisin ya” diye girdi söze. Canım annem! Onu üzmemek için, berbat bir gün geçirdiğimi söylemedim.  </p>
			<p class="paragraf">“Bugün bayılmayacağım, endişe etmeyin. Geçen sefer biraz aç kalmışım da ondan olmuş” demekle yetindim.   </p>
			<p class="paragraf">“Öyleymiş; söylediler. Ama korkuttun bizi Feribe. Yemek yemeyi unutma bir daha. Unutacak başka şeylerimiz var” deyip şirinlik yaptı. Şirinlik, anne sesinin doğal besini, potasyum bisülfitiydi.   </p>
			<p class="paragraf">Şirinlik muskam, selam sabah faslını tamamladıktan sonra, yarım kalan üçüncü dersimize başlamak için müsaade istedi. Dediğim dedik çaldığım düdük orkestrasının burnundan kıl aldırmayan solisti, bir düşüp bayılmamla yumuşayıp, kulakmemesi kıvamına gelivermişti.   </p>
			<p class="paragraf">“Geçen ders kendine öfke duyduğunu söylemiştin. Yani muhtemelen son derse geçmeden evvel affetmen icap eden kişi bizzat kendinsin. Bugün bu konuda neler yapabileceğimize bakacağız, ama önce öfkenin sebeplerini biraz açabilir misin?”  </p>
			<p class="paragraf">Soru çalıştığım yerden geldiği için rahattım. Bankadaki vodvili, kafe bahçesi sapığını filan bir kenara bırakıp, aklımı tümüyle derse verdim ve anlatmaya başladım.  </p>
			<p class="paragraf">Kendime, zayıf davranmaktan dürüst olamamaya kadar geniş bir yelpazede bir sürü sebepten ötürü kızdığımı söyledim ona. Ama düşündükçe en derinde yatanın aldatmayı içime sindirememek olduğunu keşfettiğimi de ekledim. Zamanla her şeyi bağışlasam da en yakınıma ihanet edebilecek tıynette biri oluşumu asla affedemeyecektim.   </p>
			<p class="paragraf">“Neden mükemmel olmalısın peki? Aldatmak bir hataysa bile... başkalarının da düşebildiği bir hataya sen niye düşmeyesin?”  </p>
			<p class="paragraf">Haşmetmeap yine kibir meselesine gelmeye çalışıyordu. Bilmediği bir şey vardı ama. Muhtemelen o başkaları, yedikleri haltlardan dolayı eşlerinden ziyade annelerine karşı suçluluk duymuyor, kendilerini asıl ona ihanet etmiş gibi hissetmiyordu. Yine muhtemelen, o başkalarının anneleri, aldatıldığı için asmamıştı çünkü kendini bir tavana. Kaliteli bir ipin ucunda bütün asaletiyle sallanmamıştı. O başkaları da bir ömrü babalarına diş bileyip, yeryüzündeki en büyük alçaklığın aldatmak olduğunu düşünerek geçirmemişti. İnsan, annesinin ölümüne sebep olmuş bir hatayı yinelemek istemezdi. İnsan, annesinin ölümüne sebep olmuş bir hatayı yinelemek istemezdi. Bunu yapacağına ölse daha iyiydi.   </p>
			<p class="paragraf">Bunu yaptığında çünkü insan, annesi ölü kalır, ama acısı çok fena hortlardı. Annesini mezarında ters döndüren evlat, gelmiş geçmiş bütün kabahatlere mücrim yazılırdı. Böyle söylediğimde, bir süre sessiz kaldı Ses. Sonra en müşfik tonuyla rica etti.  </p>
			<p class="paragraf">“Senin için sakıncası yoksa... bu son söylediklerini... yani, biraz anlatabilir misin?”  </p>
			<p class="paragraf">Aslında anlatamazdım. Anlatmaktan hiç hoşlanmazdım. Ama galiba içimde daha fazla tutmak da istemiyordum ki zaten bir şekilde dışarı bırakmıştım. Çevremde sadece Filiz ile Vedat’ın bildiği bu hikâyeyi, o gün orada, Ses’e de anlattım.   </p>
			<p class="paragraf1">  </p>
			<p class="paragraf">Çok küçük değildim aslında. Çocuk bile değildim. Ama annemin eceliyle buluşmasını izleyecek kadar büyük de değildim. Kimse değildir. Yine de ecel olsa, her şey başka türlü yaşanırdı. Başka türlü ölümler, beraberinde başka türlü yaşamlar getirir çünkü. Ecel olsa üzülürdüm, ağlardım; annemin acısını bir ömür taşır, fakat kabullenmeyi de başarırdım. Ne var ki ecel değildi.   </p>
			<p class="paragraf">Mutlu bir aileydik biz. Yani en azından mutsuz değildik. Öyle trajik üçüncü sayfa hikâyeleri dönmezdi evimizde. Ne bileyim, babam annemi dövmezdi, eve sarhoş gelmezdi, aç uyumazdık filan. Korunaklı, huzurlu bir hayatımız olduğu söylenebilirdi.   </p>
			<p class="paragraf">Hayatta hiçbir şeyin göründüğü gibi olmadığını o aralar öğrendim. Üniversiteye gireceğim seneydi. Harıl harıl sınavlara çalışıyordum. Evde her şey sıradandı, her zamanki gibiydi. Daha doğrusu, ben öyle sanıyordum. Annemin yavaş yavaş içine kapanıp sessizleştiğini, önce birtakım ilaçlar kullanmaya başladığını, sonra bakışlarının donuklaştığını, derken her zamankinden çok uyuyup, her zamankinden az yemeye başladığını filan, her şey olup bittikten sonra, geriye dönük düşününce fark ettim.   </p>
			<p class="paragraf">Annemle babam... Mutlu bir çift sanırdım onları. En azından mutsuz değillerdi. Nasıl bir çift olduklarını da başka bir sürü şey gibi sonradan öğrendim. Annemi tavandan sallanırken gördüğüm odada, babam için yatağın üzerine bırakılmış mektubu okurken mesela. Zavallı annem, cesedini bulanın ben olacağımı hiç düşünmemişti. Zamanlamayı ona göre ayarladığı için, aklına bile getirmemişti. Böyle olsun istemezdi. Ama bizim memlekette kimse dakik, hiçbir iş muntazam değildir. İstediğiniz gibi yaşayamadığınız gibi, gönlünüze göre ölemezsiniz de. Annem için de işler ters gitti.  </p>
			<p class="paragraf">O gün edebiyat dersinden çıkmıştım. Tevfik Fikret’ten şiirler okumuştuk. Son ders coğrafyaydı ama coğrafyacı gelmemişti. Ders boş olunca, okuldan direkt kursa yollanmak yerine, yağmura aldırmayıp önce eve uğramıştım. Fırsat bu fırsat formayı çıkaracak, üstümü değiştirip öyle gidecektim. Gitmedim. Annemin cesedini tavandan indirmek gibi hesapta olmayan işlerle ilgilenmem gerekti.   </p>
			<p class="paragraf">Sonraları anneme, hayattan kaçacak kadar zayıf, beni onsuz bırakmayı göze alacak kadar bencil olduğu için kızdım tabii. Daha başka pek çok şey için de. Ama kimseye, onu yıllar boyu aldatarak canına kıymasıyla sonuçlanacak derin bir depresyona sürükleyen, ölüme yürümesine neden olan babama kızdığım kadar kızmadım. Bu kızgınlıklar filan, hep sonradan olan şeyler tabii. Çünkü annemi tavandan indirdikten sonra, epey bir süre, onun öldüğünü hatırlamadım! Yaa, bazen unutmak için özel derse ihtiyaç duymazsınız.   </p>
			<p class="paragraf">Sonradan öğrendim tabii, bir tür hastalıkmış bu, dissosiyatif amnezi. Beyin, yaşadığı travmayı hasıraltı ederek, sahibini korumayı deniyor. Allah onu başımızdan eksik etmesin. Zaten beyin dediğin, böyle vefakâr çalışmayacaksa hiç çalışmasın daha iyi!  </p>
			<p class="paragraf">Babam eve geldiğinde, annemin cansız bedeni tavandan indirilmiş, yatağın üzerinde yatıyormuş. Ben de salonda, hiçbir şey olmamış gibi televizyon seyrediyormuşum. Annem morga, ben hastaneye gönderilmişiz. Cenaze sırasında ve sonraki birkaç gün boyunca hastanede kalmışım. Hayatımın o birkaç gününü hiç hatırlamıyorum. Bir süreliğine zihnimi terk eden şeyler sonradan geri geldi, ama o birkaç gün hâlâ kayıp. Muhtemelen çok uyutulduğum için. Uyurken hayat ne kolay geçiyor. Rüyalar da olmasa...   </p>
			<p class="paragraf">Eve döndüğümde aklımın bana oynadığı oyunlar yüzünden bambaşka bir gerçeğe inanıyormuşum. Annemin bizi terk ettiğine, bırakıp gittiğine. Bunun bir tür savunma mekanizması olduğunu söyleyen doktorlar, ben hazır olup gerçeğe kendiliğimden uyanana kadar kimsenin dürtmemesini salık vermişler. Böylece çevremdekiler de işgüzarlık edip fikrimi değiştirmeye çalışmamış. Bitmesine birkaç ay kalan okuldan rapor alınmış, sadece sınavlara girip mezun olabilmem için hocalarla anlaşılmış filan. Bütün günü evde geçiriyor; bir yandan elimde test kitaplarıyla, artık kimsenin kazanabileceğime dair en ufak umut taşımadığı üniversite sınavına hazırlanırken, bir yandan da annemden kalan işleri görerek evin küçük hanımı olmaya çalışıyormuşum. İşin tuhafı, annemin bizi terk ettiğinden eminmişim, ama ne olup bittiğini anlamak için çabalamıyor, hiçbir şey sormuyormuşum. Annemin gidişi, sıradan bir durummuş gibi davranıyormuşum.   </p>
			<p class="paragraf">Zihnimin oynadığı oyunlarla kendi kendime şişirdiğim bu balon gerçeklik, babam sevgilisini eve getirdiği gün patlamış. Patladı, daha doğrusu. Hatırlıyorum.  </p>
			<p class="paragraf">Bir gün babam eve sevgilisiyle geldi. Hani işyerinden herhangi bir arkadaşıymış gibi. Salonda, televizyonun karşısındaki üçlü koltukta yan yana oturuyorlardı. Ben de koltuğun arkasına denk düşen bir yerde, holde, ütü yapıyordum. Derken, babamın kadının elini tuttuğunu gördüm. El eleydiler, iki sevgili gibi. Zihnim o anı bugüne dek yaşadığım her şeyden daha berrak kaydetmiş, şimdi bile dünmüşçesine net hatırlıyorum. Parmaklarını Lego parçaları gibi iç içe geçmiş görünce, adeta gözümde şimşekler çaktı. Hani nasıl desem, beynimde bir tıpa yerinden fırladı sanki. Karanlıkta kalmış bir yer şak diye aydınlandı. Bir düğüm çözüldü, ya da ne bileyim işte, belki de iyice sıkıştırılmış bir kayış attı. Yumağından hızla çözülen ip gibi, birdenbire, tak tak, bütün resimler açıldı. Gelecekten değil ama geçmişten haber veren korkunç tarot kartları!   </p>
			<p class="paragraf">Senin annen bir melekti yavrum, babansa iblis!  </p>
			<p class="paragraf">Önce annemi tavanda sallanırken gördüğüm anı hatırladım. Sonra mektubunu, yazdıklarını, her şeyi.   </p>
			<p class="paragraf">Annemin öldüğünü hatırladım. Annemin niye öldüğünü hatırladım. Mektupta yazanları hatırladım.   </p>
			<p class="paragraf1">  </p>
			<p class="alinti">Beni yıllardır aldattığın ve muhtemel daha çok yıllar aldatacağın için değil, buna rağmen gitmeyi beceremediğim için. Onurumu, gururumu kaybettiğim, ben diye biri zaten kalmadığı için. Yaşadığım şey hayat olmadığı gibi, yenisini kuracak gücü ve isteği de bulamadığım için, temelli gidiyorum Ayhan.  </p>
			<p class="paragraf1">  </p>
			<p class="paragraf">Böyle olurmuş. Beyin bazen ancak belli bir süre için erteleyebilirmiş acıyı. Sonra, gizlendiği yerde bekleyen hatıra, bir yolunu bulunca dışarı çıkarmış yine. Sahibine dünyayı dar, hayatı zindan etmeye.   </p>
			<p class="paragraf">Gözlerimden sağanak gibi yaşlar boşandı. Arkaları dönük olduğundan, babamla kadın halimi görmüyorlardı. İçimden korkunç bir acı, öfke, isyan, hepsi aynı anda yükseldi. Bir de müthiş bir intikam hissi. Galiba onların canını yakarsam kendi acım azalır sandım. Hipnotize olmuş gibi, hiçbir şey düşünemeden, üçlü koltuğun arkasına yaklaştım, yaklaştım ve elimdeki ütüyü birbirine kenetlenmiş iki elin üzerine yapıştırdım.   </p>
			<p class="paragraf">Cıssss, kötü çocuk!   </p>
			<p class="paragraf">Ütü etlerinin üzerinde cızırdarken nasıl çığlık attıklarını görmeliydiniz. Çok canları yandı, evet. Elleri resmen pişti. Ama benim acım geçmedi.  </p>
			<p class="paragraf">Sonrası, yine hastaneler... Yanık eller için acil servisler, kavruk ruhlar için terapiler...   </p>
			<p class="paragraf">Geçti ama, düzeldim.   </p>
			<p class="paragraf">Hatta nasıl olduysa, birkaç ay sonra girdiğim üniversite sınavını kazanmayı bile becerdim. Kazandım da denemez aslında. Bir an evvel evden uzaklaşmak için, puanımın yettiği ilk yere, evvelce aklımdan bile geçmeyen bir bölüme kapağı attım. Tatillerde dahi gitmedim eve. Onu, annem diye birinin kalmamasından sorumlu tuttuğum için, babam diye biri yokmuş gibi davrandım. Her ay muntazaman bankaya yatırdığı parayı aldım, o ayrı. İhtiyaçlarımın hepsini onun parasıyla karşıladım. Fakat bir tür devlet bursu gibi baktım ona galiba. Kimden geldiğini düşünmemeye çalıştım.   </p>
			<p class="paragraf">Uzun süre de ilaç kullandım elbet. Ama sonunda geçti, bitti, düzeldim. Düzeldim derken, bir şeyleri çat diye unutup pat diye hatırlayacak yahut onun bunun eline ütü basacak kadar delirmedim bir daha. Ama galiba hiçbir zaman mutlu olacak kadar da iyileşmedim. Hoş, mutluluğun hükümranlığına inanmam. Velhasıl, mutsuzum diye hasta sayılmam.  </p>
			<p class="paragraf">Babam, ben üniversiteye girdikten sonra o kadınla evlendi. Zaten sittin senedir beraberlermiş. Bundan iki sene evvel de ihtiyarlık hastalığından öldü. Öbür tarafa intikal ettiğinde yıllardır görüşmemiştik. Görüşme girişimlerini geri çevirmiştim. Vedat’la en çok bu yüzden kavga ederdik eskiden. O, babamla görüşmenin bana iyi geleceğini düşünüyordu. Oysa bana annemle görüşmek iyi gelirdi, o da mümkün değildi. Şimdi ikisiyle de görüşmem imkânsız. Doğrusu, babamla küs ayrıldığım için pişmanım. Hele ben de kocamı aldatarak asla yapmam dediğim şeyleri yaptıktan; hayatta herkesin her an her şeyi yapabileceğini tecrübeyle sabitleyip, ettiğim bütün büyük sözleri bir bir tattıktan sonra, evet, pişmanım. Tanıdığım en kötü insanın babam olduğunu düşünüp ona dünyadaki herkesten fazla kızarken hayat daha kolaydı. O ölünce kaderini bir miras gibi devralmıştım. Artık hayatta en çok kendime kızgındım. Bir yandan da önleyemediğim sefil bir aşk acısı vardı tabii. Acının suçlulukla birleşerek meydana getirdiği tekinsiz terkip, beni daha da öfkeli biri yapıyor, kendimden tiksinmeme neden oluyordu.  </p>
			<p class="paragraf">Gözyaşlarımı elimin tersiyle sildim ve “İşte böyle” dedim Ses’e. “Kibirden değil yani. Kederden benimkisi.”  </p>
			<p class="paragraf">Derslere başladığımdan beri yaptığım en uzun konuşma bu olmuştu. Sonrasında biraz susmam gerekti. Her şeyi bildiğini sananların hiçbir şey bilmediğine ayıldığı o meşum anı yaşıyor olmalıydı ki Ses de bir süre konuşmadı. Öylece susup, havada uçuşan sözcüklerin dibe çökmesini bekledik. Söylediklerimizi, dinlediklerimizi ve onlarla değişip başkalaşan kendimizi azıcık demledik.  </p>
			<p class="paragraf">Neden sonra, sanki artık hocam, uzmanım, işte eskiden her neyim idiyse onum değil de arkadaşımmış gibi yumuşacık bir perdeden, “Bilmiyordum Feribe” dedi.   </p>
			<p class="paragraf">“İyi ediyordunuz” diye cevap verdim ben de. “Bilmek lanetlenmektir, demiş kıymetli bir abimiz. Hoş, bu tür durumlar için söylememiş ama, bu aralar bende her naneyi kendi hayatıma yontma huyu baş gösterdi. Her nevi tespite sakız mânisi muamelesi çekiyorum. İdare ediverin.”  </p>
			<p class="paragraf">Ses zoraki güldü, aramıza çöken hüzün telvesini halının altına süpürdü.   </p>
			<p class="paragraf">“Üçüncü merhaleyi aşmazsak devam edemeyiz, Feribe” diye bodoslama girdi sonra konuya. “Kendini affetmeden olmaz. Seninki gibi geçmişle ya da artık hayatta olmayan, iletişim kurulamayacak insanlarla bağı olan durumlarda kullandığımız bir yöntem var. Sana onu önereceğim.”  </p>
			<p class="paragraf">“Nedir?”  </p>
			<p class="paragraf">“Bir tür hipnoz gibi düşünebilirsin. Ama daha çok rüya. Kendinle barışabilmen için.”  </p>
			<p class="paragraf">“Bakın, bu tür şeyler, kendinle barışmalar filan hiç bana göre değil. Gülerim ben. Sinirlerim bozulur.”  </p>
			<p class="paragraf">“Peşin hükümlü olma. Ortada gülünç ya da saçma bir durum yok. Sadece rüya görmeni sağlayacağız. Fiziki durumdan ötürü gerçekte dileme imkânı bulamayacağın özürleri dileyebilecek, vedalaşmadıklarınla vedalaşabileceksin. Bir tür helalleşme gibi düşün bunu. Seni rahatlatacak bir son buluşma. Görünüşe bakılırsa, kendini ancak böyle affedebilirsin.”  </p>
			<p class="paragraf">Bahsi geçen buluşmalar, vedalaşmalar, özürler filan, merakımı celp ettiği kadar içimi de ürpertmişti. Yine nasıl bir muammanın ortasına düşeceğime dair bir fikrim yoktu ve mütemadiyen düşmek müthiş yorucuydu.  </p>
			<p class="paragraf">“Ne yapacağız tam olarak?”  </p>
			<p class="paragraf">“Seni Suni Rüya Departmanı’na yönlendireceğim.”  </p>
			<p class="paragraf">“Yalnız o departman ortamlarına hiç girmesek? Yani şarj odasından filan hasbelkader haberim oldu da. Tımarhaneye yollasanız daha iyi...”  </p>
			<p class="paragraf">“Orada sana özel hazırlanmış bir rüya göreceksin. Daha doğrusu, rüyaya girip geçmişe gidecek ve suçluluk duymana neden olan hatıralarla hesabını keseceksin.”  </p>
			<p class="paragraf">Mesele gittikçe fantastikleşiyordu. Kafamın içinde dönmeye başlayan “Angara’nın Bağları”nı susturup sordum:  </p>
			<p class="paragraf">“Anlamadım, zaman makinesi gibi bir şey mi bu?”  </p>
			<p class="paragraf">“Öyle gibi de, değil gibi de. Rüya işte. Zaman ve mekân değiştirmekten çok, zamanın ve mekânın olmadığı bir yere gideceksin. Korkma, tamamen bilimsel bir yöntem. İşe yarayacak, göreceksin.”  </p>
			<p class="paragraf">MİM’e ayak bastığım günden beri, ecdadıma sedef kakmalı madalya kazandırmaya muktedir olan “beterin beteri vardır” sözünü aklımda tutmayı beceremiyor; daima “Bundan kötü ne olabilir ki?” düsturuyla hareket ediyordum. Yine öyle yaptım. İçimden, aman be Feribe, <span class="charoverride4">ne zaman zarhoş oldun da galdıramıyon kolları</span> diye geçirip, gücümü topladım, sırtımı dikleştirdim ve “Peki madem, gidelim bakalım” dedim.   </p>
		</div>
	</body>
</html>
