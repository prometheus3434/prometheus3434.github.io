<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_9">9</h1>

  <p class="block6">Essie, bir kulağını Phoebe'den ayırmayarak, üstünde muhabbetkuşu desenleri olan bembeyaz yatak örtüsünü itinayla katladı. Karmaşık desenlere bakmak, onu yatıştırıyordu. Üretmek - övünmek gibi olmasın ama yaratıcı olmak da — aklını yitirmesine engel oluyor, paniğin beklediği yerlerde dolaşmasına mani oluyordu.</p>

  <p class="block6">İyi iş çıkardığını düşünüyordu. Düğün hediyesi olarak bunu alan gelin; nesilden nesle geçecek, eşi bulunmayan çok özel bir şeye sahip olacaktı.</p>

  <p class="block6">Koyu gümüş rengi kutuyu hazırladı. Bitmiş <span class="text67">bir</span> ürünü bu kadar titizlenerek paketlemek bile onu meşgul edip zihnini yatıştırıyordu.</p>

  <p class="block6">Phoebe evden her çıktığında korkmak, kendi dünyasını nasıl mahvettiyse, ailesıninkini de o hale getirmek istemiyordu. Korkunun aklını ele geçirmesine izin veremezdi. Gayet iyi biliyordu ki, korku sinsice yaklaşır, yavaş yavaş kendine boş bir yer bulur ve oraya yerleşirdi.</p>

  <p class="block6">Önce çarpıntın tutar, markette domateslerin, fasulye ve marulların arasında, fonda ünlü "Moon River" şarkısı çalarken nefesin kesiliverir, çığlık atmak isterdin.</p>

  <p class="block6">Sonra da yarısı dolu alışveriş arabanı orada bırakıp dışarı fırlardın.</p>

  <p class="block6">Bir sonrakinde de, kuru temizlemecide ya da adını bilen veznedarın, sana çocuklarının nasıl olduğunu sorduğu banka şubesinde olabilirdin. Tam o sırada bu korku sinsice sokulur, göğsünün üstüne kaya parçalarını teker teker yığıp seni diri diri gömebilirdi.</p>

  <p class="block6">Kulakların uğuldar, ter dökmeye başlardın.</p>

  <p class="block6">Korkun zihninin tüm boşluklarını kaplar, en sonunda da duvarların dışında kalan her şeyi tamamen ele geçirirdi.</p>

  <p class="block6">Halen terasa ve avluya çıkabiliyordu ama her geçen gün giderek bunu yapmakta zorlanıyordu. Carly olmasaydı, kendini bu kadar zorlamayacaktı. Eninde sonunda o gün de gelecekti ve artık verandada küçük kızıyla oturup birlikte kitap okuyamayacaklardı.</p>

  <p class="block6">Kimse haksız olduğunu iddia edemezdi. Essie, paketin üstüne adının baş harflerinden oluşan oval çıkartmayı yapıştırırken bunları düşünüyordu.</p>

  <p class="block6">Duvarların dışındaki dünyada korkunç şeyler oluyordu. Sokaklarda, kaldırımlarda, markette ve kuru temizlemecide günün her anında dehşet hüküm sürüyordu.</p>

  <p class="block6">Gönlü, ailesini o duvarların içine çekmeyi arzuluyor; içindeki ses onları, her birinin güvende olacağı, sonsuza kadar hiçbirinin başına kötü şeylerin gelmeyeceği bir yerde tutabilmeyi arzu ediyordu.</p>

  <p class="block6">Çok iyi biliyordu ki, bu ses gitgide yaklaşmakta olan hastalığının fısıltılarıydı.</p>

  <p class="block6">Örtünün kullanımıyla ilgili ayrıntıları yazdığı kartı iliştirip parlak gümüş kutunun kapağını kapattı.</p>

  <p class="block6">Kutuyu paket kağıdına sardığı sırada biraz daha sakinleşmişti. İkide bir gözü pencereye takılıyor, dışarıda görmekten korktuğu şeyin orada olup olmadığını kontrol ediyordu. Neyse ki yağmur yağıyordu, içeride kendini rahat ve sıcacık hissettiği, evde kalmanın daha <span class="text83">doğru olduğu yağmurlu</span> günleri seviyordu. Böyle günler onun için, aynı gümüş kutudaki muhabbet kuşları gibi birbirlerine sokuldukları günleri ifade ediyordu.. Hediye kutusunu koruyucu köpükle kaplı pakete koyup bantladı. Paketin üstüne adresi yazarken bir yandan da mırıldanıyordu.</p>

  <p class="block6">Elinde paketle odadan çıktı ve Phoebe'nin odasının önünde durup, yavrusunun mışıl mışıl uyuduğunu görünce gülümsedi. Kızının iyileşmek için uykuya, dinlenmeye ve sessizliğe ihtiyacı vardı. Uyandığında odasına çayla birlikte yiyecek bir şeyler götürüp yanında oturmaya karar verdi, aynen uzun yıllar önce üşütüp hastalandığında yaptığı gibi.</p>

  <p class="block6">Kapı çaldığında, elinde kutuyla merdivenlerden iniyordu. Şok aniden geldi, onu hızla yere doğru çekti, bacakları büküldü, kalbi çarparak basamaklara oturdu. Kucağındaki kutuya sarılarak korunmaya çabaladı.</p>

  <p class="block6">Bu ani ve kontrol dışı gelen dehşet anında, her an paketin üstüne kapanıp ağlayabilirdi.</p>

  <p class="block6">Kapı kilitliydi ve o istediği sürece de kilitli kalabilirdi. Hiç kimse eve giremez, evden çıkamazdı. Bütün güzel kuşlar gümüş kutunun içindeydi.</p>

  <p class="block6">Bu ani bastıran boğucu korkuyu, yanağında yeni açılmış bir yara gibi zonklayan beyaz lekeyi, <span class="text83">kime,</span> <i class="calibre3">nasıl</i> açıklayabilirdi? Kapıyı açmazsa zil yine çalacaktı, bak işte yine çalıyordu. Phoebe uyanacaktı, kızının uyumaya ihtiyacı vardı.</p>

  <p class="block6">Kendisi kaçıp saklanırsa bebeğini kim koruyacaktı?</p>

  <p class="block6">Öyleyse basamaklarda çömelip kalmamalıydı. Kaçıp gidemese bile, kapıyı açmaktan korkmamalıydı.</p>

  <p class="block6">Kutuyu yüzüne siper ederek, zorla ayağa kalktı. Kapının önünde Duncan'ı gördüğünde duyduğu rahatlamayla sersemleyip, kendini biraz da mahcup hissetti.</p>

  <p class="block6">Bir an durup soluklanırken, ne iyi çocuk, diye düşündü. Bu güçlü ve iyi yürekli genç adam, yaralı yavrusunu yatağa taşımıştı.</p>

  <p class="block6">Korkacak bir şey yoktu.</p>

  <p class="block6">Kutuyu tek eliyle kavrayıp kapıyı açtı. Gülümseyerek, "DuncanI Ne iyi ettin de geldin. Şu haline bak, bu yağmurda şemsiyesiz çıkmışsın. İçeri gel hadi," dedi.</p>

  <p class="block6">"Şunu alayım elinizden."</p>

  <p class="block6">"Yok, böyle iyi. Şuraya koyacaktım zaten." Ellerinin titremesini görmediğini umarak, dönüp kutuyu yerine koydu. "Birazdan gelip alacaklar. Kahve alır mısın?"</p>

  <p class="block6">"Zahmet etmeyin. Durun bakayım." Essie'nin ellerini tuttu, demek anlamıştı. "İyi misiniz siz?"</p>

  <p class="block6">"Biraz gerginim, o kadar. Saçma bir şey işte."</p>

  <p class="block6">"Olanlardan sonra hiç de saçma değil bence. Benim de heyheylerim üstümde." Yok, hayır, diye düşündü Essie, Öyle değildir. O, seslerden, gölgelerden şoka girecek gibi görünmüyor. Yine de aksini söylemesi çok hoştu. "Böyle konuştuğumu</p>

  <p class="block6">Phoebe duymasın ama güçlü bir erkeğin evde olması sinirlerimi yatıştırıyor."</p>

  <p class="block6">Duncan "Evde başka biri mi var?" diye sorunca gülmeye başladı. "Benden <span class="text68">sır çıkmaz. Sadece hastamız nasıl diye</span> bakmak için uğramıştım."</p>

  <p class="block6">"Huzursuz bir gece geçirdi." Essie onun koluna girip salona doğru ilerledi. "Ama şimdi uyuyor. Oturup bana arkadaşlık eder misin? Ava çiçekçiye gitti. İhtiyaç olduğunda haftada iki-üç gün orada çalışıyor. Gelinim de daha sonra uğrayacak. Kendisi özel hemşire. Dün Phoebe'yi görmeye geldi, bugün de Carter'la birlikte gelecekler. Niye bu kadar çok konuşuyorum dersin?"</p>

  <p class="block6">"Çok mu?"</p>

  <p class="block6">"Duncan, dünkü davranışımdan dolayı utanç içindeyim." "Hiç gerek yok. Şoktaydınız."</p>

  <p class="block6">"Üstesinden gelemedim."</p>

  <p class="block6">"Essie, kendinize biraz zaman vermelisiniz." Bunu daha önce akıl edememiş gibi şaşkın bir ifadeyle baktı. "Bugün neler yapacaksınız?"</p>

  <p class="block6">"Phoebe'ye tepsilerle yemek taşıyacağım; tabii o bıkıp tepsileri kafama fırlatmazsa. Bu arada bir projemi tamamladım ve gereksiz beş-altı liste hazırladım."</p>

  <p class="block6">Kadının söyledikleri arasında en çok <i class="calibre3">proje</i> kelimesi dikkatini çekmişti. Duncan bacaklarını uzatıp samimi bir sohbete hazırlandı. "Proje konusu nedir?"</p>

  <p class="block6">"Şey, ben elişi yapıyorum." Essie antrede postalanmayı bekleyen paketi işaret etti. "Dün gece bir yatak örtüsü tamamladım. Düğün hediyesi olacakmış."</p>

  <p class="block6">"Kim evleniyor?"</p>

  <p class="block6">"Kızın vaftiz annesi benim müşterim. İşlerimin bir kısmını elden satıyorum, İnternetten de sipariş alıyorum."</p>

  <p class="block6">"Şaka yapmıyorsunuz değil mi?" Bu girişimci proje ilgisini arttırmıştı. "Yani evde üretim sektörüne girmişsiniz?"</p>

  <p class="block6">"Aslında daha çok bir oturma odası hobisi diyebiliriz," dedi gülerek. "Hobi olarak yaptığım şeyleri paraya dönüştürüyorum, hem de cep harçlığım çıkıyor."</p>

  <p class="block6">Duncan oturduğu yerden kafasında hesap, kitap yapıyordu: El yapımı. Kişiye özel. Türünün tek örneği. "Ne tür el işleri yapıyorsunuz?"</p>

  <p class="block6">"Tığ işi yapıyorum. Annemden öğrendim, ona da annesi öğretmiş. Phoebe'ye de Öğretmek istedim ama o uzun süre yerinden kalkmadan oturabilecek biri değil. Fakat Carly de elini bu işe bulaştırdı."</p>

  <p class="block6">Duncan odayı incelerken, göz alıcı pembe güllerle bezenmiş masmavi bir koltuk örtüsü gözüne çarptı. Yerinden kalkıp koltuğa yaklaştı, örtünün bir ucunu kaldırıp incelemeye başladı.</p>

  <p class="block6">Ah, tabii şu içinden çıkılması güç, benzersiz işçiliği de unutmamak lazım. "Bunu siz mi yaptınız?"</p>

  <p class="block8">"Evet."</p>

  <p class="block6">"Güzel. Gerçekten çok güzel, öyle ki, sessiz geceler boyu onu işleyip duran bir büyükanneden size yadigar kalmış gibi bir havası var."</p>

  <p class="block6">Essie'nin yüzü duyduğu memnuniyetle ışıldadı. "Tanrım, bu duyduğum en güzel iltifat."</p>

  <p class="block6">"Peki, ne bileyim, modellerden bakarak, ya da sipariş üzerine daha özel parçalar hazırlıyor musunuz?"</p>

  <p class="block6">"Duruma göre değişiyor. Size bir fincan kahve getireyim mı?" "Birazdan kalkacağım. Şeyi düşündünüz mü... Ah, selam."</p>

  <p class="block6">Duncan'ın yüzünün aydınlandığını görünce, Essie, arkasını dönmeden Phoebe'nin kapıda durduğunu anlayıp dudaklarını büzdü.</p>

  <p class="block6">"Bak şimdi, niçin kendi kendine iniyorsun aşağıya?" Essie, kızını adamakıllı azarlayarak yanına koştu. "İstediğin bir şey olunca, başucuna koyduğum zile basmanı söylemedim mi ben?"</p>

  <p class="block6">"O yataktan çıkmak zorundaydım. Kuzen Bess gibi bütün gün yatağa bağlanıp kalmak istemiyorum."</p>

  <p class="block6">Duncan, Essie'nin gözlerinde, kızının yaptıklarını onaylamayan bir annenin bakışlarını görür gibi oldu. Dönüp "Onun kusuruna bakma Duncan. Keyifsizken şımarık bir kız gibi davranıyor. Ben gidip kahveleri yapayım," dedi.</p>

  <p class="block6">"Anne." Phoebe, Essie'nin koluna dokundu. "Özür dilerim. Sana öyle çıkışmak istememiştim."</p>

  <p class="block6">"Yaralısın diye sesimi çıkartmıyorum. Sen biraz Duncan'la sohbet et. Bu yağmurda sırf senin nasıl olduğunu görmek için çıkıp gelmiş."</p>

  <p class="block6">Annesi odadan çıkarken Phoebe Duncan'a bakıp kaşlarını çattı. "Evet, dünden daha kötü göründüğümü biliyorum."</p>

  <p class="block6">"O zaman, benim bir şey söylememe gerek yok. Bugün daha mı kötü hissediyorsun?"</p>

  <p class="block6">"Bazı yerlerim daha kötü. Sinirlerim dahil." Antreye doğru bakıp iç geçirdi. "Bu kadar üstüme düşülmesi beni asabi yapıyor."</p>

  <p class="block6">"Peki, o zaman kendimi tutmaya çalışacağım. Şunları da geri götüreyim bari." Getirdiği alışveriş poşetini eline aldı. "Çünkü şu anki durumuna çok uyuyor - hem yatmak istemiyorsun, hem de yaygaradan rahatsız oluyorsun. Sanırım hediye getirmek de bir tür yaygara sayılır."</p>

  <p class="block6">"Hediyesine göre değişir. Of, Duncan otursana. Bu ruh haliyle kendi kendimi sinir edip duruyorum."</p>

  <p class="block6">"Gerçekten gitmem lazım. Yapacak işlerim var." Poşeti havaya kaldırıp salladı. "İstiyor musun?"</p>

  <p class="block6">"İçinde ne olduğunu bilmiyorum ki, ne diyeyim?" Topallayarak yanına gitti ve poşete göz attı. "Film mi aldın, aman Tanrım, yirmi - yirmi beş tane DVD var burada."</p>

  <p class="block6">"Yatağa düştüğüm <span class="text98">zamanlarda</span> ya kitap okurum ya da film seyrederim. Bu haşat kollarla kitap okuman zor olur diye düşünüp film almaya karar verdim. Çoğu romantik komedi. <span class="text130">Acemi</span> <span class="text130">Üçlü'yü</span> alacaktım ama boşuna almış olacağımı düşündüm."</p>

  <p class="block6">"Doğru tahmin etmişsin."</p>

  <p class="block6">"Bu türden hoşlanır mısın bilemiyorum, belki de daha ağırlarını ya da aksiyon filmlerini falan seviyorsundur ama ev halkı dört kadından ibaret olunca en iyisi budur diye düşündüm."</p>

  <p class="block6">"Romantik filmleri severim, diğer türleri de severim aslında," <span class="text98">Meraklanıp</span> poşeti karıştırmaya <span class="text98">başladı.</span> <span class="text144">"Cazcı</span> <span class="text144">Kardeşler ne</span> zamandan beri romantik komedi oldu?"</p>

  <p class="block6">"Olmadı ama benim sevdiğim bir film. Aslında bir tek onu kendim seçtim. Gerisiyle mağazadaki satıcı kız, Marcie, ilgilendi. Annesi sert bir kadın değilse, Carly yaşındakiler de seyredebilirler, dedi. Sert kelimesini o söylemedi, benden çıktı." Phoebe gözlerini kısmış ona bakıyordu.</p>

  <p class="block6">"Sen de, Marcie de çok düşüncelisiniz. Can sıkıntısından patlamak üzereydim, sıkıntım geçince seni hatırlayacağım."</p>

  <p class="block6">"Niyetim de buydu zaten. Şimdi gitmeliyim. Annene iyi dileklerimi iletirsin." Genç kadını alnından öptü. <span class="text143">"Caza</span> <span class="text83">Kardeşlerdi seyret</span> ve sabah beni ara."</p>

  <p class="block6">"Eğer seni kapıya kadar geçirmezsem, anneme yalan söyleyip geçirdiğimi söylemek zorunda kalacağım." Poşeti yere bırakıp onunla birlikte odadan çıktı. "Filmler için çok teşekkür ederim, yaptığın - ve de yapmadığın - her şey için sana çok şey borçluyum. Dağınık saçlarım ve kötü huylarım için yaptığın yorumlar da buna dahil."</p>

  <p class="block6">"İyi. O halde, kendini iyi hissettiğinde benimle bir akşam yemeği daha yiyerek borcunu ödersin."</p>

  <p class="block6">"Filmleri rüşvet olarak mı veriyorsun?"</p>

  <p class="block6">"Ne sandın? Ama bence saçın ve ruh halinle ilgili nazik sözlerim zaten notumu yükselmiştir." Phoebe'nin gülümsediğini görüp sevinen Duncan, eğilip dudaklarına bir öpücük kondurdu. "Görüşürüz."</p>

  <p class="block6">Kapıyı açtığı sırada, merdivenlerden koşarak çıkan bir kadınla karşılaştı. "Merhaba," dedi.</p>

  <p class="block6">"Size de merhaba. Teğmenim."</p>

  <p class="block6">"Ben Dedektif Liz Alberta. Siz de Duncan Swift olmalısınız."</p>

  <p class="block6">"Ah, evet, telefonda konuşmuştuk." Elini uzattı. "Memnun oldum, ben size engel olmayayım. Sonra konuşuruz, Phoebe."</p>

  <p class="block6">Liz dönüp, yağmurun altında hızla uzaklaşan adamı inceledi. Sonra şemsiyesini indirdi ve kaşlarını kaldırarak Phoebe'ya baktı. "Çok hoş."</p>

  <p class="block6">Kadının ses tonu ve ifadesinden, çıkıştaki manzarayı kastettiğini düşündü. "Evet, gerçekten öyle. Islanmayın, içeri girin."</p>

  <p class="block6">"Teşekkürler. Bugün sizi ayakta göreceğimi ummuyordum."</p>

  <p class="block6">"Yakında işe başlamazsam, keçileri kaçıracağım." Şemsiyesini elinden alıp porselen şemsiyeliğe koydu.</p>

  <p class="block6">"Huysuz bir hastayız galiba?"</p>

  <p class="block6">"Hem de nasıl. Olayla ilgili konuşmak için mi geldiniz?" "Dayanabilecek misiniz?"</p>

  <p class="block6">"Dayanırım." Salona doğru yürüdüler. "Bilmem gereken bir şey var mı?" "Silahınıza ulaşamadık ama size bunu getirdim." Çantasından bir delil torbası çıkardı. İçinde Phoebe'nin polis rozeti vardı. "Merdivenlerin altında bulundu, saldırgan oraya fırlatmış olmalı. Sadece sizin parmak izinize rastladık."</p>

  <p class="block6">"Eldiven giymişti," diye mırıldandı Phoebe. "Evet, söylemiştiniz."</p>

  <p class="block6">Rozeti eteğinin kemerine asılıydı. Adam eteğini parçalamış, kalan kumaş parçasının altından elini sokup... Başım iki yana salladı. O anlara geri dönmenin lüzumu yoktu. "Pardon. Lütfen oturun."</p>

  <p class="block6">"Omzunuz nasıl?"</p>

  <p class="block6">"Daha da kötü olabilirdi. Kendimi böyle teskin ediyorum. Her şey daha kötü olabilirdi."</p>

  <p class="block6">"Teğmenim - "</p>

  <p class="block6">"Phoebe de lütfen. Bu resmi bir görev ama şu anda merkezde değiliz."</p>

  <p class="block6">"Tamam, Phoebe. Sen de çok iyi bilirsin ki bazen duygusal yaralar, fiziksel olanlardan daha geç iyileşir."</p>

  <p class="block6">Bilmekle yaşamak bambaşka şeylerdi. "Toparlanmaya çalışıyorum." "Çok iyi."</p>

  <p class="block6">"Bana tuzak kurdu. Arnie Meeks beni kurduğu tuzağa düşürdü."</p>

  <p class="block6">Liz tam karşılık verecekken, Essie servis arabasıyla içeri girdi. "Ah, pardon. Bir misafirin daha olduğunu bilmiyordum. Duncan nerede?"</p>

  <p class="block6">"Gitmesi gerekiyormuş. Anne, bu Dedektif Alberta. Annem, Essie MacNamara.1' "Kızım yaralandığında onunla siz ilgilendiniz. Çok teşekkür ederim."</p>

  <p class="block6">"Rica ederim. <span class="text98">Tanıştığımıza</span> memnun oldum, Bayan MacNamara."</p>

  <p class="block6">"Kahveyle kek alırsınız, değil mi?" Fincanlarla tabakları masaya koydu. "Benim mutfakta biraz işim var da." Çaydanlık, şekerlik ve sütlüğün durduğu tepsiyi alıp kapıya yöneldi. "Başka bir isteğiniz olursa söyleyin."</p>

  <p class="block6">"Sağ ol, anne."</p>

  <p class="block6">"Dedektif Alberta, bir mahsuru yoksa servisi siz yapar mısınız?"</p>

  <p class="block6">"Elbette." Liz çaydanlığı alıp fincanları doldurdu. Essie odadan çıkarken arkasından baktı. "Bu tür servis arabaları sadece filmlerde, bir de lüks otellerde olur sanırdım."</p>

  <p class="block6">"Bazen biz de kendimizi oralardaymış gibi hissediyoruz. Soruşturmanın tüm hızıyla devam ettiğini söyleyeceksin biliyorum ama hâlâ Memur Meeks'le ilgili elle tutulur bir delilin yok."</p>

  <p class="block6">"Öyle söyleyecektim, ve haklısın, yeni bir şey yok. Onunla konuştum. Olay anında binadaymış. Akıllı herif, inkar etmedi bile. O sırada dolabından bir şeyler aldığını iddia ediyor."</p>

  <p class="block6">"Liz, adam intikam almak istedi."</p>

  <p class="block6">Annesinin daha önce yaptığı gibi, Phoebe de camdan dışarıya baktı ama yağmur onu rahatlatacağı yerde, aksine tuzağa düşmüş gibi hissetmesine sebep oldu. Bir şeyler yapmam gerekirken kapana kısılıp kalmış gibiydi.</p>

  <p class="block6">"Birkaç polisle daha sorun yaşamıştım, öylesine işte. Ama son zamanlarda hiç kimseyle bu kadar takışmamıştık. Yaptıklarını yüzüne vurdum, görevden uzaklaştirdim, üstüne üstlük bir de ona psikologa görünmesini tavsiye ettim. O anda, oracıkta canıma okuyacaktı. Aslında silah çekmeyi bile düşünmüştür, hem davranışlarından hem de gözlerinden anlaşılıyordu. Sykes de aynı şeyi düşünmüş olacak ki, engel olmak için odaya daldı."</p>

  <p class="block6">"Evet, Dedektif Sykes'la görüştüm. O gün, Meeks'in sorun çıkaracağını o da hissetmiş. "Hissetmiş" kelimesi hafif kalır. Ama saldırganın o olduğuna dair elimizde somut bir şey yok. Binada olduğu doğru, sana garezi var, o da tamam. Avukatını çağırmış, babasını da arkasına almış. Bana biraz daha bilgi verebilsen, hatırlayabildiğin küçücük bir ayrıntı bile işime yarar."</p>

  <p class="block6">"Bildiğim her şeyi anlattım."</p>

  <p class="block6">"Tekrar gözden geçirelim istersen. Olay sabahı evden çıkmanla başlayalım."</p>

  <p class="block6">Phoebe, işlerin nasıl yürüdüğünü biliyordu. Hikâyenin her tekrar edilişinde yeni bir ayrıntı daha eklenirdi, her ayrıntı da soruşturmanın yönünü değiştirirdi.</p>

  <p class="block6">Arabası tamirde olduğundan otobüse binmek için evden çıkışını anlatarak başladı. Ava'nın bahçede çalışırken dinlediği müzik çalarını ödünç almıştı, böylelikle kendini, otobüsle gitmenin belki de araba kullanmaktan daha uygun, hem de daha rahat olacağına inandırmıştı.</p>

  <p class="block6">Önce yolunu değiştirip kahve almaya uğramıştı.</p>

  <p class="block6">"Dikkatini çeken herhangi bir şey ya da biri oldu mu? Takip edildiğin gibi bir hisse kapıldın mı?"</p>

  <p class="block6">"Hayır. Takip edildim mi bilemiyorum. Aklımda yoktu zaten, bir şey de hissetmedim. Doğruca ofise çıkıp, dosyalara gömüldüm."</p>

  <p class="block6">Anlatmaya devam etti, konuştuğu memurlarla dedektiflerden, onların davranışlarından bahsetti. Her zamanki rutin işlerdi. Sıradan bir pazartesi sabahı daha.</p>

  <p class="block6">"Yüzbaşıyla konuştuktan sonra aşağıya iniyordum." "Hep merdivenden iniyordun, öyle mi?"</p>

  <p class="block6">"Evet. Alışkanlık işte."</p>

  <p class="block6">"Hiç durup biriyle konuştun mu?"</p>

  <p class="block6">"Hayır... Evet. Asistanıma uğrayıp toplantıya indiğimi söyledim. Bir dakika lütfen." Kahvesini bırakıp arkasına yaslandı ve gözlerini kapadı. Ekip odasının karşısındaki ofisten hızla çıkışını gözünün önüne getirdi.</p>

  <p class="block6">"Orada biraz oyalandım, asistanım önemsiz bir iki şey sordu. Acelem olduğunu biliyordu. O anda bir şey düşünemedim, sadece geç kalıyorum diye huzursuz oldum. Zaten o da biliyordu yetişmem gerektiğini - bilmesi gerekiyordu."</p>

  <p class="block6">"Asistanının adı nedir?" Not almak için defterini çıkardı.</p>

  <p class="block6">"Annie Utz. Birkaç aydır benimle çalışıyor. Beni oradaoyaladı." Tekrar gözlerini kapatıp o anı hatırlamaya çalıştı. "Oyalıyordu sanırım, birkaç dakika öyle geçti. Sonra da her zaman aşağıya merdivenlerden inmemle ilgili laflar etti."</p>

  <p class="block6">Phoebe gözlerini açtı, dehşete düşmüş bir ifadeyle bakıyordu. "Ona telsiz ya da telefonla sinyal veriyordu. Kaltak, yola çıktığımı haber veriyordu adama."</p>

  <p class="block6">"Sence Arnie Meeks'le aralarında bir ilişki olabilir mi?"</p>

  <p class="block6">"Hayır. Kız daha çok yeni, birkaç ay önce geldi buraya. Açıkgöz, samimi ve halen bekâr. Biraz cilveli bir tip ama aşırıya kaçmıyor. Dün biraz tedirgindi. Acelem olduğu için pek dikkat etmedim. Şu dakikaya kadar da o konuşmayı düşünmemiştim."</p>

  <p class="block6">"Bu kızla konuşacağım."</p>

  <p class="block6">"Hayır, olmaz, birlikte konuşalım. Ben de seninle geliyorum."</p>

  <p class="block6">"Teğmenim. Phoebe, -" : "Kendini benim yerime koy."</p>

  <p class="block6">Liz derin bir nefes aldı. "Giyinmene yardım etmemi ister misin?"</p>

  <p class="block6">Essie öfkeyle odaya daldığında, Phoebe kan ter içinde söylene söylene gömleğini giymeye çalışıyordu. "Sen şimdi ne yaptığını sanıyorsun?"</p>

  <p class="block6">"Bu lanet gömleği giymeye çalışıyorum. Dedektif Alberta'yla gitmem gerekiyor."</p>

  <p class="block6">"Yataktan başka hiçbir yere gitmiyorsun, Phoebe Katilerine MacNamara." "Bir saat içinde dönmüş olurum."</p>

  <p class="block6">"Phoebe, beni o inatçı kafanı yatağa zorla sokmaya mecbur etme."</p>

  <p class="block6">"Allah aşkına, yapma anne." Çırpınmaktan ağrıyan kolunu aşağı indirdi. "Şu aptal düğmeleri iliklememe yardım et, lütfen."</p>

  <p class="block6">"Hayır. Hiçbir yere gitmiyorsun dedim."</p>

  <p class="block6">"Ben de gidiyorum dedim. Davamla ilgili bir gelişme var, ben de - " "Senin ne davan olacak, sen benim evladımsın."</p>

  <p class="block6">Phoebe nefes nefese, acıyan kolunu yukarı büktü. Öfke ve sıkıntı içindeyken bile annesinin gözlerindeki paniği görebiliyordu. "Anne... Tamam, haydi biraz sakinleşelim."</p>

  <p class="block6">"O zavallı sırtını yatağa koymadan sakinleşemem." Telaş içinde Phoebe'nin geceliğini alıp getirdi. "Hemen şimdi. Asla-"</p>

  <p class="block6">"Anne, beni dinler misin? Kolum daha iyi, ötekiler de dışarı çıkınca iyileşir, içeride kalmanın nasıl bir şey olduğunu ikimiz de biliyoruz. Onun için, bana bunları yapandan hesap sorulmadıkça iyileşmem mümkün değil. Sen de bunu anla lütfen."</p>

  <p class="block6">"Ona hesap soracak başkaları da vardır."</p>

  <p class="block6">"Ne hissettiğini biliyorum. Çok normal. Ama ben de <i class="calibre3">böyle</i> hissediyorum işte, anlamaya çalış. Buna mecburum. Korku içinde yaşayamam anne, yapamam."</p>

  <p class="block6">"Bunu yapmanı istemiyorum zaten, istediğim bu değil."</p>

  <p class="block6">"Ama korkuyorum. Gözümü kapar kapamaz, o merdivenlerde buluyorum kendimi."</p>

  <p class="block6">"Ah, hayatım." Essie, kızının yanma koşup yanaklarını okşarken gözyaşlarına boğuldu.</p>

  <p class="block6">"Bunu yapmazsam, bir yanım korku içinde yaşamaya devam edecek ve kendimi hep orada kapana kısılmış bulacağım. Gömleği giymeme yardım et, lütfen."</p>

  <p class="block6">Yaşlı gözlerle kızının yüzünü inceleyen Essie, ona dikkatle bakıp "Benimle aynı kaderi paylaşmanı istemiyorum. Korkularla yaşamanı istemiyorum."</p>

  <p class="block8">"Biliyorum."</p>

  <p class="block6">Essie, gözlerini ondan ayırmadan düğmelerini ilikledi. "Oraya kadar gitmek zorunda mısın?"</p>

  <p class="block6">"Sanırım gitmeliyim. Üzgünüm."</p>

  <p class="block6">"Phoebe." Essie, Phoebe'nin kolunu tekrar yavaşça askıya yerleştirdi. Sonra da parmak uçlarını saçlarında dolaştırdı. "Döner dönmez, derhal yatağa giriyorsun."</p>

  <p class="block6">"Başüstüne, hanımefendi."</p>

  <p class="block6">"Akşam yemeğinde de ne getirirsem hepsini yiyeceksin."</p>

  <p class="block6">"Silip süpüreceğim." Phoebe, annesini, yanağındaki makyajla kapatılmış beyaz lekenin üstünden öptü. "Teşekkürler."</p>

  <p class="block6">İki kadın birlikte salona döndüklerinde Liz onlara bakıp "Şey... Asistanın sabah arayıp hasta olduğunu söylemiş. Evinin adresini aldım," dedi.</p>

  <p class="block6">"Oraya gidelim o zaman."</p>

  <p class="block6">"Dedektif? Onun amiriniz olması umurumda değil, lütfen küçük kızıma göz kulak olun ve eve dönene kadar yanından ayrılmayın."</p>

  <p class="block6">"Merak etmeyin, Bayan MacNamara. Kahve için teşekkürler." Dışarı çıkınca şemsiyesini açıp Phoebe'ye döndü. "Amirim olman umurumda değil, ne dersem yapacaksın."</p>

  <p class="block6">"Samimi, işveli ve becerikli. Annemi böyle tanımlıyorum. Yirmili yaşlarda gibi anlayacağın. Polislerin arasında olmak hoşuna gidiyor bence - koşuşturmalı işlere bayılıyor. Teşekkürler," dîye ekledi. Liz ona arabanın kapısını açarken, "Çok mu kötü görünüyorum?" diye sordu.</p>

  <p class="block6">"Küçük çocukları korkutacak kadar değil."</p>

  <p class="block6">"İlk önce beni görmesini istiyorum, içimden bir ses, adamın bana saldıracağını Annie'ye söylemediğini fısıldıyor. Belki beni korkutacağım ya da sadece bir şey rica edeceğini söylemiş olabilir." Yağmura rağmen, Phoebe güneş gözlüğünü taktı. "Bana zarar vereceğini bilseydi, bu işe bulaşmazdı gibi geliyor. Hemen ertesi gün de hastalanıyor. Büyük ihtimalle korkmuştur ve kendini suçluyordur, bir yandan da neler olduğunu da merak ediyordur. Böyle durumlarda merkezde çeşit çeşit söylenti çıkar, onları da duymuştur. Şimdi beni görünce eli ayağına dolanacak."</p>

  <p class="block6">Annie onlara kapıyı açtığında hasta görünüyordu. Şeker pembesi pijamalarının aksine, yüzü solgun ve bitkindi. Phoebe'yi karşısında görünce gözleri yuvalarından fırlayacak gibi oldu. Geriye çekilirken sendeledi ye kekeleyerek Phoebe'nin adını söyledi.</p>

  <p class="block6">"Annie Utz? Ben Dedektif Alberta. İçeri girebilir miyiz?" "Şey...ben-"</p>

  <p class="block6">Liz teşekkür edip, Phoebe'nin önden girmesi için kapıyı ardına kadar açtı. Arka taraftan, televizyonda Jasmine adında biri için tartışan iki adamın sesi geliyordu.</p>

  <p class="block6">"Teğmenim otursa iyi olur. Çok kötü yaralandı." "Ben... Ben üşütmüşüm. Bulaşıcı olabilir."</p>

  <p class="block6">"Önemli değil. Teğmen MacNamara'ya olanları duydun, değil mi?"</p>

  <p class="block6">"Evet, yani sanırım duydum. Teğmenim, çok üzgünüm. Evde kalıp dinlenmeniz gerekmiyor mu?"</p>

  <p class="block6">"Annie... Şunu kapatalım mı?" Liz cevabı beklemeden uzaktan kumandayı ahp, tehditler savurarak konuşan zavallı tombul sarışının sesini kesti. "Teğmene olanları araştırıyoruz. Saldırıya uğramadan <span class="text83">önce onunla en son konuşan sendin."</span></p>

  <p class="block6">"Ben... Bilmiyorum."</p>

  <p class="block6">"Aşağıya inmeden önce sana uğradığını bilmiyorsun, Öyle mi?"</p>

  <p class="block6">"Yani, evet, uğradı tabii. Toplantıya indiğinizi söylemiştiniz." Phoebe'ye doğru dönüp, sağlam olan omzunun olduğu tarata bakarak konuştu.</p>

  <p class="block6">"Bu olduğu sırada saat kaçtı?"</p>

  <p class="block6">"Saat ona geliyordu. On olmasına birkaç dakika vardı." "Teğmenin merdivenlerden ineceğini biliyor muydun?"</p>

  <p class="block6">"Onun asansöre binmediğini herkes bilir." Pijamasının kalpli düğmesini çekiştirdi. "Gerçekten iyi hissetmiyorum. Kusura bakmayın."</p>

  <p class="block6">"Teğmen MacNamara da çok iyi durumda değil, öyle değil mi Teğmenim?" "Aynen öyle." Binaya girerken gözlüğünü çıkarıp çantasına koymuştu.</p>

  <p class="block6">Morarmış gözler, sıyrıklar ve bandajlarla korkunç göründüğünü biliyordu. Aynı zamanda sessiz kalarak Annie'yi ona bakmaya zorladığını da çok iyi biliyordu. "Elle- rimi arkadan kelepçelediği için, beni ittiğinde dengemi sağlayamadım ve düştüm."</p>

  <p class="block6">Phoebe, gözlerini Annie'nin ağlamaklı gözlerine dikerek ellerini kaldırdı ve sargılı bileklerini gösterdi. "Ağzımı bantladıktan sonra, başıma bir torba geçirdi." Alnına düşen saçları geriye itince, mosmor çürükler iyice ortaya çıktı. "Ama daha önce suratımı duvara yapıştırdı."</p>

  <p class="block6">Annie'nin gözyaşları, solgun yanaklarından süzülüyordu. "Ben... Ben kötü bir kaza geçirdiğinizi duydum. Merdivenlerden düşmüş, dediler."</p>

  <p class="block6">Liz, "Yüzüne yumruk yemesi kaza mıydı sence?" diye ısrarla sordu. "Ya ellerini kelepçelemesi, o da mı kazaydı?" Phoebe'nin kolunu havaya kaldırıp bileklerini işaret etti. "Giysileri parçalanıp yarı çıplak sürünerek yardım istemesi de kazayla oldu, öyle mi?"</p>

  <p class="block6">"Bütün bunlar, hepsi çok fazla. Çok özür dilerim, hiç iyi değilim. Artık gidebilir misiniz?"</p>

  <p class="block6">"Benimle konuşmak istediğini sana söyledi mi, Annie?" Phoebe sakin ve alçak sesle konuşuyordu. "Benimle Özel olarak konuşacağını söylemiştir belki de. <i class="calibre3">Yi</i> da ona insafsız davrandığım için biraz gözümü korkutmak istediğini, ne dersin? Öyle dedi, değil mi? Peki, ben aşağıya inerken ona haber vermeni istemişti, o sırada bunlardan da bahsetti mi?"</p>

  <p class="block6">"Neden söz ettiğinizi bilmiyorum. Ben hiçbir şey yapmadım. Düştüyseniz -" "Düşmedim. Bana bak, Annie!" Kelimeler ağzından öyle sert çıktı ki Annie yerinden sıçradı ve ardından omuzları çöktü. "Düşmediğimi sen de biliyorsun. Bu yüzden de işte böyle fenalaşıp korktun, kendini bunun bir kaza olduğuna inandırmaya çalışıyorsun. Sana, kaza olduğunu ve benim de kendimi kurtarmak için "saldırıya uğradım" diye yalan uydurduğumu söyledi, değil mi? Saldırıyı tamamen uydurdum çünkü düştüğümü duyunca alay ederler diye çekindim, ha?"</p>

  <p class="block6">"Memur Arnold Meeks'le ne kadar zamandır birlikteydiniz, Annie?"</p>

  <p class="block6">"Birlikte değildik. Yemin ederim. Kötü bir niyetim yoktu. Hiçbir şey yapmadım ben." Tekrar ağlamaya başlayınca, kağıt mendil kutusundan birkaç parça çekip yüzüne bastırdı. "Bir kaza olduğunu, teğmenin, onun başını derde sokmak için yalanlar uydurabileceğini söyledi. Ona nasıl asıldığını da anlattı, sonra da - "</p>

  <p class="block6">"Meeks sana, teğmenin kendisini taciz ettiğini mi söyledi?"</p>

  <p class="block6">"Arnold onu reddedince, teğmen de onu rezil etmek için fırsat kollamaya başlamış." Mendilleri kucağına koyup, yalvaran gözlerle Liz'e döndü. "Taciz davası açacakmış ama çekinmiş, karısı da evde ona hiç destek olmuyormuş. Hem zaten teğmen, Yüzbaşı McVee'yle yatıyormuş, o yüzden ne yaparsa yapsın işe yaramazmış."</p>

  <p class="block6">"Bütün bunları söyledi ve sen de yuttun ha?" Liz onaylamayan bakışlarla başını iki yana salladı. "Bu mazur görülebilir ya da görülemez, bilemem. Belki de gerçekten Arnie'ye iyilik yaptığını düşünmüşsündür. Ya da sana yalan söyleye- bileceğine inanmak istemedin. Ama şimdi her şeyi anladın, değil mi Annie? Teğmen MacNamara'yı da gördükten sonra, artık Arnie'nin sana anlattıklarına inanmayı düşünmüyorsun herhalde."</p>

  <p class="block6">"Bilmiyorum. Bilmiyorum."</p>

  <p class="block6">"Şu resimlere bir bak istersen." Liz sırt çantasından birkaç fotoğraf çıkarttı. "Merdivenlerde gördüğün, teğmenin kanı. Bu <span class="text83">daycınlqhkla parçalanan giysileri. Şu başına geçirilen kirli torbasına</span> ne diyorsun? Bak bu fotoğraf biraz daha sevimli, kelepçelerdeki kan izleri. Bu da kazayla olmuş."</p>

  <p class="block6">"Aman Tanrım." Yüzünü yeniden kucağındaki kağıt tomarına gömdü. "Aman Tanrım."</p>

  <p class="block6">"Ne biçim bir insan bu, Annie? Belki aynı şeyleri sana da yapmayı düşünüyordur. Ne de olsa onu ele veren sen oldun."</p>

  <p class="block6">"Bilmiyordum, gerçekten bilmiyordum." Annie hıçkırırken bir yandan da kutudan mendil çekip duruyordu. "Yanlış bir şey yapmadım ben. Sadece birkaç dakika konuşacaktı, onun, gözünü korkutamayacağım göstermek istiyordu. <i class="calibre3">Hepsi</i> bu.</p>

  <p class="block6">İki kez çaldırdım telefonunu. Öyle demişti. Tekyaptığım bu. Başka bir şeyden haberim yoktu."</p>

  <p class="block6">"Ama artık haberin oldu. Şimdi gidip giyin, benimle geliyorsun." "Beni tutuklayacak mısınız? Tanrım, tutuklandım mı şimdi ben?"</p>

  <p class="block6">"Henüz değil. Benimle gelip ifade verirsen - tabii doğruları anlatırsan - senin için başsavcıyla konuşurum. Adam yalan söyledi dedin, sana inanıyorum."</p>

  <p class="block6">"Ben de." Phoebe duyduğu öfkeyi bastırmaya çalışıp, sakin bir sesle konuştu. "Sana inanıyorum, Annie."</p>

  <p class="block6">"Çok üzgünüm, Teğmenim. Nasıl özür dileyeceğimi bilemiyorum." "Eminim öylesindir."</p>

  <p class="block6">Liz, Phoebe'ye dönüp "Şeni eve bırakıp oradan devam ederim," dedi.</p>
</body>
</html>
