<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block24" id="toc_id_20">10</h1>

  <p class="block6">Duncan arabayı durdurunca Phoebe uzanıp onu öptü. "Benimle geldiğin için teşekkür ederim. Beni eve bıraktığın için de, bana yaşattığın o çılgın anlar için de teşekkürler."</p>

  <p class="block6">"Rica ederim, ikincisine gelince, benim için büyük bir zevkti."</p>

  <p class="block6">"Bir teşekkür daha," Dudaklarını yeniden uzattı. "Bu da eve Külkedisi'nden daha erken eve yetişmemi sağladığın için."</p>

  <p class="block6">Duncan, parmaklarını Phoebe'nin kulağının etrafında gezdirdi. "Sana camdan bir terlik alırsam, bir gece bende kalır mısın?"</p>

  <p class="block6">Genç kadın gülerek arabadan indi. "Ben... yaşadığımız her neyse, biraz ağırdan almayı düşünüyordum aslında."</p>

  <p class="block6">"Öyle mi?" Dışarı çıkıp arabanın yanında duran genç kadını süzdü."Sebep?" "Hatırlamaya çalışıyorum. Kendime göre nedenlerim var. Sürüklenip gitmekten ve sonra da hayal kırıklığına uğramaktan korkuyorum, Duncan." "Ben seni tutarım merak etme."</p>

  <p class="block6">Çok geç, diye düşündü Phoebe. Çok, çok geç. "Bu konuda benden daha iyisin."</p>

  <p class="block6"></p>

  <p class="block6">"Hangi konuda?" "O şey her neyse."</p>

  <p class="block6">Forsythe Parkı ışıl ısıldı, uzayıp giden yola yer yer ağaçların gölgesi düşmüştü. Boğucu sıcağın habercisi durgun havayı, Ava'nın çiçeklerinden yayılan güzel kokular kaplamıştı. Yoldan geçen bir arabanın açık camından kırık bir kalbi anlatan şarkının melodisi duyuluyordu.</p>

  <p class="block6">Onu heyecanlandıran erkeğe bakarken, onda daha önce fark etmediği küçük ayrıntılar dikkatini çekti. Sanki bu, sahnede rolünü oynarken gördüğü, üçüncü perde için hazırlanmış renkli bir fondu. Bu fon onu endişelendiriyordu çünkü oyunun nasıl biteceğinden emin değildi.</p>

  <p class="block6">"Daha önce kalbini kıran bir kadın oldu mu? Hayır, şimdi cevap verme," dedi telaşla. "Bu o uzun hikâyelerden biri olabilir, artık eve girsem iyi olur."</p>

  <p class="block6">"Yarın akşam birlikte olabilirsek, sana kalbimin nasıl paramparça olduğunu anlatırım."</p>

  <p class="block6">"Acaba ne kadarını uyduracaksın?"</p>

  <p class="block6">"Bunu öğrenmek için benimle gelmen gerekiyor."</p>

  <p class="block6">"Bu çekici halin bana hiç iyi gelmiyor." İçini çekip eve doğru baktı. "Yarın çıkamam - doğru olmaz. Üst üste her gece evden uzak olmak istemiyorum."</p>

  <p class="block6">"Gününü sen seç o zaman."</p>

  <p class="block6">"Kendimi naza çekiyorum, sana bu oyunu kimse oynamadı galiba." "Ben oyun oynamıyorum."</p>

  <p class="block6">Birden kalbi sıkıştı. "Yok, oynamıyorsun elbette. Ben... şey." Bocalamaya başladı, dönüp' tekrar eve baktı. "Bu hafta biraz yoğunum. Perşembe akşamı Carly'nin okulda bir gösterisi var, Cuma günü de tatil, o zaman - "</p>

  <p class="block6">"Ben de gelebilir miyim?" Yanına gelip koluna dokundu. Parmak uçlarıyla kolunu okşayınca Phoebe'nin içi titredi. "Oyuna."</p>

  <p class="block6">Gülmeye çalıştı. "İnan bana, bir ilkokul gösterisi için kendini feda etmene değmez."</p>

  <p class="block6">"Bence eğlenceli geçecek." Gülümsedi. Onun kadar <span class="text83">enteresatı</span> ve aykırı bir kadın tanımamıştı. <span class="text83">"Külkedisi, değil</span> mi? Kötü üvey kardeş."</p>

  <p class="block6">"Nerden biliyorsun?"</p>

  <p class="block6">"Essie söyledi. Perşembe saat kaçta?" "Yedide. Ama-"</p>

  <p class="block6">"Oyun yedide mi başlıyor? Orada mı buluşalım, yoksa gelip sizi alayım mı? Arabada hepinize yer var, Ava ve... Essie gidemez tabii." Birden canı sıkıldı. "Onun için çok zor bir durum."</p>

  <p class="block6">"Evet, öyle. Çok zor. Kameraya çekeceğiz, ama orada olmak çok farklı. Duncan, gerçekten gelmek istiyorsan - ki bu gerçekten çok hoş bir davranış - orada buluşuruz. Ben Carly'yi bir saat erken götüreceğim, hazırlanmaları uzun sürüyor. Senin biletini alıp kapıya bırakırım. Ama sakın kendini gelmek için zorlama."</p>

  <p class="block6">Kendimi zorlamıyorum, diye düşünürken, birden Phoebe'nin kendini geri çekmesi onu şaşırttı. Kararı kesindi; hiçbir kuvvet onu Külkedisi gecesine gitmekten vazgeçilmeyecekti. "Daha önce hiç çocuk oyununa gitmemiştim."</p>

  <p class="block6">"Ama küçükken rol almışsındır."</p>

  <p class="block6">"Bir keresinde vıraklayan bir kurbağa olmuştum. Bir de hayal meyal lale olduğumu hatırlıyorum yoksa turp muydu? Kabus gibiydi, hatırlamak bile istemiyorum. Hafta sonu için bir planın var mı?"</p>

  <p class="block6">"Carly, şu anki en yakın arkadaşıyla Pazar günü için program yapıyor; detaylar daha netleşmedi."</p>

  <p class="block6">"Harika. O zaman belki bana bir iyilik yaparlar. Eğlence merkezi. Oyun Dünyası'nı duymuş muydun?"</p>

  <p class="block6">"Evet, gitmiştik."</p>

  <p class="block6">"Carly sevdi mi? Yoksa nefret mi etti? Görüyorsun yatırım yapmayı düşünüyorum ama henüz nasıl bir yer olacağına karar veremedim. Kurulu bir tesis mi olsun, yoksa tamamen yeni bir şey mi yapalım? Yepyeni. Cumartesi oraya gidip <span class="text67">ye- rinde test ederiz."</span></p>

  <p class="block6">Sanki Duncan değil de başka biri konuşuyordu. "Cumartesi gününü iki küçük kızla bir eğlence merkezinde mi geçireceksin?"</p>

  <p class="block6">"Yanlış bir şey söylemişim gibi konuşuyorsun. Aslında kızların yanında birileri daha olsa iyi olurdu. Phin'e Livvy'yi getirmesi için ısrar edip duruyordum, belki başkaları da gelir? Ne diyorsun?"</p>

  <p class="block6">"Carly çok sevinecek. Eğlence merkezi nerden geldi aklına?" Eve girmeye hazırlandı.</p>

  <p class="block6">"Eğlenmek çok önemli. Hele niyetin... Sakın kıpırdama." Kolundan tutup kadını geri çekti.</p>

  <p class="block6">En üst basamağın hizasında, tepelerinden sarkan tavşan ölüsüne baktılar. Boynundaki tüyler kurumuş kan lekeleriyle matlaşmıştı. Kahverengi tüylerinin üzeri siyaha dönmüştü.</p>

  <p class="block6">"Aman Tanrım, yine mi? Benim hemen - Sakın ona," diye atıldı, <span class="text83">"elinle</span> <span class="text83">dokunma."</span></p>

  <p class="block6">"Ayaklarımla dokunmayı bile tercih etmem. Espriydi." Hayvanı arka ayaklarından tutup kaldırdı. "Yine mi, diyerek neyi kastettin?"</p>

  <p class="block6">Midesi ağzına geldiği için başını çevirdi. "Ben bir şeyler getireyim, poşet, kutu falan. Of, Tanrım. Avluya götür onu. Ben de hemen geliyorum."</p>

  <p class="block6">Duncan ciddi bir ifadeyle ölü tavşanı İncelerken, Phoebe de fırlayıp eve girdi. Yaralanmamıştı, bir arabanın altında kalmadığı da kesindi. Duncan on üç, on dört yaşlarındayken tatilde, arkadaşlarıyla ava gitmişti; bu deneyim onun için ilk ve son olmuş ve bir daha ava gitmemeye yemin etmişti.</p>

  <p class="block6">Silah kullanmak hoşuna gitmişti - elinde tutması, çıkardığı ses, patlamanın şoku bile çok zevkliydi - ama hedef canlı bir şey olunca durum değişiyordu.</p>

  <p class="block6">Tahminine göre, tavşan düşük kalibre bir silahla vurulmuştu. Ama neden Phoebeler'in merdivenlerine doğru fırlatılmış olduğu bir muammaydı.</p>

  <p class="block6">Duncan avluya açılan kapıya doğru yürürken, Phoebe de elinde plastik bir alışveriş poşetiyle koşarak dışarı çıktı. "Onu bu poşete koymamız lazım."</p>

  <p class="block6">"Bu hayvancıklar niye sizin merdivenleri boyluyor, söyler misin?"</p>

  <p class="block6">"Bilmiyorum, ama bu böyle devam ederse onlar için bir mezarlık yaptırmam gerekecek. Birkaç hafta önce bulduğum fareyle, geçen gün merdivenlerde yatan yılanın da bununla bir ilgisi var bence."</p>

  <p class="block6">"Bu civarda oturan gençlerden biriyle son zamanlarda bir tartışma falan yaşadın mı?"</p>

  <p class="block6">"Hayır, geçenlerde birini köşeye sıkıştırmıştım zaten. Ama bu mahallede oturan haylazlardan biri olduğunu sanmıyorum. Şu hayvanı poşete koyar mısın, lütfen?"</p>

  <p class="block6">Phoebe'nin sesinden, rahatsız olup tiksindiğini anlayan genç adam, ölü hayvanı yavaşça poşete koydu. "Sanırım bunu alıp adlı tıbba ya da nereye gidecekse oraya götürmek istersin, içinde kurşun olduğuna eminim."</p>

  <p class="block6">Derin bir nefes alıp, "Onunla yarın sabah ilgilenirim. Haydi içeri gel de ellerini yıka," dedi.</p>

  <p class="block6">İçeri gelecekti ama ilk işi ölü bir tavşanın pisliğini elinden temizlemek olmayacaktı.</p>

  <p class="block6">Phoebe'nin arkasından mutfağa girip musluğun başında durdu. "Biranız var mı?"</p>

  <p class="block6"></p>

  <p class="block6">"Hayır. Evet. Şey, bilmiyorum."</p>

  <p class="block6">Ellerini kurulayıp buzdolabına doğru ilerledi. Kızların favori yiyecekleri, diye düşündü. Çeşit çeşit meyve, taze sebzeler, yoğurt kutuları ve diyet sütler. Kim alırdı şu yağsız sütleri?</p>

  <p class="block6">Bira bulamadı, onun yerine bir şişe beyaz şarap vardı. "Bardaklar nerede?"</p>

  <p class="block6">Phoebe'nin dolaba koşmasına aile terbiyesinin sebep olduğunu düşündü. Ellerini kurulayıp vedalaşsa daha mutlu olacaktı. Böylece düşünmeye vakti olur, başına gelenlerle kendi başına idare ederdi.</p>

  <p class="block6">Duncan, onun için zor olmalı, diye düşündü. Ama kendisi öyle biri değildi.</p>

  <p class="block6">Kendine şarap doldurup masaya oturdu. Böylece, aldığı terbiye gereği o da yanına oturacaktı.</p>

  <p class="block6">"Bu pislikle ilgilendiğin için sana minnettarım. Kendi başıma halletmeyi midem kaldırmıyor ve bundan nefret ediyorum."</p>

  <p class="block6">"Fareyi kim halletti?"</p>

  <p class="block6">"Şey, ben yaptım ama bir görsen haykıra haykıra, içim titreyerek dokundum ona. Yılan için Carter'ı çağırdım çünkü o durum beni aşıyordu."</p>

  <p class="block6">"Peki bunu rapor ettin mi?"</p>

  <p class="block6">Yanaklarını şişirdi. "Hiç düşünmedim. O kemirgeni buraya atanın kedi olduğunu sandım. Yılan için de aynı şeyleri düşündüm, sonra Carter kafasının ezildiğini söyleyince mahallenin baş mikrobunun annesiyle konuştum. Bunların hiç birini o yapmamış. Evet, yarın olayı rapor edip, incelenmesi için gönderirim."</p>

  <p class="block6">"Meeks'ten başka sana zorluk çıkarmaya çalışan oldu mu?" Şarabını yudurnladı. "Çok hızlısın."</p>

  <p class="block6">"O kadar da değil. Şu Arnie'yle konuşmak şart oldu anlaşılan."</p>

  <p class="block6">Sadece hızlı değil, öfke doluydu. Sakin, soğukkanlı ama kesinlikle öfke doluydu. "O konuşmalar öyle senin düşündüğün gibi olmuyor, hem sana göre bir iş değil. Ciddiyim," dedi kararlı bir şekilde. "Aklıma bir fikir geldi...doğrusunu istersen nereden geldi bilmiyorum, neyse onu da sonra konuşuruz. Arnie Meeks'le gerçekten konuşmak gerekiyorsa bunun en iyi yolu, onunla resmi olmayan kanallar yoluyla resmi bir görüşme yapmak olacaktır. Benim şeyim olarak onunla..."</p>

  <p class="block6"><i class="calibre3">"Erkek</i> <span class="text83">arkadaş kavramını reddettiğin için</span> başka bir şey bulmak zorunda kalacağız."</p>

  <p class="block6">"Her neyse, bu onun eline koz verir, beni de zor duruma düşürebilir. Zayıf görünmeye tahammül edemem ve ona beni zor durumda görüp tatmin olma zevkini asla yaşatmayacağım."</p>

  <p class="block6">"Ama öyleydin."</p>

  <p class="block6">"Keşke aksini söyleyebilseydim. Bence..." "Sence ne?"</p>

  <p class="block6">İçkisini yudumladı. İşi hakkında, özellikle de hassas konularda başkalarıyla konuşmak adeti değildi. Öncelikle ailesinin güvenliğini korumak zorundaydı. "Bence birisi bizim evi gözetliyor. Bir ara onu gördüm gibi geldi, daha doğrusu duydum. Islık çalıyordu."</p>

  <p class="block6">"Anlamadım. Ne ıslığı?"</p>

  <p class="block6">"Biliyorum, kulağa saçma geliyor. Ama etrafta dolaşan biri var, evin yakınlarına kadar geliyor ve ıslıkla hep aynı melodiyi çalıyor. Eğer bu <span class="text67">kişi</span> Meeks ise - ki o mu değil mi söylemek çok zor - bunun bedelini çok ağır ödeyecek. Bir arkadaşına yaptırıyor olabilir ya da parayla birini tutmuştur. Ama bence aptallık edip çok büyük bir risk almış."</p>

  <p class="block6">"Kıçına sağlam bir tekme yedi. Müstahaktı ona. Olay çıkacak şimdi, değil mi?" "Elbette çıkacak." Yukarı bakıp ailesinin güvende olduğunu düşündü. "Bu ihtimali hafife almıyorum. Yarın ilk iş birileriyle konuşacağım."</p>

  <p class="block6">"Bu gece burada kalabilirim. Fazla odanız vardır, yatacak bir yer de bulunur herhalde."</p>

  <p class="block6">"Çok nazik bir teklif, ama kalırsan, sabah onlara açıklama yapmak zorunda kalırım. Şu aralar hiç kimseye, Özellikle de anneme, kaygılanacak yeni bir şey daha söylemek istemiyorum. Kendini zor tutuyor zaten. Yaralanmam, sonra o acı olay onun için büyük darbe oldu. Son birkaç gün avluya da çıkmadı. Son kalan gücünün de yok olmasından korkuyorum."</p>

  <p class="block6">Duncan bardağını inceleyip şarabından büyük bir yudum aldı. "Çok içtim sanırım. Araba kullanabileceğimi zannetmiyorum. Bir kanun adamı ve benim şu anki ev sahibim olarak, bunu yapmaktan beni alıkoyman gerekir."</p>

  <p class="block6">Yumuşak bakışlı mavi gözleri, o aydınlık ve ne istediğini bilen gözler, genç kadının gözleriyle buluştu. "Bu kadar basit Phoebe, tabii sen izin verirsen."</p>

  <p class="block6">"Şu erkekler neden kadınların kendilerini ve yuvalarını savunamayacaklarını düşünür, anlayamıyorum."</p>

  <p class="block6">Gülümsedi. "Sana erkeklerin aletinin gücünü anlatmama gerek yok herhalde, ne de olsa ne harikalar yarattığını daha yeni tecrübe ettin."</p>

  <p class="block6">"Bu gecelik Steve'in, yani Ava'nın oğlunun odasında kalabilirsin. Senin için mahzuru yoksa sarhoş olmandan bahsetmeyelim. Çok geç olduğu için tekrar o kadar yolu gitmek yerine burada kalmış olman daha uygun bir mazeretti."</p>

  <p class="block6">"İyi o halde. İçkili olma mazeretini başka bir gece kullanırız. Üzerime vazife olmayan bir soru sorabilir miyim?"</p>

  <p class="block6">"Üzerine vazife olmayan bir cevap olabilir ama sor." "Essie terapi yardımı alıyor mu?"</p>

  <p class="block6">"Alıyordu." İçini çekerek devam etti. "Eve gelecek bir terapist bulmak mümkün olmadığından, telefon yoluyla halletmeye çalıştık. Bir süre haftada bir aradı ve ilaç tedavisi denedi. İyiye gittiğini düşündük."</p>

  <p class="block6">'Ama sonra?"</p>

  <p class="block6">"Terapisti onu dışarı çıkmak için cesaretlendirdi. Kendini iyi hissettiği herhangi bir yerde sadece on dakika kalacaktı. Forsythe Parkı'nı seçtiler. Fıskiyeli havuza kadar gidip geri dönecekti. Önce başarılı oldu ama hemen ardından ciddi bir panik atak krizine girdi. Dışarıda dolaşırken yakalanmak, aşağılanmak ya da tuzağa düşmek gibi korkulan var. Nefesi daralacak, geri dönemeyecek diye endişelenince ben de arkasından gittim. Evden çıktıktan sonra onu uzaktan takip ettim. Atak başlayınca da hemen yanında olamadım."</p>

  <p class="block6">Hâlâ gözünün önünden gitmiyordu. Annesini dehşete düşmüş, yönünü şaşırmış bir halde görünce o da paniklemiş ve kaldırımdan çimenlere atlayıp, şaşkın şaşkın bakan turistleri iterek ona ulaşmaya çalışmıştı.</p>

  <p class="block6">"Koşarken nefes almakta zorlanıyordu. Sonra yere düştü. Çok zor durumdaydı. İnsanlar ona yardım etmeye çalıştıkça korkusu ve aşağılanma hissi durumunu daha da kotüleştiriyordu."</p>

  <p class="block6">"Çok üzüldüm."</p>

  <p class="block6">"Onu alıp eve getirdim. Sıkı sıkı sarılıp, gözlerini kapatmasını sağladım ve o şekilde eve kadar yürüdük. O günden beri avlunun ötesine gidemiyor. Bu olay dört yıl önce oldu. Terapiye devam etmek istemedi, ısrar edince hırçınlaşıyordu." Devam ederken yüzü gülüyordu. "Evde gayet iyi. Kendini mutlu hissediyor. Yalnız da bırakabiliyoruz, niye bırakmayalım? Ama doğru mu yapıyoruz, bilmiyorum."</p>

  <p class="block6">"Yeterince doğru. Zaman zaman insanın doğrulan değişebilir, onun için bugünkü doğrun neyse onu yapmalısın."</p>

  <p class="block6">Yatmadan önce bunları düşünüyordu. Duncan'a yatacağı odayı göstermiş, ona kullanılmamış bir diş fırçası çıkarmış, yeterli sayıda temiz havlu var mı diye banyoyu kontrol etmişti.</p>

  <p class="block6">Haklıydı, doğrular zamanla değişiyordu. Bazen doğru zannettiğiniz bir şey, sonradan size yanlış geliyor ama yine de onu yaşamanız gerekiyordu. Duncan onun için doğru insan mıydı yoksa hata mı yapıyordu, bilmiyordu, ama ona aşık olmuştu.</p>

  <p class="block6">Onu ilk gördüğü an çarpılmıştı, barda gülüp eğlenirken de sendelemişti. Sonra bir daha tökezlemiş, bir daha dengesini kaybetmiş, sonunda da kaçamayıp düşmüştü.</p>

  <p class="block6">Şimdi yapması gereken, doğru olanı bulmaktı. Şimdilik.</p>

  <p class="block6">Kadınların arasında kalmış yalnız bir adama verilebilecek en büyük ödülün, evde hazırlanmış zengin bir kahvaltı olduğunu düşündü. Taze sıkılmış portakal suyu ve mis gibi kahvenin keyfini çıkaran Duncan, Dişiler Diyarı'nın yeni prensi olarak, üzerine bu kadar düşülmesinden hiç rahatsız değildi.</p>

  <p class="block6">Ava fırını yaktı. Duncan'ın değerlendirmelerine göre bu rutin bir uygulamaydı. Ama bir erkeği ağırladıkları için Essie en iyi takımlarını ve ona uygun keten peçetelerini çıkartmıştı.</p>

  <p class="block6">Essie işi abartmış, süslü püslü bir şekerlik ve sütlük hazırlamış, kristal sürahiye taze portakal suyu doldurmuş, küçük bir vazo dolusu kasımpatı toplamıştı. Oradan oraya koşuşturup dururken, Duncan, onun da en az kendisi kadar iyi vakit geçirdiğini tahmin ediyordu.</p>

  <p class="block6">"Carly, Duncan'ı rahat bırak artık. Daha bir fincan kahveyi bile bitiremedi." "Kahve harika olmuş."</p>

  <p class="block6">"Ben niye mısır gevreği yemiyorum?" diye sızlandı Carly.</p>

  <p class="block6">"Çünkü Ava omlet yapıyor. Ama çok istiyorsan elbette yiyebilirsin." "Bana ne."</p>

  <p class="block6">Duncan onu yavaşça dürttü.</p>

  <p class="block6">Suratını assa da, sarı fırfırlı bluzu ve mavi pantolonuyla bir ressamın fırçasından çıkmış gibi görünüyordu. "Bugün seni bekleyen çok iş var mı?"</p>

  <p class="block6">Gözlerini devirerek ona baktı. "Ben <i class="calibre3">okula</i> gidiyorum. Ve bugün matematik sınavım var. Neden hep çarpma ve bölme yapmamız gerekiyor, bir türlü anlamıyorum. Sayılar var o kadar. Onlar da hiçbir işe <span class="text83">yaramıyor.</span> "</p>

  <p class="block6">"Sayıları sevmiyor musun? Ben onlarla uğraşmaya bayılırım. Sayılar dünyayı güzelleştirir."</p>

  <p class="block6">Burnunu çekti. "Benim sayılara ihtiyacım yok. Ben film yıldızı olacağım. Ya da kendi butiğimi açacağım."</p>

  <p class="block6">"Film yıldızı olursan, rolünü çalışırken satırları nasıl sayacaksın?" Carly tekrar gözlerini devirdi.</p>

  <p class="block6">"Herkes saymayı bilir."</p>

  <p class="block6">"Ancak o güzel sayılar olursa sayabilirsin. İlk önce ne kadar para kazanman gerektiğini hesaplayacaksın ki, o Malibu'da beğendiğin güzel evi satın alabilesin. Tabii bunlardan önce menajerinin ve korumalarının maaşlarını ödemen gerekiyor. Her zaman yanında bir yardımcın olmalı ve paranın hesabını bilmelisin. Böylece Oscar törenine gitmeden önce kıyafetini seçmesi için birini tutabilirsin."</p>

  <p class="block6">Carly düşünüyordu. "Belki sadece <span class="text83">kendi butiğim</span> olur. O zaman bir tek kumaşlardan anlasam yeter. Onları da <span class="text83">biliyorum zaten."</span></p>

  <p class="block6">"Komisyonun ne kadar olacak?"</p>

  <p class="block6">Bu kez Carly kaşlarını çattı. "O ne demek bilmiyorum."</p>

  <p class="block6">"Diyelim ki Jennifer Aniston'a o kupon Chanel elbiseyi satacaksın, işte o satıştan kazandığın para, senin komisyonun yani kârın oluyor. Kaç paraya satarsan belli bir payı da senin olur. Örneğin elbise beş bin dolarsa, sen de yüzde on alacak- san - artı, ayakkabı çanta falan da alacaktır - o zaman senin komisyonun ne olur? Hesapla bakalım."</p>

  <p class="block6">Gözlerini kısıp düşündü. "Onlar her alışveriş yaptığında ben de kazanacak mıyım? Her seferinde para mı alacağım?"</p>

  <p class="block6">"Kesinlikle, bu işler böyle yürüyor."</p>

  <p class="block6">Konu çok ilgisini çekmişti, yüzü bir anda aydınlandı ve surat asmaktan vazgeçti. "Yüzde hesaplamayı bilmiyorum."</p>

  <p class="block6">"Ben biliyorum. Kağıdın var mı?"</p>

  <p class="block6">Phoebe içeri girdiğinde, tüm aile masanın etrafına dizilmişti. Kremalı omletler, Ava'nın usta işi tostları, dilimlenmiş salamlar, insanın iştahını kabartıp tıka basa yeme isteği doğuruyordu.</p>

  <p class="block6">Duncan sol eliyle yerken, Carly de sandalyesini onunkine yanaştırmış, sağ koluna abanıp kağıda yaptığı karalamalara bakıyordu.</p>

  <p class="block6">"Küpe istiyor. Küpe de takması lazım." "Tamam. O sallantılı küpelerin fiyatı nedir?" "Bir milyon dolar!"</p>

  <p class="block6">"Sen çok şeytan bir tüccarsın." Phoebe'ye bakıp gülümsedi. "Günaydın." "Anne, yüzde hesabı yapıyoruz, böylece kendi butiğimi açınca ne kadar kazanacağımı hesaplayabileceğim. Şimdiden altı bin dolar kâr ettim."</p>

  <p class="block6">"Jennifer Aniston da Oscar'a aday," diye açıkladı Ava. "Çok şık olmalı tabii." "Şüphesiz."</p>

  <p class="block6">"Ayrıca farklı farklı davetlerde giymek için bir kreasyon hazırlamak gerekiyor."</p>

  <p class="block6">Phoebe yanlarına geldi ve Duncan'ın yaptığı listeye göz attı. "Jen bütün parasını kıyafete yatırıyor anlaşılan."</p>

  <p class="block6">"Sayılar çok eğlenceli."</p>

  <p class="block6">Phoebe'nin şaşkınlıktan ağzı açık kaldı. "Başka bir dünyada gibiyim, sayılar ve omletlerden ibaret bir dünyaya geçtim sanırım."</p>

  <p class="block6">"Hemen otur," dedi Essie, "Seninkileri soğumasın diye fırında bırakmıştım." Phoebe saatine baktı. "Birkaç lokma atıştıracak kadar vaktim var sanırım.</p>

  <p class="block6">Sayılar çok eğlenceliymiş," diye tekrarlayarak kızının öbür yanına geçip oturdu. "Ben sana tavşancıklarla kedicikler yaparak çarpmayı öğretirken eğlenceli değildi ama."</p>

  <p class="block6">"Sayılar, işin içinde para olunca daha eğlenceli."</p>

  <p class="block6">Phoebe kahvesini alıp başını salladı. "Bu kıza dikkat et, Duncan. Servet avcısıdır."</p>

  <p class="block6">"Jen gibi birkaç tane daha müşterisi olsa, benim sırtım yere gelmez. Sabahları ne kadar güzel oluyorsun, Ava'nın omletlerinden bile daha güzelsin. Bence Savannah'ta, şu mutfakta seyrettiğim manzara kadar güzel manzaraya sahip olan bir başka erkek daha yoktur."</p>

  <p class="block6">Soğuk gevrekleri kutudan alıp ağzına atıyor, sade kahveyle ağzında yumuşatıyordu. Bu sabah ne tıraş olmuş ne de duş almıştı. Bir depresyon atağı yaşamak üzere olduğunu hissediyordu.</p>

  <p class="block6">Hırsa ihtiyacı vardı. Hırs ve kararlılık. O karanlık kuyuya düşerse ikisini de kaybedebilirdi. Daha önce olduğu gibi.</p>

  <p class="block6">Devamlı kullanması gereken ilaçları vardı. Ama o, bir arkadaşının tanıdığı birinden aldığı uyarıcıları almayı tercih ediyordu. Yine de bunun doğru bir seçim olmadığının farkındaydı. Kafası iyiyken, düşünmeden aceleci davranabilir ve hata yapabilirdi.</p>

  <p class="block6">O tavşanı vurduğunda zaten bir dikkatsizlik yapmıştı. Onu birkaç gün buzlukta tuttuktan sonra gecenin bir vakti Phoebeler'in evinin oraya atabilirdi.</p>

  <p class="block6">Aceleyle koşarken neredeyse enseleniyordu. Öfkeden deliye dönmüştü.</p>

  <p class="block6">Kaltak suçu üstlenmiyordu. Ne merkezden, ne basından, ne de halktan hiç ses çıkmıyordu. O şapşal herifin annesiyle içtikleri su ayrı gitmiyordu.</p>

  <p class="block6">Cenaze evinin önündeki o acıklı manzara, o <i class="calibre3">yürekleri</i> <span class="text83">dağlayan konuşma, haberlerde ve sohbet programlarında</span> defalarca gösterilmişti.</p>

  <p class="block6">O beceriksiz karı; hırslı, açgözlü, hata üstüne hata yapan bir orospu olduğu halde, şimdi adeta Rahibe Teresa muamelesi görüyordu.</p>

  <p class="block6">Yine öfkesine yenilmişti, yanlış yapıyordu. Doğruca onun evine gidip ölü hayvanı yukarı fırlatmıştı. Verandaya düşmesi gerekiyordu ama öfkeden elleri titrediğinden hedefi şaşırmıştı.</p>

  <p class="block6">Gidip düzeltecekti ama tam o sırada yandaki evin ışıkları yanmıştı.</p>

  <p class="block6">Kendini aşağılanmış hissediyordu. O kaçık cadı, köpekten başka her şeye benzeyen o çirkin şeyle dışarı çıktığında çalıların arasına saklanmıştı.</p>

  <p class="block6">İstisnasız her akşam, gün batarken köpeğini dolaşmaya çıkarıyordu. Bunu çok iyi bildiği halde, aklından çıkmıştı. Ne yaptıysa öfkesini kullanarak yapmıştı.</p>

  <p class="block6">Ya o çatlakla köpek müsveddesi onu görselerdi ne yapacaktı? Henüz ortaya çıkmanın sırası değildi.</p>

  <p class="block6">Aslında ikisini de gebertmeyi aklından geçirmişti. Boyunlarını kereviz sapı gibi koparıp Phoebe'nin merdivenlerine atacaktı.</p>

  <p class="block6">Ama henüz bunun için erkendi.</p>

  <p class="block6">Bir plan yapmıştı. Bir planı ve bir amacı vardı; yani tamamen hazırdı.</p>

  <p class="block6">Şimdi ise öfkesi kaybolmuş, amacı da başarısızlık duygusuyla gölgelenmiş ti. Şu Posse bokuyla uğraşarak vaktini boşa harcamıştı. Saçma sapan risklere girmiş, boş yere kurşunları gitmişti.</p>

  <p class="block6">Her şey anlamını yitirmişti.</p>

  <p class="block6">Atölyesine göz gezdirince çaresizlikten ağlayacak gibi oldu. Bunların hiçbiri onun için bir anlam ifade etmiyordu. Önem verdiklerini elinden kaçırmıştı, onunsa kaybettiği hiçbir şey yoktu.</p>

  <p class="block6">Kapısının önüne hayvan leşi bırakmaktan başka bir şey yapamıyordu.</p>

  <p class="block6">O ihtiyarla köpeğini gebertmeliydi; meliydi, malıydı. Artık bunlardan sıkılmıştı.</p>

  <p class="block6">Küçük siyah hapı eline alıp incelemeye başladı. Tek bir tane. Tek bir tane bile kanını ateşlemeye yetiyordu.</p>

  <p class="block6">Artık konuşmanın zamanı gelmişti. Boş boş dolaşmayı bırakıp, bir üst kademeye terfi etmenin tam zamanıydı.</p>

  <p class="block6">Johnson, karının hızını kesmemişti. Ama bir şey ya da bir başkası çok yakında kesecekti.</p>

  <p class="block6">"Yirmi iki kalibre." Ottis adında çelimsiz bir adam olan adli tabip, eldivenli elinde tuttuğu kurşun parçasını havaya kaldırdı. "Tavşan öldürmek ha, bu ne vahşet?"</p>

  <p class="block6">"Tek kurşun mu?"</p>

  <p class="block6">"Evet." Phoebe'ye dönüp ciddi bir ifadeyle, "Balistiğe göndermemi ister misin?</p>

  <p class="block6">Üzerinde bir iz,yani kurbanın...?"</p>

  <p class="block6">"Göndcrscn iyi olur aslında. Eğer birisi kötü bir şaka yapmaya çalışıyorsa, bu hiç komik değil. Bence olay bir şakadan çok daha büyük bir boyutta. Tavşanla ve kurşunla ilgili bana söyleyebileceğin en küçük bir ayrıntı bile işe yarayabilir."</p>

  <p class="block6">"Sen merak etme, hiç sorun değil. Seni ararım."</p>

  <p class="block6">Odasına dönüp olayla ilgili resmi raporu hazırladı. Bir kopyasını Sykes'ın masasına bırakıp ona konu hakkında bilgi verdi.</p>

  <p class="block6">"Arnie'yle konuşmamı ister misin?"</p>

  <p class="block6">"Hayır, en azından şimdi değil. Senden birkaç yere adam koymanı rica ediyorum. Güvenlik işini beceriyor mu bir bak bakalım, giriş çıkış saatlerini kontrol etsinler. Bizim evin oralarda dolaşıp dolaşmadığını öğrenin. Çenesi düşüktür," dedi ve ekledi, "Eğer kafayı bana takmışsa, muhtemelen havalara girip birine anlatmıştır. Ya içki içmeye gittiği birine ya da mesai arkadaşına."</p>

  <p class="block8">"Araştıracağım."</p>

  <p class="block6">"Sağ ol. Teşekkürler."</p>

  <p class="block6">Elinden gelenin en iyisi buydu, ama daha yapması gereken çok şey vardı. Oturup bir liste çıkardı. Tarihler, saatler, bağlantılı olaylar ve kendi tahminleri. Fare -bir şeyler aşıran, dönek, batan gemiyi ilk terk eden.</p>

  <p class="block6">Yılan - uğursuz, sinsi, cennete kötülüğü getiren. Tavşan - korkak, kaçak.</p>

  <p class="block6">Psikolojik olarak belki biraz abartmıştı ama temkinli davranarak yanılmış olmak, sadece yanılmış olmaktan kesinlikle daha iyiydi.</p>

  <p class="block6">Islık çalmak sesini maskeliyor, kimliğini de gizliyordu. O şarkının anlatmak istediği neydi? Beni terk etme. Terk edilen kimdi acaba? Peki ya terk eden kimdi?</p>

  <p class="block6"><span class="text83">Kahraman</span> <span class="text83">Şerif Yozlaşma</span> ve korkaklığın karşısında duran bir adam (korkak olan tavşan mıydı?). Fare, kendi insanlarından kaçmaktı. Yılan da ahlakın bozulması. Şerif Cooper da - Cooper'mıydı? Bir kopyasını alsana şu lanet filmin, dedi kendi kendine. Cooper filmin final sahnesinde tek başına duruyordu.</p>

  <p class="block6">Şifre filmde miydi, yoksa şarkıda mı? Hemen internetten şarkının sözlerini buldu ve hazırlayacağı dosya için bir kopya çıkarttı.</p>

  <p class="block6">Şarkıda ayın tepede olduğundan bahsediyordu. Bu bir çeşit son teslim zamanı gibi bir şeydi, değil mi? Bu süre içinde bu işi yap, yoksa sonuçlarına katlanırsın.</p>

  <p class="block6">Arkasına yaslandı. Onu böyle taciz eden Arnie Meeks ise, o, sembollerle, gizli anlamlarla ilgilenmezdi. Bu onun tarzı değildi.</p>

  <p class="block6">Her şeye rağmen dosyayı hazırlayacaktı. Ve akşam eve giderken filmin bir kopyasını bulmaya çalışacaktı.</p>
</body>
</html>
