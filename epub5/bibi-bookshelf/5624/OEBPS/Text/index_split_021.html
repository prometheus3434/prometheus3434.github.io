<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block25" id="toc_id_21">21</h1>

  <p class="block6">Çığlık çığlığa bağrışan çocuklar ve şimşek hızıyla dönüp duran kızlar Duncan'ın gözünü korkutmamış gibi gözüküyordu. Doğrusunu söylemek gerekirse, Duncan'ın çocukların dünyasına yaptığı bu yumuşak geçiş Phoebe'yi şaşırtmıştı.</p>

  <p class="block6">Çocuklarla çılgın gibi oyun oynuyordu. Ne kadar aktivite varsa -jetonlu oyun makineleri, mini golf ve diğerleri — hepsine katılıyordu. Aslında Phoebe de, bu oyunları en az onun kadar seviyordu ve Tanrı biliyor ya, bir zamanlar o da aynı onlar gibi yaramaz bir çocuktu. Çok net hatırlıyordu; bir kere bile eve başı ağrımadan, abur cubur yiyip midesini bozmadan, ayakları, kanal tedavisi yapılmış dişler gibi ağrımadan dönmemişti.</p>

  <p class="block6">Duncan mini golfte, Şampiyonluk Turu dediği turda rakipleriyle kapışırken, o da bir bankta oturmuş onu izliyordu.</p>

  <p class="block6">Carly de hayatının eğlencesini yaşıyordu. Sürü halindeki diğer çocuklar da, sanki Fareli Köyün Kavalcısı'ymış gibi Duncan'ın etrafına toplanmışlardı. Phoebe şaşkınlık içindeydi; sanal arabaları yarıştırıp, plastik çarka top fırlatan bu adam, yatırımları için çözümler arayan adamla aynı kişi olabilir miydi?</p>

  <p class="block6">Loo yanına oturdu. "Keşke manikür yaptırsaymışım. Bu tıp yerlerde yorgunluktan canım çıkıyor ama şu adam her seferinde ikna <span class="text67">edip beni buraya getirmeyi başarıyor."</span></p>

  <p class="block6">"Phin'in de pili bitmiş galiba."</p>

  <p class="block6">"Yok, Phin değil." Diyet sodasını başına dikti. "Onun bütün oyunlarını bilirim.</p>

  <p class="block6">Duncan'dan bahsediyorum. Onunkileri de bilirim. Ama insana hiç rahat vermez." Phoebe oturduğu yerden genç adamı inceledi. İlkokul öğrencilerinin oynadığı</p>

  <p class="block6"><span class="text83">Küîkedisi gösterisini</span> izlerken, müthiş eğlendiği halinden anlaşılıyordu. Sonra oyunu izlemeyi bırakıp, kızıl saçlı üvey kardeşe bir külah dondurma ısmarlamak için ısrar etmeye başlamıştı.</p>

  <p class="block6">Doğal olarak Carly onun için deli oluyordu.</p>

  <p class="block6">Şimdi de bir ordu dolusu yerinde duramayan çocukla mini golf oynuyor ve yine müthiş eğleniyordu.</p>

  <p class="block6">"Duncan'ın yorgunluğu geçmiş galiba," dedi Phoebe .</p>

  <p class="block6">"Elinden gelse burada yatıp kalkacak." Loo ayakkabılarını çıkarıp ayaklarını uzattı. "Şuna bak, o eski püskü çim halıya çömelmiş, deliği hesaplıyor. Sanki Tiger Woods, Playland Turnuvası'nda oynuyor. Çocuklar şimdi dondurma gibi silip süpürürler puanlan. Bak seni uyarıyorum, bu adam daha sonra yine tutturacak, tekrar gelelim diye.</p>

  <p class="block6">Phoebe elini karnına bastırdı. "Aman Tanrım."</p>

  <p class="block6">"Artık gerçek golf bile oynayamıyor". Phin onu defalarca dışarı sürüklemiş ama, "Atış çarkı nerede?" veya "Masal köprüsüne ne zaman gidiyoruz?" gibi sorular sorup durmuş. Kahkahadan kırılıyordu. "Bizim Phin'in asaletini bozuyormuş, zaten aslında Duncan da bunu bilerek yapıyor."</p>

  <p class="block6">Bunu Duncan'dan da duyduğu için, gülerek "Meğer niyeti oyun oynamakmış.</p>

  <p class="block6">Bu yatırım işi de numara herhalde."</p>

  <p class="block6">"Yok, aslında ciddi olarak düşünüyordu. Şimdi de artılarını eksilerini değerlendirecek."</p>

  <p class="block6">Duncan'ı inceleyip dudak büktü. Phin'le bir deliğe kaç atış yaptıklarını tartışıyorlardı. "Evet, belli oluyor."</p>

  <p class="block6">"Doğru söylüyorum." Phoebe'nin koluna dokundu. Kafasında bir spor sahası fikri var ve bugün turnikeden kaç çocuk kaç büyük geçmiş, hangi aktivitelere daha çok talep olmuş, ona göre karar verecek. Tabii bizim çocuklara da, yabancı çocuklara da hangi oyunları sevdiklerini sordu. O kararını vermeden, biz dondurma yemekten mide fesadı geçirmezsek iyidir. İşi bitince gider - ya da belki gitmez."</p>

  <p class="block6">"Duncan'ı bir türlü işadamı kalıbına oturtamıyorum." .</p>

  <p class="block6">Loo'nun yüzü sevgiyle ışıldadı. "Onun kendine özgü bir kalıbı vardır." "Belli ki öyle."</p>

  <p class="block6">"Şu popoya bak." "Tartışılamaz bile."</p>

  <p class="block6">"Annemin deyimiyle, seni görünce gözleri mandagözü gibi büyüyor."</p>

  <p class="block6">"Öyle mi? Gözümün önünde kalpler uçuştuğu için fark edememişim. Ben sadece ateşli bir macera istemiştim." Loo'ya yaklaşıp, fısıldayarak "Hak etmişim de."</p>

  <p class="block6">"Kim etmez ki." Loo da ona yaklaştı. "Daha belirgin detaylar veremez misin?" "Belki daha sonra. Asıl mesele, burada olanlarla başa çıkabilir miyim, onu bilemiyorum." Elini kalbine bastırdı. "Bunu yapabilir miyim ya da nasıl yaparım ve -" "Neden? Sen -"</p>

  <p class="block6">"Dinle." Phoebe onu durdurdu. "Sen evlisin ve mutlu olduğun her halinden anlaşılıyor. Çok güzel bir kızın ve çirkin bir köpeğin var. Kocaman bir ailen, birbirini tamamlayan meslekleriniz var. Ayrıca ayakkabı seçiminde de fevkalade zevklisin."</p>

  <p class="block6">"Öyleyim." Ayağındaki topuklu, bakır renkli ayakkabılara bakıp dudak büktü. "İşin sırrı onlarda."</p>

  <p class="block6">"Mesleğim ve ben çok farklı uçlardayız, bu da beni sık sık çelişkiye düşürüyor. Aileme olan sevgim de beni zorluyor. Nihayetinde temelim pek sağlam değil ve o temelin üstüne bir şeyler oturtabilmek için çok zaman ve emek harcadım. Olay sadece ben değilim, bunun birçok sebebi var. Hiçbir zaman da sadece kendimi düşünerek hareket etmedim."</p>

  <p class="block6">"Duncan'ın senin sorunlarınla başa çıkamayacağını düşünüyorsun."</p>

  <p class="block6">"İsteyip istemeyeceğinden emin değilim, neden isteyeceğinden de. Şu anda bulutların üzerinde uçuyor, kendini tamamen kaptırmış. Seks de ayakkabılar gibi, işin sırrı onda. Ama benim düzenli olarak her gün yapmam gereken şeyler var. Bazı şeyleri değiştirip hemen yeni duruma adapte olamam. Öyle bir konumda değilim."</p>

  <p class="block6">Loo sodasını yudumlarken düşünüyordu. "Her şeyi böyle didik didik inceleyip sonra da zor taraflarını çıkarıp bulmak adetin midir?"</p>

  <p class="block6">"Evet, bu mesleğin cilveleri işte. Bir erkeğin olaya tepeden bakarak konuya hemen hakim olması ve içindeki cevheri görebilmesi kolay olmasa gerek. Kendimi zorlayıp... demek istediğim, kendi kendime konuşarak içimdeki olumsuz sesi susturmaya çalışıyorum. Geri çekil, Phoebe, diyorum, uçurumun kenarındasın. Her şey yolunda gidiyor, dolu dolu yaşıyorsun, daha ne istiyorsun. Bir adım daha; sonra geri dönüşü olmayacak, hayal kırıklıklarıyla dolu bir dünyada bulacaksın kendini."</p>

  <p class="block6">"Aşk, intihar gibi bir şey, öyle mi?"</p>

  <p class="block6">"Belki de öyle, ya da ellerin başının üstünde dışarı çıkıp teslim olmak, başına geleceklere razı olmak gibi."</p>

  <p class="block6">"Veya rehin tutulmaktan kurtulup serbest kalmak."</p>

  <p class="block6">"Evet, bu ihtimal de var. Ne yaptığımı iyi biliyorum, her zaman da bilmek zorundayım. Ama onunla ne yapacağımı bilememek beni huzursuz ediyor, rahatım kaçıyor."</p>

  <p class="block6">"Ne diyebilirim ki. Ama bence bunu keşfetmek çok keyifli olabilir gibi geliyor."Carly, eğlenmekten bitap düşmüştü ve Duncan'ın arabasının arka koltuğunda eve dönerken, dayanamayıp uyuyakaldı.</p>

  <p class="block6">"Eğer sana teşekkür edemeyecek kadar pestili çıkmış olursa, ben söyleyeyim, Carly rüya gibi, unutamayacağı bir gün geçirdi."</p>

  <p class="block6">"Ben de öyle."</p>

  <p class="block6">"Farkındayım. Çocuklar, oyuncaklar. Kızım sana fena çarpıldı." "Hislerimiz karşılıklı."</p>

  <p class="block6">"Onun da farkındayım, Duncan. Senden bir şey rica edeceğim, bunu neden istediğimi anlayacağını umuyorum."</p>

  <p class="block6">"Elbette. Çok fazla sosisli sandviç yedin ve durup mide ilacı alalım diyorsun." "Sadece <i class="calibre3">bir</i> tane yedim ve evde ilacım var. Duncan, ben ciddiyim. Diyorum ki - daha doğrusu rica ediyorum - eğer aramızdaki ilişki sallantıya girerse ya da öfkelenip ikimiz de birbirimizin yüzüne bakınca şeytan görmüş gibi olursak ve sen de Carly'den uzaklaşmak zorunda kalırsan. Ona uyum sağlaması için biraz zaman ver. Bize böyle harika birgün yaşattıktan sonra bunları söylemem çok ters oldu, ama - "</p>

  <p class="block6">"Hâlâ şu Ralph denen adamı aklından çıkaramıyorsun."</p>

  <p class="block6">"Roy," diye düzeltti. "Evet, onun da payı var. Ama sen varken onun gibi birini o şekilde düşünmem mümkün değil."</p>

  <p class="block6">"Dediklerin doğruysa, o zaman benden böyle bir şey istemek zorunda olmadığını bilmen gerekirdi. Ben dışlanmanın, engellenmenin neye benzediğini çok iyi bilirim."</p>

  <p class="block6">"Haklısın," diyerek yavaşça adamın koluna dokundu. "Ben sadece fazla korumacı ve kaygılı bir anneyim."</p>

  <p class="block6">"Böyle bir annesi olduğu için kızın çok şanslı." Dönüp ona baktı ve "bazen bir şeytana benzese de," dedi.</p>

  <p class="block6">Phoebe ağrıyan ayaklarını kıpırdatmaya çalışırken eve varmak üzereydiler. "Avluda bir bardak soğuk şarap içmeye ne dersin?"</p>

  <p class="block6">"Benim de aklımdan tam bu geçiyordu."</p>

  <p class="block6">Ertesi hafta, Phoebe Duncan'ın evinde, bahçede oturuyordu. Carly, en iyi ikinci arkadaşının evine kalmaya gitmişti, bu da annesine aynı durumun yetişkin versiyonunu yaşama fırsatını vermişti.</p>

  <p class="block6">Yüzmeye gitmişler, ardından da tutkuyla sevişmişlerdi. Sonra yemeklerini yiyip tekrar sevişmişlerdi. Saat gece yarısına yaklaşırken, Phoebe görkemli bahçede oturmuş, elinde bir kadeh şarap, mis gibi yasemin kokularını içine çekiyordu. Üzerinde, nerdeyse bir servet ödediği, elbise mi değil mi belli olmayan şeffaf bir kıyafet vardı.</p>

  <p class="block6">Bir kadın, böyle özel günler için para saçmayacaktı da, ne zaman saçacaktı? Gecenin sessizliğinde, sıcağı hissettirmeyen ılık bir meltem esiyor; ay, yıldızlarla kaplı gökyüzünde incecik bulutların arkasından süzülerek yükseliyordu. Duncan müziği açmış, bahçedeki kolonlardan Bonnie Raitf in güçlü sesi yükseliyordu.</p>

  <p class="block6">Phoebe şarabını yudumlarken, miskin miskin sevişmeyi düşünüyordu yine. "Tatildeymişim gibi hissediyorum," dedi Duncan'a.</p>

  <p class="block6">"İçki kadehlerine minik şemsiye süslerden koymalıymışım." Onun da sesi Phoebe'ninki gibi uyuşuk çıkıyordu. "Bir de bongo tamtamları olan bir müzik koyardım. Tek eksiğimiz süsler ve bongo CD'si."</p>

  <p class="block6">"Bu müzik de gayet iyi. Mükemmel. Sonsuza kadar böyle kalabilirim." Duncan'a bakıp gülümsedi. 'Yakında benden kira alman gerekecek."</p>

  <p class="block6">"Bu işi ticarete dönüştüreceğim."</p>

  <p class="block6">"Bu gece bir yere çıkmak istemediğine çok memnun oldum. <span class="text83">Gece kulübü, bar,</span> sinema falan değil de, hiçbir şey yapmadan sadece beraber olmak çok güzel."</p>

  <p class="block6">"Kulüpler, barlar, sinemalar kaçmıyor ya. Böyle gevşemek harika." "Bu hafta çok yoğundun."</p>

  <p class="block6">"Ava insanı köle gibi çalıştırıyor. O sevimli yüzünün arkasında, Tom Amca'nın Kulübesi filmindeki köle taciri gibi bir kalbi var. Dün Savannah'ta bakmadığım ağaç ve fidan kalmadı. Bir sürü çizim, plan. Çim örnekleri. Fıskiyeler. Heykeller. Kuşlar için su havuzu, yemlik, kafesler. Ne ararsan. "Canının istediği gibi yap" kavramı onun için kesinlikle geçerli değil."</p>

  <p class="block6">"Evvelki gün onu eski bir depoya götürdüğünden söz etti. Orayı, altında dükkânlar olan bir apartmana çevirmeyi düşünüyormuşsun."</p>

  <p class="block6">"Evet. Şimdi yeni fikirler üretmekle meşguldür. Beni bir fidanlığa daha sürükleyeceğini sanmıyorum. Sabah tekneyle dolaşmaya ne dersin? Savannah'a doğru yelken açabiliriz."</p>

  <p class="block6">"Mükemmel bir fikir. Burada neredeyse her şey mükemmel."</p>

  <p class="block6">"Bana birkaç dakika ver." Yaklaştı ve parmağını incecik elbisenin altına kaydırıp düğmesini açtı, "İşte o zaman seni mutlak mükemmelliğe ulaştırabilirim."</p>

  <p class="block6">Bundan hiç şüphesi yoktu; dudakları birleşirken, Duncan'm elleri genç kadının bedenini keşfetmeyi sürdürüyordu. Phoebe, kendinden geçerek uzanırken kadehi masaya çarptı. Serbest kalan ellerini genç adamın saçlarında dolaştırmaya başladı.</p>

  <p class="block6">Ilık rüzgâr tenini okşuyor; müziğin ritmini içinde duyuyordu. Duncan'ın dudakları boynundan aşağıya doğru inerken, başını geriye attığında ayın tam tepelerinde beyaz bir top gibi parladığını gördü. Dudakları tekrar buluştuğunda bedeni genç adamı içine almaya hazır bekliyordu. Ağır ağır, rahat hareketlerle doruğa tırmanırken, genç kadın sevgilisinin gözlerinde kendini görüyor, yükselen zevk dalgalarının arasında bir yükselip bir alçaldığını hissediyordu. Dalgaların zirvesinden aşağılara inerken, gözlerinin mavisine hapsolup gitmişti.</p>

  <p class="block6">Böyle bir şeyi yaşarken kim başka bir yerde olmak isterdi ki?</p>

  <p class="block6">"Bir daha," diye mırıldanan genç adam, tekrar onun dudaklarına kapandı.</p>

  <p class="block6">Phoebe'nin kalp atışları hızlandı, kemiklerinin erimeye başladığını hissetti.</p>

  <p class="block6"><i class="calibre3">Seni</i> <span class="text83">seviyorum.</span> Sözcükler boğazından yükseliyor, sanki söylenmek için yalvarıyorlardı.</p>

  <p class="block6">Bunlar gerçekten söylenmeyi hak eden güçlü sözcüklerdi. Ama onları burada bahçe koltuğunda birbirlerine kenetlenmiş vaziyetteyken telaffuz etmek doğru olmayacaktı.</p>

  <p class="block6">Onun yerine yüzünü ellerinin arasına alıp, "Haklıydın, sayende çevredeki her şey mükemmel hale geliyor," dedi.</p>

  <p class="block6">"Seninle olmak..." Başını çevirip dudaklarını genç kadının avuçlarına bastırdı.</p>

  <p class="block6">Bu hareket onun bir kez daha sendelemesine neden oldu. Adeta içinde bir kuş çırpınmaya başlamıştı. "Benimle olmak?"</p>

  <p class="block6">Başını kaldırıp gözlerinin içine baktı. "Phoebe - " Phoebe'nin cep telefonu çaldı.</p>

  <p class="block6">"Nazar değdi." Kalkmaya çabaladı. <i class="calibre3">"Asla</i> mükemmel dememeliydim." Carly'yi, annesini ve kardeşini düşündü. Telaşla telefonu kapıp düğmeye bastı. "Phoebe MacNamara." Ailesinden biri olmadığından emin olana kadar midesindeki düğümler çözülmemişti; arayan Dave'di.</p>

  <p class="block6">"Bonaventure mi? Nerede?" Kâğıt kalem olmadığından söylediklerini hafızasına kaydetti. "Evet. Özellikle beni mi? Whitfıeld Adası'nda, bir arkadaş ımdayı m. Yetişmeye çalışacağım. Beş dakika içinde yola çıkıyorum."</p>

  <p class="block6">Konuşurken çoktan kalkmış, eve koşuyordu. "Ona yolda olduğumu söyle. Dur, dur, bir dakika." Arabasının kapısını açan Duncan'ı durdurdu. "Çok süratli bir arabayla geliyorum. Seni yoldan ararım."</p>

  <p class="block6">Telefonu kapattı.</p>

  <p class="block6">"Porsche'unu ödünç almak zorundayım." "Sorun değil ama bensiz bir yere gitmez." "Seni oraya götüremem."</p>

  <p class="block6">"Götürebilirsin," dedi, merdivenlerden çıkarken.</p>

  <p class="block6">"Duncan," Yatak odasına koşarken bir yandan da elbisesini çıkarıyordu. "Bonaventure Mezarlığı'nda mezara zincirlenmiş bir adam bulunmuş." Yol kıyafetini kaptı. "Anlaşılan üzerinde sadece patlayıcılarla dolu bir yelek varmış."</p>

  <p class="block6">"Kendini havaya uçuracaksa, umarım mezarlıkta yerini ayırtmıştır.</p>

  <p class="block6">Bonaventure dolup taşıyor."</p>

  <p class="block6">"Rehin alınmış." Duncan'a çıkışırken bir yandan da giyiniyordu. "Öyle olduğunu iddia ediyormuş, ayrıca ona bombaları bağlayan şahıs söylediği saatte 91 l'i aramasını ve benim adımı vermesini istemiş. Zamanında orada olmazsam, düğmeye basıp adamı havaya uçuracakmış"</p>

  <p class="block6">"O zaman bırak da ben kullanayım. Arabayı tanıyan sen değilsin benim, hem yolları daha iyi biliyorum. Nereye gitmek istersen götürürüm." Genç kadının itiraz edecek gibi baktığını görünce ekledi, "En son ne zaman altı-silindir kullandın?"</p>

  <p class="block6">Phoebe ayakkabılarını giyerken başını salladı. "Haklısın. Haydi gidelim."</p>

  <p class="block6">Ada yollarından ve köprüden şimşek gibi geçerlerken, arabayı Duncan'a vermekle doğru bir iş yaptığını anladı. Beyni ve elleri, Dave'le konuşup not almakla meşguldü.</p>

  <p class="block6">"Sen gelene kadar adını söylemeyecekmiş," diye açıkladı Dave. "Üzerine dinleme cihazı da yerleştirilmiş, tüm konuşulanlar dinleniyormuş. Bir kulaklık ve bir mikrofon taşıyor."</p>

  <p class="block6">'Yalan söylüyor olabilir mi?"</p>

  <p class="block6">"Sanmıyorum. Beş dakikaya kadar orada olacağım, ama değerlendirmelerime göre adamın sesinden dehşet içinde olduğu anlaşılıyor. Görüntü kayıtlarında adamın yüzünde, üst bedeninde, kol ve bacaklarında açılmış taze yaralar var. Kimin, nasıl ve niçin yaptığını, ne zaman olduğunu söylemiyor. Söyleyemem, diyor. Bir tek sana anlatabilirmiş."</p>

  <p class="block6">"Bu hızla on beş dakika içinde oradayım. Hangi mezara zincirli?" "Jocelyn Ambuceau, 1898-1916."</p>

  <p class="block6">"Gelişigüzel seçilmişe benzemiyor. Mezaı4a yatan kişinin bir anlamı olmalı."</p>

  <p class="block12">"Araştırılıyor."</p>

  <p class="block6">"Bu kimliksiz adamı biraz daha anlatır mısın?"</p>

  <p class="block6">"Beyaz, otuz beş yaş civarı, kumral, kahverengi gözlü. Yapılı. Yerli aksanla konuşuyor. Üzerinde takı, dövme falan yok. Ayağına pranga geçirilip direklerle toprağa çakılmış. Üzerinde şort var, ayakları çıplak. Polisler oraya ulaştığından beri iki kez kriz geçirmiş. Bebek gibi ağlıyormuş. Ölmesine izin vermememiz için yalvarıyor. Seni getirmemiz için de. Phoebe'yi istiyorum, diyor."</p>

  <p class="block6">"Adımı mı söylüyor? Beni tanıyor olmasın." "Evet, bana da öyle geldi."</p>

  <p class="block6">"Ona gelmek üzere olduğumu söyle." Kavşağa girdiklerinde savrulup bir yere tutunmaya çalıştı. "Görüşmemizi kimsenin dinlemediğinden emin olun, oraya geleceğimi öğrenebilirler." Saatine göz attı. "Süre bitmek üzere ama yetişeceğiz, söyle oradakilere. On dakika, Yüzbaşı."</p>

  <p class="block6">"Şimdi haber vereceğim. Sen gelene kadar idare etmeye çalışırız." Telefonu kapatıp Duncan'a baktı.</p>

  <p class="block6">"Başaracaksın." Yüz seksen kilometre, hızla çift şeritli dar bir sokağa girerken bile gözünü yoldan ayırmamıştı. "Daha önce bu tarz bir operasyona katıldın mı?"</p>

  <p class="block6">"Hayır. Daha önce hiç böyle bir şey olmamıştı." İleride ışıklan fark edince hemen Dave'i aradı. "Polis araçlarını gördüm. Onlara giriş kapısında durmayacağımızı söyle. Birisi bize hemen kapıyı açsın."</p>

  <p class="block6">Porsche hızla son dönemece girerken savruldu ama sonra toparlanıp tekrar ileri atıldı. Yosun kaplı ağaçların arasından fırlayan görkemli heykellerin üzerine ay ışığı vurmuştu. Sıcak, havayı ve yolu kaplayan sisi titreştiriyordu. Birden, birbirlerinin üzerine eğilmiş ağaçların arasından ışıkları gördüler. Ani bir frenle polis aracının arkasında durduklarında, Phoebe aceleyle arabadan indi.</p>

  <p class="block6">Mezar taşlarıyla kanatlı melek heykellerinin arasından koşarak geçerken, dönüp Duncan'a, "Sakın yaklaşma," diye bağırdı.</p>

  <p class="block6">Dave hemen yanına yaklaşıp kolunu tuttu. "Bomba uzmanları güvenli mesafeyi belirleyip işaretlediler. Hiç kimse diğer tarafa geçemiyor. Yasaklandı."</p>

  <p class="block6">"Peki, tamam. Durumda bir değişiklik var mı?" "Ben geleli iki dakika oldu."</p>

  <p class="block6">"O zaman başlayalım."</p>

  <p class="block6">Ağır adımlarla ilerliyordu. Işıklara rağmen, mezarlıkta bazı kör noktalar vardı. Birisi ona yeleğini verdi, yeleği üzerine geçirirken mezarlığın üstüne tünemiş ağlayan adamı incelemeye başladı. Hemen arkasında bir melek kanatlarını açmış, sakin bir ifadeyle ona doğru bakıyordu. Göğsünün üzerinde bir müzik aleti tutuyordu.</p>

  <p class="block6">Adam, heykelin altında, yüzünü dizlerine gömmüş, kamburunu çıkartmış oturuyordu. Hıçkırıkları, böceklerden gelen sesleri bastırıyordu. Etrafına taze pembe güller serpilmişti. "Ben Phoebe MacNamara," diye konuşmaya başlayınca, hızla başını kaldırıp ona baktı.</p>

  <p class="block6">Phoebe bir anda donup kaldı ve güvenlik bandının ötesine geçemeden durdu. Kanının donduğunu hissetti ve ardından gelen panik dalgasıyla tekrar kendine geldi.</p>

  <p class="block12">"Roy."</p>

  <p class="block6">"Aman Tanrım." Yanında duran Dave, genç kadını bileğinden yakaladı. 'Yüzünü göremedim, onu tanıyamadım." Görseydi tanıyabilir miydi acaba? "Phoebe, daha fazla yaklaşamazsm," dedi. Roy'un dehşet dolu haykırışları kesilmemişti. "Yaklaşamazsın, anladın mı?"</p>

  <p class="block6">"Anladım. Anladım." Yaşadığı panikle sırtından ter boşanıyordu. "Roy, lütfen sakin ol. Sakin olmak zorundasın. Derin bir nefes al ve rahatla. Geldim işte, buradayım." Konuşurken elindeki deftere bir şeyler karaladı. <span class="text83">Bizim</span> <i class="calibre3">evi</i> <i class="calibre3">kontrol</i> <span class="text83">ettirin.</span></p>

  <p class="block6"><span class="text83">Kapıya</span> <span class="text83">polis</span> <span class="text85">koyun.</span> <span class="text85">Carly</span> <span class="text83">bu</span> <span class="text83">adreste.</span> Aceleyle Phin'in adresini yazdı. "Bize hiçbir şey yapamazlar."</p>

  <p class="block6">"Beni öldürecek. Öldürecek." "Kim?"</p>

  <p class="block6">"Bilmiyorum. Tanrım, bilmiyorum. Neden başımıza geliyor bütün bunlar?" "Bizi duyabiliyor mu, Roy?"</p>

  <p class="block6">"Duyabilirmiş, öyle söyledi. Evet, duyabiliyor. Seni... seni iğrenç kaltak.</p>

  <p class="block6">Söylediklerini tekrar etmek zorundayım, yoksa beni havaya uçurur." "Pekâlâ. Beni duyabiliyorsa, ne istediğini söyleyebilir mi?"</p>

  <p class="block6">"Ben... o C-4'lerin bir kaçını suratına indirmek istiyorum, seni pis orospu!" "Tanışıyor muyuz?"</p>

  <p class="block6">"Bana ödettiğin bedeli," derken Roy"un yanakları gözyaşlarıyla ıslanmıştı, "şimdi ben de sana ödeteceğim."</p>

  <p class="block6">"Sana neyin bedelini ödettim, söyler misin?"</p>

  <p class="block6">"Hatırlayacaksın. Phoebe, yardım et, Tanrı aşkına, kurtar beni."</p>

  <p class="block6">"Tamam, Roy. Tamam. Biraz daha konuşayım, olur mu? Bana kızgın olmalısın. Sebebini açıklar mısın?</p>

  <p class="block6">"Hayır... şimdi olmaz."</p>

  <p class="block6">"Beni buraya çağırdın, ben de geldim. Benden istediğin, söylemek istediğin bir şey olmalı. Sebebini açıklarsan - "</p>

  <p class="block6">"Siktir," diye hıçkırdı Roy.</p>

  <p class="block6">"Henüz benimle konuşmaya niyetin olmadığını düşünüyorum. Roy'la konuşmamın bir sakıncası var mı? Ona birkaç soru sorabilir miyim?"</p>

  <p class="block6">"Gülüyor. Gülüyor. Haydi sohbet edin bakalım. Ben bir bira alayım." "Roy, buraya nasıl geldin?"</p>

  <p class="block6">"O ... kullandı." Gözleri ağlamaktan şişmiş, hıçkırık sesleri mezarlıkta yankılanıyordu. "Sanırım benim arabamdı."</p>

  <p class="block6">"Arabanın markası ne?"</p>

  <p class="block6">"Mercedes. E55. Birkaç hafta önce almıştım. Ben..."</p>

  <p class="block6">"Tamam." Deftere markayı yazdı, sonra da, <span class="text83">bulun,</span> yazıp kağıdı uzattı.</p>

  <p class="block6">"Ben arabanın bagajındaydım, hiçbir şey göremedim. Gözlerim bağlıydı, ağzıma da bir bez tıkamıştı. Eve geldiğimde, tam garaja girerken başıma silah dayadı." Tekrar dizlerinin üstüne kapandı. "Arkamdan yürüdü. Sonrasını hatırlamı- yorum. Kendime geldiğimde ne görebiliyor, ne de konuşabiliyordum. Nefes almakta zorlanıyordum çünkü ağzımı da bantlamıştı. Havasızlıktan boğulmak üzereydim."</p>

  <p class="block6">Phoebe, Dave'in elindeki notu görünce rahat bir nefes aldı. <span class="text83">Ailen</span> <span class="text83">güvende.</span></p>

  <p class="block6"><i class="calibre3">Kapılar</i> <i class="calibre3">tutuldu.</i> "Bu kaç saat önce oldu?"</p>

  <p class="block6"><span class="text144">"Bilmiyorum..</span> "</p>

  <p class="block6">"Tamam, sorun yok. Şu anda bulunduğun yere nasıl geldin peki?"</p>

  <p class="block6">"Bagajı açtığını duydum." Başını kaldırdığında titriyordu. Phoebe üzerinde dolaşan böcekleri gördü. "Yüzüme bir şey çarpınca sersemledim, mücadele etmeye çalıştım. Yüzüme vuruyordu. Sonra uyandığımda kendimi burada, bu halde buldum. Sesi beynimin içinde yankılanıyordu. Çığlık çığlığa bağırmaya başladım ama gelen olmadı. O ses bana ne yapmam gerektiğini söylüyordu. Ses telefonumdan geliyormuş, telefonumu yanıma bırakmış. 91Ti aramamı ve ne diyorsa aynısını onlara söylememi istedi. Başka bir şey söylersen, düğmeye basarım, dedi."</p>

  <p class="block6">"Demek onu hiç görmedin." Phoebe konuşurken Roy'un adını-soyadını, adres ve telefonunu, altına da <span class="text83">ne</span> <span class="text83">zamandır</span> <i class="calibre3">kayıp?</i> yazıp soruyu iki kez yuvarlak içine aldı ve kağıdı Dave'e uzattı.</p>

  <p class="block8">"Roy..."</p>

  <p class="block6">Roy hıçkırıyordu. "Ben hiçbir şey yapmadım. Neden?"</p>

  <p class="block6">"Roy, bana hiç yardımcı olmuyorsun. Roy!" Sesini duyurabilmek için daha yüksek sesle konuşuyordu şimdi. "Sakinleşmeye çalış. Buradan kurtulabilmemiz için sakin olmamız çok önemli. Hazırsa onunla konuşmak istiyorum. Bana bir isim verebilir mi acaba? Kendi ismi olması şart değil, istediği herhangi bir isim olabilir. Ben de ona hitap ederken zorlanmam böylece."</p>

  <p class="block6">"Midem bulanıyor. Midem... Hayır! Hayır! Yapma! Lütfen, yapma!" Zincirlerine asılırken gözleri neredeyse yuvalarından fırlayacaktı. "Lütfen, Tanrım... Tamam... Peki. Ben... Bu zırlamalarından bana fenalık geldi artık, bok herif. Sen daha devam et bakalım - seni cehenneme gönderip kurtulayım ben de."</p>

  <p class="block6">"Bunu yaparsan, beni bu gece buraya neden çağırdığını öğrenemeyeceğim.</p>

  <p class="block6">Bana neden kızdığını da. Seni hangi isimle çağırayım?"</p>

  <p class="block6">"O - " Roy'un konuşurken dişleri takırdıyordu. "Na nasıl istersen, Phoebe.</p>

  <p class="block6">Bana Cooper diyebilirsin."</p>

  <p class="block6">Boğazı düğümlenir gibi olsa da, ismi not edip, altına da <span class="text83">Kahraman</span> <span class="text83">Şerif</span> <span class="text83">yazdı. "Tamam, Cooper. Seninle direk</span> olarak konuşamadığımız için, neler hissettiğini bilemiyorum. Kendini nasıl hissediyorsun, anlatır mısın?"</p>

  <p class="block6">"Güçlü. Otoriter."</p>

  <p class="block6">"Komutanın sende olması senin için önemli mi?" "Tam üstüne bastın."</p>

  <p class="block6">"Yüz yüze konuşsak, durumu daha iyi yöneteceğini düşünmüyor musun?" "Şimdi olmaz."</p>

  <p class="block6">Roy'un yaşla dolu gözlerine bakıp acı çeken sesini dinlerken, göremediği, duyamadığı bir adamı nasıl ikna edeceğini düşünüyordu.</p>

  <p class="block6">"Birbirimizi nereden tanıyoruz, Cooper? Nerede tanışmıştık, söyleyebilir misin?"</p>

  <p class="block6">"Sen bana bir şeyler söylesen?" "Tamam. Ne söylememi istersin?"</p>

  <p class="block6">"Bu beş para etmez orospu çocuğu senin için önemli mi?"</p>

  <p class="block6">Kurnaz, diye düşündü. Olumlu ya da olumsuz, her iki cevap da onu tahrik edebilirdi. "Roy'u mu kastediyorsun?"</p>

  <p class="block6">"Aşağılık Roy Squire pisliğini kastettiğimi biliyorsun."</p>

  <p class="block6">"O benim eski kocam. Ne onun ne de bir başkasının canının yanmasını istemem.</p>

  <p class="block6">Henüz kimsenin canını yakmadın, Cooper. Bunu da kimseye bir şey olmadan - "</p>

  <p class="block6">"Sen bunu Charles Johnson'a anlat. Gördün mü? Gördün tabii... Tanrım, evet ya!</p>

  <p class="block6">O kurşunları yiyince nasıl da şaşkına döndü, değil mi?"</p>

  <p class="block6">"Charles Johnson'ın ölümünden sen mi sorumlusun? Bunu mu söylemeye çalışıyorsun?"</p>

  <p class="block6">"Fransızca konuşmuyoruz burada, kaltak karı. Onu yere seren bendim, evet. İlk defa mı birinin gebermesine yardım ediyorsun, ha? Ha? Sana söz veriyorum, devamı gelecek... Lütfen," Roy"un sesi zor çıkıyordu. "Lütfen, lütfen, lütfen." Genç adam, üzerine eğilmiş meleğin kanatlan altında titriyordu.</p>

  <p class="block6">"Charles Johnson'ı tanıyor muydun?"</p>

  <p class="block6">"Beş para etmez çete bozuntusu bir herif işte. Ama sen onu ikna etmeyi basardın, değil mi? Rehinelerin canı yanmadan onu dışarı çıkarttın. İşe yaramaz heriflerdi ama onları da kurtardın, öyle değil mi ha?"</p>

  <p class="block6">"Kimi kurtaramadım, Cooper? Bu güller onun için mi? Değer verdiğin ve benim kurtaramadığım kimdi?"</p>

  <p class="block6">"Sen tahmin et, Phoebe, kim olduğunu söyleyeceğim, sonra sen de seni affetmem için yalvaracaksın. Belki o zaman kurtulabilirsin."</p>

  <p class="block6">"Şimdi af dileyeceğim senden. Birini kurtaramayacak kadar iyi ve akıllı olamadıysam eğer, hemen şimdi yalvaracağım. Ne istersen söylerim."</p>

  <p class="block6">"Başlayalım o zaman. De ki... Ne? Hayır, olamaz, hayır!"</p>

  <p class="block6">Roy ayağa kalkmaya çalışıyordu ama tek yapabildiği dizlerinin üstünde doğrulmak oldu. "Lütfen. Tamam, tamam. De ki, vakit tamam. Hoşça kal, Phoebe." "Cooper, eğer sen - "</p>

  <p class="block6">Patlamayla birlikte genç kadın yerden havalanıp geriye doğru fırladı ve başka bir mezarın karşısındaki bir toprak yığınının üstüne düştü.</p>

  <p class="block6">Havada uçarak yere çakılan şeylerin ne olduğunu biliyordu. Bir melekten dağılan parçalar, toz, toprak ve Roy'un parçaları.</p>

  <p class="block6">Hızla gözünün önünden kopuk kopuk görüntüler geçti. Onunla ilk kez karşılaştığı o parti ve aklını başından alan o kocaman gülümseyişi. Hafta sonu, onu güller ve şampanyayla şaşırttığı otel odasında, b geniş yatakta sevişmeleri. Kan koca olarak ilk öpüşmelerinden önceki dakikalar. İlk dans. Işıklar.</p>

  <p class="block6">Sonrası koyu bir karanlık. Birisi ona sesleniyordu.</p>

  <p class="block6">Dirseklerinin üzerinde doğrulmaya çalıştı. Dumanların arasında bir hareketlenme fark etti, bu Duncan'dı. Duncan, hızla üzerine kapanarak genç kadını aşağıya doğru çekti. Uzaktan uğultu halinde sesler geliyordu. Birileri bağırıyor, birileri koşuyor, telsizlerden parazit sesleri yükseliyordu.</p>

  <p class="block6">Mücadeleden vazgeçti. Artık mücadele edecek hiçbir şey kalmamıştı.</p>

  <p class="block6">"Ne yaptım ben?" Sesi fısıltı halinde çıkıyordu. "Aman Tanrım, ne yaptım ben?"</p>
</body>
</html>
