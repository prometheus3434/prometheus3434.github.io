<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block26" id="toc_id_22">22</h1>

  <p class="block6">Phoebe, ona eve gitmesini söyleyince çok sinirlenmişti. Lanet olsun, herhalde onu başka biriyle karıştırıyordu.</p>

  <p class="block6">Duncan, ekip odasının önünde bir aşağı bir yukarı dolaşıp duruyordu. Ne oturabiliyor, ne de sakin kalabiliyordu. Keşke düşünmemeyi de başarabilseydi. Maalesef, o insana cinnet geçirtecek kadar korkunç görüntüler beynine çakılıp kalmıştı, bir saniye önce orada duran adam bir anda...yok olmuştu.</p>

  <p class="block6">Et ve kemik parçaları. Ve korkunç kıpkırmızı bir duman.</p>

  <p class="block6">Hareket ettiğini hatırlayamıyordu. Sadece garip bir şeyler hissetmişti - havanın yüzüne yaptığı basınç, sesler, uğultular, bağrışmalar, çarpma sesleri - heykeller, toprak ve devrilen ağaçlar, sonra diğer mezar taşlan ve heykeller.</p>

  <p class="block6">Örümcek ağlarına benzeyen yosun kümelerinin arasından sarkan o parçanın Roy'un bedenine ait olduğunu biliyordu. Melek heykelinin kana bulanmış kafasının kopup havada uçtuğunu hatırlıyordu. Meleğin suratında sakin ve huzurlu bir gülümseme vardı. Belki de bunları sadece hayal ediyordu.</p>

  <p class="block6">Phoebe'nin yanına nasıl gitmişti; koşmuş muydu, yürümüş müydü, atlamış mıydı, hiç birini hatırlamıyordu. Sadece orada durduğunu ve onu patlamanın kargaşasından korumak için üzerine kapandığını hatırlıyordu. Phoebe'nin söyledik- lerini duymuştu: <i class="calibre3">Ne</i> <span class="text83">yaptım</span> <i class="calibre3">ben?</i> Yüzbaşı Dave - o olduğunu tahmin ediyordu - onu sarsıp oradan çekene kadar da durmadan aynı sözleri tekrarlayıp durmuştu.</p>

  <p class="block6">Yaralı mısın? Darbe aldın mı? Dave, ilk olarak bunları sormuştu. Duncan'ın yüzü, havalanan melek gibi bembeyazdı.</p>

  <p class="block6">Sonrası biraz bulanıktı. Yine bir sürü koşuşturma, bağırış çağırış, giderek artan siren sesleri.-</p>

  <p class="block6">Ve ondan gitmesini istemişti. Bu kabusun ortasında durmuş, gitmesini söylüyordu. Yok ya!</p>

  <p class="block6">Yüzbaşıyla birlikte bu odada olduğunu söylemişlerdi. Yüzbaşı McVee ve diğerleriyle birlikteydi. Bekleyecekti. Bekleyecekti işte.</p>

  <p class="block6">Canı içki istedi, iyileşmek istemiyordu. Ona dokunmak ve bu felaketten kurtulduklarından emin olmak istiyordu.</p>

  <p class="block6">Fakat beklemekten başka yapabileceği bir şey yoktu.</p>

  <p class="block6">"Dunc." Asansörden çıkan Phin'i görünce içi ürperdi. Açıklayamayacağı nedenler yüzünden, dizleri öylesine titriyordu ki, arkadaşı bir yer bulup oturmak zorunda kalmıştı.</p>

  <p class="block6">"Aman Tanrım."</p>

  <p class="block6">"İyisin, değil mi?" Yanına oturup kolunu yakaladı. "Bir yerin kanıyor galiba. İyi misin?"</p>

  <p class="block6">"Benim kanım değil." Mezarlıktan bir armağan, Roy'dan kalan küçük bir hatıra. "İyi olabilmem için zamana ihtiyacım var. Kahretsin, Phin. Allah kahretsin."</p>

  <p class="block6">"Neler oldu öyle? Ne olduğunu Öğrenebildiler mi?"</p>

  <p class="block6">"Resmen havaya uçtu. Filmlerdeki gibi değildi. Değildi işte." Elini saçlarına daldırdı. "Loo nasıl? Çocuklar?"</p>

  <p class="block6">"Loo iyi. Çocuklar uyuyor. Polis, evin önünde nöbet tutmaya başladı. O Carly'nin babasıydı değil mi??"</p>

  <p class="block6">"Roy. Roy Squire. Herif onu bir mezarın üstüne zincirlemiş, vücuduna da patlayıcı bağlamış. Zavallı adi piç. Galiba onu evinin garajında kıstırmış. Dayak yemiş, biraz da uyuşturulmuş. Phoebe Roy'un aracılığıyla - yani hayattayken - konuşuyordu adamla. Onun, ah..." Kulağını tutup yüzünü buruşturdu.</p>

  <p class="block6">"Tamam, anladım." Arkadaşının yüzünü inceleyip, arka cebinden küçük bir şişe çıkardı. "Dik şunu kafana, dostum."</p>

  <p class="block6">"Bunun için seni öperdim ama pek havamda değilim." Teşekkür edip şişeyi aldı ve sert viskiyi bir dikişte içti. "O, yani Roy, hüngür hüngür ağlayıp yalvarıyordu. öteki herif... Cooper," birden hatırladı, "Phoebe'den onu bu isimle çağırmasını istedi. Ne istediğini, derdinin ne olduğunu söylemiyordu. Sonra sanırım Roy'dan "hoşça kal" demesini istedi. Ve düğmeye basıp, bombayı harekete geçirdi. Paramparça oldu, Phin. Lanet olsun, adam resmen parçalara ayrıldı"</p>

  <p class="block6">"Duncan, evden ayrılmadan alarmı çalıştırmış miydin?"</p>

  <p class="block6">"Ne? Yok, hayır." Düşündü. Hayır. "Evden alelacele ayrıldık."</p>

  <p class="block6">"Tamam, bak şimdi şöyle yapalım. Ben birkaç kişiyi arayıp evi kontrol ettireyim. Bir de güvenliği arttıralım."</p>

  <p class="block6">Duncan başım arkaya attı. "Phoebe'nin eski kocasının peşine takıldıysa, beni de takip edebilir."</p>

  <p class="block6">"Rahat davranmanın sırası değil." "Değil tabii."</p>

  <p class="block6">Phoebe, ofiste, yüzünde ciddi bir ifadeyle oturuyordu. Ailesi güvendeydi, evleri de koruma altındaydı. Artık endişelenmekten vazgeçse iyi olurdu. Roy ölmüştü; bunu değiştiremezdi. Bu suçluluk hissini beyninden, yüreğinden, içinden atması gerekiyordu.</p>

  <p class="block6">"Hilton Head polisi soruşturma başlattı. Suç mahalli ekipleri, evde ve garajda inceleme yapıyor. Maktulün arabasını aramaya devam ediyoruz."</p>

  <p class="block6">"Mezarlık, bir şeyi ya da birini simgeliyor olmalı." "Araştırılıyor."</p>

  <p class="block6">'Ailemin korunmasını istiyorum, sadece bu gece değil -" "Phoebe." Dave alçak sesle konuştu. "Elbette korunacaklar."</p>

  <p class="block6">"Tamam. Roy nişanlıydı. Kadının adını biliyorum sadece - Mizzy. Birlikte mi yaşıyorlardı yoksa - "</p>

  <p class="block6">"Bu konuyla da ilgileneceğiz."</p>

  <p class="block6">Tabii ya, kesinlikle ilgilenmeliydiler. "Bu tarz bireysel saldırılar, genellikle kişisel bir garezden kaynaklanır. Kimi bu kadar sinirlendirmiş olabilirim? Kimin canını yaktım ya da kimi tehdit ettim?</p>

  <p class="block6">"Arnold Meeks'le konuşmamız gerekecek."</p>

  <p class="block6">"Evet." Derin bir nefes aldı. "Sorguya çekilip, olay anında nerede olduğu tespit edilmeli. Ama bunu o yapmadı. O kötü bir polisti, şiddet kullanıyordu ve alçağın tekiydi. Ama katil değil. Cooper'ın dedikleri doğruysa, en az iki kişiyi daha öldürdü. Gözünü brpmadan hem de. Meeks öfkelenip kısa süreli planlar yapıyor ve sonuçlarını düşünmeden harekete geçiyor."</p>

  <p class="block6">"Bir başkası onun adına hareket ediyor bence, bilgisi dahilinde ya da değil." "Olabilir. Ama ben daha şahsi bir mesele olduğunu düşünüyorum. Sen bana acı çektirdin, şimdi ben sana daha fazlasını çektireceğim. Yaptığım ya da yapmadığım bir şeyden dolayı. Birini kurtarmayı başaramadığım için."</p>

  <p class="block6">Gözlerini yumup parmaklarını gözkapaklarına bastırdığında gözünün önüne sürekli Roy geliyordu. Ellerini dizlerinin üstüne indirdi. "Onunla ilgisi olan, benim mesleki bir hatam. Kimi kurtaramadım ben, Dave? Ne zaman oldu böyle bir şey? Nasıl? Geriye dönüp tüm operasyon dosyalarımı tek tek gözden geçirmem lazım. Rehineler, onları rehin alanlar, polisler ya da olay yerinde bulunan diğer kişiler, olay sırasında yaralanan ya da ölenler; benim arabulucu olarak görevli olduğum tüm dosyalar."</p>

  <p class="block6">"Bence bu bir kadın," diye devam etti. "Neden?"</p>

  <p class="block6">"Çünkü adam Gary Cooper oldu. Çünkü Roy bir kadının mezarına zincirlenmişti. Bir kişiyi bile göz ardı edemeyiz ama bana kadın gibi geliyor. Silah ve patlayıcı kullanmayı biliyor ya da öğrenmiş. Belki de askerde ya da teşkilatta bununla ilgili bir eğitim almıştır. Veya kendi kendine öğrenmiş de olabilir. Çünkü bu planlı bir saldırı. Roy dürtüleriyle hareket etmez, o kışkırtmaya gelecek tarzda birisi değil."</p>

  <p class="block6">Yumruk yaptığı eliyle bacağına vurdu. <span class="text83">"Duyamıyordum</span> işte. Sesini duymadan, tonlamalarını dinlemeden, hislerini anlamadan nasıl tepki verebilirdim, nasıl ikna edebilirdim ki?"</p>

  <p class="block6">"Phoebe, olanlardan sen sorumlu değilsin."</p>

  <p class="block6">"O zaman niye bastı düğmeye? Yanlış bir soru mu sordum, yanlış bir yol mu seçtim? Büyük bir riske girip kendini tehlikeye atıyor. Roy'u oraya götürüyor, beni de getirtiyor, sonra da düğmeye basıp gidiyor. Görüşme kaydını dinlemeliyim; onu harekete geçirecek ne söylediğimi - ya da söylemediğimi - bulmalıyım."</p>

  <p class="block6">Sandalyesini onunkine yaklaştırıp gözlerinin içine baktı. "Sen daha iyisini de yapabilirsin."</p>

  <p class="block6">"Normal şartlarda hepimiz daha iyisini yapmaya çalışırız. Ama normal şartların dışında bir durumla karşı karşıyayız. Bu kez söz konusu olan benim."</p>

  <p class="block6">"Senin ne söyleyip söylemediğin aradığımız şey olmayabilir."</p>

  <p class="block6">"Hayır. O herif benimle bağlantısı olan iki kişiyi öldürdü. Neden yaptığını Öğrenmeliyim. Cevabı bulmak zorundayız, Dave, çünkü adamın durmaya niyeti yok. Sürekli evimin çevresinde dolaşıyordu." Gözlerini kapattı ve "Bir sonraki sefer sevdiğim insanları hedef alabilir," dedi.</p>

  <p class="block6">"Onlara yaklaşamayacak."</p>

  <p class="block6">"Ancak kim olduğunu öğrenip yakalarsak onu durdurabiliriz. Ben... Ben Roy'un nişanlısıyla görüşmeliyim. Carly'ye de anlatsam iyi olur. Ona bunu anlatabilmenin bir yolu olmalı."</p>

  <p class="block6">"Şu anda tek yapman gereken, eve gidip biraz uyumak. Kendine biraz zaman ver, Phoebe. Danışmandan yardım almak da iyi bir fikir olabilir."</p>

  <p class="block6">"Suç işleyen, sorumsuz davranan bir arabulucu için en etkili tedavi, işbaşında olmak, çalışmak ve eğitimlere devam etmektir." Gülümsemeye çalıştı. "Bunu sık sık tekrarlayan akıllı bir adam varmış, öyle diyorlar."</p>

  <p class="block6">"Söylemiş olabilirim ama böyle bir durumda senin öncelikle uykuya ihtiyacın var. Geri kalanını da daha sonra konuşuruz."</p>

  <p class="block6">Phoebe, Dave'in odasından çıkıp doğruca bayanlar tuvaletine koştu ve dayanamayıp kendini bıraktı. Berbat hissediyordu, içi dışına çıkmış gibiydi.</p>

  <p class="block6">Midesi boşalıp rahatlarken soğuk soğuk ter döktü, sonra da kapıya yaslanarak oturup sakinleşmeyi bekledi. Ağlamıyordu. Ağlamak kadar basit ve insanı arındıran bir tepki olamazdı ama yaşadıkları onun ağlamanın da ötesinde tepkiler vermesine sebep olmuştu. Tekrar fenalaşmayacağından emin olana kadar, oturduğu yerden kalkmadı.</p>

  <p class="block6">Sonra doğrulup lavaboda yüzünü yıkadı ve avucuna doldurduğu soğuk suyla ağzını çalkaladı. Başını kaldırıp aynaya baktığında, Roy'un kendisine bakan yüzünü görür gibi oldu. Bir zamanlar aşık olduğu, çocuğunu doğurduğu o adam; dehşetle açılmış yalvaran gözlerle ona bakıyordu.</p>

  <p class="block6">Sonra yok oldu. Çünkü onu sevdim, diye düşündü, çocuğunu doğurdum. Onun günahları bir yana, onunla partide karşılaşıp, onu sevmesine izin veren kendisiydi.</p>

  <p class="block6">İşte bunun için tüm cevapları bulmak zorundaydı. Bulana kadar da aramaya devam edecekti.</p>

  <p class="block6">Yüzünü kurulayıp ıslanan saçlarını geriye attı ve çıkıp odasına doğru yürüdü. Dave doğru söylüyordu - eve gitmeliydi. Ama önce yanına birkaç dosya alacaktı. Ne de olsa iyi bir uyku çekme ihtimali çok zayıftı. Saatlerce çalışırsa belki bazı cevaplar bulabilirdi.</p>

  <p class="block6">Duncan ayağa kalkıp yanma gelene kadar onu fark etmedi. "Niye eve gitmedin?"</p>

  <p class="block6">"Böyle saçmalayıp benim canımı sıkma lütfen, tamam mı?" "Ne dedin?"</p>

  <p class="block6">"Lanet olsun, Phoebe." Kollarından tutup, onu kendine doğru çekti. "Tamam, sonra kavga ederiz. Bir dakika böyle kalalım, olur mu?"</p>

  <p class="block6">"Üzgünüm. Bunları yaşamak zorunda kaldığın için çok üzgünüm."</p>

  <p class="block6">"Ben de, aynı şekilde senin yaşadıkların için çok üzgünüm, Phoebe." Yavaşça geri çekilip yüzünü dikkatle inceledi. Genç kadının gözleri kıpkırmızıydı. Bitkin görünüyordu. "Şimdi seni eve götüreceğim."</p>

  <p class="block6">Birden arabası olmadığını hatırladı. Kendi arabasıyla gelmemişti. "Önce odamdan birkaç şey almam lazım."</p>

  <p class="block8">"Bekliyorum."</p>

  <p class="block6">"Duncan - " Telefonunu kapatıp yanlarına gelen Phin'i görünce durdu. "Carly?"</p>

  <p class="block6">"İyi. Gayet iyi." Kollarını açıp ona sarıldı. "Mışıl mışıl uyuyor. Evin ön tarafında bir devriye arabası, arkada da iki polis nöbet tutuyor ve benim azılı eşimle şirin köpeğim de içerdeler."</p>

  <p class="block6">Gülmek istedi ama sesi boğuk çıktı. "Teşekkür ederim. Size uğrar, onu alıp eve götürürüm."</p>

  <p class="block6">"Tatlım, saat sabahın dördü. Kıkırdamaları kesildiğinde nerdeyse gece yarısı olmuştu, eminim onlar daha birkaç saat uyurlar. Uyanıp kendine gelince biz Loo'yh getiririz onu, ne dersin? Önce seni ararız, sonra da geliriz, tamam mı?"</p>

  <p class="block6">"İyi olur. Çok iyi olur. Şimdi onu uyandırıp da... Hiç gerek yok. Her şey için teşekkür ederim Phin, sana da Loo'ya da ne kadar teşekkür etsem azdır. Bütün bu olanlar için çok üzgünüm."</p>

  <p class="block6">"Teşekkür edecek bir şey yok."</p>

  <p class="block6">"Hemen geliyorum, birkaç dosya almam gerekiyor." Phin arkasından bakıp, "Çok iyi idare ediyor," dedi.</p>

  <p class="block6">"Müthiş bir iradesi var. Bu Özelliği cezbetti beni zaten. Evde her şey yolunda mı?"</p>

  <p class="block6"></p>

  <p class="block6">"Her şey kontrol altında. Ben ilgileniyorum, sen gidip biraz uyu, duydun mu beni? Hepsini sonra konuşuruz."</p>

  <p class="block6">Yavaşça omzuna vurdu. "Teşekkürler."</p>

  <p class="block6">Phoebe yanlarına gelince, Duncan uzanıp ağzına kadar dolu çantayı onun elinden aldı. "İyi fikir. İşlerini bir süre evden yürütürsün."</p>

  <p class="block6">"Ofisteki işleri eve götürmüyorum, fazla mesai yapaca- ğım.;;</p>

  <p class="block6">"Öyleyse bütün gününü iş yaparak geçireceksin." "Zamanı en iyi şekilde kullanmam gerekiyor. Bu polis işi, Duncan."</p>

  <p class="block6">"Bu saçmalığı da duymak istemiyorum artık." Genç kadın bir müddet sessiz kaldı ve kendi kendine ona cevap vermemeyi emretti. Fakat asansörden çıktıkları anda kendini tutamadı. "Bu gece durmadan saçmalayıp canını sıkıyorum galiba."</p>

  <p class="block6">"Evet, hoşuma gittiğini söyleyemem." "O zaman sen devam et. Ben eve kendim giderim." "Biraz daha devam edersen, seni zorla susturmak zorunda kalacağım. Ben de çok kötü bir gece geçirdim, Phoebe, o yüzden sözlerine dikkat et." "Sana eve gitmeni söylemiştim, değil mi? Ben - " Sözünü tamamlayamadan, Duncan onu topaç gibi çevirip sırtını arabaya dayayınca birden nefesi kesilir gibi oldu. Onu sadece bir ya da iki defa canı sıkkın görmüştü, hatta bir keresinde çok öfkeliydi. Ama böyle kendini kaybedip patladığını ilk defa görüyordu.</p>

  <p class="block6">"Hırçın kadınlardan hoşlandığımı keşfetmeme yardımcı oldun, sağ ol. Güçlü ve zeki kadınları da severim. Kendine yeten kadınlar da hoşuma gider. Nereye, hangi yollardan gideceğini bilenler de doğal olarak ilgimi çekiyor. Anlatabildim mi?"</p>

  <p class="block6">"Canımı acıtıyorsun, Duncan."</p>

  <p class="block6">Ellerini bir parça gevşetti. "Neyi sevmediğime gelince, bana ne yapacağımın, ne hissetmem, ne düşünmem gerektiğinin söylenmesinden nefret ederim. Hele kovulmaktan - "</p>

  <p class="block6">"Ben öyle demek isteme - "</p>

  <p class="block6">"Kapa çeneni, Phoebe. Daha bitirmedim. Bana ihtiyacı olmadığını düşünen, akıllı, güçlü, kendine yeten bir kadın tarafından kovulmak hiç hoşuma gitmez. Hele bu gece orada öylece durup o sefil piçin paramparça oluşunu izlerken, polisin işine karışmamamın söylenmesine hiç tahammül edemem. Haydi söyle, Phoebe, bir daha söyle, eve git de."</p>

  <p class="block6">Phoebe, titreyen nefesini kontrol etmeye çalıştı. "Bu gece, bir daha senin yüzüne bakabileceğimi sanmıyordum."</p>

  <p class="block12">"Ne? Niye?"</p>

  <p class="block6">"Emin olamıyordum...seni görünce mahvolurum diye korkuyordum, daha da kötüsü, artık bana farklı bir gözle bakabilirdin. Bilemiyorum. Mantığımla değil, tamamen hislerimle hareket ediyordum, anlıyor musun?"</p>

  <p class="block6">"Konuşmama izin ver, Phoebe. Öncelikle eğer mahvolmuş olsaydın - "</p>

  <p class="block6">"Mantıklı düşünemiyordum dedim ya." Duncan'ı itmeye çalışırken bedeninden ona doğru bir sıcaklığın geçtiğini hissetti. "Şimdi burada durup bana mantık yürütmeye çalışma.</p>

  <p class="block6">"İyi bir noktaya değindin." Biraz düşünüp, cebinden Phin"in verdiği küçük şişeyi çıkardı.</p>

  <p class="block6">"Ah Tanrım. Teşekkür ederim." Küçük bir yudum aldı, sonra biraz daha içti. "Oh." Arabaya yaslandı. "Oh, şükürler olsun, Duncan."</p>

  <p class="block6">"Ben asla..." Şişeyi geri alıp bir yudum da o içti. "Hayal bile edemeyeceğim şeyler oldu. Daha önce hiç böyle bir şey görmemiştim. İnsan bir anda ne hale geliyor."</p>

  <p class="block6">"Bomba uzmanları buna "pembe duman" diyor."</p>

  <p class="block6">Şişenin kapağını kapatıp, binmesi için arabanın kapısını açtı. "Daha önce başına böyle bir şey gelmiş miydi?"</p>

  <p class="block6">"Bunun gibisini hiç yaşamadım." Duncan yerine geçince devam etti. "Birkaç defa, ekipçe çalışırken olay yerine geç gitmiştik ya da bir şeyler ters gitmişti. Ama böylesini... hiç görmedim. Ona çok sinirlenmiştim, çok kızgındım. Yeniden evlenip, Carly'yi hiç düşünmeden başka bir ülkeye taşınmasına kızmıştım." Elinin tersiyle gözlerini sildi. "Arkadaş olmak ya da en azından olmaya çalışmak yerine, onun için bunları hissetmem çok daha kötü belki ama böyle hissediyordum işte."</p>

  <p class="block6">"Ben Bonaventure'de böyle bir şey görmedim. O anda ona ne kadar kızgın olduğunu düşünmüyordun. Tek düşündüğün onun hayatını kurtarmaktı."</p>

  <p class="block6">"Daha dikkatli olmalıydım. Beni yıkan da bu işte," dedi ve Duncan araya girmek isteyince devam etti, "Biliyorum. Fazla toleranslı ve bencilce bir davranıştı. Duncan, bir süre birbirimizi görmesek daha iyi olur diyecektim ama şimdi iyice saçmaladığımı düşüneceksin, değil mi? Roy'u öldüren adam, şimdi de bana yakın olan bir başkasının peşine düşmek isteyebilir, onun için en iyisi biraz uzak kalmak-"</p>

  <p class="block6">"Roy'la da oldukça uzaktınız." "Evet, ama - "</p>

  <p class="block6">"Yine saçmalıyorsun, derim. Bu işi tek başına çözmek istemene saygı duyuyorum, demiş olsaydım, o zaman bu söylediğine hak verirdim."</p>

  <p class="block6">Genç kadın bunun üzerine tek bir kelime etmeden polis rozetini çıkardı; eve yaklaşıyorlardı. "Kapıda durup memura kimliklerimizi gösterelim." Arabadan inip, karşıya geçti.</p>

  <p class="block6">Kısa bir görüşme yaptı, o sırada Duncan arabada bekledi. Evin ışıklarının yandığını fark etmiştir, diye düşündü. Anlaşılan bu gece kimse doğru dürüst uyuyamamıştı.</p>

  <p class="block6">"Sana eve git demiyorum, çünkü beynin dağılsın istemiyorum. Sadece kalmak zorunda değilsin diyecektim."</p>

  <p class="block6">Duncan, genç kadının elini tuttu. Verandaya çıktıkları anda, Ava kapıyı açtı. "Çok şükür, sonunda evine döndün!" Çıplak ayakla koşup Phoebe'ye sarıldı. "Yaralanmadığını söylediler."</p>

  <p class="block6">"İyiyim. Annem?"</p>

  <p class="block6">"Buradayım." Açık kapının bir adım gerisinde duruyordu, yüzü solgundu. "Phoebe, yavrum."</p>

  <p class="block6">Verandaya çıkamadığını anlayınca, Phoebe eve girip annesinin kollarına atıldı, "iyiyim. Yemin ederim."</p>

  <p class="block6">"Bir sorun çıktığını söylediler, kötü bir şey olmuş. Carly "İyi. İyi işte. Uyuyor."</p>

  <p class="block8">"Ya...Carterve-"</p>

  <p class="block6">"Anne. Anne. Nefes almalısın. Devam et, nefes al. Şimdi bana bak ve dinle. Herkes çok iyi. Carter, Josie ve Carly. Sen ve Ava. Ben de buradayım. Duncan da burada. Beni eve o getirdi."</p>

  <p class="block6">Annesinin konuşmasından panik atak geçirmek üzere olduğunu anlamıştı. Kesik kesik nefes alıyordu. Havayı içine güçlükle çekiyordu. Titremeler başlamıştı. Yüzü boncuk boncuk terlemişti.</p>

  <p class="block23">"Ava."</p>

  <p class="block6">Phoebe ve Ava, Essie'yi yere yatırdılar.</p>

  <p class="block6">"Anne. Buradayım, anne. Yanındayım. Elimi hissediyor musun?" Uzun koltuğun üzerine serili Örtüyü alıp Essie'nin sarsılan omuzlarına koyan Duncan'a baktı. "Ellerimi hissedebiliyor musun? Kollarına dokunuyorum. Sesimi duyuyor musun anne? Şimdi güzel bir nefes alalım."</p>

  <p class="block6">Yavaş yavaş gevşedi, o sırada dakikalar geçmek bilmedi,</p>

  <p class="block6">"Tamam, tamam." Phoebe onu kollarına alıp, saçını okşamaya başladı. "Derin derin nefes alıyorsun. İşte böyle."</p>

  <p class="block6">"Engel olamadım. Çok üzgünüm, Phoebe." "Tamam, hepsi geçti artık."</p>

  <p class="block6">"Essie, bir bardak su içmek ister misin?"</p>

  <p class="block6">Duncan ona bardağı uzatırken, Essie de ona bakıp "Duncan, çok utanıyorum," dedi.</p>

  <p class="block6"></p>

  <p class="block6">"Biraz su iç lütfen. Şimdi gidip hepinize çay yapacağım." "Tamam, ama -"</p>

  <p class="block6">"Bana misafir muamelesi yapmayacaksın, değil mi Essie?"</p>

  <p class="block6">Başını iki yana sallarken gözünden bir damla yaş süzüldü. "Phoebe, çok üzgünüm. Hem de çok. Eve gelmeseydin keşke, böylece bir de benim için endişelenmek durumunda kalmazdın. Bitkin görünüyorsun."</p>

  <p class="block6">"Hepimiz yorulduk. Haydi gel şimdi, Ava'yla beraber seni yukarı çıkarıp koltuğuna oturtalım."</p>

  <p class="block6">"Ava, sen de gidip bize çay yap bari. Zavallı adam. Hakkımızda neler düşünecek kim bilir?"</p>

  <p class="block6">"Duncan için endişelenme." Ava onun oturmasına yardım etti. "Üşüyor musun?"</p>

  <p class="block6">"Yok, şimdi iyiyim. Ben - " Elini yüzüne götürdü ve terden sırılsıklam olduğunu görünce yüzünü ekşitti. "Şu halime bak! Sanki menopoza yeni giriyorum."</p>

  <p class="block6">"Sana giyecek ince bir şeyler getireyim." "Durduramadım." Odada baş başa kalmışlardı. "Biliyorum," dedi Phoebe.</p>

  <p class="block6">"Keşke ilacını alsaydm, diyeceksin şimdi, ama çoğu zaman iyi hissediyordum. Sadece endişeliydim, ikimiz de çok endişeleniyorduk. Sonra sen eve gelip de, iyi olduğunu görünce, öyle bir nöbet geçirdim işte."</p>

  <p class="block6">Uzanıp kızının yüzünü okşadı. "Çok kötü şeyler oldu, değil mi?"</p>

  <p class="block6">"Evet, korkunç şeyler oldu anne. İlaçlar yanımda. Bir tane iç istersen.</p>

  <p class="block6">Üzülmeni istemiyorum."</p>

  <p class="block6">"Şimdi daha iyiyim. Carly, Carter ve Josie iyi, demiştin. Dave?" "Dave de iyi."</p>

  <p class="block6">"Peki. Tamam. Endişelenmem artık."</p>

  <p class="block6">Ava elinde beyaz bir kase ve ıslak bir bezle odaya girdi. "Otursana, Ava."</p>

  <p class="block6">Phoebe, olup biteni anlattı. Essie'nin yüzü kireç gibi oldu ama neyse ki bir atak daha geçirmedi. Ava'yla el ele oturup onu dinlediler. Duncan sessizce içeri girip çayı servis etti ve Phoebe'nin konuşması bitene kadar yanlarında oturdu.</p>

  <p class="block6">Sonra Essie ayağa kalkıp Phoebe'nin yanına gitti. Omuzlarına sarılıp başını onunkine yasladı ve saçlarını okşamaya başladı.</p>

  <p class="block8">"Anneciğim."</p>

  <p class="block6">"Çok üzgünüm, bebeğim. Çok üzgünüm. Ne korkunç bir şey. Zavallı Roy.</p>

  <p class="block6">Zavallı. Beş para etmez serserinin tekiydi ama böyle ölmeyi hak etmiyordu." "Anne!"</p>

  <p class="block6">"Ölünün arkasından kötü konuşulmaz diyenler, ikiyüzlü insanlardır çünkü emin ol en fesat düşünenler onlardır."</p>

  <p class="block6">Essie başını çevirince Duncan'm gülmemek için kendini zor tuttuğunu fark etti. "Sen de çok yorgunsun, değil mi? Ama burası tamamen kilit altında ve biz de emin ellerdeyiz. Artık sen de biraz dinlenmelisin."</p>

  <p class="block6">"Evet, hepimizin dinlenmeye ihtiyacı var." Phoebe annesinin elini tuttu. "Sana kimse zarar veremez, buna asla müsaade etmem."</p>

  <p class="block6">"Hepimiz dinlensek iyi olur. Duncan, sen de burada kalıyorsun. Burası güvenli, onun için kalacaksın. Haydi, yavrucuğum. Duncan senin odanda yatarsa hem sen de yalnız kalmamış olursun. Daha rahat uyursun."</p>

  <p class="block6">Phoebe kaşlarını kaldırınca, Essie başını sallayıp onu salondan çıkardı. "Sanki çoktan yatağa girmenin yolunu keşfetmediniz, ben de hiç anlamadım. Birazdan hava aydınlanacak. Biraz dinlenelim. Kahvaltımızı geç yaparız bugün."</p>

  <p class="block6">Ava, Essie'nin arkasından Phoebe'ye bakıp başını salladı, sonra Essie'nin koluna girdi. "Jambonlu krep yaparız, ne dersin, iyi olur değil mi? Yanında da taze çilek."</p>

  <p class="block6">Birlikte Essie'nin odasına doğru yürüdüler. Phoebe derin bir nefes alıp, "En kötüsünü bir süre için aklından çıkardı. Bu durum ona o kadar ağır geldi ki, bu yüzden de yokmuş gibi davranıyor," dedi.</p>

  <p class="block6">"Sağlıklı bir yöntem gibi görünüyor."</p>

  <p class="block6">Phoebe odasına doğru ilerledi. "Böyle krep falan gibi şeylerle meşgul olursa paniklemeyecektir. Fakat eninde sonunda, o illet yine bir anda başlayacak."</p>

  <p class="block27">"Phoebe."</p>

  <p class="block6">Yatağın kenarına oturup ayakkabılarını çıkarırken, yorgun bir yüzle ona baktı.</p>

  <p class="block6">"Bu gece olanların ve olabileceklerin korkusuyla insanın panik olmaması mümkün mü?"</p>

  <p class="block6">"Kesinlikle. Tanrım. Soyunamayacak kadar yorgun hissediyorum." Yatak örtüsünü açmadan öylece kıvrılıp yattı.</p>

  <p class="block6">Duncan da yanına uzandı ve ona arkadan sarıldı. "Birlikte ilk kalışımızın böyle giyinik olacağı hiç aklıma gelmemişti."</p>

  <p class="block6">"Duncan? Sana bir şey söylemek istiyorum. Hani, defol-ve-beni-yalnız-bırak havalarına girdiğimde, çenemi kapatmamı istemeni anlıyorum."</p>

  <p class="block6">Genç adam gülümsedi. "Öyleyse, yarın sana biraz daha bağırayım en iyisi." "İyi fikir gibi görünüyor." Adamın ellerini alıp göğsüne bastırdı.</p>

  <p class="block6">Birkaç dakika geçmemişti ki, Essie'nin haklı olduğu ortaya çıktı. Yanında sevdiği adam olunca, çok daha rahat uyumuştu.</p>
</body>
</html>
