<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block28" id="toc_id_27">27</h1>

  <p class="block6">"Başka bir şehirde görevli olabilir, ya da orduda, hatta milis kuvvetlerinde bile çalışmış olabilir," dedi Phoebe. "Fakat bana polismiş gibi geliyor. <span class="text83">Kahraman</span> <span class="text83">Şerif filmini düşünsene. Gary</span> Cooper - şerifti. O Grace Kelly'yi de, onurunu da yitirmedi. Öyle olması gerekiyordu. Ama düğün gününü temsil eden bir günde, yani bağımsızlığını ilan edip aşığıyla evlenmeye bir adım daha yaklaştığı günde, bir silahlı çatışmada ölüp gitti. Kötü adamlar öldürdü onu - adamımız da böyle düşünüyor - çünkü ben, halktan biri gibi orada durup harekete geçmedim veya harekete geçme emri vermedim. Korkaklık suçu, filmin temasının bir parçasıydı."</p>

  <p class="block6">"Sen ne suçlu ne de korkaktın," dedi Dave.</p>

  <p class="block6">"Onun için öyleydim. Ve üç yıldır bunu kafasına taktı. Çalışıp hazırlanmak için çok zamanı oldu. Lancelot, yüce kralı kandırmakla kalmadı, Guinevere'nin de kahramanı oldu. Arthur, Guinevere için hiçbir şey yapmadı ama Lancelot onu kurtardı. Bu adam kendini kahraman gibi görüyor, daha da önemlisi, Angela'nın kahramanı gibi görüyor. Yenilgiyi asla kabullenmiyor ve kadere isyan ediyor. Bunu yapan da cezasını çekmeli. Yani ben."</p>

  <p class="block6">"Gelelim, Roy'un öldürüldüğü mezara. Jocelyn Ambucean genç bir gelin adayıydı. Düğününden birkaç gün önce, bir fırtına sırasında nehirde boğularak öldü. Dediklerine göre, babasının onu zorla evlendirmesine isyan etmiş ve Tybee Adası'nda yaşayan aşığının yanına kaçıyordu. Sembollerle oynamayı seviyor - mezarı seyreden melek-Angela - gerçek aşka doğru koşan bir kadının mezarı ve pembe güller. Benim için ipuçları hazırlamak hoşuna gidiyor.</p>

  <p class="block6">Bunun nedenini de en sonunda öğreneceğim herhalde. Sanırım onun için Angela'nın ne kadar önemli olduğunu anlamam gerekiyor."</p>

  <p class="block6">"Sana bir liste hazırlayacağım."</p>

  <p class="block6">"Joshua Brentine. Karısının onu aldattığını kabullenmek istemeyecek. Onun için alçaltıcı ve küçük düşürücü bir durum. Onuru, onun için iki yabancı insanın hayatından ya da hedef olabilecek herhangi birinden daha değerli."</p>

  <p class="block6">"Kabullenmek ve doğrulamak birbirinden çok farklı kavramlar." Başını eğdi. "Her şeyi bildiğinden eminse tabii."</p>

  <p class="block6">Gülümsedi. "Aynı şey değil tabii, hatırlattığın için teşekkürler. Daha fazlasını bildiğimi düşünmesini sağlayabilirim."</p>

  <p class="block6">"İstediğin bilgiyi ne kadar zamanda hazırlayabilirler, şimdi arayıp öğrenirim." "Teşekkür ederim. O sırada ben de evi arayıp geç kalacağımı bildiririm."</p>

  <p class="block6">Dışarı çıktığında, tam elini cebine sokup telefonunu alacağı sırada Dave odasından kafasını uzattı. "İnsan Kaynakları'nda sistem çalışmıyormuş. Muhtemelen yeni sisteme geçtiler. Birkaç saat sürebilir."</p>

  <p class="block6">"Hay Allah, peki karton dosya yok mu?"</p>

  <p class="block6">"Araştırmayı onlara bakarak yapmak, teknolojinin geri dönmesini beklemekten daha uzun sürer. Sen en iyisi eve git, aileni gör ve bir şeyler ye. Sistem düzelir düzelmez bana haber verecekler."</p>

  <p class="block6">"Peki. Tamam. Sen de benimle gelme2 misin? Birlikte yemek yerdik."</p>

  <p class="block6">Cazip bir teklifti ama genç kadın bitkin görünüyordu. "Alacağım olsun. Eve gidip bir bira açıp maç seyredeceğim. Anlattıkların doğru çıkarsa yakında olaylar patlayacak demektir. Biraz enerji toplamamız lazım." Dışarı adım attığı anda, Phoebe'yi eve bırakmayı teklif etmediği için kendine kızıp küfretti. Sadece üç sokak fazla yürüyecek olsa da fırtına kopmadan eve yetişebilirdi.</p>

  <p class="block6">Yemek davetini kabul etmediği için de ayrıca kendine kızması gerekiyordu.</p>

  <p class="block6">Ava'nm nasıl idare ettiğini görmek istiyordu. Onu görmek ve...</p>

  <p class="block6">Yine kötü zamanlama, diye hatırlattı kendine. O da, diğerleri de bir krizin ortasına düşmüşlerdi.</p>

  <p class="block6">Tanıştıkları zaman Ava nişanlıydı. Ona aşık olmak aklından bile geçmemişti. Hem de hiç. Ama olmuştu işte. Rüzgârdan korunmak için yakasını kaldırırken yapabileceğim bir şey yoktu, diye geçirdi içinden. Aile dostu olarak kalmaktan başka. Eski dostumuz Dave.</p>

  <p class="block6">Ava, evlenip çocuk sahibi olduktan sonra, Dave kendi kendine ona aşık olmadığını tekrarlayıp durmuştu. Ve en sonunda kendisi de evlenmişti.</p>

  <p class="block6">Ve sonra Ava boşanmıştı.</p>

  <p class="block6">Yanlış zamanlama. Şimdi yine zaman geçmesi için beklemek zorundaydı. Kabahatin büyüğü kendisindeydi. Kendi kendine evliliğini yürütmek istediğini ve elinden geleni yaptığını söyleyip durması boşunaydı; hiçbir zaman Ava'yı aklından ve yüreğinden çıkaramamıştı.</p>

  <p class="block6">Şimdiyse, tam düşünüp umutlanmaya başlamışken, belki olabilir derken...</p>

  <p class="block6">MacNamaralar'da böyle bir kriz patlak vermişti.</p>

  <p class="block6">Aile dostu olarak kalmaktan başka seçeneği var mıydı? Eski dost Dave, bomboş bir eve gidip tek başına hazır yiyeceklere saldıracaktı.</p>

  <p class="block6">Rüzgâr adeta bir kırbaç gibi vurup ağaçların dallarını yere yatırırken kaldırımda yürüyen Dave de içine düştüğü durum için kendi kendine söyleniyordu. Biraz dikkat etseydi, en azından üzerini değiştirip bir kazak giyebilirdi. Sonra da çamurlara bata çıka koşmaya devam ederdi.</p>

  <p class="block6">İlk sokağın köşesine geldiğinde korkunç bir şimşek çaktı, ardından da insanı ürküten bir gök gürültüsü duyuldu.</p>

  <p class="block6">Bir kez daha şimşek çakınca adımlarını sıklaştırdı ve elektrik çarpıp öbür dünyaya gitmeden ya da sırılsıklam olmadan eve varabilmek için dua etti.</p>

  <p class="block6">En azından rüzgâr sıcağı dağıtmaya yetiyordu. Gün boyunca şehrin üzerine çökmüş olan ağır hava kaybolmuştu.</p>

  <p class="block6">Uzaktan evini gördüğünde, soyunup birasını açtığını hayal etti.</p>

  <p class="block6">Eve giden dar yola sapıp kapıya ulaştığında bir araba kornası duydu. Arkasını dönüp bakınca, kaldırıma yanaşan kırmızı spor arabayı gördü ve kendini tutamayıp güldü.</p>

  <p class="block6">İki kez boşanan Maggie Grant, ona sırnaşıp duruyordu. Zaman zaman mahcup olup kızarıp bozanyordu ama şu an tek yapmak istediği içeri girip bir saat kafasını dinlemekti.</p>

  <p class="block6">Gülümseyerek el salladı ve kapıya doğru bir hamle yaptı.</p>

  <p class="block6">Kadın ısrarla korna çalmaya devam ediyordu. Anahtarını kilide sokup çevirirken Dave tekrar el salladı.</p>

  <p class="block6">"Hu-huu! David! Seni gördüğüme çok sevindim. Ben de güçlü kuvvetli bir erkek arıyordum."</p>

  <p class="block6">On saniye kalmıştı. On saniye sonra eve girip ondan kurtulacaktı. "Aa, telefonum çalıyor, Maggie. İzin verirsen -"</p>

  <p class="block6">"Bir-iki dakikadan fazla sürmez. Çok yüküm var. Düşünemedim işte. Birazdan yağmur boşanacak. Şimdi bir kahramanlık yapıp paketleri içeri taşımama yardım eder misin?"</p>

  <p class="block6">Bagajı açarken o insanın içini eriten bakışıyla Dave'i kandırmaya çalıştı. "Lütfen?"</p>

  <p class="block6">"Rica ederim." Ahmak, budala, daha ne kadar alçalacaksın bakalım, diye azarladı kendini. "Sorun değil."</p>

  <p class="block6">"Bu sefer hava çok kötü patlayacak." Saçını geriye attı. "Bir arkadaşınla sıcacık evine kapanıp bir kadeh şarap içmek için ideal bir gece."</p>

  <p class="block6">Tekrar yola indiğinde, şarap ve arkadaşlık teklifinden nasıl kaçacağını düşünüyordu. Yağmurun İlk damlaları düşmeye başladığında, rüzgar da şiddetini artırmış, camları, kapıları şiddetle dövmeye başlamıştı. Kendi kapısının da çarparak açıldığını görünce bir an tereddüt etti. Ya sözünü tutacak ya da eve koşup kapıyı kapatacaktı, ikincisini yapmak üzere dönünce yolun karşısında duran adamı fark etti.</p>

  <p class="block6">Mavi spor şapka, güneş gözlükleri ve yağmurluk. Sonra birden her şey karanlığa gömüldü.</p>

  <p class="block6">Phoebe, Duncan'ın arabasını kapının önünde görünce bir an ne düşüneceğini bilemedi. Bir yandan rahatlamıştı - artık nerede olduğunu biliyordu ve güvende olduğundan emindi. Bir yandan da sabah ona zorluk çıkarttığı için hâlâ düpedüz öfkeliydi.</p>

  <p class="block6">Fırtınanın dehşetinden kaçıp koşarak eve girdiğinde Carly'nin şen kahkahasını duydu. Kızının mutlu olduğunu görünce öfkesi uçup gitmişti. Salona girdiğinde, Carly, Duncan ve Carter'la yere uzanmış Monopoly oynuyordu. Anlaşılan Carly ikisini de yeniyordu.</p>

  <p class="block6">"Senin evinin üstüne ev kuramam," diye söylendi Duncan. "Bu zarlar hileli. Ne bo... şey, ne bozuk bir oyun bu."</p>

  <p class="block6">"O B ile başlayan kelimeyi söyleyecektin." Carly'ye bakıp hafifçe gülümsedi. "Hangisini?" "Bo - "</p>

  <p class="block6">"Carly Anne MacNamara!"</p>

  <p class="block6">Carly kıkırdayıp, masum havalarda annesine baktı. "Merhaba, anne. Carter day mla Duncan'ı soyup soğana çeviriyorum."</p>

  <p class="block6">"Öyle görünüyor. Diğerleri nerede?"</p>

  <p class="block6">"Hanımlar ait oldukları yerde, mutfaktalar." Carter dişlerini göstererek sırıttı. "Hadi bayan, gidip bize atıştırmalık bir şeyler hazırla."</p>

  <p class="block6">"Yaa, nasıl bir şey arzu edersiniz?" Yürüyüp çantasını masaya koydu. "Buna - " deyip Carter'in kafasına küçük bir şaplak attı, " - ne diyeceksin bakalım. Yemekten önce kimse bir şey atıştırmayacak. Sanırım kalmayı düşünüyorsun," dedi Duncan'a bakıp.</p>

  <p class="block6">"Davetiniz alınmış ve kabul edilmiştir. Şimdi ben de kafama yumruğu yiyecek miyim?"</p>

  <p class="block6">Duncan'ın gözündeki ışıltıdan, onun söylediği sözlerden dolayı pişman olduğunu anladı. Güzel, çok güzel. "Buna gecenin gidişatına göre karar vereceğim. Umarım, bugün programındaki o çok Önemli işleri halletmişsindir."</p>

  <p class="block6">"Hallettim. Ya sen?" "Evlere baskın yaptım."</p>

  <p class="block6">"Duncan'a neden kızgınsın, anne?"</p>

  <p class="block6">"Bunu anlatmak için uzun bir liste yapmam lazım. O yüzden şimdilik çıkıp üzerimi değiştireceğim. Sen de bu ikisini haşat ettikten sonra, gidip sofrayı kurmaya yardım edebilirsin. Bu da demek oluyor ki, beyler de sofrayı kaldırıp bulaşıkların icabına bakacaklar."</p>

  <p class="block6">"Mutfak polisine ne kaldı peki?" diye sordu Duncan Carly'ye dönerek.</p>

  <p class="block6">"Ben de... telefona cevap vereceğim," deyip çantasında çalan telefonunu çıkarıp cevap verdi. "Phoebe MacNamara."</p>

  <p class="block6">Sanki birisi yüzündeki bir ışığı söndürmüş gibi birden rengi soldu. Sesi titremeye başladığında Duncan da ayağa fırlamıştı.</p>

  <p class="block6">"Ne oldu? Nasıl..." Dönüp kapıya doğru yürüdü. "Durumu nasıl? Hayır. Hayır.</p>

  <p class="block6">Nerede? Hemen geliyorum."</p>

  <p class="block6">Arkasını döndüğünde, Duncan, Phoebe'nin yüzünde sahte bir gülümseme olduğunu hissetti. Bu gülümseme gözlerindeki korkuyu gizlemeyi başaramamıştı. "Gitmek zorundayım."</p>

  <p class="block6">"Ama daha yeni geldin."</p>

  <p class="block6">"Biliyorum. Çok üzgünüm, bebeğim." Eğilip Carly'ye sıkıca sarıldı. "Özür dilerim. Mutfağa gidip büyükannene beni yemeğe beklememelerini söyler misin lütfen? Mümkün olduğunca çabuk dönmeye çalışırım."</p>

  <p class="block6">"Biri mi yaralanmış?"</p>

  <p class="block6">"Dave amcan bir kaza <span class="text98">geçirmiş,</span> gidip baksam iyi olur. Hemen çıkmam lazım." Carly'nin gözleri dolu dolu olmuştu. "Çok mu kötü yaralanmış?"</p>

  <p class="block6">"Umarım iyidir. Hemen iyiİeşsin diye doktora götürmüşler zaten. Şimdi gitmem gerekiyor canım. Oraya varır varmaz sizi aramaya çalışırım. Koş, büyükannene haber ver hemen. Carter," Carly koşarak çıkınca Phoebe kardeşine döndü.</p>

  <p class="block6">"Ben ilgilenirim. Bizi merak etme, tamam mı? Trafik kazası mı?"</p>

  <p class="block6">"Hayır." Carter'ın kolunu tuttu. "Evde kalın. Lütfen. Kimseyi dışarı bırakma sakın. Arayıp haber vereceğim."</p>

  <p class="block6">"Seni götüreyim," dedi Duncan.</p>

  <p class="block6">Phoebe itiraz etmeden koşup dışarı çıktı. "Memorial Hastanesine götürmüşler. Dave'in evinin kapısına patlayıcı yerleştirmiş. Orospu çocuğu kapıyı uçurmuş. Öyle olduğu sanılıyor. Henüz bilmiyorlar..."</p>

  <p class="block6">"Gidince öğreniriz."</p>

  <p class="block6">"Yaşıyor," dedi Phoebe, Duncan arabayı caddeye çıkarttığında. "Dave yaşıyor." Telefonu elinde döndürüp dururken sanki birisi arayıp da kötü bir haber verecek diye Ödü kopuyordu. "Kapıya tuzak kurmak için eve girmesi gerekiyordu. Dave'in evine girmesi gerekiyordu."</p>

  <p class="block6">"Sizin evinize asla giremeyecek, Phoebe."</p>

  <p class="block6">"İstemiyor bence." Korku, üzüntü ve suçluluk duygularının karışımı onu allak bullak etmişti. "Öyle bir şey olmayacak. Bizim eve girmek isteseydi, beni alarma geçirmezdi. Başka bir planı var bence; Ama benim yara almamı istediği kesin. Aklındakini hayata geçirince canımı yakmayı düşünüyor. Tanrım, aklındaki benim. O kişi benim, Duncan."</p>

  <p class="block6">Elinde polis rozetiyle, hızla acil servis kapısından içeri girdi. Karşısına çıkan ilk hemşireye kendini tanıtıp, Dave'le ilgili birkaç soru sordu.</p>

  <p class="block6">"Doktoruyla görüşmeniz - "</p>

  <p class="block6">"Hayır. <span class="text76">Siz görüşeceksiniz.</span> Hemen şimdi." "Teğmenim."</p>

  <p class="block6">Arkasına dönünce Sykes'la karşılaştı. "Nerde o? Durumu nasıl?"</p>

  <p class="block6">"Şu anda muayene ediyorlar. Pek bir şey öğrenemedim ama onu buraya getiren sağlık görevlileriyle konuşabildim. Kolu kırık, bazı yerlerinde yanıklar ve kesikler var. Bir de beyin travmasından bahsettiler - orada biraz sorun çıkabilirmiş. İç organlarında hasar olma ihtimali de varmış. <span class="text67">Beni aradıklarında evdeydim.</span> Ambulansı takip edip buraya geldim."</p>

  <p class="block6">"Acil servise iki koruma koyun. Yanına da iki adam istiyorum. Hastane içinde de yanından ayrılmayacaklar."</p>

  <p class="block6">"Hemen." O sırada Duncan da yanlarına gelmişti. "Teğmenim. Bir görgü tanığı varmış. Komşularından biri. O da hafif yaralanmış, birkaç sıyrıkla kurtulmuş. İçerde dikiş atılıyor."</p>

  <p class="block6">"İşi biter bitmez onunla konuşmak istiyorum. Dedektif... Bull, Dave'in olayında bomba uzmanlarıyla ve sivil polislerle görüşecek, güvenebileceğim birine ihtiyacım var. Biliyorum, onun yanında kalmak istiyorsun." Uzanıp elini tuttu. "Sana söz veriyorum, eğer bir şey gerekirse ilk seni arayacağım. Ama olay yerine başkasını göndermek istemiyorum."</p>

  <p class="block6">"Peki. Tamam." Yüzünü ovuşturdu. "Ona buralarda olduğumu söyleyin. Burada birçok noktaya polis koyduk. Hepimiz yanındayız, lütfen bunu bilmesini sağlayın."</p>

  <p class="block6">"Söyleyeceğim. Teşekkürler."</p>

  <p class="block6">Sykes çıkınca Duncan ona oturmasını söyledi.</p>

  <p class="block6">"Oturabileceğimi sanmıyorum. Beklemek zor gelmiyor, sadece bir şeyler... bilmek istiyorum. Nasıl olduğunu öğrenmeden rahatlayamam." Sedyeyle onlara doğru gelen doktorları görünce tırnaklarını Duncan'ın koluna geçirdi.</p>

  <p class="block6">Yanına yaklaşınca yüzündeki sıyrıkları ve yanıkları gördü. Sol şakağında derin bir kesik vardı. Üzerindeki çarşaf kan İçindeydi.</p>

  <p class="block6">"Ne durumda? Onu nereye götürüyorsunuz?" "Ailesi misiniz?"</p>

  <p class="block8">"Evet."</p>

  <p class="block6">Sedyeyi iten genç doktor hızlanarak asansöre doğru ilerledi. "Ameliyata alınacak. İç kanaması var. Ameliyat biter bitmez haber alırsınız."</p>

  <p class="block6">Phoebe üniformalı memurlara işaret verdi. "Nereye giderse takip edecekler. Siz ameliyathanenin kapısında bekleyin. Görgü tanığıyla konuştuktan sonra yanınıza geleceğim."</p>

  <p class="block6">Geri çekildi ve hayatının büyük bir bölümünde baba bildiği adamın asansöre bindirilmesini izledi.</p>

  <p class="block6">"Şehirdeki en donanımlı travma merkezi buradadır." Duncan elini onun omzuna attı. "Eyaletin en iyilerinden. Sykes en doğrusunu yapmış."</p>

  <p class="block6">"Evet. Keşke şu anda beynim dursa ve ondan haber alana kadar kendime gelemesem... Onun evini de koruma altına almalıydık. Beni bilen, Dave'le birbirimiz için ne ifade ettiğimizi de bilir."</p>

  <p class="block6">"Bir dakika olsun duramaz mısm?" Duncan onu kendisine doğru çevirip sarıldı. "Bir dakika için düşünmemeye çalış."</p>

  <p class="block6">Genç adama sarılıp kendini bırakınca bacaklarının titrediğini hissetti. "Çok korkuyorum Duncan. Ne yapacağımı bilememek beni çok korkutuyor."</p>

  <p class="block6">"Bunu keşfedene kadar bana tutunabilirsin."</p>

  <p class="block6">"Hiçbir yere gitme, olur mu?" Genç adama sıkı sıkı sarıldı. "Burada benimle kal."</p>

  <p class="block6"></p>

  <p class="block6">"Kalmaz mıyım, elbette kalacağım. Phoebe." Çenesinden tutup gözlerinin içine baktı. "Hep yanında olacağım."</p>

  <p class="block6">İçini çekip başını omzuna yasladı. Yanında güçlü birinin varlığını hissetmek, insanı ne kaplar da rahatlatıyordu. O güçlü birinin yanındaki adam olması Phoebe'ye çok iyi gelmişti.</p>

  <p class="block6">"Birinin burada benimle kalmasını istemeyi unutmuştum." Doğrulup ona baktı. "Şansım varmış ki, o birine ne zaman güvenebileceğimi hatırlayabildim."</p>

  <p class="block6">Müdahale odasından çıkan Maggie'yi görünce, "Gelen kadın Dave'in komşusu," dedi. Derin bir nefes aldı ve, "Hadi bakalım, başlıyoruz," dedikten sonra öne doğru bir iki adım atıp Maggie'ye seslendi.</p>

  <p class="block6">Maggie, adını duyunca irkilip sesin geldiği yöne doğru baktı. Birden gözyaşlarına boğulup Phoebe'nin kollarına atıldı. "Geçti artık. Ağlama." Phoebe oturacak sessiz bir köşe ararken, Duncan onun omzunu tuttu ve onları ilerdeki kol- tuklara doğru götürdü.</p>

  <p class="block6">"Burada oturup bekleyin," dedi Phoebe'ye. "Ben gidip kahve var mı diye bakacağım."</p>

  <p class="block6">"Çok iyi olur. Maggie, sakin olman gerekiyor. Susmanı istiyorum." Geri çekilip kadının omuzlarından tuttu. "Ağlamayı bırakıp benimle konuşmalısın."</p>

  <p class="block6">"David. O öldü sandım. Ah, Tanrım!"</p>

  <p class="block6">"Hayır, yaşıyor. Ameliyata aldılar. Onunla ilgileniyorlar. Lütfen yine başlama. Çok ciddiyim. Şimdi derin derin nefes almanı istiyorum. Al, ver. Dediğimi yap, duyuyor musun beni? Al, ver. Aynen öyle. Daha iyi. Şimdi bana neler olduğunu anlat. En başından."</p>

  <p class="block6"><span class="text83">"Bilmiyorum." Çırpınmaya devam ederken, gözyaşları</span> yanaklarından ip gibi iniyordu. "Yemin ederim bilmiyorum."</p>

  <p class="block6">"O zaman bildiklerini anlat. Dave'in evinde miydiniz?"</p>

  <p class="block6">"Hayır. Evet. Yani ben bir arkadaşımla dışarı çıkmıştım -Delly, hani geçen yaz David mangal yaptığında seni tanıştırmıştım ya, işte o. Öğlen birlikte yemek yedik ve biraz da alışveriş yaptık. Fırtına çıkmadan eve yetiştim ve o sırada David'i gördüm."</p>

  <p class="block6">Ellerini yüzüne götürürken, Phoebe ona engel oldu. "Çok üzüldüğünün farkındayım ama konuşmaya devam etmelisin. Anlat hadi, onu gördüğünde tam olarak nerede duruyordu?"</p>

  <p class="block6">"On kapıya giden yolda yürüyordu. Kornaya bastım, o da el salladı. Çantalarımı taşır mı acaba diye düşünüp tekrar bastım kornaya ve <span class="text67">eve girmeden onu yakaladım. Hava</span> patlamıştı ve o da anahtarını kilide sokmuştu, yine de dönüp geldi. Canım benim."</p>

  <p class="block6">Sakin olmaya çalışarak, Maggie'nin eline bir tomar kağıt peçete tutuşturdu. "Eve girmedi mi?"</p>

  <p class="block6">"O, bana yardım etmeye geliyordu. Birden kapı açıldı. Tabii ya, şimdi hatırladım, rüzgar o kadar kuvvetli esiyordu ki kapı kendiliğinden açıldı. Dönüp yanıma gelmeden önce kapıyı açmak üzereydi sanırım. Sonra, Tanrım, birden kapı havaya uçtu."</p>

  <p class="block6">Yüzünü kuruladığı kağıdı büküp yolmaya başladı. "Tam olarak bilemiyorum, yemin ederim, gerçekten bilmiyorum. Yere düştüm - sanki birisi arkamdan itti. Dizlerim kanıyordu, kolum da - " Kolunu uzatıp bandajı gösterdi. "Beş dikiş attılar. Ama David... David."</p>

  <p class="block6">"Al bakalım, Phoebe." Duncan elinde kahvelerle geldi. "Hanımefendi? Kahve alırsınız, değil mi?"</p>

  <p class="block6">"Ah, çok naziksiniz." Farkında olmadan saçını düzeltti. "Çok teşekkür ederim.</p>

  <p class="block6">Hay Allah, korkunç görünüyorum, değil mi?"</p>

  <p class="block6">"Gayet iyi görünüyorsunuz," diye içini rahatlattı Duncan ve koltukların arasındaki sehpaya krema ve şeker paketlerini koydu. "Kahvenizi nasıl alırsınız, bilemediğim için bunları da getirdim."</p>

  <p class="block6">"Tek şeker atıyorum," dedi Maggie. "Siz de polis misiniz?"</p>

  <p class="block6">"Hayır, hanımefendi. Ben Phoebe'nin arkadaşıyım. Sizi yalnız bırakayım da konuşun."</p>

  <p class="block6">"Ay, kalsaydınız keşke. Böyle zamanlarda yakınımda bir erkek olunca kendimi daha güvende hissediyorum, elimde değil."</p>

  <p class="block6">"Maggie, bu Duncan. Duncan, otursana. Maggie, kapının açılmasıyla patlama arasında ne kadar zaman geçti?"</p>

  <p class="block6">"Emin değilim. Birkaç saniye. Beş saniye miydi acaba? Birden durdu. Evet, evet, kapı açılınca durup o tarafa baktı. Ben de gidip kapıyı kapatacak sandım. Eve doğru bir iki adım attı sanırım ve,.. Tanrım, Phoebe. Ya dönüp gitseydi - "</p>

  <p class="block6">"Ama yapmadı işte. Senin onu yardıma çağırman hayatını kurtardı. Lütfen bunu düşün, Maggie. Onu kapıdan uzaklaştırdığın için, şu anda yukarıda tedavi görüyor."</p>

  <p class="block6">"Ah canım." Duyguları yüzünden okunuyordu. Şok, dehşet, rahatlama, gurur, hepsi bir aradaydı. "Bunu hiç düşünmemiştim. Allak bullak olmuştum, çok korktum."</p>

  <p class="block6">"Öğlen dışarı çıktığını söylemiştin. Evden çıkmadan önce dikkatini çeken biri ya da bir şey oldu mu?"</p>

  <p class="block6">"Hayır. Daha erken çıkacaktım ama geç kaldım. Delly de geciktim diye söylenip durdu, ben de telaşla çıktım evden. Sağıma soluma bakmadığım için biri olsaydı da fark etmezdim herhalde."</p>

  <p class="block6">"Peki sabah ne yaptın?"</p>

  <p class="block6">"Öğlene kadar hep evdeydim. Bir süre annemle telefonda konuştum, zaten onun için geç kaldım. Kadında ne çene var. Sonra o hızla çıkıp alışveriş merkezine gittim. Çok geç kalmadım ama Delly yine de demediğini bırakmadı."</p>

  <p class="block6">Derin ve sıkıntılı bir iç geçirmenin ardından, kahvesini yudumladı.</p>

  <p class="block6">"Belki annenle konuşurken camdan dışarı bakmışsındır," dedi Phoebe, 'Veya dışarı çıkarken sana yabancı gelen bir araba, bir adam falan görmüş olabilirsin."</p>

  <p class="block6">"Bu sabah etrafta kimsecikler yoktu - bunaltıcı sıcaklarda kimse sokağa çıkmak istemiyor. Kargo dağıtan çocuk hariç."</p>

  <p class="block6">Phoebe uzanıp Maggie'nin bileğini tuttu. "Onu nerede gördün, Maggie?" "Aşağı doğru gidiyordu."</p>

  <p class="block6">"Arabayla mı?"</p>

  <p class="block6">"Hayır. Arabasını görmüş olabilir miyim? Aceleyle çıktım, hatırlamıyorum. Ona el sallayıp bana paket var mı diye seslendim sadece."</p>

  <p class="block6">"O adamı mahallede daha <i class="calibre3">önce</i> de görmüş olmalısın."</p>

  <p class="block6">"Görmüşümdür herhalde. Ama bu seferki aynı adam değildi; daha genç, daha sevimli bir çocuktu. Bana adımla hitap etti. Hayır, bayan, bugün size paket yok, dedi. Ben de arabama binip uzaklaştım."</p>

  <p class="block6">"Nasıl biriydi, Maggie?"</p>

  <p class="block6">"Koyu kumral, hafif sakallı bir gençti. Güçlü kuvvetli görünüyordu. Çekici genç erkekleri çok çabuk fark ederim." Duncan'a bakıp gülümsedi.</p>

  <p class="block6">"Uzun boylu muydu?"</p>

  <p class="block6">"Emin değilim. Ama Duncan kadar uzun değildi. Sıradan bir kurye işte, ama çok tatlıydı, biraz da tombuldu. Kaslı da olabilir."</p>

  <p class="block6">"Kaç yaşlarında?"</p>

  <p class="block6">'Yakından görmedim ki." Hatırlamasına yardım edecekmiş gibi saçlarıyla oynadı. "Otuz beş mi desem. Belki biraz daha büyük."</p>

  <p class="block6">"Tekrar görsen tanır mısın?"</p>

  <p class="block6">"Emin değilim. Gözünde güneş gözlüğü vardı. Phoebe, yoksa Dave'Ie ilgisi olduğunu mu düşünüyorsun?" Elini göğsüne koydu. "Beni de öldürebilirdi, çok da uzağında değildim."</p>

  <p class="block6">"Bilmiyorum, ama senden adamın robot resmini çizecek uzmanla görüşmeni rica ediyorum. Yanına bir memur veririm, birlikte merkeze gidersiniz, seni orada karşılarlar. Şimdi sen Duncan'la burada bekle, ben de gidip gerekli ayarlamaları yapayım."</p>

  <p class="block6">Phoebe kalkıp hızlı adımlarla yanlarından ayrılırken, Maggie de Duncan'a bakıp göz kırptı. "Keşke kahvenin yanında biraz da viski getirseydin."</p>

  <p class="block6">"Bir dahaki sefere, küçük bir şişe getiririm," diye söz verdi.</p>

  <p class="block6">Robot resmi çizdirmek için Maggie'nin merkeze götürülmesini ayarladıktan sonra, Duncan'la birlikte ameliyathanenin bekleme salonuna gittiler. "Bugün o hatta çalışan yeni kurye yokmuş," dedi. Saat ikiye kadar da o tarafa teslimat yapılmamış. Maggie ona bakıp konuşmuş ama adam pek aldırmamış."</p>

  <p class="block6">"Sakal bırakınca ya da sakallarını kesince görüntün tamamen değişiyor." Duncan çenesini sıvazlarken düşünceliydi.</p>

  <p class="block6">"İyi bir ressamımız var, ona her iki türlü de çizdiririz. O alçak, bir görgü tanığı olduğunu bilmek zorunda. Maggie değilse bile o sokakta oturanlardan biri görmüş olabilir. Bunu bilecek kadar zeki ama anlaşılan pek kafasına takmıyor."</p>

  <p class="block6">Asansörden inince hemşirelerin yanına gidip rozetini gösterdi. "Yüzbaşı David McVee'nin durumuyla ilgili herhangi bir gelişme var mı?"</p>

  <p class="block6">"Henüz ameliyattan çıkmadı."</p>

  <p class="block6">"Birinin içeri gidip bilgi almasını istiyorum. Lütfen."</p>

  <p class="block6">"Denerim. Bekleme salonuna giderseniz, birazdan size bilgi veririz."</p>

  <p class="block6">Oraya gittiğinde, bekleme salonunda bekleyen beş altı polis memuru olduğunu gördü. Talimatlarını verdikten sonra kapıyı görebileceği bir köşede yerini aldı. "Birkaç telefon görüşmesi yapmam lazım," dedi Duncan'a.</p>

  <p class="block6">"Kahve ister misin? Aşağıda içmemiştin. Yiyecek alayım mı diye soracaktım ama nasıl olsa istemezsin diye sormaktan vazgeçtim."</p>

  <p class="block6">"Soğuk bir şeyler alabilirim. Açıkçası korkudan içimden adeta ateş çıkıyor. Soğuk bir şeyler içmek iyi gelir. Bir de, Duncan," dedi uzaklaşmadan önce, "kafamı toplayabilirsem, sana söylemek istediğim bir sürü şey var."</p>

  <p class="block6">"Bunlara, kurallara uymadığıma dair şikayet ve yorumların da dahil mi?"</p>

  <p class="block6">Hafifçe gülümsedikten sonra gözlerini kocaman açıp, "Neden söz ettiğini anlayamadım," dedi.</p>

  <p class="block6">"İyi o zaman." Yavaşça genç kadını öptü. "Anlatacaklarını dinlemek isterim.</p>

  <p class="block6">Çabuk gel."</p>

  <p class="block6">Phoebe önce Sykes'ı arayıp, sahte kurye için Dave'in komşularıyla görüşülmesini ayarladı. Bomba uzmanları ve suç mahalli ekipleriyle kendisi görüşmek istiyordu ama sonra kendisine Sykes'ı göndermesinin farklı bir nedeni olduğunu hatırlattı.</p>

  <p class="block6">Sakin olup iyimser düşünmeye çalışarak bir numara daha çevirdi. "Ava."</p>

  <p class="block6">"Tanrım. Phoebe. Dave - "</p>

  <p class="block6">"Ameliyata aldılar, bildiğim kadarıyla iyi gidiyor." "Ameliyat mı? Aman Tanrım, nasıl olmuş?"</p>

  <p class="block6">"Tam olarak bilemiyoruz ama şundan emin olmanı istiyorum - herkese de ilet - burada ona çok iyi bakılıyor."</p>

  <p class="block6">"Ben de gelmek istiyorum. Kendi gözlerimle görmem lazım. Carter'la bunun için kavga ettik zaten. Phoebe, Dave o haldeyken benden burada kalmamı bekleme." "Beklemek zorundayım. Üzgünüm. O da böyle yapmanı isterdi, ısrar ederdi hatta. Ava, söz veriyorum, sana <span class="text76">söz veriyorum, ameliyat</span> biter bitmez ilk arayacağım kişi sen olacaksın. Anneme iyi bak, tamam mı? Evdekilerle sen ilgilen lütfen. Sana güveniyorum."</p>

  <p class="block6">"Bunu bana nasıl söylersin?" Ağlamaktan sesi kısılmıştı. "Yapacağımı biliyorsun.</p>

  <p class="block6">Ama... lütfen, eğer konuşabilirsen, onun için dua ettiğimi - ettiğimizi söyle, olur mu?" "Söylerim. Yeni bir haber alır almaz ararım seni."</p>

  <p class="block6">Neredeyse bir saat olmuştu ki ameliyathaneden her şeyin yolunda gittiği haberi geldi.</p>

  <p class="block6">Bir saat sonra da Sykes gelip onlara olayın ayrıntılarını iletti. "Kapıya tel çekip tuzak kurmuş. Beş saniye gecikmeyle patlamış."</p>

  <p class="block6">"O halde Dave'in içeriye girmesini istiyordu. Böylece ölümü garanti olacaktı." Beynindeki basıncı azaltmak için, işe yaramayacağını bile bile, burun kemiğini ovmaya başladı. "Ne kullanmış?"</p>

  <p class="block6">"Roy için kullandıklarıyla aynı. Kapıyla ön camları ve de çatının bir bölümünü havaya uçurmuş. Oturma odası da yangın yerine dönmüş. Kapıya bir metre daha yakın olsaydı, şimdi cesedinin başında nöbet tutuyor olacaktık, Teğmenim."</p>

  <p class="block6">"Bunun için Maggie'ye bir kamyon dolusu çiçek götürüp kendini onun kollarına atması gerekecek. Soruşturma nasıl gidiyor?"</p>

  <p class="block6">"Komşularının hepsi o gün işteymiş. Sadece bir kişi tesisatçıyı karşılamak için yola çıkmış. Adamın gelmesini beklerken şüpheliyi yolun aşağısında görmüş. Çok detaylı tarif edemedi, sadece üzerinde kargo şirketinin üniforması olduğunu söyledi. Fakat onu gördüğünü söylediği saat Maggie'nin ifadesiyle tutuyor."</p>

  <p class="block6">Yanaklarını şişirdi. "İtfaiye hemen geldi, sanırım evi kurtardılar. Ama bir görseniz, ortalık cehenneme dönmüş."</p>

  <p class="block6">"Evini çok sever," diye ekledi Phoebe.</p>

  <p class="block6">Duncan araya girdi. "Tanıdığım biri var, iyi işler çıkarıyor. Ona gelip bir bakmasını söylerim, belki yapabileceği bir şeyler vardır."</p>

  <p class="block6">"Olabilir. Hiç olmazsa endişeleneceği birçok şeyden biri eksilmiş olur." Ameliyathane girişine bakıp devam etti. "İşe yarayabilir. Adamın içeri nasıl girdiğini biliyor muyuz?"</p>

  <p class="block6">"Arka pencereden girmiş gibi görünüyor. Arka kapı kilitli olduğu için orayı denememiş, hatta çıkarken de camı kapatmamış. Bu - "</p>

  <p class="block6">Duncan, Phoebe'nin ardından ayağa fırladı. Bu gelen Dave'in doktorlarından biri olmalıydı. Endişeli görünüyordu.</p>

  <p class="block6">Phoebe onun yanına gitti. Orada bulunanların hepsi, amirlerinin, rütbesinden dolayı değil de, Dave'le olan yakınlığından dolayı onunla bu kadar çok ilgilendiğini biliyorlardı.</p>

  <p class="block6">"Dave McVee," dedi. "Ben Phoebe MacNamara."</p>

  <p class="block6">Kanamayı durdurup dalağını kurtarmayı başarmışlardı. Ciddi bir beyin sarsıntısı geçirmiş, bir böbreğinden darbe almıştı. Bir kolu ve iki kaburga kemiğinde de kırıklar vardı. Ayrıca vücudunun muhtelif yerlerinde kesik ve yanıklar bulunuyordu. Fakat her şeye rağmen kalbi bütün <span class="text68">bu olanlara çok iyi dayanmıştı.</span> Bunu doktordan duymuş olsa da, Phoebe onun çok sağlam bir kalbi olduğunu zaten biliyordu.</p>

  <p class="block6">Yatağının başucunda duran sandalyeye oturup beklemeye başladı. O da, yıllar önce annemi beklerken benim başucumda böyle oturmuştu, diye düşündü.</p>

  <p class="block6">"Biliyor musun, beni sepetlemeye kalktılar," dedi kulağına eğilip. Dave henüz uyanmamıştı. "Kiminle muhatap olduklarını bilmiyorlar tabii. Uyanıp bana adımı söyleyene kadar hiç bir yere gitmiyorum. Ancak o zaman emin olurum iyi olduğuna. Aşağıda bir sürü polis kan vermek için sıraya girdi, o kadar açgözlüsün ki durmadan kan veriyorlar sana. Maggie adamı görmüş - sen yandın, hayatım. Maggie'nin hakkını ne yapsan ödeyemezsin."</p>

  <p class="block6">Elini tutup dudaklarına götürdü. "Ona çok şey borçluyuz. Robot resmi buraya fakslayacaklar ve biz de o namussuzu kuduz bir köpek gibi avlayacağız. Yemin ederim bunu yapacağım."</p>

  <p class="block6">İçini çekti. "Pazarlık kabul etmiyorum. Uyanmanı istiyorum, Dave." Yanağını okşadı. "Uyanıp adımı söylemeni istiyorum."</p>

  <p class="block6">Aradan yarım saat geçmişti, birden Phoebe onun sızlanıp parmaklarını oynattığını fark etti. Fırlayıp yüzünü okşamaya başladı.</p>

  <p class="block6">"Dave. Gözlerini açar mısın? Benim, Phoebe. Haydi uyan, aç gözlerini." Göz kapaklarının hareket ettiğini görünce, hemşire ziline basması gerektiğini düşündü. Ama biraz beklemek istedi. "Dave, işte uyandın. Benim, Phoebe."</p>

  <p class="block6">"Biliyorum." Sesi çok zayıf çıkıyordu, akşamdan kalmalar gibi sözcükleri ağzında yuvarlıyordu. 'Yaralandın ama şimdi daha iyisin. Hastanedesin. Vücudunun bazı yerlerinde şişlikler ve yaralar var, onun için kıpırdamadan yatman gerekiyor. Ben gidip hemşireyi çağırayım."</p>

  <p class="block6">"Bekle. Ne...yağmur yağıyordu. Yağıyor muydu?" "Korkunç bir fırtına vardı."</p>

  <p class="block6"></p>

  <p class="block6">"Ne oldu?"</p>

  <p class="block6">"Senin evin kapısına tuzak kurmuş. Evine girmiş, Dave. Çok üzgünüm."</p>

  <p class="block6">"Kapı birden açıldı." Bir an gözlerini kapadı, alnının kırışmasından düşünmeye çalışırken acı çektiği anlaşılıyordu. "Hatırlıyorum, ön kapı çarparak açıldı."</p>

  <p class="block6">"O sırada, en iyi komşusu olarak Maggie'nin paketleri taşımasına yardım ediyordun. Onun için kurtuldun işte. Tanrı yapılan iyilikleri eninde sonunda karşılıksız bırakmaz. İyileşeceksin."</p>

  <p class="block6">"Onu gördüm." "Ne yaptın?"</p>

  <p class="block6">"Onu gördüm." Elini sıkmaya çalıştı. "Yolun karşısında duruyordu. Kapı açılınca birden durdum ve tam o anda karşıda onu gördüm."</p>

  <p class="block6">"Maggie daha önce görmüş. Bu durumda elimizde birden çok veri var. Biz - " "Onu tanıyorum. Sen haklıydın. Akıllı kızım benim. Hep öyleydin."</p>

  <p class="block6">"Dave, Dave." Tekrar dalmasın diye sesini <span class="text98">yükseltti,</span> "Polis mi? Polis olduğunu mu söylüyorsun?"</p>

  <p class="block6">"Özel Tim. Özel Tim'den. Aşırı stresten mi ayrılmıştı? Tayini mi çıkmıştı? Bilemiyorum. Bir türlü aklıma gelmiyor. Walker mı? Yok yok, Walken. Emekli olduğumda parti vermişlerdi. Barda futbol muhabbeti yapıp bira içmiştik. Walken. Walken," diyerek Phoebe'ye baktı. "Fırla."</p>

  <p class="block6">Kapıya koşup hemşireyi çağırdı. "Uyandı, ağrısı var. Sen," Kapıdaki nöbetçi memura işaret etti. "buradan ayrılmıyorsun, duydun mu? Deprem de olsa, sel basıp gökten kurbağa da yağsa, hatta kıyamet kopup İsa görünse de umurumda değil. Nöbetin bitene kadar yerinden kımıldamayacaksın. Odaya girmek isteyenlerin kimliklerini sorup yanlarında duracaksın."</p>

  <p class="block11">"Emredersiniz."</p>

  <p class="block6">"Duncan." Şükürler olsun, dedi kendi kendine, yanımdan ayrılmayan bir erkeğin olması ne büyük bir nimet. "Şu Porsche'un marifetlerini bir görelim bakalım."</p>

  <p class="block6">"Nasıl istersen."</p>

  <p class="block6">"Arabayı test etme zamanı geldi. Şüphelinin adını öğrendim," dedi ve Duncan'ın Önünden asansöre koştu.</p>
</body>
</html>
