<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_5">5</h1>

  <p class="block6">Phoebe böylesine berbat bir günün akşamında eve gelip de iki düzine zambağın onu beklediğini görünce, her şeyin çok da kötü olmadığına karar verdi. Essie, çiçekleri, kuzeni Bess'in hediye ettiği vazonun içine güzelce yerleştirmiş ve içinden ayırdığı üç çiçeği de Phoebe'nin yatak odasına koymuştu.</p>

  <p class="block6">"İstersen hepsini odana getirebiliriz tabii, ama düşündüm ki-"</p>

  <p class="block6">'Yok yok, böyle gayet iyi. Harika olmuş." Phoebe eğilip, oturma odalarındaki çay masasının üstüne zarif bir şekilde konmuş ıslak çiçekleri kokladı. "Burada kalsınlar da hepimiz tadını çıkaralım."</p>

  <p class="block6">"İçindeki notu okumadım," diyerek Phoebe'ye bir kart uzattı. "İtiraf etmeliyim ki, vicdanımla bayağı mücadele ettim. Kimden geldiğini bilsem de, merakımı yendim ve okumadım."</p>

  <p class="block6">"Sanırım o göndermiş." Phoebe elinde zarfla oynuyordu.</p>

  <p class="block6">"Of, Tanrı aşkına Phoebe, okusana şunu!" Ava, Carly'nin arkasında durmuş, omuzlarını okşuyordu. "Burada meraktan ölüyoruz. Notu görmek için annenle güreşecektim neredeyse."</p>

  <p class="block6">Bir erkek eğer dört kadının yaşadığı bir eve çiçek yolluyorsa, hepsine birden yollaması gerekir, diye düşündü Phoebe. Zarfı açıp okudu.</p>

  <p class="block6">"Cumartesi görüşmek üzere. Duncan."</p>

  <p class="block6">"Bu kadar mı?" Ava hayal kırıklığı içindeydi. "Hiç de şairane değil."</p>

  <p class="block6">"Bence demek istediklerini çiçeklerle anlatmayı düşünmüş," dedi Essie. "Bu da oldukça şairane."</p>

  <p class="block6">"Anne, o senin erkek arkadaşın mı?"</p>

  <p class="block10"><span class="text131">Phoebe,</span> <span class="text131">"O,</span> <span class="text134">sadece</span> <span class="text136">yarın</span> <span class="text131">akşam</span> <span class="text134">birlikte</span> <span class="text131">yemeğe</span> <span class="text131">çıkacağım</span> <span class="text138">biri,"</span> <span class="text138">diye</span> <span class="text138">açıkladı</span> <span class="text138">Carly'ye</span><span class="text131">.</span><span class="text142">‖</span></p>

  <p class="block6">"Sherrilynn'in ablasının erkek arkadaşı var ama onu hep ağlatıyor. Sherrilynn diyor ki, ablası bütün gün yataktan çıkmayıp ağlıyormuş."</p>

  <p class="block6">"Eminim Sherrilynn"in ablası bunun her saniyesinden zevk alıyordun" Phoebe çömelip kızının yanaklarını avuçladı. "Ben şahsen fazla sulu gözlü biri değilim."</p>

  <p class="block6">"En son Roy'u aradığında ağlamıştın."</p>

  <p class="block6">Bir anne gözyaşlarını kızından asla saklayamazdı, aksini savunanlar aldanıyorlardı. "Çok fazla ağlamamıştım. Yukarı çıkıp üzerimi değiştireceğim. Buralarda pizza partisi varmış, kuşlar öyle söyledi."</p>

  <p class="block6">"DVD ve patlamış mısır partisi de var!"</p>

  <p class="block6">"Onu da söylediler. Öyleyse iş cicilerimi çıkarıp, oyun cicilerimi giyeyim."</p>

  <p class="block6">Yukarı çıkınca Phoebe yatağın kenarına oturdu. Bir anne çocuğunu, yaptığı hatalardan ya da hayatın iniş çıkışlarından tam anlamıyla koruyabilir miydi acaba?</p>

  <p class="block6">Yirmi yıl Önceki tek bir olay yüzünden şimdi bu evdeydiler, öyle değil mi? On iki yaşındayken, o sıcak yaz gecesi olanlar yüzünden hepsinin yaşamı bu çatının altında birleşmemiş miydi? Aldığı kararlar, yaptıkları, hatta söylediği kelimeler bile kızını hayatı boyunca etkileyecekti. Tıpkı annesininkilerin kendisini etkilediği gibi.</p>

  <p class="block6">Annesi elinden geleni yapmıştı. Ama çocuklarıyla birlikte, bir erkeğe güvenmekle dünyaları değişmişti.</p>

  <p class="block6">Hepsini, her hareketi, her saniyeyi daha dünmüş gibi hatırlıyordu.</p>

  <p class="block6">Oda ateşten bir sandıktı sanki, adamın yağlı teriyle kirlenmiş bir sandık. Adam, annesinin dolabın tepesine koyduğu viski şişesini kafasına dikip içmeye başlamıştı, içkinin kokusu odaya hapsolmuş havayı daha da kirletmişti.</p>

  <p class="block6">Phoebe, adam elindeki 45'Iiği kullanmadan önce kendinden geçecek kadar içmesini umuyordu. Silahı kavradığı elini, sivri bir sopa tutan yaramaz çocuklar gibi ileri geri sallıyordu.</p>

  <p class="block6"><span class="text143">Gözünü</span> <span class="text145">çıkardın,</span> <span class="text143">hiç</span> <span class="text143">dikkat</span> <span class="text143">etmiyorsun.</span></p>

  <p class="block6">Birkaç tur ateş etmişti, ama sadece lambalarla biblolara isabet etmiş, duvarda delikler açmıştı, Haykırıp küfürler savurarak silahı annesine de doğrultmuş, sonra da onu kızıl saçlarından tutup yerde sürüklemişti.</p>

  <p class="block6">Annesini henüz vurmamıştı, Phoebe ve kardeşi Carter'ı vuracağına dair tehditleri de gerçeğe dönüşmemişti. Ama yapabilirdi, yapardı, ve <span class="text143">eğer</span> <i class="calibre3">o</i> <span class="text144">kahrolası</span> <span class="text130">küstah</span> <span class="text145">ve</span> <span class="text130">saygısız</span> <span class="text130">tavırlarını</span> <span class="text83">sürdürürlerse, neler yapabileceğini anlamalarını sağlamıştı.</span> O sandıkta korku da vardı, havada asılı duran karasinekler gibi berbat ve çaresiz bir korku.</p>

  <p class="block6">Perdeler sımsıkı kapalı olmasına rağmen, Phoebe dışarıda polislerin olduğunu biliyordu. Reuben onlarla telefonda konuşmuştu. Keşke ne konuştuklarını bilseydi çünkü konuşma bitince epeyce sakinleşmişti.</p>

  <p class="block6">Ne dediklerini bir bilse, belki yorulup konuşmaya ara verdiği zamanlarda aynı şeyleri o da ona söyleyebilirdi. Ara sıra tekrar alevleniyor, sonra bir kez daha yatıştırmak zorunda kalıyorlardı.</p>

  <p class="block6">Telefonun diğer ucundaki kişiye, sanki arkadaşıymış da bir zamanlar balığa çıkmışlar gibi "Dave" diye hitap ediyordu. Şimdi yine, odada volta atarak içip küfretmeye devam ediyordu. Silahın namlusunu iki kardeşin büzülüp kaldıkları kanepeye doğru sallayınca Phoebe dayanamadı.</p>

  <p class="block6">Sakınıp durmaktan öyle yorulmuştu ki.</p>

  <p class="block6">Akşam yemeğini bitirmiş, sofradan kalkıyorlardı ki adam kapıyı zorlayarak eve girmişti. O zaman henüz hava kararmamıştı. Şimdi ise güneş çoktan batmıştı. Güneşin yeniden doğmasına daha çok vardı, gece uzundu.</p>

  <p class="block6">Reuben, açıl irkapanır masanın üzerinde duran küçük sedefli saate ateş etmişti, bu yüzden saatin durduğu 7:05'ten bu yana kaç saat geçtiğinden emin olamıyordu.</p>

  <p class="block6">Annesi o saati çok severdi. Ve sırf bu yüzden, saat annesi için çok değerli olduğundan Reuben"in o saati parçaladığını biliyordu.</p>

  <p class="block6">Telefon tekrar çaldığında, masanın üzerinde duran şişeyi kaptı.</p>

  <p class="block6">"Dave, seni orospu çocuğu, buraya elektrik verin, dedim size. Sakın bana, hâlâ uğraşıyoruz, demeye kalkma."</p>

  <p class="block6">Silahı sallayınca, Phoebe Carter'ın nefesinin sıklaştığını duydu. Sakinleşip sessiz kalması için elini onun dizine koydu.</p>

  <p class="block6">Annesi için saati kıymetliydi ama Carter ondan çok daha fazla kıymetliydi. Reuben de bunun farkındaydı. Carter'ın, Reuben'in yapılacaklar listesinin bir yerlerinde olduğu kesindi ve bu Phoebe'nin canını çok acıtıyordu.</p>

  <p class="block6">"Sakın ha, bu sorunu hallederiz, diye masal anlatma bana. Allah'ın cezası bir gaz lambası ışığında burada lanet olası bir domuz gibi ter döken sen değilsin. Çabuk burayı havalandırın, elektriği de verin, yoksa çocuklardan birinin canını fena yakarım. Essie, o işe yaramaz sıska kıçını kaldırıp gel de, şuna niyetimin ciddi olduğunu söyle. <span class="text83">Hemen</span> <span class="text83">şimdi!"</span></p>

  <p class="block6">Phoebe adamın zorla oturttuğu sandalyeden kalkmaya çalışan annesini izledi. Gaz lambasının ışığında yüzü yorgun görünüyordu, gözleri ise kapana kısılmış tavşan gibi bakıyordu. Telefonu almak için yanına yaklaşınca, kadının boğazına sarıldı ve namluyu şakağına dayadı.</p>

  <p class="block6">Phoebe'nin yanında duran Carter, fırlamaya hazırlandı. Phoebe onun eline yapıştı, başını olmaz der gibi salladı ve kalkmasına engel oldu. "Sakın." Konuşmakta zorlanıyordu. "Bir şey yapmaya kalkarsan ona zarar verebilir."</p>

  <p class="block6">"Söyle ona çok ciddiyim."</p>

  <p class="block6">Essie karşıya bakarak "Niyeti ciddi," dedi. "Şu an ne yaptığımı da söyle ona."</p>

  <p class="block6">Gözünden süzülen yaşlar, az önce yüzüne yediği yumruktan arta kalan kurumuş kanlara karışıyordu. "Başıma silah dayadı. Çocuklarım kanepede yan yana oturuyor. Çok korkuyorlar. Ne olur, istediğini yapın."</p>

  <p class="block6">"İstediğimi yapsaydın, Essie," Göğsünü avuçlayıp sıktı. "İstediğimi yapmaya devam etseydin, bunların hiç biri olmayacaktı. Üzüleceğini söylemiştim, değil mi?"</p>

  <p class="block6">"Evet, Reuben, söylemiştin."</p>

  <p class="block6">"Duydun mu, Dave? Kabahat onda. Burada olan her şey onun suçu. Şu anda onun o işe yaramaz beynine bir kurşun sıkmak üzereyim, bütün suç onda."</p>

  <p class="block6">"Bay Reuben?" Phoebe kendi sesinin bir bahar sabahı kadar sakin olduğunu fark etti. Kalbi ağzından fırlayacakmış gibi atmayan başka birinin ağzından çıkıyordu bu sözler. Fakat Reuben"in keskin gözleri sesi takip ederek onu yakaladı.</p>

  <p class="block6">"Sana konuş dedim mi, küçük cadaloz?"</p>

  <p class="block6">"Hayır, efendim. Ben sadece acıkmış olabileceğinizi düşündüm. Size sandviç hazırlayabilirim. İyi kalite jambonumuz var biraz."</p>

  <p class="block6">Phoebe annesine bakmıyordu bakamıyordu. Onun korkusunun sel gibi taştığını hissediyordu ve eğer yüzünü çevirip ona baksaydı, kendisinin de bu sele kapılıp boğulacağını biliyordu.</p>

  <p class="block6">"Bana sandviç hazırlarsan, anan denen kaltağın kafasını uçurmayacağımı mı sanıyorsun?"</p>

  <p class="block6">"Bilmiyorum. Ama güzel jambonumuz var, biraz da patates salatası." Ağlamayacaktı. Kalbinin gümbürtüsünü bastıracak gözyaşlarının akmıyor oluşuna kendi de şaşırmıştı. Mide sinirleriyle birlikte, yüreğindeki korku da kabarmıştı. "Patates salatasını ellerimle yaptım. Güzel oldu."</p>

  <p class="block6">"Hadi o zaman, lambayı al. Sakın seni göremeyeceğimi zannetme. Bir budalalık yaparsan, küçük kardeşini pipisinden vururum."</p>

  <p class="block6">"Peki efendim." Kalktı, küçük lambayı aldı. "Bay Reuben? Önce tuvalete gidebilir miyim, lütfen? Gerçekten gitmem lazım."</p>

  <p class="block6">"Aman. Bacaklarını çaprazla, tut tuvaletini."</p>

  <p class="block6">"Zaten tutuyordum, Bay Reuben. Hemen gidersem, size çok güzel bir tabak hazırlarım." Gözlerini yere indirdi. "Kapıyı açık bırakabilirim. Lütfen?"</p>

  <p class="block6">"Çabuk yap o zaman. Uzun sürerse, annenin parmaklarını kırmaya başlayacağım."</p>

  <p class="block6">"Çabuk olurum." Odadan çıkıp süratle tuvalete koştu.</p>

  <p class="block6">Lambayı klozetin arkasına koydu, pantolonunu sıyırıp utanç ve stresten idrarı geri kaçmasın diye dua etti. Küvetin üzerindeki pencereden dışarıya göz attı. Pencere, içinden geçemeyeceği kadar küçüktü. Herhalde Carter geçerdi. Carter'ın tuvalete gitmesi için Reuben'i ikna edebilirse, kardeşine oradan çıkmayı denemesini söyleyecekti.</p>

  <p class="block6">Yukarı zıplayıp bir eliyle sifonu çekerken, öteki eliyle de ecza dolabına uzandı.</p>

  <p class="block6">Reuben çabuk olması için bağırınca "Peki efendim," diye karşılık verdi.</p>

  <p class="block6">Üst raftan, içinde annesinin yatıştırıcı ilacının olduğu şişeyİ alıp, cebine tıktı.</p>

  <p class="block6">Phoebe tuvaletten çıktığında, Reuben Essie'yi itekledi; kadın yalpalayarak kanepeye doğru gitti. "Dave, orada mısın? Bir şeyler atıştıracağım. Yemeğimi bitirene kadar elektrik gelmezse, ooo piti piti oynayıp çocuklardan birini öldüreceğim. Phoebe, gidip sandviçi hazırla. Patates salatasını az koyma."</p>

  <p class="block6">Yan yana odaları olan küçük bir evdi, Phoebe buzdolabından jambonla salatayı çıkarırken adamın görüş alanında kalmaya dikkat etti.</p>

  <p class="block6">Dave'Ie konuştuğunu duydu. Tabakla kaseyi alırken ellerinin titrememesine gayret etti. Bİr milyon dolar mı? Şimdi de bir milyon dolar, bir Cadillac ve eyalet sınırından geçebilmek için belge istiyordu. Kaba olduğu kadar aptaldı da. Hapları, içinde patates salatasının olduğu büyük mavi kabın arkasında duran tabağın içine boşalttı ve havan tokmağıyla dövüp toz haline getirdi. Büyük bir kepçe patates salatasını hapların üzerine döktü ve hepsini karıştırdı.</p>

  <p class="block6">İki parça ekmeğe bolca hardal sürdü, içine biraz jambon ve kaşar koyup sandviç yaptı. Çekmeceden bir bıçak alabilseydi, belki -</p>

  <p class="block6">"Ne yapıyorsun kaç saattir orada?"</p>

  <p class="block6">Phoebe başını kaldırdı. Adamın telefonu kapattığım fark etmemişti, silahını Carter'ın çenesinin altına dayamış, mutfak kapışma yaklaşıyordu.</p>

  <p class="block6">"Özür dilerim. Salata için çatal almam lazım." İlaç şişesini avucuna saklayan Phoebe döndü ve hızla tabak çekmecesini açtı. Şişeyi içine attı ve çatala uzandı. "Limonata ister misiniz, Bay Reuben? Annem taze yapmıştı da -"</p>

  <p class="block6">"Çıkar şu tabağı mutfaktan, hadi çabuk."</p>

  <p class="block6">Phoebe tabağı kaptı. Diğer bütün duygulan gizlemek kolaydı ama korku... Carter'ın boğazında dayanmış silahı görmek dayanılmaz bir şeydi. Elleri titriyor, tabak sallanıp duruyordu. Adamın güldüğünü görünce, korkuyor olmalarından zevk aldığını anladı. İsteğini yerine getirmekle bir şey kaybetmezdi.</p>

  <p class="block6">"Tabağı telefonun yanına bırak, sonra git kanepeye koy kıçını."</p>

  <p class="block6">Söyleneni yaptı, ama daha oturamadan Reuben Carter'a bir tekme attı ve onu ileri doğru fırlattı. Essie ayağa fırladı ama Phoebe önünü kesince durup öfkeyle kızına baktı.</p>

  <p class="block6">Phoebe gidip Carter'ı yerden kaldırdı. "Şişşt. Carter, Bay Reuben karnını doyururken bu ağlamaları duymak istemiyor."</p>

  <p class="block6">"Aklın çalışıyor." Başını sallayarak oturan Reuben silahı kucağına bıraktı. Bir eliyle çatalı, ötekiyle de telefonu tutuyordu. "O işe yaramaz fahişe annene rağmen nasıl bu kadar akıllı oldun anlayamıyorum. Nerede kaldı bu elektrik, Dave?" diye telefona seslenip, salatasından bir çatal aldı.</p>

  <p class="block6">Carter annesinin kollarında burnunu çekerken, Phoebe Reuben'i izliyordu. Acaba salataya yeteri kadar ilaç katmış mıydı? Kendinden geçmesine yetecek miydi? Yemeğini içkiyle yutması işe yarardı, değil mi?</p>

  <p class="block6">Belki de ölmesine sebep olurdu. Bir yerlerde buna benzer şeyler okumuştu.</p>

  <p class="block6">İlacı içkiyle karıştırınca belki de ölüp gidecekti, aşağılık herif.</p>

  <p class="block6">Eğilip Carter'ın kulağına bir şeyler fısıldadı. Kardeşi başını sallayınca onu zorla çimdikledi. "Dediğimi yapmazsan tokadı yersin, aptal şey."</p>

  <p class="block6">"Hey, kapayın çenenizi! Konuşun dedim mi ben size?"</p>

  <p class="block6">"Özür dilerim, Bay Reuben. Sadece ağlamamasını söylüyordum. Onun da çişi gelmiş. Tuvalete gidebilir mi? Özür dilerim, Bay Reuben, ama pantolonunu ıslatırsa durumu güçleşir. Bir dakikadan fazla sürmez."</p>

  <p class="block6">"Of Tanrım! Hadi git o zaman."</p>

  <p class="block6">Phoebe Carter"in elini tutup şiddetle sıktı. "Haydi, Carter. Söyleneni yap." Gözlerini ovuşturan Carter, kanepeden kalkıp ayaklarını sürüyerek tuvalete gitti.</p>

  <p class="block6"></p>

  <p class="block6">"Bay Reuben?"</p>

  <p class="block6">Annesi sessiz olması için uyardı ama Phoebe onu duymamış gibi yaptı. Carter oradan çıkabilirdi. Reuben birkaç dakikalığına onu unutursa Carter dışarı çıkabilirdi. "Adamla ben konuşsam, sigortayı açarlar mı acaba? Burası çok sıcak oldu.</p>

  <p class="block6">Hepimizin sıcaktan mahvolduğunu söyleyip rica edersem belki açarlar."</p>

  <p class="block6">"Duydun mu, Dave?" Reuben sandalyesinde gerinip sırıttı. Camlaşmış gözleri kayıyordu, "Seninle görüşmek isteyen bir çocuk var burada. Tabii, ne demezsin. Buraya gel."</p>

  <p class="block6">Phoebe adamın Önünde durduğunda, Reuben telefonu ona verdi ve silahını karnına dayadı. "Önce ne yapıyorum onu söyle."</p>

  <p class="block6">Kızın sırtından ter süzülüyordu. Haplar niçin işe yaramıyordu? Carter camdan çıkabilmiş miydi?</p>

  <p class="block6">"Bayım? Silahı karnıma dayadı, korkudan ölüyorum. Burası çok sıcak. Yok, bize bir şey yapmadı, ama sıcaktan <span class="text146">hastalanabiliriz.</span> Havalandırmayı açarsanız belki biraz <span class="text144">uyuruz,</span> <i class="calibre3">o</i> kadar korktuk ki sanırım uyku ilacı gibi bir şeyler almamız gerekecek. Lütfen, bayım, elektriği açabilir misiniz?"</p>

  <p class="block6">"Bayım?" Reuben almak için uzanınca telefona sımsıkı yapıştı. Adam omuz silkince arkasına yaslandı. Öyle rahatlamıştı ki başı dönüyor gibiydi. "Lütfen ona istediği parayla arabayı verir misiniz? Ona kendi yaptığım patates salatasından verdiğim için bize gerçekten iyi davrandı. Tuvalete gitmeme bile izin verdi. O kadar bitkiniz ki <span class="text145">bayılmamız</span> an meselesi."</p>

  <p class="block6">Reuben telefonu alıp, geri çekilmesi için silahıyla itti onu. "Duydun değil mi, Dave? Bu kız elektrik gelsin istiyor. Parayla Cadillac'ı da almamı istiyor. Hayır, onların hiçbir şey yemelerine izin vermedim, elektrik gelene kadar da vermeyeceğim. Doğrusunu istersen şu anda ooo piti piti yapmak üzereyim... Nerde kaldı bu çocuk? Nerde o minik velet?"</p>

  <p class="block6">"Bay Reuben, o şimdi..." Phoebe kapıyı işaret eder gibi kolunu kaldırınca içki şişesini devirdi. 'Ah, affedersiniz! Çok özür dilerim. Hemen temizleyiveririm. Ben - "</p>

  <p class="block6">Adam elinin tersiyle yanağına vurunca can acısıyla yerinden kalktı. "Budala karı!" Reuben sendeledi. Phoebe dosdoğru silahın namlusuna baktı.</p>

  <p class="block6">Öfkeden kuduran Essie, kanepeden fırlayıp adamın üstüne çullandı.</p>

  <p class="block6">Adam onu üzerinden atmaya çalıştıkça dişlerini sırtına geçiriyordu. Bir yandan tırnaklarıyla yüzünü ustura gibi çiziyor, bir yandan da adamla beraber çığlık atıp küfrediyordu. Phoebe yengeç gibi yan yan sürünerek geri çekilirken, Essie'nin saldırmasıyla dizlerinin üstüne çöken Reuben'in silahından sakınmaya çabalıyordu.</p>

  <p class="block6">"Yardım edin! Çabuk yardım edin!" Ciğerleri acıyana kadar bağırdı. Tam şişeyi kapıp adamı pataklamaya hazırlanmıştı ki, Reuben yüzüstü yere düştü. Ağlayıp haykırarak, Essie adamı yumruklamaya devam ediyordu. Aniden kapı açılıp da silahlı adamlar içeri girdiğinde bile vurmayı kesmemişti.</p>

  <p class="block6">Sanki her şey yavaşlayıp bir rüyaya dönüşmüştü. Rüyasında onu suyun içinde yürütüyorlardı. Sesler yankılanıyor, ışık gözlerini rahatsız ediyordu. Bir kez uykuya daldı ve rüya gördü. Fakat rüyası öyle korkunçtu ki, kendini uyanmaya zorladı.</p>

  <p class="block6">Annesinin çene kemiğinde kırık olup olmadığını anlamak için röntgen çekildi ve yarasına dikiş atıldı. Phoebe hastane odasında oturuyordu. Uzanırsa, uyuyakalıp tekrar aynı rüyayı görmekten korkuyordu. Rüyasında silah patlıyor, mermi de sanki canhymış gibi onun izini bulup öldürüyordu.</p>

  <p class="block6">Carter, dar yatağın içinde ayaklarını karnına çekip dertop olmuş uyuyordu. Yumruklarını iyice sıkmıştı, bedeni ara sıra, sinekler konduğunda atların kaslarının seğirdiği gibi, sarsılıyordu.</p>

  <p class="block6">Doktor, hemşire ve polisler soru sormak için odaya girip çıkıyorlardı. Geldikleri zaman Phoebe bir an Önce gitmelerini istiyordu. Gittiklerinde ise yalnız kalmamak için geri dönmelerini diliyordu.</p>

  <p class="block6">Kum yutmuş gibi kuruyan boğazını temizlemek için odadaki suyu içmişti, sonra da buz gibi bir şişe kola.</p>

  <p class="block6">Annesini istiyordu. Ona o kadar ihtiyacı vardı ki, yanında olmaması ona Reuben'in tokadından daha çok acı veriyordu.</p>

  <p class="block6">Adamın biri elinde kocaman bir McDonald's paketiyle içeri girince, hamburger ve kızarmış patates kokusu Phoebe'nin midesinde ani ve şiddetli kasılmalara neden olmuştu.</p>

  <p class="block6">Gelen kişi Phoebe'ye gülümsedi, Carter'a şöyle bir baktı ve gelip kızın yatağının kenarına oturdu. "Aç olabileceğini düşündüm. Ne seversin bilmiyorum ama hastane yemeğinden daha iyi olacağını düşündüm. Benim adım Dave."</p>

  <p class="block6">Gözlerini adamdan ayıramayan Phoebe, bunun kaba bir davranış olduğunu biliyordu. Yine de Dave'in nedense yaşlı - yani daha yaşlı biri olmasını beklerdi. Oysa, kendisinin iç çekerek baktığı liseli gençlerden çok da büyük görünmüyordu. Saçları açık kumral ve sık dalgalıydı; gözlerinde açık renk gölgeler vardı. Yakası açık lacivert bir gömlek giymişti. Ve de biraz ter kokuyordu.</p>

  <p class="block6">Elini uzattı ama Phoebe ona karşılık verdiğinde kızın elini sıkmadı. Ellerini avucuna alıp sıkıca tuttu ve gözlerini gözlerine dikti. "Seninle tanıştığıma çok memnun oldum, Phoebe. Seni gördüğüm için gerçekten de çok mutlu oldum."</p>

  <p class="block6">"Ben de sizinle tanıştığıma memnun oldum."</p>

  <p class="block6">Sonra, o küçük evde geçirdiği uzun saatlerde ve kardeşi uyurken onu beklediği o geçmek bilmeyen zaman içinde hiç yapmadığı bir şeyi yaptı.</p>

  <p class="block6">Ağlamaya başladı.</p>

  <p class="block6">Dave yanına oturup elini tuttu. Tek kelime etmedi. Bir ara, bir paket mendil bulup kızın kucağına koydu. Gözyaşları azalır gibi olunca, hamburger ve patatesleri paketten çıkarttı.</p>

  <p class="block6">Phoebe, "Annem," diye başlayacak oldu.</p>

  <p class="block6">"O iyileşecek. Onu gördüm, ve kardeşinle seni onun yanına götürmeden ya da onu size getirmeden önce seninle biraz vakit geçirmek için izin istedim. Zaten kardeşin daha uyuyacak gibi görünüyor."</p>

  <p class="block6">"Bence de."</p>

  <p class="block6">"Çok korktuğunu biliyorum, ama çok akıllı ve de cesurdun."</p>

  <p class="block6">"Cesur değildim. Aklımı yitirmiştim." Hamburgerinden bir parça ısırdı. Midesi sanki yiyeceği kabul edip etmemek için düşünüyormuş gibi sıkıştı. Sonra tekrar rahatladı. "Asıl cesur olan, tırmanıp pencereden dışarı çıkan Carter'dı."</p>

  <p class="block6">"Sen istediğin için yaptığını söyledi, yapmazsa onu çok kötü dövecekmişsin." Yüzü kızardı çünkü kardeşine vurması yasaklanmıştı. Zaman zaman kuralı çiğneyecek kadar, Carter'ın dayak yemeyi hak ettiği durumlar da olmuyor değildi. "Galiba öyle dedim."</p>

  <p class="block8">"Neden?"</p>

  <p class="block6">"Reuben onun canını yakacaktı. Bana ya da anneme tekrar vurmadan önce ona kötü şeyler yapacaktı. Çünkü o çok küçük ve Reuben de annemin onu her şeyden çok sevdiğini biliyor."</p>

  <p class="block6">"Carter'a camdan kaçmasını söylediğinde meğer çoktan ilaçları yemeğe karıştırmışsın."</p>

  <p class="block6">"Daha çok koymalıydım. Kaç tane olduğundan emin değildim. Size ne söylemeye çalıştığımı anlamıştınız, değil mi?" Bir patates attı ağzına. "Sizinle konuşurken kendimi daha iyi hissettim."</p>

  <p class="block6">"Yemeğine bir şey karıştırdığını bana söyleyebilmek için çok zekice bir yola başvurmuşsun. Bana zaman kazandırmış oldun."</p>

  <p class="block6">"Nasıl oldu da eve elektrik vermediniz? Reuben bu yüzden çıldırdı."</p>

  <p class="block6">"Bak, hani sen ona yemek hazırlamadan önce, tuvalete gitmene izin vermesi için nasıl konuşmuştun; bu da onun gibi işte. Bir şeyi geri almak için yapıyorsun, değiş tokuş gibi. Tam sigortayı açmak üzereydim ki, Carter'ın camdan indiğini gördük. Carter'ı güvenlik altına alıp ne yapmamız gerektiğini karşılaştırırken, Reuben'i lafa tutmak ya da seni konuşturmak istiyordum. Onun dikkatini dağıtıp, Carter'ı unutsun da sana kafayı taksın diye mi içki şişesini devirdin?"</p>

  <p class="block6">"Bana vuracağını anladım ama böyle delireceğini tahmin etmemiştim. Annem üzerine atlamasaydı sanırım beni vuracaktı. Ona kesinlikle daha çok hap yuttur malıydım. O zaman bayılması bu kadar uzun sürmezdi. Annem onun yüzünden o hapları kullanıyordu. Ne kadar ironik bir durum." Dave gülünce o da hafifçe gülümsedi. "İroninin ne olduğunu İngilizce dersinde öğrenmiştim. O annemi çok üzdü ve sinirlendirdi, onun için annem o hapları içiyordu. Tanışıp çıkmaya başladıklarında anneme kendini iyi biri olarak tanıtmıştı. Ama sonra onu da bizi de eleştirmeye, ağırlığını koymaya başladı. Anneme bir kez vurdu, hem de tam suratının ortasına."</p>

  <p class="block6">"Annen onun için mahkemeden yasaklama emri çıkarttırmış."</p>

  <p class="block6">Phoebe başını salladı. "Annem onu artık görmek istemediğini ve gitmesini söyledi. Ama o dinlemeyip eve ve işyerine gelmeye devam etti. Arabasıyla onu takip ediyordu. Sanırım daha başka şeyler de yaptı ama annem bana anlatmıyordu. Bir gece eve sarhoş gelince annem polisi aradı. Onu evden uzaklaştırmaktan başka bir şey yapmadılar."</p>

  <p class="block6">"Daha fazla ilgilenmediğimiz için üzgünüm."</p>

  <p class="block6">"Yasaklama emrini çıkarttırabileceğini söylediler, o da başvurdu. Görüyorum ki hiçbir işe yaramadı."</p>

  <p class="block6">"Haklısın. Bunun için de çok üzgünüm. Bana Öyle geliyor ki, Phoebe, annen, kendini ve ailesini korumak için elinden geleni ve en doğrusunu yaptı."</p>

  <p class="block6">Phoebe avucunun içinde yuvarladığı kağıt mendile çevirdi gözlerini. "Onu istemediğini söylediği zaman neden çekip gitmedi?"</p>

  <p class="block8">"Bilemiyorum."</p>

  <p class="block6">İstediği yanıt bu değildi. Daha da kötüsü, yalana benziyordu. Büyüklerin yalan söylemesinden nefret ediyordu çünkü anlamadığınızı sanıyorlardı.</p>

  <p class="block6">Phoebe biraz daha patates yedikten sonra başını salladı. "Belki tam olarak bilmiyorsunuz, ama bir şekilde bilirsiniz.</p>

  <p class="block6">Sadece on iki yaşında olduğum yani on ikiyi bitirmek üzere olduğum için anlamayacağımı sanıyorsunuz. Ama birçok şeyi anlıyorum."</p>

  <p class="block6">Dave onu bir müddet daha inceledi, sanki kitabın satırlarını okur gibi yüzüne bakıp onu anlamaya çalıştı. "Pekâlâ, biraz biliyorum ya da bir fikrim var diyebilirim.</p>

  <p class="block6">Bence Reuben kaba ve zalim bir adam. Ve ona ne yapması gerektiğinin söylenmesinden de nefret ediyordu, hele bir de annen gibi bir kadın tarafından. Bu yüzden onun gözünü korkutup sindirmeye çalıştı, ama baktı ki istediği gibi gitmiyor, büsbütün delirdi. Bence annene zarar vermek ve kimin patron olduğunu ona göstermek istedi ama bunu da yapamadı."</p>

  <p class="block6">Phoebe yemeye devam etti. "Bence o alçak herifin teki."</p>

  <p class="block6">"Evet, öyle. Şimdi de, uzun bir süre hapiste kalan alçak herifin teki olacak."</p>

  <p class="block6">Dave'in getirdiği kolayı yudumlarken düşüncelere daldı. "Televizyonda hep kötü adamı vururlar. Özel Tim de onu vurur."</p>

  <p class="block6">"Kimse vurulmasa daha iyi olur. Orada <span class="text68">ne yaptıysan</span> işe yaradı ve kimse ölmedi. Ölüm kısa bir sondur, Phoebe. Yorgunsun, biliyorum, anneni de görmek istiyorsun." Durup cebinden bir kart çıkardı. "Beni istediğin zaman arayabilirsin. Bunları tekrar konuşmak, soru sormak istersen ya da herhangi bir konuda yardıma ihtiyacın olursa, hemen ara beni."</p>

  <p class="block6">Kartın üzerinde yazanları okudu: Dedektif David McVee. "Carter'la annem de arayabilir mi?"</p>

  <p class="block6">"Kesinlikle. Ne olursa olsun, Phoebe, istediğiniz zaman arayabilirsiniz." "Peki, sağ olun. Hamburger ve patates için de teşekkür ederim."</p>

  <p class="block6">"Benim için zevkti, gerçekten." Bu sefer elini uzatıp kızın elini sıktı. "Kendine dikkat et, ailene de."</p>

  <p class="block8">"Edeceğim."</p>

  <p class="block6">Dave çıkınca, Phoebe kartı cebine koydu. Carter yiyene kadar soğumasın diye hamburger paketinin ağzını kıvırdı. Yediklerinin kâğıtlarını da çöpe attı.</p>

  <p class="block6">Sonra dışarıyı, seyretmek için pencereye yaklaştı. Güneş yükselmişti. Ne zaman gün ağarmıştı, kaç saattir hava aydınlıktı, bilmiyordu. Tek bildiği karanlık saatlerin artık sona erdiğiydi.</p>

  <p class="block6">Kapı açılıp da annesinin orada kollarını açmış durduğunu görünce, koşup kucağına atladı.</p>

  <p class="block6">"Anneciğim, canım annem benim." "Canım kızım. Bebeğim."</p>

  <p class="block6">"Yüzün. Anne - "</p>

  <p class="block6">"Bir şey yok canım. Ben iyiyim."</p>

  <p class="block6">Yumuşacık tenini mahvetmiş, o güzelim yanağına boylu boyunca atılmış dikişlerle nasıl iyi olabilirdi? Işıl ışıl parlayan gözleri donuklaşmış, çevresi yara bere içindeyken nasıl oluyor da "iyiyim" diyebiliyordu?</p>

  <p class="block6">Essie ellerini kızının omuzlarına koydu. "Bir şey yok. Hepimiz kurtulduk, güvendeyiz. En önemlisi bu. Ah Tanrım, Phoebe, çok özür dilerim."</p>

  <p class="block6">"Seninle ilgisi yok. Özür dileme." Essie onun çenesindeki yaraya Öpücükler kondururken Phoebe yeniden gözyaşlarına boğuldu. "Senin suçun değildi, anne. Dave bile öyle söyledi."</p>

  <p class="block6">"Reuben'i hayatımıza sokan benim. Ona kapıyı ben açtım. En azından bunlar benim hatam." Carter'm yanına gitti ve eğilip yanağını oğlunun başına dayadı. "Tanrım, ah Tanrım, ikinizden birine bir şey olsaydı, ne yapardım ben? Carter"ı dışarı çıkardın," diye mırıldandı. "Onu evin dışına sen çıkardın. Bu yaptığının yanında benimkisi hiçbir şey değil."</p>

  <p class="block6">"Hayır,anne - "</p>

  <p class="block6">"Artık sana başka bir gözle bakıyorum, Phoebe," diyen Essie yerinden doğruldu. "Sana her baktığımda küçük kızımı, bebeğimi görüyordum, ama şimdi bir kahraman görüyorum."</p>

  <p class="block6">Phoebe, "Sen de onu yere devirdin," diye annesine hatırlattı. "Bence sen de bir kahramansın."</p>

  <p class="block6">"Sonlara doğru olabilir. Şimdi, kardeşini uyandırmaktan nefret ediyorum ama bu hastanede daha fazla kalmak istemiyorum."</p>

  <p class="block6">"Hemen eve gidebilir miyiz?"</p>

  <p class="block6">Essie oğlunun saçlarını okşadı ve kızına döndü. "Oraya asla dönmeyeceğiz.</p>

  <p class="block6">Bir daha o evden içeri asla adım atmam. Üzgünüm. Güvende olamayız." "Ama nereye gidebiliriz ki?"</p>

  <p class="block6">"Kuzen Bess'in yanında kalacağız. Onu aradım; o da, gelin, dedi."</p>

  <p class="block6">"O büyük eve mi?" Düşüncesi bile Phoebe'nin gözlerinin fal taşı gibi açılmasına neden olmuştu. "Ama siz Kuzen Bess'le pek konuşmuyorsunuz. Sen onu sevmezsin ki."</p>

  <p class="block6">"Bu sabah, o benim dünyada en sevdiğim kişi, tabii sen ve Carter hariç.</p>

  <p class="block6">İhtiyacımız olduğunda bize evini açtığı için ona minnettar olmamız gerekir canım." "Babam öldüğünde açmamıştı ama, sonra - "</p>

  <p class="block6">"Şimdi açıyor." Essie dayanamadı. "Ve ona minnettarız. Yapmamız gereken de bu."</p>

  <p class="block6">"Şimdilik mi?"</p>

  <p class="block6">"Yapmamız gereken bu," diye tekrarladı annesi.</p>

  <p class="block6">Polis arabasıyla kuzen Bess'in evine giderken, kurt gibi acıkan Carter, soğuk hamburger ve patateslerini yalayıp yutup kolasını midesine indirmekle meşguldü. Işık saçan bir fıskiyesi olan parkın etrafını dolaşıp eve vardılar. Heybetli eski evin, pembe tuğlalı ve beyaz süslemelerle bezenmiş bir dış cephesi, tüm bahçeyi kaplayan çimenlik alanları, bakımlı çiçekleri ve yerlere kadar eğilen ağaçlan vardı.</p>

  <p class="block6">Phoebe'nin on iki yıllık ömrünün sekiz yıldan fazlasını geçirdiği o küçücük evle bu evin arasında dağlar kadar fark vardı.</p>

  <p class="block6">Ön kapıya çıkan merdivenleri tırmanırken, Phoebe annesinin sırtının baston yutmuş gibi dimdik olduğunu fark etti, o da sırtını dikleştirdi.</p>

  <p class="block6">Eşsie kapıyı aileden biri gibi değil de, misafir gibi çaldı. Kapıyı açan kadın, genç, canlı ve güzeldi. Altın sarısı saçları ve narin yapısıyla, Phoebe'ye bir film yıldızını anımsatmıştı.</p>

  <p class="block6">Ellerini Essie'ye uzatırken yüzünde sevecen bir ifade vardı. "Bayan MacNamara, ben kuzeninizin asistanıyım, adım Ava Vestry. Buyurun, girin. Odalarınız hazır. Yorgun olmalısınız, sizi hemen yukarıya çıkarayım. Kahvaltı ya da çay arzu eder misiniz?"</p>

  <p class="block6">"Üzerlerine fazlaca düşülmesine ihtiyaçları yok."</p>

  <p class="block6">Kuzen Bess merdivenlerin başından seslendi. Simsiyah bir elbise giymiş, yüzünde tasvip etmeyen bir ifadeyle orada duruyordu. Saçları çelik süngerler kadar griydi, şakaklarında bir tutam siyah tel vardı.</p>

  <p class="block6">Her zamanki gibi, babasının kuzeni, ona ilk bakışta Oz Büyücüsü'ndeki, sepetine zavallı köpek Toto'yı hapseden cadı Elvira Gulch'u hatırlatıyordu.</p>

  <p class="block6"><span class="text145">Kötü</span> <span class="text130">ruhlu</span> <span class="text130">ihtiyar</span> <span class="text130">cadı.</span></p>

  <p class="block6">"Bizi evine kabul ettiğin için teşekkür ederiz, Kuzen Bess." Essie, Reuben başına silah dayadığı zamanki sakin sesiyle konuşuyordu.</p>

  <p class="block6">"Başınızı belaya sokmanıza hiç şaşırmadım. Masama oturmadan, çarşaflarımın üstüne yatmadan önce tepeden tırnağa yıkanacaksınız."</p>

  <p class="block6">"Ben ilgilenirim, Bayan MacNamara." Ava, Phoebe ve Carter'a bakıp şefkatle gülümsedi. "Çocuklar aç olabilir. Banyodan sonra, aşçıdan onlara krep hazırlamasını veya - "</p>

  <p class="block6">Yaşadıkları dehşet gecesinden, araba yolculuğundan ve yediği hamburgerle patates 'kızartmalarından sonra biraz daha yemek yeme fikri, açıkçası Carter'ın midesinin kalkmasına sebep olmuştu. Midesindeki hamburger parçalarını, Kuzen Bess'in nadide Aubusson halısının tam üstüne boşalttı.</p>

  <p class="block6">Phoebe yerin dibine geçmiş, tükenmişti; gözlerini yumdu. Vurulup öldürülmemiş olabilirdi, fakat şimdi hayatının son anlarını yaşadığından emindi.</p>

  <p class="block6">Annesi tam yirmi yıldır Kuzen Bess'in evini idare ediyordu; temizliği, cilalanması, düzenlenmesi ona aitti. Yaşlı kadına öldüğü güne kadar o hizmet etmişti. Yirmi yıl boyunca Essie'nin dünyası bu ev olmuştu - sadece evi değil, aynı zamanda sığınağıydı da. Her şeyiyle bütün dünyası. Onun dışında kalanlar, sadece korkularıydı. Neredeyse on yıldır avlu ve terastan dışarı adım atmamıştı.</p>

  <p class="block6">Reuben'in hapiste ölüp gitmesinden sonra bile zincirlerini kıramamıştı. Phoebe dolabın tepesindeki kilitli kutuya silahını koymak için uzandığı sırada aklından bunlar geçiyordu. Kuzen Bess'in zalim yaşamının acı sonu bile annesine kapılan açamamıştı.</p>

  <p class="block6">İşin gerçeği, ona öyle geliyordu ki, bu olaylar yalnızca kilitlere yeni ve daha güçlü olanlarını ekliyordu.</p>

  <p class="block6">Kuzen Bess doğru olanı yapsaydı, iyi bir şey yapıp - zayıf bir ihtimalle - Phoebe'yi o eve hapsetmek yerine evi anneline bırakmış olsaydı, şimdi her şey daha mı farklı, daha mı iyi olurdu? Annesi evden çıkıp parkta dolaşır, haber vermeden pat diye komşusunun kapısına gider miydi?</p>

  <p class="block6">Bunu hiçbir zaman bilemeyeceklerdi.</p>

  <p class="block6">O gece yaşanmasaydı şu an kendisi nerede olurdu acaba? Roy'la evlenmiş olur muydu? Evliliğini koruyup, kızına layık olduğu bir baba verebilir miydi?</p>

  <p class="block6">Bunu da asla bilemeyecekti.</p>

  <p class="block6">Demek ki şimdi salonda çiçekleri olacak, pizza ısmarlayacaklar ve bir Cuma gecesi evde bir arada olacaklardı.</p>

  <p class="block6">Ve Phoebe, sadece bir kereliğine, Cumartesi gecesi yemeğe çıkacaktı. Hayatında ilgilenmesi gereken bir sürü <span class="text67">şey varken, bunlara</span> bir de erkek ekleyemezdi.</p>

  <p class="block6">Evet, Roy'la son konuşmasında ağlamıştı. Ama aslında kızgınlıkta dökmüştü o gözyaşlarını. Üzüntülerini ve hayal kırıklıklarını Carly'nin bebeklik döneminden itibaren hep gizlemişti.</p>

  <p class="block6">İlgilenilecek ne çok şey vardı. Üstünü değiştirirken bunları düşünüyordu.</p>

  <p class="block6">Dolabın üstündeki lacivert vazoda duran zambaklara baktı. Çiçekler güzeldi, fakat açıyor, soluyor ve ölüyorlardı.</p>
</body>
</html>
