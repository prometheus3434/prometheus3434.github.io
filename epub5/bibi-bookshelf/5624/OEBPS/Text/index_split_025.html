<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block21" id="toc_id_25">25</h1>

  <p class="block6">Merkeze erken gitmesinin sebebi, daha çok dosya inceleyip, listesine katacak yeni isimler bulabilmekti. Federaller onu uğraştırabilirdi ama bölge amirliğinde, bürokrasi engelini aşmasına yardım edecek yeterli sayıda insan tanıyordu.</p>

  <p class="block6">On yılı aşkın bir süreyi, bölge amirliği ve Savannah polis merkezi arasında geçirmişti. Bu hayatının nerdeyse üçte biri demek oluyordu. Lise ve akademiyi de sayarsa, bu hayatının üçte birini de geçiyordu.</p>

  <p class="block6">Ama Öyle böyle değil, dolu dolu on yılını bu meslekte harcamıştı. On dört kayıp vermişti.</p>

  <p class="block6">Annesinin haklı olduğunu kabul ediyordu. Kaybetmekten nefret ediyordu ve on yıl gibi kısa bir sürede tam on dört kayıp vermişti.</p>

  <p class="block6">Bunlardan üçünün, kendisi olay yerine gönderilmeden önce yaralanıp, sonra da kurtarılamamış olması durumu değiştiriyordu. Madem onun için fark etmiyordu, Roy'un katili için de durumun öyle olduğundan kesinlikle emindi.</p>

  <p class="block6">Bu durumda, hepsinin yeniden gözden geçirilmesi gerekiyordu.</p>

  <p class="block6"><span class="text98">Yerinden</span> <span class="text98">kalkıp</span> <span class="text98">sahaya</span> <span class="text98">çıkmaya</span> <span class="text98">hazırlanırken,</span> <span class="text98">Sykes</span> kapıyı tıklattı. "Teğmenim?" "İçeri gel. Ah, Arnie Meeks değil mi? İfadesi doğrulandı mı?"</p>

  <p class="block6">"Evet. Hikâyesi tutuyor." Sykes'ın yüzü, ağzındakini yutmakta zorlanıyormuş gibi buruştu. "Dahası, birlikte olduğunu iddia ettiği kadının meraklı komşusuyla görüştük. Pazar gecesi saat ondan önce Arnie'yi kadının evine girerken görmüş. Onu daha önce de gördüğü için arabasını tanıyormuş. Yolun başına park etmiş. Komşu kadın da gece yarısına doğru köpeği Lulu'yu yürüyüşe çıkarınca görmüş arabayı."</p>

  <p class="block29">"Tamam."</p>

  <p class="block6">"Bir kez de gün doğmadan önce çıkarmak zorundaymış o iti. Eğer bu durum, sırf köpekleri sokaktaki çiçekleri sulasın diye insanların gecenin bir vakti sıcacık yataklarından kalkmasına sebep oluyorsa, insanların neden köpek almaya bu kadar hevesli olduklarını hiç merak ettiniz mi?"</p>

  <p class="block6">"Doğrusunu istersen, evet. Son zamanlarda bu konu üzerinde ciddi olarak düşünüyorum."</p>

  <p class="block6">Aldığı cevap hoşuna gitmişti. "Kızınız yavru köpek mi istiyor?" "Sen birinci sınıf bir dedektifsin, Bull. Evet ya, istiyor."</p>

  <p class="block6">"Neyse. Bu Lulu denen köpek ihtiyacını giderirken sahibesi Arnie'nin..." Sykes notlarını karıştırıp devam etti, "çöplüğün en kıdemli horozu gibi çalım atarak Mayleen Hathavvay'ın evinden çıktığını görüyor."</p>

  <p class="block6">"Ve de bu olayda aklanmış oluyor."</p>

  <p class="block6">"Rezalet. Ama size bir şey söyleyeyim mi; Arnie, o göğüsleri bir tannçanınki kadar muhteşem ama beyni gelişmemiş, yaralı bir pitbull gibi saldırmaya yer arayan o hatunu hak ediyor bence." Acı acı güldü. "Adım gibi eminim, o kadın Arnie'nin hayatını cehenneme çevirecek. Karısı da evde hakkından gelir, zaten şu anda pek matah bir durumda değil."</p>

  <p class="block6">"Bunu duyduğuma ne kadar sevindim bilemezsin. Böyle söylediğim için çok utanıyorum, lütfen aramızda kalsın."</p>

  <p class="block6">"Onları arayıp, maktulün arabasında bir şey bulmuşlar, sormak istiyorum.</p>

  <p class="block6">Bizimkiler o piçin bir kılı bile düşse bulurlar, Teğmenim."</p>

  <p class="block6">"Bunu yola çıktığımızda yapsan iyi olur. Birkaç yerde araştırma yapacağım. İşime yarayabilirsin. Önce biraz dolaşıp bilgi toplayacağız, diğer görüşmeleri ve takipleri de telefonla yapacağız. İlk olarak nereye gideceğimizi yolda anlatırım."</p>

  <p class="block6">Çantasını aldı ama birden Çavuş Meeks'in ekip odasına girdiğini görünce tekrar yerine bıraktı. "Bana birkaç dakika izin verir misin, lütfen?"</p>

  <p class="block6">Sykes o tarafa bakınca, yüzü asıldı. "Ben burada kalmaktan memnunum, siz hazır olana kadar bekleyeceğim."</p>

  <p class="block6">"Gerek yok, bir dakika bile sürmez."</p>

  <p class="block6">Yüzünden, orada durup onları izleyeceği anlaşılıyordu. Phoebe, Sykes'la Meeks'in kapıda karşılaşınca birbirlerini vahşi köpekler gibi süzdüklerini düşündü. Kendi bölgesini korumak söz konusu olduğunda, hem görünüşleri hem de hissettikleri itibariyle ikisinin arasında pek fark yoktu.</p>

  <p class="block6">Ama yaklaşımlarının arasında dağlar kadar fark vardı.</p>

  <p class="block6">Sykes gözünü Meeks'ten ayırmadan konuştu. "Ben masamda sizi bekliyorum, Teğmenim."</p>

  <p class="block6">"Teşekkürler, Dedektif. Çavuş?" . "Teğmen."</p>

  <p class="block6">Çavuş Meeks kapıyı sertçe kapatırken, Phoebe yüzündeki ifadeyi korumaya çalışıyordu,</p>

  <p class="block6">"Bu sabah sizin için yapabileceğim bir şey var mı?"</p>

  <p class="block6">"Sen yaralandın," diye başladı, "ve oğlum senin yüzden mesleğinden oldu.</p>

  <p class="block6">Karısıyla oğlu nasıl üzgün, nasıl utanç içindeler, haberin var mı?"</p>

  <p class="block6">"Oğlunuz sayesinde hastanelik olup, gelininiz ve torununuzun zor durumda kalmasına sebep olduğum için üzgünüm, Çavuş Meeks." Sesi, kremaya bulanmış çelik misali, sert ama nazik çıkıyordu. "Benim ailem de önemli ölçüde . zor durumda kaldı ve kalmaya devam ediyor. Özellikle de yedi yaşındaki kızım."</p>

  <p class="block6">"Sizin şartlarınızı bir tarafa bırakırsak, polis olmak, risk almak demektir. Çocuklu bir kadının, emniyet teşkilatına katılmadan önce bunu etraflıca düşünmesi gerekirdi."</p>

  <p class="block6">"Anlıyorum. Şimdi, oğlunuzun iş yerindeki kadınlar hakkında fikirlerini nereden edindiğini de daha iyi anlıyorum. Benim kariyer seçimimle ilgili fikirlerinizin dışında söylemek istediğiniz başka bir şey yoksa, yapacak işlerim var Çavuş."</p>

  <p class="block6">Adam Phoebe'nin yüzünde en ufak bir öfke belirtisi göremedi. Gördüğü tek bir şey vardı, o da kontrollü olması. Maalesef oğlunda eksik olan bir özellikti bu.</p>

  <p class="block6">"Bu oyunun nasıl devam edeceğini bilmek istersiniz sanırım." "Bu sizin düşünceniz mi, yoksa beni tehdit mi ediyorsunuz?"</p>

  <p class="block6">"Ben tehdit etmem," dedi Meeks istifini bozmadan. "Bana yaralarınız iyileşmiş gibi geldi. Ama oğlum işini de, itibarını da geri alamadı."</p>

  <p class="block6">"Ama hapse de girmedi."</p>

  <p class="block6">"İstediğin bu muydu? İşyerine adam gönderip onu sorguya çekmenin sebebi de bu muydu? Evinde, ailesinin ve komşularının gözü önünde zorla dışarı çıkarttırıp onun da karısının da sorguya çekilmesini sağladın."</p>

  <p class="block6">"Bunun benim istediklerimle bir ilgisi yok. Geçmişte yaptıkları yüzünden sorguya çekildi ve eğer Dedektif Sykes'ı yumruklamasaydı, herkesin gözü önünde zorla evden çıkartılmayacaktı. Raporun bu bölümü sizde yok mu?" Başını yana eğdi. "Bir kopyasını göndermeme gerek var mı?"</p>

  <p class="block6">"Çok üstüne gidildiyse -"</p>

  <p class="block6">"Babası olarak onu mazur göstermeye çalışıyorsunuz. Ama buraya bir emniyet mensubu olarak gelmekle, aynı zamanda birimi de temsil ediyorsunuz.' Asıl <span class="text83">sizin bunu unutmamanızı öneririm. Başka</span> bir şey daha dikkatimi çekti. Olay anında orada bulunduğunu doğrulatmak için oğlunuzun evli sevgilisine de adam gönderdim ama siz buna tepki göstermediniz. Yoksa sizdeki raporda bu da mı yoktu?"</p>

  <p class="block6">Phoebe, çavuşun yüzünde bir anlık şaşkınlık ve hayal kırıklığı görür gibi oldu. Sonra bakışları tekrar eski ifadesiz haline büründü. "Anlaşma yaptık, Teğmen MacNamara. Oğlumu rahatsız etmeye devam edersen, başsavcıya da emniyet müdürüne de, hatta valiye de şikâyet dilekçesi gönderirim, haberin olsun."</p>

  <p class="block6">"İstediğinize şikâyet etmekte serbestsiniz, Çavuş." Bastırmaya çalıştığı Öfke, içini bir bıçak gibi oyuyordu. "Bunu yapmadan önce bilmeniz gereken bir şey var. Oğlunuz, sorulara kendi evinde cevap vermek ya da başka bir yerde sorgulanmayı talep etmek yerine memurlarımdan ikisine sözlü tacizde bulunup tehditler savurdu ve birine de saldırdı. Şartlı tahliye süreci geçerliliğini yitirdi ve bu yüzden de artık vaktinin geri kalanını Georgia Eyalet Hap is hanesi'nde geçirecek."</p>

  <p class="block6">Adamın bu sözleri hazmetmesi için bekledi. Sonra, ellerini masaya koyup öne- doğru eğildi.</p>

  <p class="block6">"Ve evet, Çavuş Meeks, dürüst olmam gerekirse, çok az şeye bundan daha fazla sevinebilirim. Ama şimdilik? Size, buraya gelip ofisimde güç gösterisi yapmak ve nüfuzunuzu kullanıp beni korkutmaya çalışmak yerine, oğlunuz için profesyonel yardım almanızı Öneririm. Neden biliyor musunuz? Eminim siz de öfke kontrolü nasıl bir şeydir bilirsiniz. Ve bunun ona pek faydası olacak gibi görünmüyor."</p>

  <p class="block6">"Eğer bu cinayeti onun üstüne yıkmayı düşünüyorsan -"</p>

  <p class="block6">"Böyle bir düşüncem yok. Bu cinayetten aklandı zaten. Onu - benden hastalıklı bir şekilde nefret ettiği bilinen oğlunuzu - bu beladan kurtardığımıza göre, artık şu Roy Squires cinayetine yoğunlaşabiliriz. Şimdi izin verirseniz, ben de gidip bu davayı araştırayım."</p>

  <p class="block6">"Onu evinden kelepçelerle çıkartmak zorunda değildiniz."</p>

  <p class="block6">Sesi bitkin çıkıyordu. Phoebe de aynı durumdaydı. Öfke insana enerji veriyordu ama yorgunlukla birleşip gücü azalmaya başlayınca, kolayca başkalarının canını acıtabiliyordu.</p>

  <p class="block6">"Hayır, ve eğer Dedektif Alberta'ya yaptığı esprilerin arasında o talihsiz sözü sarf etmeseydi ve Dedektif Sykes'ı öldürene kadar dövmekle tehdit edip ona fiziksel zarar vermeseydi, bunu yapmak zorunda kalmazdık. Alberta'ya da saldırınca, adamlarımız elbette zor kullanmak zorunda kaldılar."</p>

  <p class="block6">"Oğlunuz yirmi yedi yaşındaydı değil mi? Dilerim, yirmi yıl sonra kızım kendi ayakları üzerinde durmayı öğrenmiş olur da, annesinin bunu onun adına yapmasına gerek kalmaz."</p>

  <p class="block6">Phoebe, kapıyı hızla çekip açarken konuşmasını sürdürdü. "Sakın bir daha buraya gelip bana meydan okumaya kalkma. Gidip, istediğine şikayet et, umurumda değil. Dahili Suçlar'a, emniyet müdürüne, valiye... Hatta istersen eyalet valisine bile gidebilirsin. Ama, seni uyarıyorum, sakın bir daha o acınacak haldeki çocuğunla ilgili bir şey için benim karşıma çıkmaya kalkma."</p>

  <p class="block6">Fırlayıp ekip odasına yöneldi. "Dedektif Sykes? Gidelim mi?"</p>

  <p class="block6">"Hemen efendim." Sykes masadan kalkıp Phoebe'nin yanına gelirken Çavuş Meeks'in yüzüne bakıp hiç çekinmeden pis pis sırıttı. Sonra da genç kadının peşine takılıp çıktı.</p>

  <p class="block6">Önce en eski davayla başladılar. Phoebe o'zamanlar Özel Ajan MacNamara'ydı ve Quantico'dan yeni ayrılmıştı. Birden bunun Roy'la tanışmasından birkaç hafta önce olduğunu hatırladı.</p>

  <p class="block6">Kışı karşılayan, rüzgârlı ama güzel bir gündü.</p>

  <p class="block6">Saçları o zaman daha mı uzundu ne? Evet, omuzlarına kadar geliyordu ve daha resmi görünmek için onları ya örüyor ya da topuz yapıyordu. Daha profesyonel bir hava versin diye.</p>

  <p class="block6">Ayrıca, günün sonunda saçı tokalardan kurtulup serbest kaldığında kendini çok seksi hissediyordu.</p>

  <p class="block6">O sıralar, Ava şehrin kenar mahallelerinden birinde yaşamaya devam ediyordu. Carter lisede okuyor ve son hızla büyüyordu. Ve annesi de sadece altı bloktan oluşan bir dünyaya sıkışıp kalmıştı ama evde bu konu hiç konuşulmuyordu.</p>

  <p class="block6">"Beceriksizce planlanmış bir çocuk kaçırma vakası. Kadın, yeni doğmuş bir kız çocuğunu Biloxi'deki hastanenin çocuk odasından kaçırmış. Hemşire kılığında girmiş oraya. Sonra Savannah'a gelip onu kendi bebeği gibi yutturmaya çalışmış. Kocası şaşkınlık içindeymiş çünkü kadın birkaç günlüğüne kardeşini ziyarete gitmiş. Kadın da kocasına bebeği terk edilmiş olarak bulduğunu söylemiş. Sekiz yıllık evliliklerinde çocuk sahibi olamayıp, tüp bebek tedavilerine binlerce dolar harcadıktan sonra onu bulmasının Tanrı'nın bir lütfü olduğunu anlatmış."</p>

  <p class="block6">"Adam da inanmış mı?"</p>

  <p class="block6">"Hayır, ama karısını çok sevdiği için sesini çıkaramamış."</p>

  <p class="block6">Kırmızı ışıkta durdu. Uzaktan, arabanın havalandırma sesine karışan nal sesleri geliyordu. Atlı bir polisin köşeyi dönüp parka doğru ilerlediğini gördü.</p>

  <p class="block6">"Sonra adam televizyonda kayıp bebek haberini izleyince hemen bağlantıyı kuruyor tabii. Karısıyla konuşmaya çalışmış - adı Brenda Anne Faik, otuz dört yaşında. Kadın onu dinlememiş bile, "fark etmedin mi, gözleri bana ne kadar benziyor" deyip duruyormuş. Adam da karısının kız kardeşini aramış, meğer karısı oraya hiç gitmemiş. Ardından anne ve babasını aramış, onlar da dehşete düşmüş, merak içinde bekleşiyorlarmış. En sonunda ne yapacağını bilemeyip bebeği ondan almaya çalışmış."</p>

  <p class="block6">Phoebe büyük bir ofis binasının önünde durdu. Kaldırımda yürümeye başladıklarında anlatmaya devam etti. "Kocasının tabancasını alıp adamın kafasına dayamış ve bebeğin uyku saatinin geldiğini, onu hemen bırakmasını söylemiş."</p>

  <p class="block6">"Kafayı yemiş."</p>

  <p class="block6">"Hem de nasıl." Binaya girip asansöre bindiler. "Adam bebeğin zarar görmesinden korkup hemen bırakmış ve karısını vazgeçirmeye çalışmış. O anda kadın tetiği çekmiş."</p>

  <p class="block6">"Kafayı yiyip kendini de yakmış."</p>

  <p class="block6">"Evet. Neyse ki kurşun omzuna isabet etmiş. Kadın bebeği kapıp kendini odaya kilitlemiş, dolabı da kapıya dayamış. Adam televizyonda gördüğü acil hattı aramış ve ben de haberi alınca hemen gitmiştim."</p>

  <p class="block6">"Bebek kurtuldu mu?"</p>

  <p class="block6">"Evet, ona bir şey olmadı. Zavallı acıkmış, çığlık çığlığa ağlıyordu ama turp gibiydi." Phoebe bebeğin ağlamasını duyar gibi oldu. "Ama Brenda Anne Faik başaramadı. İki saat dil döktükten sonra tam ona ulaştığımı sanıyordum ki, artık teslim olma zamanının geldiğini söyledi. Meğerse tabancayı şakağına dayayıp tetiği çekeceğini haber veriyormuş."</p>

  <p class="block6">Asansörden çıkıp, kapılarda yazan isimleri kontrol etti ve üzerinde PUSULA SEYAHAT yazan kapıdan içeri girdi.</p>

  <p class="block6">Odada, karşılıklı iki çalışma masası ve arka tarafta da uzun bir danışma bölümü vardı. Raflara bir yığın broşür dizilmiş, duvarlara da egzotik ülkelerin posterleri asılmıştı.</p>

  <p class="block6">Saçları seyrelmiş ve gözlük takmıştı ama Phoebe onu görür görmez tanıdı. Faik bilgisayarın başında çalışıyordu. Danışmadaki kadına başını sallayıp Falk'ın yanına yaklaştı.</p>

  <p class="block6">"Bay Faik?"</p>

  <p class="block6">"Evet, benim. Biraz bekletebilir miyim, sizinle hemen ilgileneceğim. Charlotte da size yardımcı olabilir."</p>

  <p class="block6">"Pardon Bay Faik, ama benim sizinle görüşmem gerekiyor." Polis rozetini ona doğru tuttu.</p>

  <p class="block6">"Aa. Şey, ne konuda..."</p>

  <p class="block6">Şaşkınlığı kısa sürdü. Ziyaretçinin kim olduğunu anlayınca bir anda dondu kaldı, ardından yaşadıklarını hatırlayınca gözleri bulutlandı.</p>

  <p class="block6">"Sizi tanıyorum," dedi. "Siz ... siz o gün Brenda'yla konuşan-"</p>

  <p class="block6">"Evet, bendim. O zamanlar FBI'da görevliydim. Ben Phoebe MacNamara, Bay Faik. Savannah-Chatham Polis Merkezi'nden. Bu da Dedektif Sykes."</p>

  <p class="block6">"Ne istemiştiniz?"</p>

  <p class="block6">"Bay Faik, mümkünse yalnız görüşebilir miyiz?"</p>

  <p class="block6">Gözlüğünü çıkarıp masaya koydu. "Kapalı" tabelasını asıp kapıyı kilitler misin lütfen? Charlotte benim nişanlım. Ondan hiçbir şeyimi saklamam. Brenda'ya olanları biliyor."</p>

  <p class="block6">Charlotte söyleneni yapıp hemen Falk'ın yanına koştu. Güzel bir kadındı; güçlü görünüyordu. Phoebe onun kırk yaşlarında olduğunu tahmin etti. Parmağında yuvarlak kesimli bir elmas yüzük taşıdığı elini, destek olmak ister gibi Falk'ın omzuna koydu ve "Konu neydi?" diye sordu.</p>

  <p class="block6">"Düğün ne zaman?"</p>

  <p class="block6">"İki hafta sonra cuma günü."</p>

  <p class="block6">"Tebrikler. Bay Faik, zor günler geçirdiğinizi biliyorum. Siz doğru olanı yaptınız ama ben size yardımcı olamadım."</p>

  <p class="block6">"Doğru olanı mı yaptım?" Charlotte'un elini tutup sıktı. "Hayır, yapmadım." "Pete - "</p>

  <p class="block6">"Hayır, yapmadım," dedi tekrar. "Onun karşısında çaresiz kaldım. Çocuk sahibi olmayı ne kadar çok istediğini biliyordum...ya da bildiğimi sanıyordum," diye düzeltti. "Ama hiçbir şey yapmadım. Görmek, anlamak istemedim. Birlikte mutluyduk aslında. Bunu hep söylerdim Brenda'ya. Ona bir kedi yavrusu almıştım, sanki çocuğun yerini tutabilirmiş gibi."</p>

  <p class="block6">"Pete, lütfen - "</p>

  <p class="block6">Başını sallayıp onu susturdu. "Sekiz yıldır evliydik, ondan önce de iki yıl kadar birlikte yaşamıştık, yine de içinde ne fırtınalar koptuğunu bilemiyordum. Sonunda ağır bir bunalım yaşadı ama ben bunun da farkına varamadım. Kardeşine gitti ya, oh, şimdi ne güzel eğleniyordur, diye düşündüm. Bir anda sıkıntısını unuttu, gezer durur artık, diyordum, içinde bir şeylerin kırılıp dağıldığını anlayamadım mı acaba?"</p>

  <p class="block6">"Bunu ben bilemem, Bay Faik."</p>

  <p class="block6">"Evet, bir şeyler kırılmıştı ve dağılan parçalan toplayıp yapıştırmak için uğraşmadım bile. O şekilde, o kırıklarla asla yaşayamazdı. Bebeğin elinden alınacağını bilerek yaşamaya dayanamazdı."</p>

  <p class="block6">Dışarı çıktıklarında ağır bir havayla karşılaştılar. Sykes, "Zor bir durum," dedi. "O kabusu ona tekrar yaşatmak korkunçtu."</p>

  <p class="block6">"O zavallı piç kurusunu havaya uçurmak da korkunçtu bence. Özür dilerim, Teğmenim, bir anda kendimi tutamadım."</p>

  <p class="block6">"Önemli değil. Faik hakkında ne düşünüyorsun?"</p>

  <p class="block6">"Yanına gittiğinizde sizi tanıyamadı ama adamımız o olsaydı hemen tanırdı. Kim bilir, belki de iyi bir oyuncudur ama bence o değil. İyi bir ilişkisi, doğru düzgün bir işi ve yolunda giden bir hayatı var. İntikam uğruna her şeyi mahvedeceğini sanmıyorum."</p>

  <p class="block6">"Katılıyorum." Çantasından gözlüğünü çıkarıp taktı. "Adres sırasına göre, listede banka soygununda kaybettiğimiz bir kadın var. Tam bir kaos - üç kişi, iki bankayı soymak üzere Atlanta'dan yola çıkıyor ve buraya geldiklerinde başları belaya giriyor. Polis radarına yakalanıyorlar ve silahlı çatışma sırasında bir kadın vuruluyor. Kadını bırakmaları için onlarla saatlerce konuşmuştum ama geç kalmıştım. Hastaneye yetiştirilmeye çalışılırken yolda can verdi."</p>

  <p class="block6">"Ne hissettiniz?"</p>

  <p class="block6">"Onu kaybettim, bu da bana yetti." Çantasını açmak üzereyken telefonu çaldı.</p>

  <p class="block6">Ekranda Bilinmeyen Numara çıkınca kaşlarını çattı. "Phoebe MacNamara." "Selam, Phoebe."</p>

  <p class="block6">Sykes'a işaret edince, o da hemen kendi telefonuna davranıp dinlemeye geçti. "Kim arıyor?"</p>

  <p class="block6">"Gizli bir hayranın, tatlım. Roy'un senin numaranı kaydetmiş olması ne hoş, değil mi? Nasılsın diye sormak için aradım. Bu sabah merkezden çıkarken üzgün görünüyordun."</p>

  <p class="block6">Telefonu kulağıyla omzunun arasına sıkıştırarak çantasından not defterini çıkardı. "Anlaşılan polislerin arasında dolaşabilecek kadar gözünü karartmışsın."</p>

  <p class="block6"><span class="text130">Georgia</span> <span class="text130">aksanı.</span> <span class="text130">Halinden</span> <span class="text130">memnun,</span> <span class="text130">alaycı.</span></p>

  <p class="block6">"Benim için sorun değil. Roy, senin yatakta müthiş olduğunu söylemişti, biliyor musun?"</p>

  <p class="block6">"Böyle pis pis konuşmak için mi aradın, yoksa başka bir şey mi söylemek istersin?"</p>

  <p class="block6"><span class="text144">Tatlım.</span> <span class="text144">Yatakta</span> <span class="text144">iyisin.</span> <span class="text130">Moral</span> <span class="text144">bozmaya</span> <span class="text144">çalışıyor.</span></p>

  <p class="block6">"Öylesine aradım işte. Şimdi senin beni takip etmeye ayıracak vaktin yoktur tabii. Nasıl bir çağda yaşıyoruz değil mi; markete girip telefon kartı alıyorsun ve istediğini arayabiliyorsun. Sabah, minik kızını okula giderken görmedin herhalde. Umarım hasta falan değildir."</p>

  <p class="block6">Aniden eli titremeye başlayınca defterini yere düşürdü. Öfke gözünü kör etmeden kendine hakim olsa iyi olurdu. "Şimdi de küçücük kızları mı gözetliyorsun? Senin gibi zeki bir adama hiç yakışmıyor."</p>

  <p class="block6">Sakin konuşmaya çalışarak, yere çömelip defterini aldı ve ayağa kalkmadan not almayı sürdürdü.</p>

  <p class="block6"><span class="text130">Evi</span> <span class="text145">ve</span> <span class="text130">aileyi</span> <span class="text144">gözetliyor.</span> <span class="text144">Bilmemi</span> <span class="text144">istiyor.</span></p>

  <p class="block6">"Bir araya gelip adam gibi görüşsek daha iyi olmaz mı? Sorunun kaynağına ineriz birlikte."</p>

  <p class="block6">"Buluşacağız, söz veriyorum. Uzun uzun sohbet edeceğiz seninle. Nasılını, niçinini zamanı gelince öğreneceksin."</p>

  <p class="block6">"Kimdi o kadın? Ona aşık miydin? Nasıl öldü, konuşsana?"</p>

  <p class="block6">"Hepsini konuşacağız. Biliyor musun, o teknedeki romantik gecenizde yemek yerken erkek arkadaşını çok rahat avlayabilirdim. Atış menzilime girmiştiniz, anında indirebilirdim onu. Ama neyse bir dahaki sefere yaparım. Kendime bu konuda yeşil ışık yakabilirim, sanırım. Hoşça kal, Phoebe."</p>

  <p class="block6">"Kapattı," dedi Phoebe.</p>

  <p class="block6">"Siz kapatmayın, sinyalden yerini tespit etmeye çalışacaklar."</p>

  <p class="block6">"Numara kayıtlı değil. Sanırım benimle konuşurken sürekli yer değiştiriyordu. Trafıkli bir yerdeydi. Telefonu bir yere saklamayacak kadar da zeki; işi bitince mutlaka fırlatıp atar."</p>

  <p class="block6">Etrafa göz attı; karşı kaldırımı, caddenin alt tarafını kontrol etti. Her yerde olabilirdi. Hatta onunla konuşurken önlerinden geçmiş de olabilirdi. Nerden bilecekti?</p>

  <p class="block6">Yavaşça ayağa kalkıp notlarına göz gezdirdi. "Bence adamımız bir polis." "Ne?"</p>

  <p class="block6">'Akıllı biri, aynı zamanda da ukalanın teki." "Akıllı ve ukala olunca polis mi olunuyor?"</p>

  <p class="block6">"Kendini olduğundan daha akıllı ve iyi göstermeye çalışıyor." Konuşurken kalemiyle oynuyordu. "Duncan'la ikimiz teknede yemek yerken, isteseymiş Duncan'ı kolayca avlayabilirmiş, aynen bu tabiri kullandı. Menzile girmiştiniz, dedi. Bir dahaki sefere yeşil ışıkyakacakmış kendine."</p>

  <p class="block6">"Nasıl olur da - Durun bir dakika." Sykes kenara çekilip, telefona kulak verdi. "River Caddesi'nde görmüşler onu," dedi. "Batıya doğru gidiyormuş, ama yakalayamamışlar."</p>

  <p class="block6">"Tabancayı nehre atmıştır, kesin öyle yapmıştır. Büyük balık için küçük balığı feda etti. Ama bana son bir ipucu bıraktı. Erkek arkadaşını vurabilirdim, demedi; onu indirebilirdim, dedi. Bu polisin kullandığı bir terim, bir de askerler böyle konuşur."</p>

  <p class="block6">Sykes ona karşılık vermek için ağzını açınca, eliyle onu durdurdu. Birkaç adım uzaklaşıp geri döndüğünde yüzünde oldukça düşünceli bir ifade vardı. "Evet, televizyon seyreden herkes bu lafları kapabilir ama onunki çok doğaldı. O sözleri bilerek söylediğini sanmıyorum; niyeti beni çileden çıkarmaktı ve bir anda ağzından kaçırdı. Yeşil ışık, indirmek. Normal bir vatandaşın kullanacağı terimler değil bunlar. O ya polis ya da ordu mensubu, ya da eskiden öyleydi."</p>

  <p class="block6">"Arnie aklandı ama."</p>

  <p class="block6">"Bu Arnie Meeks'i aşıyor. Sadece aşağılık bir kadın düşmanı değil, derinlerde başka şeyler de var bence. Adamımız o dosyalardan birinde, Sykes. Oralarda bir yerde. Şimdi Duncan'la konuşup, korunduğundan emin olmalıyım. Sonra da bu orospu çocuğunu yakalayacağız."</p>

  <p class="block6">Sykes, amirinin arabaya doğru yürürken sinirli sinirli telefonuna vurduğunu gördü. "Yay gibi gerilmiş kızıl saçlı bir kadına anlayış göstermemek mümkün <span class="text67">mü?" diye düşündü ve sadece "Tamam, efendim," deyip arkasından yürüdü.</span></p>

  <p class="block6">Duncan, kapıyı çalmadan Bee'nin evine girdi. Bugüne kadar hiç bu evin kapısını çalmak zorunda kalmamıştı. Bee'ye seslendi ama ne televizyondan ne de radyodan ses gelmiyordu. Gidip diğer odaları kontrol etti.</p>

  <p class="block6">İçeride olsaydı, misafirini mutlaka karşılardı. Sessizlik ona göre değildi.</p>

  <p class="block6">Dolaşmaya devam edip mutfağa girdi. Camdan dışarı baktığında onu gördü.</p>

  <p class="block6">Başında canlı renklerde çiçeklerle süslü hasır şapkası, elinde fosforlu pembe bahçe eldivenleriyle çömelmiş, çiçekleriyle uğraşıyordu.</p>

  <p class="block6">Birden, kalbinin ona duyduğu sevgiyle ısındığını hissetti.</p>

  <p class="block6">Ona annelik yapmış, kendi ailesinden biri gibi görmüş ve hiçbir yerde bulamadığı huzurlu bir yuva vermişti.</p>

  <p class="block6">Buzdolabında bir sürahi buzlu çay bulacağını tahmin ediyordu. Inekli kurabiye kavanozunda da onu nefis kurabiyelerin beklediğinden emindi. Dolaptan iki bardak alıp buzla doldurdu, bir de kurabiyeler için tabak aldı. Onun yanma gitmeden önce, hazırladığı tepsiyi bahçedeki şemsiyenin gölgelediği küçük masaya bıraktı.</p>

  <p class="block6">Bee Anne, pürüzsüz, billur gibi bir sesle şarkı söylüyordu. Duncan, onun bluzunun üzerine takılı müzik çalarda çalan şarkıyı biliyordu. Anlaşılan, Otis Redding'le düet yapıyordu.</p>

  <p class="block6">Onu ürkütmekten çekinerek eğilip omzuna dokunmak istedi ama yaşlı kadın birden konuşmaya başlayınca sıçradı.</p>

  <p class="block6">"Oğlum, senin yapacak işin yok mu?" "Geldiğimi duymadın sandım."</p>

  <p class="block6">"Duymadım." Duncan yanına çömelirken müziği kapattı. "Gölgenden tanıdım." Duncan'ın deyimiyle ona tehlikeli bir bakış fırlattı. "Bugün tembellik mi yapıyorsun, Duncan?"</p>

  <p class="block6">"Bu sabah şu depo projesiyle ilgili bir toplantım vardı, öğleden sonra bir yere daha gideceğim. Günün birkaç saatini hayatının kadınına kur yapmadan geçiremiyor san, yaşamanın ne anlamı var?"</p>

  <p class="block6">Gülümseyerek koluna vurdu. "Ağzından bal damlıyor. Şu lanet otları temizlerken de kur yapabilirsin, canım."</p>

  <p class="block6">Şapkası yüzünü güneşten koruyordu ama şakakları boncuk boncuk terlemişti. Bu sıcakta şimdilik bu kadar yeter, diye düşünen Duncan, "Çayımızla kurabiyelerimizi yiyip cilveleştikten sonra ot yolmaya devam ederim," dedi.</p>

  <p class="block6">Masanın olduğu tarafa bakıp dudak büktü. "Cazip görünüyor. Madem öyle, yardım et de kalkayım."</p>

  <p class="block6">Koltuklara yerleştiklerinde çayını yudumlamaya başladı; eldivenlerini tulumuna sıkıştırmıştı. "Hava kapalı. Öğleden sonra sıcak basacak gibi. Yapacağın işler kapalı mekandadır umarım."</p>

  <p class="block6">"Bir kısmı öyle, bir kısmı değil. İzin ver de bu yaz sana şu gemi seyahatini ayarlayayım, Bee <span class="text98">Anne,</span> <span class="text98">olur</span> mu? Ya da <span class="text98">başka</span> bir yer de olabilir."</p>

  <p class="block6">"Ben yerimden gayet memnunum. Aklından neler geçiyor senin? Buraya sırf benimle oynaşmaya gelmedin, değil mi? Kızıl saçlı sevgilini mi merak ediyorsun? Phin, Phoebe'nin eski kocasına olanları anlattı. O sırada sen de oradaymışsın."</p>

  <p class="block6">"O an.. .o an olan şeyi ifade edecek kelime bulamıyorum." Bardağı kafasına dikti. "Şeytanın işi bu. Böyle söyleyince esrarengiz olmaktan çıkıyor biraz. Olan olmuş artık, değiştiremeyiz. Uykuların nasıl? Sana biraz bitki çayı hazırlayayım, uyumana yardımcı olur."</p>

  <p class="block6">"Yok, istemem, iyiyim ben. Berbat bir iş bu, anne. Adam o çocuğu Öldürdüğünü söylüyor. Hani şu içki satan dükkânda insanları rehin alan adam. Phoebe çocuğu teslim olmaya ikna ettiği anda vurmuş onu. Elbette merak ediyorum. Ne yaptığı bilen bir kadın o ama..."</p>

  <p class="block6">"Senin için önemli olan birini merak etmen normal."</p>

  <p class="block6">"Kendisi dışarıda iş peşindeyken, ailesi Jones'taki o evde hapis hayatı yaşıyor.</p>

  <p class="block6">Annesi...şey, onun başına geçmişte çok kötü olaylar gelmiş."</p>

  <p class="block6">Essie'den bahsederken, bir anda kendini bütün hikâyeyi anlatırken buldu. Ne biliyorsa, ne gördüyse, olanlardan ne çıkarttıysa hepsini anlattı ona.</p>

  <p class="block6">"Kızın başında bir sürü dert var. Tabii çocuğunu babasız büyütünce bir de fazladan ona babalık yapması gerekiyor. Annesinin durumu da vahim." Bee, bahçeyi incelerken düşünüyordu. "İstediğim zaman istediğim yere gidemeseydim ne yapardım bilmiyorum. Bir komşuna bile uğrayamıyorsun, alışverişe gidemîyorsun. Korku gibi ağır bir yükü taşımak kolay değil. Sorumluluk da öyle. O korkunç olay olmasa bile, yine de bu içinden çıkılması zor bir iş, Duncan."</p>

  <p class="block6">"Kendilerince bir düzen kurmuşlar ve idare ediyorlar. Ama, Phoebe - onları bir arada tutan o, anladın mı? Çok doğru kararlar alıyor. O gün İntiharcı Joe'nun dairesine girdiği anda anladım bunu. Bu... mıknatıs gibi çekti beni kendine."</p>

  <p class="block6">"Onun için her şeyi yaparsın değil mi?"</p>

  <p class="block6">Bardağını alırken gülümsedi. "Yaparım. Ama kötü zamana denk geldi. Bu şartlarda bir kadınla aşk yaşamak çok zor." Omuz silkti. "Bu iş bekleyebilir. Ama onun peşindeki o namussuzun yakalanması şart, bu iş bekleyemez."</p>

  <p class="block6">"Adamı bulmak Phoebe'nin işi." Şapkasını yelpaze <span class="text67">gibi sallayıp serinlemeye çalışırken Duncan'ın yüzünü</span> inceliyordu. "O işini yaparken rahat edemiyorsun, biliyorum."</p>

  <p class="block6">"Evet. Haklısın. Bu durum beni rahatsız ediyor nedense. Yani, Allah kahretsin, o herif Phoebe'nin peşinde. Dahası, öldürmeden önce acı çektirmek için uğraşıyor. Sevdiğin insana zarar vermeye çalışan biri ortalıkta dolaşırken kollarını kavuşturup oturman mümkün mü?"</p>

  <p class="block6">Bee kurabiyesini ikiye bölüp bir parçasını ona uzattı. "Bunun için mi geldin buraya? Sana nasihat etmemi mi istiyorsun?"</p>

  <p class="block6">"Hayır. Tam olarak değil. Phoebe sana çok benziyor. Yapılması gerekeni yapan, ailesiyle ilgilenen biri, tıpkı senin gibi. Ve o da kimsenin ona karışmasından hoşlanmıyor, ne yapıp yapamayacağının söylenmesinden nefret ediyor. Sanırım, onu kızdırmadan yardım etmenin yolunu arıyorum çünkü karışınca bana da kızıyor."</p>

  <p class="block6">"Anlıyorum. Aynen şimdi yaptığın gibi değil mi? Şöyle düşündün: Bee Anne muhtemelen fazla güneşte kalmıştır. Oturup soğuk bir şeyler içse iyi olur. Her şeyi ayarladın, çünkü o zaman bana, yeter artık otur ve benimle tartışma, demek zorunda kalmayacaktın."</p>

  <p class="block6">Kurabiyesini ısırırken sırıtarak baktı ona. "Eh, onun gibi bir şey."</p>

  <p class="block6">"Ne kurnazsın sen. Bu huyunu hep takdir etmişimdir. Sen bu işi becereceksin, inanıyorum. Şimdi git de şu otları temizle bakalım, ben de bir bardak daha çay içeyim."</p>

  <p class="block8">"Başüstüne."</p>

  <p class="block6">Ayağa kalmak üzereyken telefonu çaldı. Ekrandaki isme bakıp, "Phoebe arıyor," dedi. "Selam. Ben de şimdi..."</p>

  <p class="block6">Bee çayını koyarken Duncan'ı izliyordu. Onu iyi tanıdığından, gözlerinde beliren sinirli ifadeyi hemen fark etti. Sinirli olan sadece Phoebe değildi.</p>

  <p class="block6">"Bugün birkaç işim var. Yok, programımı değiştirmiyorum. Çünkü... Phoebe, yeter. Kes şunu. Bir kere, her şeyden önce sen benim amirim değilsin, bana öyle emredemezsin. Hayır, asıl <span class="text143">sen</span> sakin ol. Başka program yapmıyorum çünkü sapığın teki Savannah'ta peşime düşüp bana zarar vermeye kalkar diye eve koşup isterik bir kız gibi kendimi oraya hapsedemem. Dikkatinden kaçmış olabilir ama benim senden bir çift fazlalığım var, anlarsın ya."</p>

  <p class="block6">Bee başını önüne eğip içini çekti.</p>

  <p class="block6">"Erkeklik taslamıyorum canım. Yasal koruma ha? Sıkıysa yap. Haydi kolaysa yap, tabii, tabii, haklısın. Göreceğiz bakalım kiminki büyükmüş. Konuşmak istersen, konuşuruz elbet. Yüz yüze. Daha sonra. Şu anda Teğmen MacNamara, çok meşgulüm. Sonra görüşürüz."</p>

  <p class="block6">Telefonu kapatıp cebine soktu. "Her şeyi bırakıp eve gidecekmişim. Korkak tavuk gibi saklanacağım, öyle mi? Adamlarını üzerime salıp beni içeri kapattıracak, aklınca beni koruyacakmış."</p>

  <p class="block6">"Kimi arıyorsun?" Telefonu tekrar cebinden çıkardığını görünce meraklandı. "Oğlunu, yani avukatımı. Şimdi görür o nasıl oluyormuş</p>

  <p class="block6">"Kapat şu telefonu, aptal olma. Kapat dedim. Sakinleşene kadar şu otları temizleyeceksin."</p>

  <p class="block6">"Asla yapmam - "</p>

  <p class="block6">"Sen yapmazsın, o yapmaz. Tamam, yeter artık. Sonra konuşacağız dedin ya, yüz yüze. Bu arada, avukat çağırıp da işin tadını kaçırma. Kapına polis gelirse, o zaman ararsın Phineas'ı. Haydi, bahçe seni bekliyor."</p>

  <p class="block6">Homurdanarak söyleneni yapmaya giden Duncan'ın arkasından bakıp, çocuk gibi, diye düşündü. Sevgililer günün yarısını çocuklar gibi kavga ederek geçiriyor.</p>

  <p class="block6">Keşke onun da kavga edecek bir erkeği olsaydı.</p>
</body>
</html>
