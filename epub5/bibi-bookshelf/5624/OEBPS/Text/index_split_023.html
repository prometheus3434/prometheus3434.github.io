<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block20" id="toc_id_23">23</h1>

  <p class="block6">Phoebe, kucağında oturan Carly'yi, bebekken yaptığı gibi, sallayıp okşuyordu. Babasını kaybetmenin, onun gittiğini ve bir daha da gelmeyeceğini öğrenmenin ne demek olduğunu çok iyi biliyordu. Bir çocuğun aniden yaşadığı terslik ve ardından gelen sarsıntı; ölüm ve sonsuzluk kavramlarını kabullenemeyişi.</p>

  <p class="block6">Ama Carly'nin bunlardan haberi yoktu. Hiç sahip olmadığı bir babayı kaybetmenin ne demek olduğunu bilemezdi. Birinin böyle aniden şiddete kurban gitmesinin nasıl bir şey olduğunu da.</p>

  <p class="block6">Her ne kadar ayrıntıları ona yumuşatarak ve kısaltarak anlattılarsa da, durum yine de korkunç görünüyordu. Bu ayrıntılar, duvardaki çatlaktan sızan kirli sular gibi kendine yol bulup, komşuların fısıldaşmalarıyla, televizyondaki tantanalar ve okuldaki diğer çocukların sorularıyla yavaş yavaş genişleyip yayılacaktı.</p>

  <p class="block6">Bunu engellemek ya da tamamen yok etmek olanak dışıydı. En iyisi olabildiğince dürüst olmaktı.</p>

  <p class="block6">"Canı acıdı mı?" diye sordu. "Bilmiyorum. Umarım acımamıştır."</p>

  <p class="block6">"Burada yaşamıyordu, niye burada öldü?" "Emin değilim. Ama öğrenmeye çalışacağım."</p>

  <p class="block6">Carly iyice annesine sokuldu. "Onu sevmemem kötü bir şey mi?</p>

  <p class="block6">"Hayır bebeğim." Phoebe ona daha sıkı sarıldı. "Hayır." "Onu sevmiyordum ama ölmesini de istemiyordum." "Biliyorum. Ben de öyle. Biliyorum canım." "Poppy'nin babası ölünce cenazesine gitmiş. Onu büyük bir kutuya koymuşlar. Ben de cenazeye gidecek miyim?"</p>

  <p class="block6">"Hayır. Cenaze olacak mı bilemiyorum. Nerede, ne zaman olur, onu da bilmiyorum. Biz...buna karar veremeyiz. Öğrendiğimde eğer gitmek istersen - "</p>

  <p class="block6">"İstemiyorum. Tamam mı? Lütfen, istemiyorum işte." "Peki." Carly'nin sesindeki korkuyu fark edince onu sallamaya devam etti. "Sen hiç merak etme, tatlım."</p>

  <p class="block6">"Ya sana zarar verirse? Roy"un canını yakan adam, ya - " "Bunun olmasına izin vermeyeceğim. Carly - " "Öbür adam sana zarar vermişti. Yüzünü, kollarını yaralamıştı." Carly, onun yanaklarını okşayınca, Phoebe'nin gözleri yaşla doldu. "Geri gelip sana bir şey yaparsa, Roy gibi seni de öldürürse? Anne."</p>

  <p class="block6">"Buraya gelip bana bir şey yapamaz. Polisler de buna izin vermeyecek. Benim işim bu Carly, Öyle değil mi? Seni de, büyükanneni ve Ava'yı da, kendimi de koruyacağım, güven bana. Carter'la Josie'yi de. Hepimiz dikkatli olmalıyız, tamam mı? Çok dikkatli olacağız," dedi yavaşça. "Bir süre için polis kapının Önünde bekleyecek. Eğer huzursuz olursan içeride de biri durabilir."</p>

  <p class="block6">"O adam evimize girerse, onu silahlarıyla vuracaklar mı? Ya sen?"</p>

  <p class="block6">Of Tanrım. "Eve giremez. Ama girdi diyelim, o zaman da kendimizi korumak için ne gerekirse yapacağız. Hepimiz çok dikkat edeceğiz, tamam mı? Sana yabancılarla konuşmamanı, kimsenin arabasına binmemeni, hatta arabanın yanına bile yaklaşmamanı söylemiştim, hatırlıyorsun değil mi? Sana ne söylerlerse söylesinler, hiç kimseyle gitmeyeceksin. Onun yerine ne yapacaktık?"</p>

  <p class="block6">"Avazım çıktığı kadar hayır diye bağırıp kaçacağım."</p>

  <p class="block6">"Aynen öyle. Bize bir şey olmayacak bebeğim çünkü Roy'a bunu kimin yaptığını bulacağım. Sonra bu kişi hapsi boylayacak ve bir daha da oradan çıkamayacak."</p>

  <p class="block6">"Hemen bulur musun onu?"</p>

  <p class="block6">"Bulmaya çalışacağım. Dave amcan da araştıracak. Birlikte çalıştığım herkes bunun için uğraşacak."</p>

  <p class="block6">Annesinin söyledikleri aklına yattı, rahatlamıştı. Yeniden başını annesinin göğsüne yasladı.</p>

  <p class="block6">"Üzgün müsün, anne?" "Evet. Üzgünüm." "Korkuyor musun?"</p>

  <p class="block6">"Dikkatli olmama ve olanların sebebini öğrenmeme yetecek kadar korkuyorum.</p>

  <p class="block6">Bunun için çok çalışmam gerekiyor. Çok çalışınca ne oluyor biliyor musun?" "Bu işi başarıyorsun."</p>

  <p class="block6">"Kesinlikle doğru." Carly'ye daha sıkı sarıldı ve kendi kendine konuşur gibi "Kesinlikle," dedi.</p>

  <p class="block6">Merkezden aradıklarında oraya gitmek zorunda olduğunu düşündü. Böyle bir şeye kendini hazırlamıştı ama ailesinden uzaklaşmak çok zor geliyordu. Kapının önü polis kaynıyor, diye kendine hatırlattı. Ama hiçbiri onun yerini tutamazdı. Bu kontrol meselesini daha sonra düşünecekti. Keşke şu anda ikiye ayrılsaydı da, bir parçası evin önünde nöbette kalabilseydi.</p>

  <p class="block6">Carter'la Josie'den geçici olarak onlarda kalmalarını istemek zorunda kalmıştı ve bundan nefret ediyordu. Fakat tehlikede olduğunu düşündüğü insanların aynı çatı altında toplanması daha makul ve daha güvenli olacaktı.</p>

  <p class="block6">Ama yine de, aslında hâlâ balayında olan bir çiftten bunu istemek gerçekten de çok kötü bir şeydi.</p>

  <p class="block6">Elbette gelirlerdi. Carter'ın onun için yapmayacağı şey yoktu. Karısının güvenliğini ve sağlığını korumak içinse canını verirdi.</p>

  <p class="block6">Her şeye rağmen, sabah olduğunda herkes bir şekilde hayatına kaldığı yerden devam edecekti. İşe, çarşıya, bankaya gidilecekti. Carly'nin evin dışında çok iyi korunacağından emin olana kadar, Phoebe onu bir iki gün daha okula gön- dermemeye karar verdi.</p>

  <p class="block6">Aşağıya indi ve onlara çıkmak zorunda olduğunu söyledi. Salonda Carter'la Josie'nin, Duncan'la kafa kafaya vermiş konuştuklarını görünce şaşırdı. Duncan'in, Carly'yle babası hakkında konuştuktan sonra eve gittiğini sanıyordu.</p>

  <p class="block6">Genç kadın içeri girdiğinde birden sessizlik oldu ve tüm gözler ona çevrildi. "Bakıyorum da komplolar, planlar hazırlanıyor." Umursamazmış gibi, isteksiz bir şekilde konuştu. "Duncan, hâlâ burada olduğunu bilmiyordum."</p>

  <p class="block6">"Bir süre daha buralarda oyalanayım diye düşündüm. Kızın nasıl?"</p>

  <p class="block6">"O küçük ama dayanıklı bir serçe. Daha iyi olacak. Mutfağa annemi görmeye gitti. Carter,Jo... Tek söyleyebileceğim, durumumuz berbat. Size bir numara vereceğim, cep telefonunuza hemen kaydedin. Bu benim bölgemin direk hattı, sizin güvenliğiniz için de bir kriz masası oluşturuldu. Dikkatinizi çeken, ters giden herhangi bir şey olduğu anda bu numarayı ararsınız. Duncan, numarayı sen de kaydedersen sevinirim."</p>

  <p class="block6">"O kaçık gerçekten bize zarar verebilir mi?" diye sordu Josie.</p>

  <p class="block6">"Bunu riske atamam." Josie'nin neşe saçan gözlerinde bu kez gergin bir ifade vardı. Bir öğretmenle evlenen bir bakımevi hemşiresi için Ölüm tehditleri almak sıra dışı bir durumdu. "İşe mi gidiyorsun?"</p>

  <p class="block6">"Evet. Yedi-dört vardiyasını alıyorum. Şahıs kanser hastası. Bull Caddesi'nde evindeymiş."</p>

  <p class="block6">"İyi işte, bizim merkeze de yakın. Bana işinle ilgili ayrıntıları verir misin - diğer hemşirelerin bilgileri, orada kalanların İsimleri, senin günlük programın. Bu bilgiler bize yardımcı olabilir. Aynısını senden de istiyorum Carter - ders programın, toplantıların, aklına gelen her şeyi yaz. Duncan - "</p>

  <p class="block6">"Ben onlara göre biraz daha plansız-programsız bir yapıya sahibim sanırım." "Özel koruma düşünür müsün? Geçici olarak."</p>

  <p class="block6">"Sürekli iki adım arkamda yürüyen iri yarı bir adam istemiyorum. Benim evim çok iyi korunuyor. Hem zaten senin ilgilenmen gereken bir sürü insan var. Ben kendi başımın çaresine bakabilirim."</p>

  <p class="block6">"Bütün bunların benim yüzümden olduğunu söyleyecek kadar egoist değilim. Ama, yakınlarımı kullanarak bana ulaşmaya çalışan her kimse onu bulacağım, diyecek kadar da öfkeliyim. Gitmek zorunda olmamın nedenlerinden biri de bu."</p>

  <p class="block6">"Dışarı mı çıkıyorsun? Carter - Öne doğru atılıp onu kolundan yakaladı.</p>

  <p class="block6">"Phoebe, onun amacı zaten <span class="text83">sana ulaşmak. Bizi buraya kapatarak, içimizden birine zarar vermesini</span> engellemiş oluyorsun. Böylece doğrudan sana saldırması için herifin eline fırsat veriyorsun."</p>

  <p class="block6">"İstediği zaman gelsin, ben hazırım. Carter, bana ihtilacı olan bir çocuğum var. Elbette dikkatsiz ve aptalca davranmaya niyetim yok. Dave beni almaya gelecek ve birlikte merkeze gideceğiz. Orada da etrafımda bir yığın polis olacak."</p>

  <p class="block6">"Etrafında bir yığın polis olması, birinin seni hastanelik etmesine engel olamamıştı hatırlarsan."</p>

  <p class="block6">"Hayır, bu sefer kolay bir hedef olmaya niyetim yok. Gitmemin bir nedeni de Arnie Meeks. Sorgulanmak için merkeze getirilecek. Orada olmam şart. Orada kalıp her şeyin mümkün olduğunca gürültüsüz ve normal yürümesini sağlamak zorundayım." Carter'ın yanağını okşadı. "Roy hazırlıksız yakalandı. Ne için hazırlanacaktı ki zaten? Ama biz öyle değiliz ve bunun da üstesinden geleceğiz. Yapmamız gereken bu değil mi?"</p>

  <p class="block6">"Annem korkudan ölmek üzere."</p>

  <p class="block6">"Biliyorum." Onun için yapabileceği hiçbir şey yoktu. "Size güveniyorum. Hem evde bir hemşirenin bulunması da beni çok rahatlatıyor. Sayende üzerimden büyük bir yük kalktı, Josie."</p>

  <p class="block6">"İyi olacağız, merak etme," diye söz verdi ona Josie. "Biz de normal hayatımızı sürdürebilmek için ne yaparız diye konuşuyorduk. Yemek, oyunlar, müzik falan. Bir de iş var tabii," diyerek Duncan'a bakıp gülümsedi.</p>

  <p class="block6">"Essie'yle birlikte bir iş planı yaparız diye düşündüm."</p>

  <p class="block6">"Çok iyi olur. Onları meşgul edebilirsen çok sevinirim. Beni sorarlarsa, Dave'in yanında olduğumu söylersin. Hemen dönmeye çalışırım. Duncan, istersen beni geçirebilirsin."</p>

  <p class="block11">"Tabii."</p>

  <p class="block6">Verandaya çıktıklarında "Sana bir şey söylemek zorundayım," diye söze başladı Phoebe. "Eve gidip, buradan biraz uzaklaşırsan akıllılık edersin. Sadece benden değil ailemden de. Böylece burada kalıp aklını da yitirmezsin, hem daha gü- vende olursun."</p>

  <p class="block6">Duncan, iki yanında ağaçların sıralandığı şirin caddeye bakarak başını salladı. "Gerçi bu Roy'a pek yardımcı olmadı, değil mi?"</p>

  <p class="block6">"Evet ama senin istediğin yerde, istediğin kadar kalma imkanın var. Bir süreliğine şehir dışına çıkabilirsin ve o imkanları kullanarak yakınlarının dışında kimsenin, yerini öğrenmemesini de sağlayabilirsin."</p>

  <p class="block6">"Her şeyi bırakıp kaç diyorsun."</p>

  <p class="block6">"Kaçmak olarak değerlendirme. Tahiti'ye mi gidersin artık bilmiyorum ama nereye gidersen git, kendine eğlenecek bir şeyler bulabilirsin."</p>

  <p class="block6">"Önceliğin eğlenmek olmayınca böyle söylemek kolay tabii. Ayrıca Tahiti'ye falan gitmiyorum. Benim yerim burası ve ertelemeye hazır olmadığım - daha doğrusu istemediğim - projelerim var. Ayrıca, şu kızıl saçlılardan kurtulayım da gidip kokteylimi içeyim diye bir şey demiyorum. Bunu sen de biliyorsun."</p>

  <p class="block6">"Yine de bunları söylemem gerekiyordu. Kendine çok iyi bakacağına adım gibi- eminim ama bu seni merak etmeyeceğim anlamına gelmez - sen de bunu çok iyi biliyorsun. Onun için de, senden iki saatte bir bana haber vermeni rica ediyorum. Telefon açıp bir merhaba diyebilirsin, mesaj atabilirsin; nasıl olursa olsun, yeter ki beni haberdar et lütfen."</p>

  <p class="block6">'Aynı şeyi sen de yaparsan kabul edebilirim."</p>

  <p class="block6">Kaşlarını kaldırdı. "Sana rapor vermemi mi istiyorsun?" Ceketini arkaya doğru savurunca, kemerine takılı polis rozeti göründü.</p>

  <p class="block6">"Evet, ne güzel olur. Ben ararım, iki saat sonra sen ararsın,iki saat sonra yine ben. Bu işler böyle olur."</p>

  <p class="block6">Phoebe onun yüzüne bakmayı sürdürürken, bir yandan da rozetiyle oynuyordu. "Senden iyi polis olurmuş. Peki, kabul. Şunu da al." Bir kağıt parçası uzattı. "Acil bir durumda bu numarayı arayacaksın. Evdeki herkesin cep telefonlarına kaydetmelerini söyler misin? Bir de evin direk hattına kaydedin. Çok teşekkürler."</p>

  <p class="block6">Dönüp caddeyi, ağaçları, arabaları ve parka giden yolu kontrol etti. "Evi izliyor olabilir. Şu an her yerde olabilir."</p>

  <p class="block6">"O zaman biz de ona izleyecek bir şeyler verelim." Genç kadını kendine çekip, dudaklarına uzandı.</p>

  <p class="block6">Geri çekilmek üzereydi ki, genç kadın kollarını onun boynuna dolayıp daha sıkı sarılmak istedi. "Şansını zorlama. Sıfır ihtimal. Bunu yaparak şansını deniyor olsan bile, yapma sakın."</p>

  <p class="block17">"Heeey!"</p>

  <p class="block6"><span class="text98">Phoebe'nin</span> sinirleri o kadar gergindi ki, Lorelei <span class="text98">Tiffany'nin</span> sesini tanımasına rağmen birden elini silahına götürdü. Ama dönüp ona el salladığında sesi sakindi. "Hey, merhaba Bayan Tiffany."</p>

  <p class="block6">"Resim gibisiniz gerçekten. Amma yakışıklı adam, Phoebe. Birkaç yıl önce olsaydı, hiç durmam, çalardım onu senden."</p>

  <p class="block6">Tepeden tırnağa nergis sarısına bürünmüştü. Yanında aynı renkte tasma ve fiyonk takmış minik Maximillian Dufree'yle birlikte durup Duncan'a cilveli bir bakış fırlattı. "Hanımefendi. Sizin gibi nefis bir bayan söz konusu olunca, asıl o çalma işini ben yapardım."</p>

  <p class="block6"><span class="text98">Bayan</span> <span class="text98">Tiffany</span> <span class="text98">küçük</span> bir kız gibi kıkırdadı. "Ah, sen var ya! Bunu elinden kaçırmasan iyi edersin, Phoebe. Maximillian Dufree'yle parkta tur atmaya gidiyoruz. Siz de gelmek ister misiniz?"</p>

  <p class="block6">"Keşke <span class="text98">gelebüseydik."</span></p>

  <p class="block6">"Kendinizi suçlamayın. Etrafta bunun gibi yakışıklı bir adama rastlasaydım, ben de kendime köpek gezdirmekten daha heyecanlı bir şey bulurdum. Hoşça kalın."</p>

  <p class="block6">"Normal." Phoebe, giden çiftin arkasından bakarken mırıldandı. "Neyse ki şu dünyada hâlâ normal insanlar var."</p>

  <p class="block6">"Savannah'ta san fıyonklu bir köpek çok normal karşılanır. Geçen gün, o saçsız köpeğin, pembe minyatür kanişe arkadan saldırdığını gördüm. Bu da normal sanırım."</p>

  <p class="block6">"Maximillian Dufree için öyle. Pembe kaniş de Leydi Delovely olmalı; o da gerekli donanımı olmamasına rağmen Max dahil olmak üzere birçok köpeği edepsizce baştan çıkarıp duruyor."</p>

  <p class="block6">Phoebe, parlak sarı bir haleyle sarmalanmış, uçarcasına parka doğru giden Bayan Tiffany'nin arkasından baktı. "Keşke biz de parkta dolaşıp, şapşal suratlı köpekleri seyretmek gibi normal şeyler yapabilseydik."</p>

  <p class="block6">Duncan onun kolunu okşamaya başladığında, Dave'in arabasını park ettiğini gördü. "Kendine iyi bak, Phoebe. Yakında biz de normal şeyler yapmaya başlayacağız."</p>

  <p class="block6">"Buna inanmak istiyorum." Duncan'a son bir kez baktı, sonra dönüp eve baktı ve Dave'in arabasına doğru yürüdü.</p>

  <p class="block6">"Herkes iyi mi?"</p>

  <p class="block6">"İyi olmaya çalışıyorlar."</p>

  <p class="block6">"Bay Şanslı da, bakıyorum dibinden ayrılmıyor."</p>

  <p class="block6">Dönüp ona baktı, Duncan hâlâ verandada duruyordu. "Evet. Bu onun en iyi yaptığı şeylerden biri. Yanımızdan ayrılmamak konusunda çok iyi. Senin gibi," diye ekledi. "Bu kadar yıldır ailemin yanından ayrılmadın. Bu durumda sen de hedeflerden birisin. Ailemdeki herkes kadar yakınsın bana, hatta Roy'un olduğundan çok daha yakın."</p>

  <p class="block6">"Ben de bazı önlemler alıyorum." Elini direksiyondan çekti ve Phobe'nin eline dokundu.</p>

  <p class="block6">"Lütfen çok dikkatli ol." Ona doğru eğildi. "On iki yaşımdan bu yana bana babalık yapıyorsun. Saygı duyduğum, güvendiğim ve bir çok yönden benzemeye çalıştığım bir baba gibisin. Eğer bu kişi beni tanıyorsa, ki tanıması gerekiyor, bunu da biliyordur."</p>

  <p class="block6">Bu kez Dave onun ellerini sıkı sıkı tuttu ve, "Seninle yüz yüze gelip tanışmadan önce de seninle gurur duyuyordum. Şu bir gerçek ki, seni kendi kızım gibi çok seviyorum. Sana zarar vermek için beni kullanmasına asla müsaade etmeyeceğim. Tamam mı?" dedi.</p>

  <p class="block6">"Evet. Evet. Tamam." Derin bir nefes alıp bıraktı. "Arnie'yi niye getirdiler?</p>

  <p class="block6">Gayrı resmi olarak evinde sorgulanacağını sanıyordum."</p>

  <p class="block6">"Öyle yaptılar, daha doğrusu yapmaya yeltendiler ama dedektiflerden birine yumruk atınca yaka paça götürdüler. Piç kurusu kendi kendini ipe götürüyor."</p>

  <p class="block6">"Çabuk öfkeleniyor. Roy'u öldüren adam öyle değil. O sabırlı ve soğukkanlı.</p>

  <p class="block6">Arnie Meeks bu profile uymuyor, Dave."</p>

  <p class="block6">"Olabilir. Belki de arkadaşı ya da aileden biridir. Her şeyi usulüne göre yapalım Phoebe. Önce bir adım, arkasından diğerı."</p>

  <p class="block6">Avukat talep etmemişti. Camın arkasından Arnie'yi incelerken, böyle yapıyor olması onun kolay lokma olmadığını kanıtlıyor, diye düşündü Phoebe. Aynı zamanda da son derece aptalca davranıyordu. Bunu iyi bilecek kadar uzun süre polislik yapmıştı ama aklınca, her türlü suçlamaya göğüs gereceğini ve bütün bunların onun için Önemli olmadığını göstermeye çalışıyordu.</p>

  <p class="block6">Gri tişört, kot pantolon ve eski yüzlü spor ayakkabılar giymişti. Suratını asmış oturuyordu. Tıraş olmadığı için uzamış sakalları, bakışıyla uyum sağlamıştı. Şu, "hepinizin canına okuyacağım" bakışı.</p>

  <p class="block6">Canını yakmıştı , hakaret etmişti; pusuya yatıp, sonra da acımasızca saldırmıştı. Dolayısıyla göğsünün sıkışması çok normal, çok doğal bir tepkiydi çünkü onu bağlayıp döven, çırılçıplak soyan bir adama bakıyordu.</p>

  <p class="block6">Ama göğsündeki o yumru bir türlü gevşemiyordu.</p>

  <p class="block6">"Bunu yapmak zorunda değilsin." Dave elini omzuna koyup yavaşça sıktı. " "Evet, zorundayım."</p>

  <p class="block6">"Bir kez yüzleştin zaten, Phoebe. Kanıtlayacak başka bir şey kalmadı."</p>

  <p class="block6">"Bunu yapmak zorundayım. Sorguya çekilirken onu görmem gerekiyor." <span class="text85">Gözlerinin</span> <span class="text85">içine</span> <span class="text83">bakmalı,</span> <span class="text83">sesini</span> <span class="text85">duymalıyım. "Roy'u</span> öldürenin o olup olmadığını ya da kimin yaptığını bilip bilmediğini anlamak için tek çarem bu; onu görmeden bundan emin olamam."</p>

  <p class="block6">"Ne söylenmesi gerekiyorsa ben söylerim. Roy'a borçlu değilsin." "Olabilir ama Carly'ye borçluyum. İyi olacağım, merak etme."</p>

  <p class="block6">"İyi" demekle abartmış olabilirdi ama işin zor kısmını atlatmıştı, bu da yeterince iyiydi. Sykes'la Liz'in onu çift taraflı köşeye sıkıştırmalarını, kelime oyunları yapmalarını, sorulara cevap vermediğinde de itip kakmalarını izledi. Üçü de bu oyunu nasıl oynayacaklarını iyi biliyordu. Ama Arnie sayıca üstündü, ikisine de şans tanımıyordu.</p>

  <p class="block6">"Teğmen MacNamara için burada olduğunu inkar edemezsin sanırım," diye gelişigüzel laf attı Sykes ona.</p>

  <p class="block6">"Bayat haber."</p>

  <p class="block6">"Bir erkek bir kadını o hale getirmişse, bu haber hiçbir zaman bayatlamaz. Bunu yapan nasıl biridir biliyor musun?" Durup, başını salladı. "Benim kriterlerime göre, her şeyi yapacak kadar ucuz ve aşağılık biridir."</p>

  <p class="block6">"Kriterlerini gözden geçirsen iyi edersin."</p>

  <p class="block6">"Benimkilerin ne dediğini öğrenmek ister misin, <span class="text83">Amie?" Liz,</span> onun arkasına geçip konuşmaya devam etti. "Senin adi bir korkak olduğunu söylüyor. Zavallı bir herifi havaya uçuracak kadar hasta ruhlu, korkak bir orospu çocuğu. Bunu yapınca kendi gözünde daha mı büyüdün? Onu gebertmekle kendini daha <span class="text83">önemli</span> mi hissettin?</p>

  <p class="block6">"O herifi tanımıyordum bile. Söyledim size. O piçe bir kez bile elimi sürmedim. Niye yapayım ki? Bana öyle geliyor ki, adam becermek için o ukala karıyı seçmekle akıllılık etmiş. Onunla daha önce tanışmış olsaydım, ona bir içki <span class="text67">ıs- marlardım."</span></p>

  <p class="block6">"Senin için bir şey ifade etmiyordu, değil mi?" Liz Arnie'nin üzerine abandı. "Sadece, teğmeni kızdırmak için kullandın onu."</p>

  <p class="block6">"Onu kızdırmaya ihtiyacım yok artık. Dedim ya, bayat haber bu."</p>

  <p class="block6">"O pahalı kıyafetler içindeki para babalarıyla, sandaletli bir avuç turiste kiralık- polisçilik oynamak hoşuna gidiyor ^ mu, Arnie? Bu haberin asla bayatlamayacağına eminim."</p>

  <p class="block6">Arnie'nin yüzü karardı - Phoebe, çok kızdı, diye düşündü, dahası da vardı.</p>

  <p class="block6">Utanç.</p>

  <p class="block6"></p>

  <p class="block6">"O iş geçici."</p>

  <p class="block6">"Aa, Öyle mi? Yani baban seni yine burada işe mi sokacak sanıyorsun?"</p>

  <p class="block6">Ellerini karnına vuran Sykes dayanamayıp haykırdı. "Bu asla olmayacak, bunu sen de biliyorsun. İşin bitti, aile zinciri kırıldı. Kaltağın teki işimi elimden alsa, bunu ona fena ödetirdim. Dün gece nerdeydin, söyle bakalım Arnie. Akşam onla sabah üç arası nerdeydin?"</p>

  <p class="block6">"Size <span class="text83">söyledim. Evde, karımla beraberdim."</span></p>

  <p class="block6">"Yalan söylemekle aptallık etmiyor musun, ne dersin? Pek parlak bir fikir değil ha?" Sykes şakağına dokundu. "Özellikle de karın seninle mutlu değilse." Dosyayı Arnie'nin önüne itti. "ifadesinde eve ne zaman geldiğini bilmediğini söylüyor, saat on birde yattığında da evde değilmişsin."</p>

  <p class="block6">"Bu doğru değil, yanılıyor." Omuz silkip başını kaldırdı <span class="text67">ve</span> tavana baktı. "Sığınağa inmiştim, orada televizyon seyrederken uyuyakalmışım."</p>

  <p class="block6">"Karın kapıyı kilitlemişti, Arnie. Yatmadan önce her yeri kontrol etmiş. Eğer orada televizyonun karşısında kestiriyorsan, araban nerdeydi peki?"</p>

  <p class="block6">"Görmemiştir. Bana çok kızgın, eminim. Acı çektirmek için yapıyor."</p>

  <p class="block6">"Yalan söylüyor," dedi Phoebe. "Evde olduğu yalan. Ne kadar gergin, baksana."</p>

  <p class="block6">"Johnson vurulduğunda, teğmen senin orada olduğunu hatırlamıyor ama. Çok yazık."</p>

  <p class="block6">"Kahretsin, o gün izin günümdü." Soğukkanlılığını yitirmeye başlamıştı. "Dışarıda işlerim vardı."</p>

  <p class="block6">"Ya, işlerin vardı," diye onayladı Liz. "Bir evin penceresine yerleşip silahsız bir adamı ve teslim olmak üzere olan bir genci vurmak gibi işler."</p>

  <p class="block6">"Onun da, bunun da, senin de, hepinizin Allah cezasını versin. Söylediklerin beni kızdıramaz çünkü o kaltak MacNamara'nın canı yine kan istiyor. Sizi istediği gibi parmağında oynatıyor. Birini öldürmek isteseydim, emin olun bu o olurdu."</p>

  <p class="block6">"Gözünün önünde eski kocasını öldürmekle niyetini çok açık etmişsin. Teğmen saatlerce onu ikna etmeye çalıştıktan sonra, Johnson'u öldürerek bunu çok güzel gösterdin." Sykes işaret parmağını tabancanın namlusu gibi uzattı. "Yirmi-ikilik bir tabancan var, Arnie. Kurşununu o aptal tavşanın içinde b ırakmamal ıyd in."</p>

  <p class="block6">"Ne? Ne tavşanı? Sen neden bahsediyorsun?"</p>

  <p class="block6">"Doğru söylüyor." Phoebe başını salladı. "Neden bahsettiklerini bilmiyor." "Kurşunla silah birbirine uyduğunda, taciz ve gözetlemeden ceza alacaksın.</p>

  <p class="block6">Böylece şartlı tahliyen de düşecek. İçeri gireceksin. Bu kez baban da seni çıkaramayacak."</p>

  <p class="block6">"Babamı bu işe karıştırmayın."</p>

  <p class="block6">"Ama sen karıştıracaksın." Liz atıldı. "Her dakika babacığına yalvaracaksın. Tavşandaki kurşunlar da, yılan da, o ölü fare de seni bitirecek. O sakatlayıp kapısına bıraktığın oyuncak bebekten hayvanlara terfi etmişsin; vahşi doğadan da Roy Squires'a."</p>

  <p class="block6">"Benim ölü tavşandan falan haberim yok."</p>

  <p class="block6">"Oyuncak bebek," dedi Phoebe sessizce, Sykes şüpheyle ona bakarken. "O bebekle ilgili bir şeyler biliyorsun, değil mi? Ona sesini çıkarmadın." "Dediklerinden bir şey anlamıyorum."</p>

  <p class="block6">"Aynı Teğmeni kirletmeyi planladığın gibi o bebeği de kirlettin," dedi Sykes ve devam etti. "Gece yarısı kapısını çaldın ve onu kapının önüne bıraktın. Sonra fare leşi ve en sonunda Roy Squires. Evet, burada bir düzen kokusu alıyorum."</p>

  <p class="block6">"Saçma. Kapısına o bebeği bırakmış olabilirim, ne olmuş yani? Bu haftalar önceydi, şeyden beri evinin yakınından bile geçmedim. Onun yanına yaklaşmadım, şeyden beri..."</p>

  <p class="block6">"Onu merdivende dövdüğünden beri, değil mi?" Sykes onun cümlesini tamamladı. "Kafasına o torbayı geçirip onu yere serdiğinden beri mi? Burada tek bir dostun bile yok, Arnie. Kimse sana yardım etmeyecek, onun için sen yalanlarına devam et. Beni heyecanlandırıyorsun. Yavaş yavaş kafesine doğru yol alıyorsun, ama bu defa öbür tarafta elektrikli sandalye olacak. Seni bekleyen bir iğne var orada, seni bok torbası seni."</p>

  <p class="block6">"Sen aklını kaçırmışsın." Arnie'nin yüzü kağıt gibi bembeyaz olmuştu, sırtından ter boşanıyordu. "Ben kimseyi öldürmedim. Tavşanı da ben vurmadım."</p>

  <p class="block6">"Gerekçelerimiz var, elimizde her türlü imkan ve fırsat var. Haydi, yalanlarına devam et seni pislik. Başsavcı, ağlayıp zırlayarak yalan söyleyen korkak katillere bayılır. Kuşkusuz o da iğneyi tercih edecektir."</p>

  <p class="block6">"O alçağı <span class="text83">tanımıyordum.</span> Onun yaşadığını söylediğiniz yere, Hilton Head'e de gitmedim. Beni oraya oturtamazsınız."</p>

  <p class="block6">"Bize biraz zaman ver. Teğmenle uğraşıp, sonra böyle sorumsuzca davranması benim hiç hoşuma gitmedi, ya senin Liz?"</p>

  <p class="block6">"Ben mi, ben onun aklını başına getirmelerini görmek isterdim. Bu sefer ..." "Bu işte onun parmağı var." Elinin tersiyle ağzını sildi. "Siz de biliyorsunuz.</p>

  <p class="block6">Bana komplo kurup kandırmaya çalışıyor, yaptığı şey bu. O bebeği bir kermeste gördüm ve ona üzerinde düşüneceği bir şey vermek istedim. Ben kimseyi öldür- medim, Hilton Head'e de gitmedim. Benim işimi bitirmeye çalışıyor. Canı cehenneme. Dün gece de Bonaventure'ye gitmedim."</p>

  <p class="block6">"Peki nerdeydin, Arnie? Kanıtlarsan kurtulursun."</p>

  <p class="block6">"Bir kız arkadaşım var, tamam mı? Karım bana hiç destek olmuyor, ne yatakta, ne de başka konularda. Ben de bunu yapacak birini buldum. Dün gece onun evindeydim. Sabah ikiye kadar da becerdim onu."</p>

  <p class="block6">"Adı, soyadı." Liz adamın önüne bir defter koydu. "Adresi. Ne kadar becermişsin ona da bir soralım."</p>

  <p class="block6">"O evli, tamam mı? Kocası birkaç günlüğüne Myrtle Beach'e golf oynamaya gitti, biz de onun evini kullandık. İzin verin önce ben konuşayım. Bunun ciddi bir durum olduğunu söylersem bir çılgınlık yapmaz. Kocası duyarsa gebertir onu. Adını kullanmayacağınıza inanması gerekiyor."</p>

  <p class="block6">"Önce onunla konuşup onu hazırlayacaksın ve biz de buna izin vereceğiz, <span class="text67">öyle</span> mi?" Sykes alaycı bir ifade takınmıştı. "Hiç şansın yok, Arnie. Yalan söylemiyorsan, onu bu işe karıştırmayız. Birbirinizi hak etmişe benziyorsunuz."</p>

  <p class="block6">"Zaten karım boşanmaktan söz ediyor, ve o MacNamara yüzünden - "</p>

  <p class="block6">"Ah, tabii, bütün olanlar MacNamara'nın kabahati. Kesinlikle. Olay çıkarman için seni oyuna getirdi ve işten atılmanı sağladı değil mi? Şu kadının adını yaz, Arnie."</p>

  <p class="block6">"Terrance firmasında müdür kendisi. Oraya gidin, evine değil. Ofisinde görüşün onunla. Tedbirli davranma nezaketini gösterirseniz sevinirim."</p>

  <p class="block6">Sykes'ın bakışları kaya gibi sertti. "Sen Teğmen MacNamara'ya saldırdığın anda, burada böyle bir muamele görme hakkını kaybettin. Sakın bunu aklından çıkarma, pislik herif. Kimse senin tarafını tutmayacak, Kıçını kurtarmak istiyorsan, yaz şunu. Yoksa polise saldırıdan içeri atılırsın ve biz işleri yoluna koyana kadar da o delikte kalmaya devam edersin."</p>

  <p class="block6">Arnie söyleneni yaparken, Phoebe Dave'e döndü.</p>

  <p class="block6">"O değildi. Arnie domuzun teki ama ahmak bir domuz. Charles Johnson'ı da, Roy'u da o öldürmedi. Sandığın kadar vahşi ve kurnaz biri değil." Cama doğru döndü. "Aslında bana zarar vermek hoşuna giderdi. İntikam için yanıp tutuşuyor ama o çocuğu ve Roy'u öldürerek bana acı çektireceğini, intikamını alacağını anlayamadı. Benimle ilgisi kalmadı artık. Fakat bunları yapan asıl kişi kimse o beni çok iyi tanıyor."</p>

  <p class="block6">"Kadını araştıracağız, bakalım Arnie dediği gibi o saatlerde onunla mıymış." "Tamam. Ben eve gidiyorum. Dosyaları taramaya başlayacağım. Elbet bir yerlerde karşıma çıkacaktır. Dosyalardan birinde."</p>

  <p class="block6">Phoebe gözlem odasından çıkarken, Liz de sorgulama odasının kapısında göründü. "Ben de sana geliyordum. Vaktin var mı?"</p>

  <p class="block6">"Tabii, gel."</p>

  <p class="block6">"Haydi o zaman, dur bir dakika..." Liz bayanlar tuvaletini işaret etti. "Burada konuşalım."</p>

  <p class="block6">İçeri girince Liz lavaboya yaslandı. "Sorguyu izlemek, daha doğrusu onu izlemek senin için zor olmuştur. Arada cam olsa da engel sayılmaz."</p>

  <p class="block6">"Evet, çok zordu, ve haklısın, engel sayılmaz. Ama bunu yapmak zorundaydım."</p>

  <p class="block6">"Adamımız o değil, Phoebe."</p>

  <p class="block6">"Evet, o değil, ikiniz iyi iş çıkardınız. Cinayet işlendiği saatte başka yerde olduğu kanıtlanırsa, bir şüpheyi elemiş oluruz."</p>

  <p class="block6">"Bütün bu olanları nasıl kaldırabiliyorsun?"</p>

  <p class="block6">"Gerçeği duymak ister misin? Hiçbir fikrim yok." Ellerini yüzüne bastırdı ve ardından saçlarında gezdirdi. "Ailem rehin tutuluyormuş gibi eve kapanıp kaldı. Başka seçenekleri yok. Bunu Roy'a kim yaptıysa hepimizi rehin aldı ve ben adamın şartlarını bilmiyorum. Neyi, niçin yaptığını bilmiyorum. Ve şartlarını bilmezsem onları kurtarmak için pazarlık yapma şansım da olmaz."</p>

  <p class="block6">"Bir kahve içmek ister misin?" Liz bir yandan saatine bakıyordu. "Bull toparlanana kadar yarım saatim var."</p>

  <p class="block6">"O kadar kötü mü görünüyorum?"</p>

  <p class="block6">"Bir fincan kahveyle bir dosta ihtiyacın varmış gibi görünüyorsun."</p>

  <p class="block6">"Çok iyi olurdu ama eve gitmek zorundayım. Tekerleğin dingil çivisini sökersen, fırlayıp gider. Şu anda ailenin çivisi de benim. Arnie'nin ifadesinden sonuç gelince beni arar mısın?"</p>

  <p class="block6">"Tabii ki, merak etme."</p>

  <p class="block6">Phoebe kapıyı açıp tekrar kapattı. "Keşke o olsaydı. Onları öldüren orospu çocuğu Arnie olsaydı. Roy'u kaybettik, bunu değiştiremeyiz. Bir yanım onun Meeks olmasını istiyordu, o zaman her şey bitmiş olacaktı ve hepimiz için artık tehlike kalmadığından emin olabilecektim. Ama diğer yanım da sırf onu ezebilmek için katil olmasını istiyordu. Ezip duman edecektim onu. Roy için değil, yani duygusal bir tepki olarak değil, anlıyor musun? O merdivenlerde geçen her dakikanın hesabını verecekti. Ve ben de bu bedeli ona ödeterek ondan kurtulduğumu kabullenecektim. Ama orada öyle durduğunu görmek var ya, işte bunu kabullenemedim."</p>

  <p class="block6">"Bu çok olağan ve anlaşılır bir şey." "Öyle mi?"</p>

  <p class="block6">"Yüreğin kabullenmediği sürece terazinin kefeleri de dengelenmez. Hoşuna gitmese de kabullenmek zorunda kalabilirsin."</p>

  <p class="block6">"Hem de hiç hoşuma gitmiyor." Onu anlayan biriyle konuşabildiği ve sonunda bütün bunları yüksek sesle söyleyebildiği için göğsündeki sıkıntının birden gevşediğini hissetti. "Zerre kadar hoşuma gitmiyor. Onun bir süre çaresiz kalıp dehşete düşmesini istiyorum, belki sonra..." Phoebe başını salladı. "İlerde yine sorun olur. Ben şimdi elimdekilerle yetinsem iyi olacak."</p>

  <p class="block6">"Danışmana görünmeyi bir düşün istersen."</p>

  <p class="block6">"Düşüneceğim. Gerçekten. Önce şu işi bitirmem lazım." Gülümsemeye çalıştı. "Bu, kahveden daha iyi geldi. Dinlediğin için teşekkürler, Liz."</p>

  <p class="block6">"Ne zaman istersen."</p>
</body>
</html>
