<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block13" id="toc_id_10">10</h1>

  <p class="block6">"Gitmek istiyorum. Orada olmam lazım."</p>

  <p class="block6">Dave arkasına yaslanıp, Phoebe'nin yüzünü incelemeyi sürdürdü. "Her şeyden Önce, yetkiyi ben vermedim, ikincisi, bu davayla Liz Alberta ilgileniyor. Kurban da sensin. Hatırlamakta güçlük çekiyorsan, bir ayna getirteyim."</p>

  <p class="block6">Berbat göründüğünün farkındaydı. Birkaç gün geçince, yüzündeki çürükler kirli sarı ve morumsu bîr renge dönüşmüştü. Çenesiyle gözünde koyu renk dalgaları hakimdi. Ama en kötüsü giysilerinin altında gizli olanlardı.</p>

  <p class="block6">"Kurbanın talebi. Ondan korkmadığımı anlasın diye o odada olmak zorundayım. Gözlerimi Arnold Meeks'ın gözlerine dikmek istiyorum."</p>

  <p class="block6">"Korkmuyor musun?"</p>

  <p class="block6">"En azından ona belli etmem ama artık beni korkutamaz. Patolojik olarak nasıldır bilirsin. Kontrolü dışında gelişen bir durumda, suçlanıp tehdit edilen ve mağdur olan birinin durumunu bir düşün."</p>

  <p class="block6">"Bu, suçluyu teşhis ettiğin bir durum değil, Phoebe. Ya da mahkemede saldırganla yüzleştiğin bir durum."</p>

  <p class="block6">"Bu sonrası için de daha iyi olur. Annem mahkemede Reuben'le yüzleşmişti. Bir adım ötesinde durup ifade verdi, bunun onunla aynı evde saatlerce kapalı kaldığı zaman yaşadığı dehşetten bir farkı yoktu. Ama yapmak zorundaydı ve hâlâ aynı psikolojiyle yaşıyor."</p>

  <p class="block6">Aynı şefkatli ve anlayışlı ifadeyle bakıyordu. "Sen annen değilsin, sen Phoebe'sin."</p>

  <p class="block6">"Değilim, ama..." Phoebe elini göğsünün üstünde yumruk yaptı. "Nasıl korktuğunu hissedebiliyorum ve bununla yaşamak istemiyorum. Ya bu korku bir boşluk bulup da yerleşirse, sonra yapmak istediklerimi nasıl yapacağım? İşte bu yüzden, kurbanın da orada olması gerekiyor."</p>

  <p class="block6">"Gözlem Odasında kalsan," diye başlayacak oldu ama ikisi de Dave'in gitgide gücünü yitirdiğinin farkındaydı,</p>

  <p class="block6">"Benim için yeterli değil." Başını salladı. "Yüz yüze görüşmek istiyorum, bu sefer kontrol onda olmayacak. Liz ona yaptıklarını itiraf ettirirken orada olursam yardımım dokunabilir. Hepsini yaşayan bendim. Kurban, görgü tanığı ve polis memuru. Bu durumda üçlü tehdit oluşturuyorum."</p>

  <p class="block6">"Tekrar ediyorum, benim yetkim dahilinde değil. Sorumlu olanlar Dedektif Alberta, onun amiri ve en üstte de savcı. Bölge savcısı." Phoebe'nin konuşmasına fırsat vermeden devam etti, "Arnie'nin babasıyla sık sık balığa çıkarlar."</p>

  <p class="block6">"Kimle çıkarsa çıksın, Parnell bana sağlam biriymiş gibi geliyor. Şüphelinin babasıyla ahbaplığı var diye, bir polise yapılan saldırının soruşturmasını yavaşlatacağını düşünüyor musun cidden?"</p>

  <p class="block6">"Her yerde olduğu gibi, Savannah'ta da torpil dönüyor. Ama haklısın, Parnell güvenilir biri. Meeks, temsilcisiyle avukatını getirecek. Annie Utz'un avukatı da orada olacak."</p>

  <p class="block6">"Liz'e, yani Dedektif Alberta'ya, Arnie'nin babası kiminle ne avlıyormuş gibi şeyleri umursamayacak birisinin desteğini vermek istiyorum. Başka bir şey daha var. İki kadın tarafından sorguya çekilip baskı altında kalınca ne olacak dersin?"</p>

  <p class="block6">Konuşurken odada fır dönüyordu, çünkü olacakları hissedebiliyordu, adeta o anları yaşıyordu. "Arnie'nin hiç mi hiç hoşuna gitmeyecek. Mutlaka hata yapacak. Egosuna yenilecek, özellikle de karşısında ben varsam. Senin davan değil, biliyorum ama bir şeyler yapıp Dedektif Alberta'nm şefine ulaşabilirsen, belki bana da bir yer ayarlar."</p>

  <p class="block6">"Denerim ama söz vermiyorum."</p>

  <p class="block6">"İşinin ehli bir arabulucu verdiği sözlerin arkasında durur." Dave'in omzuna dokundu. "Araman yeter. Teşekkürler."</p>

  <p class="block6">"Sorgulama için izin koparıp o odaya girmeni sağlarsam, sana iyilik yapmış olmayabilirim. Ailen nasıl karşıladı?"</p>

  <p class="block6">"Çok sarsıldılar. Annem... Biliyorsun işte."</p>

  <p class="block6">"Biliyorum. Onunla görüşmemin faydası olur mu yoksa sadece acısı mı tazelenir?"</p>

  <p class="block6">"Senin ziyaretlerin anneme çok iyi geliyor. Tabii hepimize. Pazar günü akşam yemeğine gelir misin?"</p>

  <p class="block6">Koltuğunda geriye kaykıldı. "Demek jöleli salam yiyeceğiz." "Hallederiz. Her şey için teşekkürler."</p>

  <p class="block6">"Phoebe..." Sırtını dikleştirip, boğazım temizledi. "Şunu söylemek istiyorum ki, aramızda uygunsuz bir ilişki olduğuna dair, birimde çıkan dedikodu ve spekülasyonlardan dolayı çok üzgünüm."</p>

  <p class="block6">"Güya ofiste şey yapıyormuşuz."</p>

  <p class="block6">"Aman Tanrım." Kulaklarına kadar kızardı. Phoebe onun çok fazla utandığında böyle kızardığını biliyordu. "Baban olacak yaştayım."</p>

  <p class="block6">"Bir kere, böyle dedikoduları ancak erken gelişmiş on beşlik çocuklar çıkarır. İkincisi, ne zamandan beri çarpık ilişkilerde yaş faktörü önemli olmaya başladı? O küçük beyinlilerin ne söylediği bizi hiç ilgilendirmez."</p>

  <p class="block6">Eline bir tükenmez kalem alıp oynamaya başladı. "Departmanda çalışmanı isteyerek bunlara ben sebep oldum."</p>

  <p class="block6">"Bana bir fırsat verdin, ben de geri çevirmedim, hepsi bu. Bu iş için yeterli miyim sence?"</p>

  <p class="block6">"Öyle olduğunu sen de biliyorsun." "Tamam öyleyse."</p>

  <p class="block6">"Meeksler bu davayı Dahili Suç Bürosu'na taşıyabilir."</p>

  <p class="block6">"Öyle bir şey yaparlarsa, birlikte karşı koyabiliriz. Benim için endişelenme."</p>

  <p class="block6">Ama Dave endişeliydi. Phoebe'nin rica ettiği telefon görüşmesini yaparken bile tedirgindi.</p>

  <p class="block6">Phoebe kısa bir süre gözlem odasında yalnız kalıp çift taraflı aynadan Arnie Meeks'i inceledi ve oldukça kaygısız göründüğüne karar verdi. Hiçbir şeye aldırmayacak kadar kendinden emindi. Ne yaparsa yapsın, işin içinden kolayca sıyrı- lacak ve karşısındakinin canına okuyacak bir tavır içindeydi.</p>

  <p class="block6">Şu anda izlendiğini ve her an izleniyor olabileceğini biliyor olmalıydı. Ama bu çok umurunda değilmiş gibi görünüyordu.</p>

  <p class="block6">Üzerinde gezinen, içine giren eller aklına geldiği anda, midesi kasıldı. Onun kesinlikle umurundaydı.</p>

  <p class="block6">"Teğmenim." Liz, yanında tığ gibi ipincecik bir sarışınla içeriye girdi. "Başsavcı yardımcısı Monica Witt, Teğmen Phoebe MacNamara."</p>

  <p class="block6">"Teğmen." Monica, Phoebe'nin elini sıktı. "Nasılsınız?"</p>

  <p class="block6">"Daha iyiyim. Sağ olun. Anladığım kadarıyla bu davaya siz bakacakmı ş siniz." "Dava açabilirsek tabii. Elimizde Annie Utz'un ifadesi ve saat 09:58'de yaptığı telefon görüşmesinin kayıtları var. Ama bu kanıtların Arnold Meeks'le bağlantılı olduğunu iddia edemeyiz. Aranan numara kullanım dışı, tespit edemiyoruz. Meeks'in saldırıyla bağlantısı olduğuna dair elimizde somut bir delil yok."</p>

  <p class="block6">"Nedenleriniz var ya. Başkaldırma ve tehdit içeren davranışlar var, bunlarla bağlantıyı kurabilirsiniz."</p>

  <p class="block6">"Başsavcı; bir polis memurunu fiziksel saldırı, taciz, ayrıca bir meslektaşına cinsel taciz suçlarından yargılayabilmek için daha çok kanıt istiyor. Biraz daha bilgi alabilirsem, davayı açabilirim."</p>

  <p class="block6">O sırada içeriye iki adam girdi. Phoebe, Liz'in amiri olan teğmeni tanıdı ve ona selam verdi. Diğerinin de, aralarındaki müthiş benzerlikten dolayı Arnie Meeks'in babası olduğunu anladı.</p>

  <p class="block6">Oğlundan daha iriydi, köşeli bir çeneye ve sert bakışlı gözlere sahipti. Yine de baba-oğul olduklarına kuşku yoktu. Aşırı ciddi duruşuna rağmen, içinde kabaran öfkenin varlığı da aynı derecede kuşkuya yer bırakmıyordu.</p>

  <p class="block6">"Teğmen Anthony ve Çavuş Meeks de bize katılacaklar." "Başlayalım." Liz kapıya yürüdü, Phoebe de onu takip etti.</p>

  <p class="block6">Çavuş Meeks, genç kadının önünü kesip, "Oğlum aklanıp görevine döndüğünde, sizinle işim bitmiş olmayacak Teğmen MacNarnara," dedi.</p>

  <p class="block6">"Çavuş, size olan saygılarından burada bulunuyorsunuz," Anthony onun kolunu tuttu, "lütfen bunu suiistimal etmeyin.</p>

  <p class="block6">Phoebe adamın yanından dolaşıp sorgu odasının kapısına doğru ilerledi ve "Babasının oğlu," diye mırıldandı.</p>

  <p class="block6">Liz "Bırak artık şunu," diye onu uyardı. "Oturumu ben yönetiyorum." "Daha önce konuşmuştuk bunları."</p>

  <p class="block6">"Benimkisi bir dost uyarısı yalnızca." Kapıyı açıp içeri girdi.</p>

  <p class="block6">Arnold, Liz"e bakmamıştı bile. Gözleri dosdoğru Phoebe'ye kilitlenip kaldı. "Beyler." Liz masaya oturan üçlüye gülümsedi. Kayıt cihazını çalıştırıp olayın detaylarını özetledi, sonra da Arnie'ye haklarını okudu. "Tamamen anlaşıldı mı, Memur Meeks?"</p>

  <p class="block6">"Haklarım defalarca tekrarlandı."</p>

  <p class="block6">"Bu cevabı evet olarak kabul edebilir miyiz?"</p>

  <p class="block6">"Evet, <span class="text83">haklarımı</span> anladım. Sizin buz torbaları ve ağrı kesicilerle yatakta olmanız gerekmiyor mu?" diye Phoebe'ye sordu.</p>

  <p class="block12">"Arnie."</p>

  <p class="block6">Avukatının sessizce yaptığı uyarıya aldırmadı.</p>

  <p class="block6">Liz, "Bu kadar ilgili davranman beni şaşırttı, Arnie," diye söze girdi. "Duyduğuma göre, Teğmen MacNamara'nın en büyük hayranlarından biri değilmişsin."</p>

  <p class="block6">"Onu polis olarak görmüyorum. Konuşmaktan başka bir şey yapmadığını düşünürsek sanırım haklıyım."</p>

  <p class="block6">"Sizin için de uygunsa, bu "polis olarak görmüyorum" meselesini daha sonraya bırakıyorum." Liz yüzünde sakin bir gülümsemeyle sordu. "Siz ikiniz - Teğmen</p>

  <p class="block6">MacNamara'yla seni kastediyorum - son zamanlarda birkaç kez tartışmışsınız. Doğru mu?"</p>

  <p class="block6">"Müvekkilim, kendisinin Teğmen MacNamara'yla fikir ayrılıkları olduğunu ve çalışma tarzları konusunda zaman zaman ters düştüklerini ileri sürüyor. Bunlar fiziksel saldırıda bulunmak için geçerli sebepler değil. Delil yetersizliğinden -"</p>

  <p class="block6">Liz "Burada sadece konuşuyoruz," diyerek sürdürdü konuşmasını. "Olayları masaya yatırıyoruz. Arnie, Teğmen MacNamara'dan pek hoşlanmıyorsun, haksız mıyım?"</p>

  <p class="block6">Arnie, Phoebe'ye bakıp sırıttı. "Haksız sayılmazsınız." "Teğmen MacNamara"ya fahişe diye hitap ettiğin doğru mu?" "Ne görüyorsam onu söylerim."</p>

  <p class="block6">"Demek fahişe olduğunu biliyorsun." Arnie omuz silkince Liz, "O zaman, senin rütbece üstün olan bir memura fahişe demek de senin için önemsiz, öyle mi? Bunun üzerine teğmen sana disiplin cezası uyguladığında, onu tehdit etmek de sorun olmamıştır herhalde?"</p>

  <p class="block6">Avukat araya girdi. "Tehdit iddiası sadece Teğmen MacNamara tarafından öne sürüldü."</p>

  <p class="block6">"Hem onun, hem de..." Liz dosyanın sayfalarını karıştirdi. "Müşterinizin tehditkar bir tavır içinde olduğuna olay yerinde şahit olan iki dedektifin ifadeleri de var."</p>

  <p class="block6">"Onların inandıkları şey doğru değil."</p>

  <p class="block6">"Arnie, en son perşembe günü Teğmen MacNamara'nın ofisinde bulunma sebebini hatırlıyor musun?"</p>

  <p class="block6">"Elbette hatırlıyorum. İşin içine ettiği bir arabuluculuk vakasından sonra, beni uzaklaştırarak pisliğini örtmeye çalışıyordu."</p>

  <p class="block6">"Ciddi mısın?" Phoebe'ye döndü.-"Allah Allah, durum buysa, fahişe dediğin için hiç kimse seni suçlayamaz. Birkaç ifadeyle kayıtlara bir bakalım isterseniz, böylece olayı gözden geçirmiş oluruz. Şahısla ilk sen konuşmuşsun. Evet. Olay yerine ilk ulaşan polis, destek çağırmadı. Polis kayıt tutmadı. Şunu dinle: Polis, rehineciyi tehditleriyle kışkırttı. Bunu da sevdim: Memur Meeks zorluk çıkararak Teğmen MacNamara'nın rehineciyle irtibata geçmesini engelledi."</p>

  <p class="block6">Arnie sandalyesinde yaylanarak, "Canının istediğini yazabilir, ama bu, olayların gerçekte de öyle olduğu anlamına gelmez."</p>

  <p class="block6">"Doğrusu bunlar tanıkların ifadeleri - sivillerin ve emniyet mensuplarının. Şimdi, okuduklarıma dayanarak, işin içine eden senrnişsin gibi geliyor bana, Arnie."</p>

  <p class="block6">"O burnunu sokana kadar her şey kontrolüm altındaydı."</p>

  <p class="block6">"Yani, meseleyi çözmek için biraz daha zamana ihtiyacın vardı ve o buna izin vermedi." Liz dudaklarım büzerek başını salladı. "Adam beynini patlatıyor, ve fırçayı sen yiyorsun. Sonra da, o fahişe seni görevden uzaklaştırıyor. Bu durumda ben de öfkeden kudururdum. Yaptıklarının bedelini ödetmek istediğin için seni suçlayamayız."</p>

  <p class="block6">Arnie, avukatı konuşmak isteyince elini kaldırıp onu durdurdu. "Sus artık. Beni aşağılayıp kızdırarak konuşturacağını sanıyor. Ya sen?" diye sordu Phoebe'ye, "Değişiklik olsun diye bir şey söylemek istemez misin?"</p>

  <p class="block6">"Merak ettim de, karın tüm bu olanlardan sonra nasıl hissediyor acaba?</p>

  <p class="block6">Mesela, onu Annie Utz"la aldatman hakkında ne düşünüyordur?"</p>

  <p class="block6">Sırıtmaktan dudakları ters dönmüştü. "Annie şirin bir kız. Ayrıca kaya gibi de sağlam. Onunla flört ettiğimi kabul ediyorum. Ekipteki herkes gibi. Ama daha fazla üzerime gelince, aklını başına getirmek zorunda kaldım. Kalbini kırdığım için, intikam almak uğruna bu çılgın hikâyeyi yarattı. Ya da sizin zorunuzla yalan söylemek zorunda kaldı."</p>

  <p class="block6">Phoebe, Liz"e dönerek, "Bu adamın çevresi yalancı ve fahişe kaynıyor.</p>

  <p class="block6">Kazasız belasız bir şekilde gününü nasıl kurtarıyor, çok merak ediyorum."</p>

  <p class="block6">"Sabah yataktan nasıl kalkıyor bilmiyorum. Bu durumda Annie, "birlikte olduk" derken yalan mı söylüyor?"</p>

  <p class="block6">Arnie dişlerini göstererek güldü ve parmağını sallayıp, "O kadınla bir kez bile yamadım," dedi.</p>

  <p class="block6">"Annie'nin, ilişkinizin oral seksle sınırlı kaldığını açıklaması üzerine, söylediklerinin çok zekice olduğunu düşünüyorum. Şimdi ben de sana her anlama çekilebilecek bir söz söyleyeceğim. "Üzerime geldi" demiştin. İfadesinde Annie de aynı tabiri kullandı. Ona, Teğmen MacNamara'nın çok üzerine geldiğini söyledin. Dürüst ve ahlaklı olduğundan onu geri çevirdin, duygularını incittin ve o da intikam peşine düştü. Hay Allah, dostum bu kadınlar senin hayatını cehenneme çevirmiş meğer. Söylemeden geçemeyeceğim, şu anda üzerine gelmemek için kendimi zor tutuyorum."</p>

  <p class="block6">"Böyle devam edecekseniz görüşmeyi bitiriyorum," diye uyardı avukat onları. "Verdiğim örneğe uyuyorum sadece. Pazartesi sabahı dokuzla on arası binada miydin, Memur Meeks?"</p>

  <p class="block6">"Aynen öyle. Dolabımdan bir şeyler alıyordum."</p>

  <p class="block6">- "Dolabından bir şeyler alman bir saat mi sürdü? "Biraz dolaştım," dedi, gerilmişti. "Burası benim evim.</p>

  <p class="block6">Burada olup işimi yapmalıyım. O ve lanet olası silahı olmasaydı şimdi işimin başında olacaktım."</p>

  <p class="block6">"Şimdi de üzerine gelen, silahlı bir fahişeden bahsediyoruz." "Ne görürsem onu söylerim, demiştim."</p>

  <p class="block6">"Ama Teğmen'in senin üzerine geldiğini söyleyen Annie'ydi." Arnie'nin yüzü asılınca Liz keyiflendi. "Bence sen bahanelerinle yalanlarını birbirine karıştırıyorsun. Nedeni açık. Fahişelerin hepsi birbirinin aynı, değil mi? Biz fena halde birbirimize benzeriz. Phoebe'yi yumruklarken yüzünü görmesen de olurdu. Onu yere yuvarlarken, giysilerini parçalarken, çığlıklarım da küfürlerini de duyman gerekmiyordu. Tabii ellerini kelepçelemeseydin sıkardı biraz. Bence birine yaptığını ödetmek, ödetenin korkaklığıdır. Bunu yapan adam gibi adam değildir."</p>

  <p class="block6">"Adamlığıma laf söyletmem."</p>

  <p class="block6">"Bir kadına pusu kurmak için başkasını kullanacak kadar adamsın demek." Liz"in ses tonu gitgide şiddetleniyor, kelimeler adama tokat gibi çarpıyordu. "Hem de avını sinsice bekleyen bir yılana benzeyecek kadar. Onu kelepçeleyip yere devirmeden elini bile süremedin. Çırılçıplak soyup bedenine dokunabilmen ancak böyle mümkün oldu."</p>

  <p class="block6">"Ben oraya hiç gitmedim," diye bağırarak karşılık verdi Arnie. "Ona hiç dokunmadım. Zamanımı ona harcayamazdım, parmaklarımla yapacak daha önemli işlerim vardı benim." Phoebe'ye dönüp orta parmağını gösterdi.</p>

  <p class="block6">Phoebe sakin bir sesle ona karşılık verdi. "Yalnız, dedektif "parmaklar" demedi, "eller" dedi."</p>

  <p class="block6">Başını geriye attı. "Eller ya da parmaklar, ne fark eder?"</p>

  <p class="block6">"Çok şey fark eder." Midesiyle göğsünün arasına taş gibi kızgın bir yumru oturmuştu sanki, dağılıp gitse rahatlayacaktı.</p>

  <p class="block6">Kurbanın korkusunu yenmesi gerektiğini düşündü.</p>

  <p class="block6">"Onları zorla içime soktun, o... çocuğu." Hızla yerinden kalktı ve avukatın itirazlarına aldırmadan masanın üzerine abandı. "Aynen böyle pudra kokuyordun. Terleyince kokmaya başlıyorsun, bak işte şimdi de terlemeye başladın. Bana ne dediğini hatırlıyor musun?"</p>

  <p class="block6">"Söylemediğim bir şeyi hatırlayamam. Orada değildim."</p>

  <p class="block6">"Benim gibileri becermediğini söyledin. Çünkü o küçücük aletinle zaten hiçbir halt yapamazdın. Senin gibiler onu kaldırana kadar akşam olur."</p>

  <p class="block6">"Düşerken boynunu kırmamış olman çok üzücü." Avukat görüşmenin bittiğini bildirdi.</p>

  <p class="block6">"Keşke beni daha çok zorlasaydın. Bir yerlerini kırmış olsaydım, adam gibi bir suç işlemiş olurdum."</p>

  <p class="block6">"Ah elimde olsaydı da, ben de seni o merdivenlerden aşağı yuvar lasayd im."</p>

  <p class="block6">Genç kadın rahatlıyordu, midesindeki yumru çözülmeye başlamıştı. "Kabahat sende."</p>

  <p class="block6">"Görüşme bitmiştir, dedim."</p>

  <p class="block6">"Güzel." Liz ayağa kalktı. "Devam edelim o halde. Memur Meeks, sizi tutukluyor um."</p>

  <p class="block6">Phoebe doğruca gidip odasına kapandı ve pek sık yapmadığı bir şeyi yaptı.</p>

  <p class="block6">Pencerenin storlarını indirip kapattı. Ardından yavaş hareketlerle yerine oturdu.</p>

  <p class="block6">Hepsi üst üste gelmişti. Karışık duygular, stres, bunların hepsi insanı fiziksel olarak da hasta ediyordu. Daha fazla hap almak istemiyordu çünkü haplar onu sersemletip uyku yapıyordu. Dört tane ağrı kesici yuttu, şişeyi tutan elleri titriyordu.</p>

  <p class="block6">Evet, gitgide rahatladığını düşündü, bunun da bir bedeli olacaktı.</p>

  <p class="block6">Kapı çalınınca ses çıkarmayıp, kim geldiyse bir an önce gitmesini diledi.</p>

  <p class="block6">Yalnızca beş dakikaya ihtiyacı vardı.</p>

  <p class="block6">Kapı açıldı ve içeriye Liz girdi. "Pardon. Nasıl gidiyor? İyi direndin gerçekten." "Ama şu titrememe bak."</p>

  <p class="block6">"Asıl önemli olan içerde titrememiş olman."</p>

  <p class="block6">"Gözlerini gözümün içine dikmişti. Bana zarar verdiği için öyle mutluydu ki.</p>

  <p class="block6">Eminim daha fazlasını yapabilmeyi isterdi."</p>

  <p class="block6">"Yapamadığı için kudurdu. Avukatının yapacakları umurumda bile değil, göreceğiz bakalım. Direnemeyip kontrolünü kaybedecek. Mahkemeye çıkınca - "</p>

  <p class="block6">"Mahkeme olmayacak. Bunu ikimiz de biliyoruz."</p>

  <p class="block6">Liz arkaya dolaşıp, masanın kenarına ilişti. "Peki, tamam. <span class="text98">Uzlaşma</span> yoluna gidecekler. Yüzbaşı da, başsavcı da, hiç <span class="text98">kimse</span> halka açık bir dava istemez zaten, böylece medyaya da yansımaz. Soruşturmada olanlara bakılırsa, bu dava bana pek sağlıklı gelmiyor. Sanki Arnie'nin avukatı anlaşmaya yanaşacak gibi. Phoebe, adam polisliğe veda edecek, utancından yerin dibine geçecek. Bu da sana yeter herhalde, değil mi?"</p>

  <p class="block6">"Yetmek zorunda. Yaptıkların için sana minnettarım." "Yükün çoğunu sen üstlendin."</p>

  <p class="block6">"Baksana, River Caddesi'nde bildiğim iyi bir bar var. Sana bir içki ısmarlamak isterim. İnsan içine çıkacak hale gelene kadar birkaç gün böyle idare edeceğim."</p>

  <p class="block6">"Nasıl istersen, araman yeter. Kendine iyi bak, Phoebe."</p>

  <p class="block6">Arnie, nezarethanedeki hücresinde sinirli sinirli dolaşıyordu. Tutukluluğu kayıtlara geçmişti. Allahın cezası, işe yaramaz avukatın tekiydi.</p>

  <p class="block6">Lanet fahişeler her şeyi berbat etmişlerdi. Saldırı, dayak, cinsel taciz. Onu mahkemeye çıkarmadan deliğe tıkıyorlardı, demek kaltağın aldığı ufak tefek yaralar onun gözünü korkutmaya yetmemişti.</p>

  <p class="block6">Ama yaptıkları hesap tutmayacaktı. Asla başaramayacaklardı.</p>

  <p class="block6">Kapı açılınca hızla döndü ve içeri giren babasının başını sallarnasryla, dilinin ucuna kadar gelen laflan yutmak zorunda kaldı.</p>

  <p class="block6">Gardiyan uzaklaşana kadar bekledi.</p>

  <p class="block6">"Bu zırvalarla bir yere varamazlar," dedi. "Beni buraya kapatıp, arkadaşlarımın önünde küçük düşürerek bu işten sıyrılamayacak. O kaltak- "</p>

  <p class="block6">"Otur yerine. Susar mısın?"</p>

  <p class="block6">Arnie oturdu ama susmadı, "Gördün değil mi, nasıl getirdiler o asistan kızı işin başına? İçerden halledecekler akıllarınca. Chuck neler düşünüyor Allah aşkına?" Başsavcıyı kastediyordu. "Niye hemen itiraz etmedi?"</p>

  <p class="block6">"Şu anda dava tebliğini geri çekmeye çalışıyor, kefaletle serbest bırakılmanı önerecek."</p>

  <p class="block6">'Aman ne güzel." Ellerini havaya kaldırdı, siniri tepesindeydi. "Bu saçmalıktan içeri atılıyorum, fakat kefaletle serbest kalıyorum, her şey yoluna giriyor öyle mi? Bırak Allah aşkına, baba. İşimi tamamen kaybedebilirim. Dahili Suç Bürosu'ndan, MacNamara'nın sorguya çekilmesini istemelisin. Biliyorsun bu işte McVee'nin de parmağı var. Şu anda burada olmamın bir nedeni de o."</p>

  <p class="block6">Çavuş Meeks susmuş, oğluna bakıyordu. "Şu anda yaptığın gibi orda da çeneni kapatamadın, onun için buradasın. İlk ve son kez soruyorum. İkimizden başka kimse bilmeyecek. Bir kez soracağım, sen de doğruyu söyleyeceksin. Yalan söylediğini anlarsam çekip giderim, benden görüp göreceğin son şey de bu olur."</p>

  <p class="block6">Öfkesi yerini şaşkınlığa bırakmıştı, korkmaya başlıyordu. "Öff, baba." "Sen mi yaptın? Gözüme bak, Arnie. Sen mi yaptın?"</p>

  <p class="block6">"Ben - "</p>

  <p class="block6">"Sakın yalan söylemeye kalkma."</p>

  <p class="block6">"Görevden uzaklaştırıldım. Kadın beni enayi yerine koydu. Sen bana kendimi savunmayı, kimseyi üzerime sıçratmamayı Öğrettin. Birinin canını acıtman gerekiyorsa acıtacaksın, demiştin."</p>

  <p class="block6">"Kadınlara yumruk atmanı da öğrettim mi oğlum? Öğrettim mi ?"</p>

  <p class="block6">"Beni rahat bırakmayacaktı. Bana- "Yüzüne yediği tokatla gözlerinden yaş geldi.</p>

  <p class="block6"></p>

  <p class="block6">"Senin üstün olan bir memura korkak gibi arkadan saldırmayı da ben mi</p>

  <p class="block6">Öğrettim? Ben sana <i class="calibre3">adam</i> olmayı öğrettim, Allah kahretsin, merdiven altlarında saklanıp kadınlara saldırmayı değil. Senden utanıyorum, ailenin de, teşkilatın da yüzkarasısın artık."</p>

  <p class="block6">"Seninle uğraşanla, sen daha çok uğraşacaksın. Bunu sen öğretmiştin. Ben de Öyle yaptım."</p>

  <p class="block6">"Aradaki farkı anlayamadıysan, sana söyleyecek sözüm kalmadı." Meeks, bitkin bir halde ayağa kalktı. "Elimdeki tüm imkanları kullanacağım. Oğlumsun ne yapayım, hem senin için, hem de annen ve oğlun için yapacağım bunu. Ama <span class="text67">mes- leğe veda ediyorsun, Arnie.</span> Bu konuda hiçbir şey yapamam. İşin bitti."</p>

  <p class="block6">"Meslekte arkandan gelecek bir oğlun olmayınca, başın dik yürüyebilecek misin?"</p>

  <p class="block6">"Bilmiyorum. Şu pislikten seni kurtarayım da. Sonrasını bilemiyorum." "Yerimde babam olsa ne yapardı diye düşünüp öyle hareket ettim,"</p>

  <p class="block6">"Buna ınansam, daha beter hasta olurdum şimdi." Meeks hücrenin kapısına gidip "Kapıyı açın!" diye seslendi ve çıkıp gitti.</p>

  <p class="block6">Phoebe, pazar günü kolundaki askıdan kurtulmaya karar verdi. İlaçlardan, yüzündeki çürüklerden, her şeyden bıkmıştı artık.</p>

  <p class="block6">Ailesi normal yaşantılarına dönsün diye, sızlanıp şikâyet etmemek için kendini sıkmaktan da bıkmıştı.</p>

  <p class="block6">Her şeye rağmen, aynadan uzak durabildiği müddetçe kendini daha iyi hissediyordu. Giyinirken de zorluk çekmemisti, belki de akşam yemeğinden sonra enerjisi tükenmeden geceye devam edebilirdi.</p>

  <p class="block6">Odasına doğru ilerlerken, Carter'ın eşi Josie de kapıya geldi. "Kimse yok mu?" Yüzünde kocaman bir gülümsemeyle sordu. "Hastamız bugün nasıl?"</p>

  <p class="block6">"Artık sakatlar listesinde değilim, teşekkürler."</p>

  <p class="block6">"Buna ben karar veririm. Soyun bakalım." "Yapma, Jösie."</p>

  <p class="block6">Josie hâlâ gülüyordu. Ufak tefek, zayıf bir kadındı. Melek gibi gülüşünün altında, Hitler'i bile korkudan tir tir titretecek kadar da başına buyruktu.</p>

  <p class="block6">"Soyun şekerim, yoksa seni annene şikâyet ederim." "Sen ciddisin."</p>

  <p class="block6">"Evet, ciddiyim."</p>

  <p class="block6">"Bilmez miyim? Atlanta'ya kaçıp orada kendime bir daire kiralayacağım, adres de bırakmayacağım." Sonunda soyunmak zorunda kaldı.</p>

  <p class="block6">Josie'nin iri kahverengi gözleri şefkatle ışıldadı ama sesi ciddiydi. "Çürüklerin geçiyor. Kalçan da daha iyi. Bu omzun biraz daha acıyabilir."</p>

  <p class="block6">"Omzum biraz daha iyi." "Hareketlerin nasıl?"</p>

  <p class="block6">"Allahtan önden açılan sutyenlerim var ama eskiye göre daha rahatım."</p>

  <p class="block6">Josie, Phoebe'nin ellerini tutup çevirdi. İşin doğrusu, onu asıl yaralayan bunlardı. "Bileğindeki doku yırtılmaları oldukça iyi durumda."</p>

  <p class="block6">"Acayip acıyor ama. Artık mütevazı görüntüme geri dönebilir miyim?"</p>

  <p class="block6">Josie, sabahlığını yerden aldı ve giyinmesine yardım etti. "Gözlerinde bir sorun var mı?"</p>

  <p class="block6">"Hayır, net görüyorum. Sen sormadan söyleyeyim, baş ağrılarım da seyrekleşti ve hafifledi. Artık, sivri bir demir beynimi oyuyormuş gibi hissetmeden çeneme dokunabiliyorum. Genel olarak fena sayılmam."</p>

  <p class="block6">"Gayet iyi gidiyorsun. Tabii bunda, genç olmanın ve mükemmel fiziğinin de çok büyük etkisi var."</p>

  <p class="block6">"Şu Pilates denen şeyin bir gün işe yarayacağını biliyordum. Artık beni kontrole gelmene gerek yok, Jo."</p>

  <p class="block6">"Ava bana limonlu bezeli turta yapmayı öğretecekti, onun için erken gelip böylece sana da uğramış oldum. Dave çok seviyor diye yapıyor bu turtayı, biliyorsun değil mi? Niçin adamın kucağına atlamıyor, çok merak ediyorum."</p>

  <p class="block6">"Bir bilsem." Phoebe bir şeyler giymek için dolaba doğru ilerledi. "Bu <span class="text67">kadar yıldır ilk</span> defa ikisi de boşta. Dave neredeyse iki yıldır boşanmaya çalışıyor. Ama bu ikisi hâlâ "arkadaşız" deyip duruyorlar."</p>

  <p class="block6">"Onlara yalandan bir tanışma randevusu ayarlayalım. Sen Dave'e yeni birini bulduğunu söyle, ben de Ava'ya söyleyeyim. Kiminle buluşacaklarını bilmesinler. Sonra da - "</p>

  <p class="block6">"Sonra da işlerine karıştık diye popomuza tekmeyi yiyelim."</p>

  <p class="block6">Josie'nin suratı asıldı. "Bu konuyu Carter'a açtığımda o da aynısını söylemişti. Onlara altı ay daha veriyorum ama sonra popomu riske atacağım. Giyinmene yardım edeyim mi?"</p>

  <p class="block6">"Kendim giyinebilirim."</p>

  <p class="block6">"Şimdi soracaklarım aramızda kalacak." Phoebe atletini giyerken Josie dikkatle onun hareketlerini izledi ve genç kadının durumunun iyiye gittiğine karar verdi. "Bütün bunların dışında nasılsın?"</p>

  <p class="block6">"Fena değil. Travma sonrası stresin belirtilerini biliyorum. Tuhaf rüyalar görüyorum ama bunlar normalmiş."</p>

  <p class="block6">"Aileni üzmemek için duygularını içine atıp stresini baskı altında tutman gayet normal."</p>

  <p class="block6">"Stresimi boşaltmak için kendi yöntemlerim var. Merak etme. Haftaya tam gün işe başlıyorum. İşte o zaman kendime gelirim."</p>

  <p class="block6">"Tamam. İhtiyacın olursa beni ara."</p>

  <p class="block6">Her şeyin yoluna girdiğini ailesine olduğu kadar kendine de kanıtlamak istercesine, özenle giyindi. Hele koyu mavi bluzunu giyince içinden makyaj yapmak bile geldi. Renklerle oynamaya devam ettikçe, yaralarının artık eskisi kadar kötü görünmediğinin farkına vardı.</p>

  <p class="block6">Aşağıya indiğinde mutfağın yemek yapan kadınlarla dolduğunu gördü. Carter ve Carly, onu bahçeye kovaladıkları zaman da hiç rahatsız olmadı.</p>

  <p class="block6">"Anne!" Carly duvar kenarından adeta uçarak geldi. "Carter dayımı beş taşta mahvettim."</p>

  <p class="block6">"Aferin benim kızıma."</p>

  <p class="block6">"Bebek oyunu bu," diye seslendi Carter.</p>

  <p class="block6">"Kaybedince hep böyle diyor," dedi Carly. "Benimle oynamak ister misin?" "Henüz yere oturabileceğimi sanmıyorum, hayatım. Haftaya kadar bekle, o zaman kim kimi mahvediyormuş görürüz. Sen de bu arada biraz antrenman yap." "İçeri girip bir şeyler içeceğim, tamam mı? Dayımı yenmekten dilim damağım kurudu."</p>

  <p class="block6">"Seni çok bilmiş seni."</p>

  <p class="block6">Carly gülümseyerek içeri koştu. Phoebe derin bir nefes aldı ve küçük fıskiyenin etrafındaki yuvarlak banka oturdu. Oturduğu yerden, sadece Ava'nın diktiği gülleri seyretmekle kalmıyor, mis. gibi kokularını da içine çekebiliyordu. Kuş cıvıltılarını dinliyor, yerdeki taşların arasından fışkırmış papatya ve kekik otlarının birbirlerine sarmalanışmı, bakır kuş havuzunun çevresinde dans eden o güzelim menekşeleri <span class="text67">iz- liyor</span> ve bütün bunlardan müthiş bir keyif alıyordu.</p>

  <p class="block6">Ava, bankların üzerine düşen gölgelerin arasında durup, manolyaların havaya yayılan kokusunu içinize çekebileceğiniz bu tuğla duvarlı, ferforje kapılı avluyu, özel bir tapınağa dönüştürmüştü.</p>

  <p class="block6">"Oh! Açık havada oturmak ne iyi geldi." "Bunun için Josie'den onay aldın mı?" "Evet, evet."</p>

  <p class="block6">Carter, elini kardeşinin omzuna atıp yanına oturdu. "Senin için endişelenmek zorundayız. Terapi paketine bu da dahil."</p>

  <p class="block6">Genç kadın başını onun omzuna yasladı. "Hepimiz çok korktuk. Ama artık geçti."</p>

  <p class="block6"></p>

  <p class="block6">"Hatırlıyorum da, bir zamanlar benim korkularım bu kadar çabuk iyileşmemişti."</p>

  <p class="block6">'Ama sen o zaman küçücük bir çocuktun."</p>

  <p class="block6">"Hiç fark etmez, sen de biliyorsun. Bana sen baktın, sonraki yıllarda da beni kuzen Bess'ten korudun."</p>

  <p class="block6">"İhtiyar cadı. Belki içeridekiler mutfakta güzel yemekler pişiriyor, biz de onun harika bahçesinde oturmuş nankörlük ediyoruz ama doğrulan konuşuyoruz."</p>

  <p class="block6">Carter, "Burası Ava'nın bahçesi," deyince Phoebe gülümsedi.</p>

  <p class="block6">"Evet, Öyle. O zalimin saltanatı sürerken bile burası Ava'ya aitti bence. Burada işe başladığında bizden de gençmiş, hatırlıyor musun? Yirmi iki yaşında falanmış, değil mi? O yaşta kuzen Bess'e katlanabilmek hem cesaret hem de sağlam bir yürek ister."</p>

  <p class="block6">"Sen bunu daha on iki yaşında beceriyordun," diye hatırlattı Carter. "Hâlâ da bize sen bakıyorsun. Annem bir yere gidemediği için senin de onunla kalacağını biliyordu. Onun için bütün yaptıklarından sonra evi anneme bırakabilirdi ama o seni seçti. Seni buraya hapsetti."</p>

  <p class="block6">Gerçekleri inkar edemezdi, hepsi kelimesi kelimesine doğruydu. Fakat her şeye rağmen, bugün acı hatıralardan etkilenmeyecek kadar güzel bir gündü.</p>

  <p class="block6">"Kızımın gelişip serpildiği bu güzel eve hapsoldum. Buna fedakarlık diyemeyiz bence."</p>

  <p class="block6">"Yanılıyorsun. Sen hep fedakardın. Ben senin sayende uzaklaşabildim buralardan." Elini sımsıkı tutup, "Çok da uzağa gitmedin, yoksa dayanamazdım," dedi Phoebe.</p>

  <p class="block6">Carter gülümsedi ve dudaklarını ablasının saçlarına bastırdı. "Uzaklara gitseydim çok özlerdim seni. Bir şey söyleyeyim mi sana Phoebs, buradan uzaklaşmaya ne kadar ihtiyacım olduğunu o zaman anlamıştım. Sen bu şansı hiçbir zaman tam anlamıyla yakalayamadın."</p>

  <p class="block6">"Ben de biraz uzaklaştım sayılır." Okul, Quantico, berbat bir evlilik, diye düşündü. "İyi ki dönmüşüm. Özellikle de mutfakta üç kadın Pazar yemeğini hazırlarken burada oturmaya bayılıyorum."</p>

  <p class="block6">"Berbat bir aşçısın da ondan." "Abartıyorsun. Ben kaypak bir aşçıyım." "Hayır, sen kaypak ve berbat bir aşçısın."</p>

  <p class="block6">Gülerek sırtına vurdu. "Sen yemeği düşünürken bile yakarsın. Söyleyene bak." "İşte bunun için paket servis diye bir şey icat etmişler. O zengin çocukla iyi geçinirsen yemek pişirmek zorunda kalmazsın. Çalışanlarının arasında bir-iki aşçı da vardır muhakkak."</p>

  <p class="block6">"Şuna bak." Kardeşine yavaşça vurdu. "İyi geçinecekmişim. Ayrıca, emrinde çalışanlar olduğunu sanmıyorum." Kaşlarını çattı. Yoktu herhalde, hem nereden bilecekti ki?</p>

  <p class="block6">"Çiçekler gelmeye devam ediyor. Salon çiçeklerle doldu taştı."</p>

  <p class="block6">"İki düzine leylak geldi o kadar." Nasıl da güzel kokuyorlardı. "Bence jest yapmaktan hoşlanıyor."</p>

  <p class="block6">"Josie'nin çiçeklere nasıl <span class="text83">baktığını görmeliydin." Islık</span> çalarak, gözlerini kısıp mutfağa doğru baktı. "Jest yapan erkekler diğerlerine de örnek olur, ben de sanki kendim düşünmüşüm gibi haftaya eve çiçek getireceğim."</p>

  <p class="block6">"Öyle olmaz, içinden gelerek kendin düşüneceksin. Kesinlikle sana katılmıyorum."</p>

  <p class="block6">"Geçenlerde eve, onun en sevdiği italyan sandviçleriyle bir şişe ucuz şarap getirdim; bunlar takdir edileceğine leylak bahçesi göklere çıkarılıyor."</p>

  <p class="block6">"Ucuz şarapla şansını çok zorlama derim."</p>

  <p class="block6">Güldü. "Neden olmasın? Neyse, milyonlarım bir tarafa bırakacak olursak, Duncan'ı sadece bir kere gördüm ama Roy'dan çok daha fazla sevdiğimi söyleyebilirim."</p>

  <p class="block6">"Sen Roy'u hiç sevmedin ki.1'</p>

  <p class="block6">Kendini beğenmiş bir tavırla ağabeylik taslayarak konuştu. "Haksız mıydım?"</p>

  <p class="block6">Gözlerini devirerek, "Haklıydın. Kes sesini. Hem o piçten en büyük ödülü aldım ben," dediği sırada kapı açılıp Carly dışarı fırladı.</p>

  <p class="block6">"Anne! Dave amca geldi."</p>

  <p class="block6">Dave içeri girip de Phoebe onun yüzüne baktığında ciddi bir şey olduğunu anladı. Ayağa kalkarken yüzü ifadesizdi. "Carter, Dave'le konuşacaklarım var. Carly'yi içeri götürüp, onunla meşgul olur musun?"</p>

  <p class="block6">"Tabii. Merhaba Dave."</p>

  <p class="block6">Çoğu erkeğin yaptığı gibi el sıkışmadılar ya da tek elle sırtlarını sıvazlamadılar. Kelimenin tam anlamıyla <i class="calibre3">kucaklaştılar.</i> Bu her seferinde Phoebe'yi gülümsetiyordu. Baba oğul gibi sıcak bir kucaklaşmaydı onlarınki. "Biz müsaade istiyoruz. Şu hınzırı amerikan güreşinde bağırta bağına yeneyim de, egemenliğimi tekrar ilan edeyim bari."</p>

  <p class="block6">"Sanki yenebilecek de!" Carly ona meydan okuyarak eve koştu. "Daha iyi görünüyorsun."</p>

  <p class="block6">"Herkes aynı şeyi söylüyor. Bütün gün bunu dinliyorum. Neler oldu anlatsana." "Uzlaşma sağlandı. Benden duymanı istedim. Phoebe, yukarıdan çok baskı yaptılar, Başsavcılıktan - "</p>

  <p class="block6">"Önemli değil." Oturma ihtiyacı hissetti. "Ne ceza verdiler ona?"</p>

  <p class="block6">"Derhal görevi bırakacak. Tazminat da alamıyor. Basit bir saldırı suçu işlediğini itiraf etmiş."</p>

  <p class="block6">"Basit bir saldırı," diye tekrarladı. Hazırlıklıydı, ama yine de donup kalmıştı. "Cezası üçte bire inip tecil edildi. Şartlı tahliye olacak. Öfke kontrolü seanslarına katılıp, yirmi saat kamu hizmetinde görev alacak."</p>

  <p class="block6">"Tahtaya bin kere, "İyi bir çocuk olacağıma söz veriyorum," diye de yazacak mı?"</p>

  <p class="block6"></p>

  <p class="block6">"Çok üzgünüm, Phoebe." Önünde diz çöküp, elini dizine koydu. "Kötü bir anlaşma oldu. Bir an önce başlarından atmaya çalışıyorlar. Sen aynı şeyi yapmak zorunda değilsin. Kişisel dava açmak istersen, sonuna kadar arkandayım. Emin ol, yalnız da değilim."</p>

  <p class="block6">"Ailemi bu işe kanştıramam. Açıkçası, kendim de bunu yapabilir miyim bilmiyorum." Gözlerini kapatıp düşündü, zaman, zaman adil olmayan anlaşmalar yapılabiliyordu ve bunlar maalesef sonucu belirlemiyordu. "Ne yaptıysa yaptı. Olaya karışan herkes biliyor bunu." Dave'in gözlerine bakmadan önce derin bir nefes aldı. "Artık mesleğini yapamayacak. Gerisinin önemi yok. Doğrusu da buydu. Böyle olması gerekiyordu. Bu konuda içim rahat."</p>

  <p class="block6">"Benden daha yüreklisin, evlat."</p>

  <p class="block6">"Değilim. İnanılmaz kızgınım ama dayanacağım. Biz nefis jambon ve limonlu bezelyeli turta yiyeceğiz. Peki ya Arnie Meeks? Uzun bir süre ayıbını yiyor olacak."</p>

  <p class="block6">Sonra başını sallayarak ekledi, "Evet. Bununla yaşayabilirim.</p>
</body>
</html>
