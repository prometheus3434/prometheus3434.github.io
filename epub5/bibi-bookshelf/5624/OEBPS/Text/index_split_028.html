<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block26" id="toc_id_28">28</h1>

  <p class="block6">Jerald Dennis Walken. Komutan Harrison'la kısa bir görüşme yapıp şüphelinin tam ismini aldı. Harrison da yetkilerini kullanıp, üç dakika içinde adamın en son oturduğu adresi öğrenip ona bildirdi.</p>

  <p class="block6">"Orada değildir." Telefonu kapattı. "Adam çok zeki. Kesin evi terk etmiştir ama yine de emin olmak için oraya bir ekip gönderiyorlar. Şu an, bir deliğe girip saklanmıştır. Buraya gidiyoruz," deyip Duncan'a bir adres verdi.</p>

  <p class="block6">"Neresi burası?"</p>

  <p class="block6">"Michael Vince'le çok yakınmış, birlikte eğitim almışlar. Harrison söyledi. Vince'le konuşmak istiyorum. Aman!" Virajı Öyle bir döndüler ki, Phoebe'nin nefesi kesildi. "Araba kullanmayı biliyordun, değil mi?"</p>

  <p class="block6">"Martini hazırlamayı da bilirim."</p>

  <p class="block6">"Bu iş sona erince ihtiyacım olacak." "Cinle mi, votkayla mı?"</p>

  <p class="block6">Ellerini yüzüne kapatıp kahkahayla güldü. "Barmene bırakıyorum. Duncan, oraya varınca, beni Vince'in evinin önünde bekle olur mu? Bizim evi arayıp onlara Dave'in uyandığını ve onunla konuştuğumu söyle. Onun iyi olduğunu da söylemeyi unutma, tamam mı?"</p>

  <p class="block6">"Tamam, söyleyeceğim. Seni de bekleyeceğim."</p>

  <p class="block6">Birden gözyaşlarına boğuldu. "Sana söylemek istediğim öyle çok şey var ki."</p>

  <p class="block6">Vince şehrin güneyinde, kenar mahallelerin bulunduğu bir bölgenin yakınlarında, küçük ama derli toplu bir evde yaşıyordu. Üzerinde kareli mavi pijamaları ve yüzünde tedirgin bir ifadeyle kapıyı açtı. Phoebe rozetini gösterip kendini tanıtınca bakışları normale döndü.</p>

  <p class="block6">"Sorun nedir, Teğmenim?"</p>

  <p class="block6">"Seninle Jerald Walken hakkında konuşmak istiyorum."</p>

  <p class="block6">"Jerry? Onu yıllardır görmüyorum. Montana'ya taşındı. Konu nedir?" "İçeri girebilir miyim?"</p>

  <p class="block6">"Elbette, ama bebek yeni uyudu. Sessiz olmamız lazım. "Vemin ederim, bir yerimi kaşısam iki oda öteden duyup uyanıyor."</p>

  <p class="block6">"Kaç aylık?"</p>

  <p class="block6">"Altı aylık oldu. Diş çıkarıyor, o yüzden de eşimle ikimizi her gece ayağa dikiyor. Sizinle birkaç operasyonda birlikte çalışmıştık. Johnson vakasında, ne kabustu ama."</p>

  <p class="block6">"Öyleydi. Walken'a nasıl ulaşabiliriz, biliyor musun?" "Hayır. Gittiğinden beri ondan haber alamadım." "Yakın arkadaşmışsınız."</p>

  <p class="block6">"Öyleydik. Sanırım." Omuz silkip sürünerek gidip bir koltuğa oturdu ve gerinerek esnedi. "Kusura bakmayın. Oturun lütfen. Jerry düğünümüzde benim sağdıcım olacaktı ama düğüne iki hafta kala şehirden ayrıldı. İşi bıraktığı güne kadar hiç bir şeyden haberim olmadı. Bana bir e-posta atıp özür diledi, birkaç gün sonra bir tane daha gönderdi. Kendini bulmaya gidiyormuş da, falan filan, saçma sapan şeyler işte. Düğünüme iki hafta kalmış, arkadaş kendini bulmaya gidecekmiş. Birinden ayrıldığını bilmesem, sarhoş olduğunu düşünürdüm."</p>

  <p class="block6">Görünüşe bakılırsa, uykusuzluk Vince'in başına vurmuştu. Sersem gibiydi. Phoebe o günleri hatırladı - mızmız bir bebekle geçen o uzun geceleri. "Jerry çok içer miydi?"</p>

  <p class="block6">"Tam bir alemciydi. Aynı işi yapıyoruz, bilirsiniz insan bazen biraz gevşemek ister."</p>

  <p class="block6"></p>

  <p class="block6">"Birlikte olduğu o evli kadına ne oldu?"</p>

  <p class="block6">Vince birden dikildi. "Konuyu nereye getirmeye çalışıyorsunuz?" "Johnson olayında sen de vardın. Onu Walken vurdu."</p>

  <p class="block6">Oturduğu yerde uyumak üzereyken birden gözleri büyüdü. "Olamaz."</p>

  <p class="block6">"Eminim, Bonaventure'deki katliamı da duymuşsundur. Roy'u o mezara zincirleyip öldüren de oydu. Bugün Yüzbaşı McVee ağır yaralandı." "McVee mi? Nasıl? Nasıl olmuş?"</p>

  <p class="block6">"Evinin ön kapısına patlayıcı yerleştirilmiş. Şartlar bizim lehimize gelişti ve Yüzbaşı McVee sadece kurtulmakla kalmayıp, Walken'ı da teşhis etti. Şimdi, eğer yerini biliyorsan söylemelisin, başka birinin daha canını yakmadan gidip onu bulalım." "Bilmiyorum. Yüce Tanrım. Jerry ha?" Koltuğa yığılıp kaldı. 'Yüzbaşı McVee onun adını mı verdi?" "Evet."</p>

  <p class="block6">"Allah Allah! İşteki son aylarında çok heyecanlı görünüyordu. Bazen öyle olmak işe yarar, ama..."</p>

  <p class="block6">"Dikkatini çeken bir şey mi vardı?" Phoebe onu yönlendirmeye çalışıyordu. "Evet, sanırım. Ama, düğün öncesinde kafamda bir sürü düşünce vardı. O sıra çok fazla takılamıyordum onunla. Ama o iyi bir polisti. İşini çok iyi yapardı. Bunalıp kaçmış olabilir ama işiyle ilgili bir özel bir sorunu olduğunu sanmıyorum. O sıkı bir polisti."</p>

  <p class="block6">"Bir ilişkisi vardı."</p>

  <p class="block6">"Evet. Ona çok bağlanmıştı, sanki ondan başka hiçbir şey düşünemez olmuştu. Onunla beraber ülkenin batısına bir yerlere gitmeyi düşünüyordu - adam gibi adamların olduğu bir yere, diyordu. Montana'da bir çiftlik almaktan bahsediyordu. Ben de oraya gittiklerini düşünmüştüm. Montana'ya gittiler, evet."</p>

  <p class="block6">"Kadının adı neydi?"</p>

  <p class="block6">"Onu Gwen diye çağırıyordu, ya da Guinevere. Ondan kimseye bahsetmemişti. İçim rahat değildi..."</p>

  <p class="block6">"Ne hakkında?"</p>

  <p class="block6">"Bunları konuşmak doğru gelmiyor bana, Teğmenim. O bir polisti, ekip arkadaşımdı, dostumdu."</p>

  <p class="block6">"Yüzbaşı McVee üç saattir ameliyatta."</p>

  <p class="block6">"Tamam." Çenesini sıvazladı. "Tamam. Anlatacağım. Bakın, Gvven'i uzun süre göremeyince sinirleri geriliyordu. Bazen patlamak üzere olduğunu hissediyordum."</p>

  <p class="block6">"Ne gibi?"</p>

  <p class="block6">"O herifin - kocasının — beynine bir kurşun sıksam rahatlayacağım, diyordu. Aslında ciddi değildi, çünkü bir anda tekrar sakinleşip, o çiftliği satın almak için yeterli parası olana kadar bekleyeceklerinden söz ediyordu. Çiftliğin adı bile hazırdı."</p>

  <p class="block6">"Camelot mu?</p>

  <p class="block6">"Evet, evet, sevgilisinin adı Guinevere'ycu ya. Onun için deli oluyordu.</p>

  <p class="block6">Muhtemelen kız onunla gönül eğlendiriyordu ve onu bu hale getiren de o oldu." "Gönül eğlendirdiğini sanmıyorum. Başka arkadaşları, ailesi var mıydı?" "Birimdeki herkesle iyi geçinirdi. Onları kardeşi gibi görürdü. Silah arkadaşlarım, derdi."</p>

  <p class="block6">Charlie Johnson'ın bedeni kalbura döndüğünde polis memurlarından teki bile vurulmamıştı.</p>

  <p class="block6">"Peki ailesi?"</p>

  <p class="block6">"Annesi ve üvey babası vardı, hâlâ hayattalar mı bilmiyorum, ama pek sık görüşmezlerdi. Jerry yirmi yaşlarındayken ailesi California'ya taşınmış ama o burada kalmış. İdare ediyordu ama aslında benim dışımda yalnız sayılırdı. Ben Marijay'le yani karımla birlikte olmaya başladıktan sonra sanırım kendisini biraz dışlanmış hissetti. Sonra bu kadınla tanıştı ve olanlar oldu."</p>

  <p class="block6">Phoebe ayağa kalktı. "Eğer seni ararsa ya da bir şekilde görüşürseniz, hemen bana ulaşmalısın. Anladın mı?"</p>

  <p class="block6">"Teğmenim, eğer dediğiniz şeyleri yaptıysa çıldırmış olmalı. Ben evli ve çocuklu bir adamım. Jerry'den haber alır almaz sizi arayacağım, diyorsam bana inanabilirsiniz. Ailemi tehlikeye atamam."</p>

  <p class="block6">Phoebe oradan ayrılırken cebinden telefonunu çıkardı. Duncan arabaya yaslanmış, bulutların arasından göz kırpan yıldızlarla dolu gökyüzünü seyrediyordu.</p>

  <p class="block6">Yanına gidip sırtını kapıya dayadı ve önce özel tim komutanını, sonra da Dave'in durumunu öğrenmek için hastaneyi aradı. Son olarak da Sykes'la konuşup ne durumda olduğunu sordu.</p>

  <p class="block6">İşi bitince telefonu yerine koyup öylece durdu ve ısrarla gökyüzünü kuşatan yıldızlara baktı.</p>

  <p class="block6">"Sen müthiş sabırlı bir adamsın, Duncan." "Birçok şey için beklemeye değer."</p>

  <p class="block6">"Walken da acı bir şekilde böyle düşünüyordu ve uzun zamandır bu anı bekliyordu. Onun en yakın arkadaşıydı. Aslında, söylediklerinden tek arkadaşının o olduğu sonucunu çıkardım. Yalnız bir adam, bunalıma girip mesleğini bırakmış, içkici, arkadaşı nişanlandığında bile umursamamış. Üç yıl boyunca bir kez bile onu aramamış. Şimdiyse arkadaşsız kalmış. Olacağı buymuş. Resmen kendisi istemiş böyle olmasını."</p>

  <p class="block6">"Onu mutlaka bulacağız çünkü buralarda bir yerlerde olduğunu düşünüyorum. Bunu ben yapmayacağım. En doğrusu bu mu, onu da bilemiyorum." Elini saçlarında gezdirdi ve "Tek yapacağım sabredip onu saklandığı delikten çıkarmalarını beklemek."</p>

  <p class="block6">"Çocukken beysbol oynardım." Anlamamış gibi baktı. "Pardon?"</p>

  <p class="block6">"Maçlarda topu tam hedefe yollar, sahada rüzgâr gibi uçarak koşardım. Çürük kereviz sapı gibi yeşil ve yumuşamış bir sopam vardı, onun için vuruşlarda bir başkasına güvenmek zorundaydım. Yapabildiğimiz kadarını yapıyoruz, Phoebe."</p>

  <p class="block6">"Onu öz babamdan daha çok seviyorum." Yorgun gözlerindeki yaşları elinin tersiyle sildi. "Babamı hayal meyal hatırlıyorum. At üstünde gezdiğimi, beni gıdıklayışını, sabun kokusunu hatırlayabiliyorum. Ama sesini duyamıyorum. Yüzünü beynime kazımak için sık sık resmine bakmam gerekiyor. Baba dendiğinde, aklıma ilk gelen kişi Dave oluyor."</p>

  <p class="block6">"Hadi, canım." Elini tuttu. "Seni eve götüreyim."</p>

  <p class="block6">"Bu gece başka yapabileceğim bir şey yok zaten. Hiçbir şey." "Biraz uyursun, sonra yarın ne yapacağını düşünürsün."</p>

  <p class="block6">'Yanımda kal." Arabaya bindi ve gözlerinin içine bakıp ekledi. "Kalırım demiştin."</p>

  <p class="block6">"Elbette yapabilirim bunu."</p>

  <p class="block6">Duncan, daha önce yaptığı gibi yine Ava'nın oğlunun odasında geceleyeceğini düşünmüştü. Bu yüzden de, Phoebe, Carly'ye baktıktan sonra elinden tutup onu kendi odasına sürükleyince çok şaşırdı.</p>

  <p class="block6">Phoebe odanın kapısını kilitlerken sessiz olması için onu uyardı. "Benimle sevişirken sakın ses çıkarma."</p>

  <p class="block6">"Ses çıkaran sensin." Genç kadını yatağa doğru itti. "Kendini kaybedersen, susturmasını bilirim."</p>

  <p class="block6">"Şunu da yapabilirsin." Parmak uçlarında yükselerek, arzulu bir öpücük verdi ona. "Tanrım." İçini çekerek konuştu. "Tanrım, Tanrım, her şeyinle benim olmanı istiyorum. İçimde, çevremde, üzerimde, kollarımda, her yerimde. Seninle öylesine bütünleşeyim ki başka bir şey düşünmem mümkün olmasın."</p>

  <p class="block6">Kadını yavaşça yatağa yatırdı ve saçlarını yüzünden geriye itti. Kirpiklerini, yanaklarını, çenesini öpücüklere boğdu ve en sonunda dudakları hasretle birleşti.</p>

  <p class="block6">Sonra Phoebe'nin yavaş yavaş rahatlamaya başladığını hissetti. Omuzlarındaki gerginlik yerini gevşemeye bırakmıştı. Genç kadın kollarını kaldırıp onun gömleğini çıkarmasına yardım etti. Duncan'ın elleri, kalçalarına doğru yol alırken birden Phoebe'nin silahına çarptı. "Of, silahlı ve tehlikeli bir kadın."</p>

  <p class="block6">"Kahretsin. Unutmuşum." Onu hafifçe itip silahını çözmeye çalıştı. Kılıfıyla birlikte başucuna koydu.</p>

  <p class="block6">"Carly evdeyken böyle bırakmıyorsun onu, değil mi?"</p>

  <p class="block6">Birden yüreği hop etti ve ellerini yüzüne götürdü. "Hayır. Dolabımın en üst rafında kilitli bir kutum var, oraya koyuyorum. Şu anda kapı kilitli olduğuna göre, bir süre orada durmasının mahsuru yok sanırım."</p>

  <p class="block6">"Tamam. Ben de tam..." Onu kendine doğru çekti ve, "şurası," deyip dudaklarına kapandı.</p>

  <p class="block6">Birbirlerini soymaya çalışırken fısıltıyla konuşuyorlardı. Sonra sesleri kesildi.</p>

  <p class="block6">Duncan, onun istediği şekilde, dokunarak, tadarak, sıcaklığını hissettirerek sarıp sarmaladı genç kadını. Onun da elleri ve dudakları küçük okşayışlarla sevdiği adamın teninde gezindi bir süre.</p>

  <p class="block6">Küçük titreyişler sancılı inlemelere, onlar da tekrar ipeksi dokunuşlara dönüştü. Zaman akıp giderken yıldızlar tüm parlaklığıyla gökyüzünü donatmış olmalıydı ama şu anda onların ışığına ihtiyaçları yoktu. Bitmek bilmeyen günün tüm dehşeti, tüm stresi bir anda akıp gitmişti.</p>

  <p class="block6">Phoebe, nefes nefese kendini onun bedenine yasladı ve birlikte kendilerinden geçtiler. Bu kez aynı zevki Duncan'a yaşatmaya çalıştı ve onu kendi bedenine hapsetti ve genç adam bitkin düşene kadar da bırakmadı.</p>

  <p class="block6">Karanlıkta bile, birbirlerine bakarken gözlerindeki ışıltıyı görebiliyorlardı. Bedenleri birbirinin içinde erimeye devam ederken bakışları adeta kilitlenip kalmıştı. Hareketleri yavaşlasa da tenlerinin temasıyla sarsılan bedenleri bir kez daha doruğa ulaşıp yerini gevşemeye bıraktı. Arzuyla birleşen dudakları, inleme seslerini boğup sıklaşan nefesleri hapsetti.</p>

  <p class="block6">Her şey karanlığa gömüldüğünde, Duncan yüzünü genç kadının saçlarına gömüp kokusunu içine çekti.</p>

  <p class="block6">Kalkıp kapının kilidini açmadan önce silahını kaldırması gerekiyordu. Her şeye rağmen aklı karmakarışık, kalbî kuş gibi atmaya devam ederken orada öylece çırılçıplak, dip dibe uzanıp yatmak da çok keyifliydi.</p>

  <p class="block6">Bunca yıl bu zevkten kendini nasıl mahrum etmişti? Bu yakınlık, bu zevk ve bu dokunuşlardan? O yıllar onsuz nasıl geçmişti? Sohbeti, desteği, esprileri ve anlayışı. Hayatının bu döneminde ona bu kadar hitap eden birini bulmuş olması şaşırtıcı değil miydi? Bedeniyle, aklıyla ve kalbiyle hitap etmişti ona.</p>

  <p class="block6">Belki biraz duygusal davranıyordu. Kuşatma altında yaşayıp kontrolünü kaybetmiş gibiydi. Ama artık hayatında yeniden kontrolü eline almasına yardımcı olacak biri vardı. Sorularına cevap verecek, ona yol gösterecek biri — bu yükü tek başına taşımaktan ne kadar yorulduğunun farkında değildi.</p>

  <p class="block6">"Bana güç veriyorsun Duncan, bütün bunlara dayanmama yardım ediyorsun." "İyi. Sanırım öyle."</p>

  <p class="block6">"Benim için harika bir şey" Ellerini sırtında ve kalçalarında gezdirdi. "Hem de çok. Bu belki de birleşme sonrası coşku sendromudur ama şu anda kendimi her türlü sorunla başa çıkabilecek kadar güçlü hissediyorum. Öyle olacak, olmak zorunda."</p>

  <p class="block6">Duncan bir süre sessiz kaldı, sonra omzuna dokundu ve, "İntiharcı Joe'yu tekrar işe aldım," dedi.</p>

  <p class="block6">"Sen... ya, Öyle mi?"</p>

  <p class="block6">"Phin delirecek ama Joe tam gün çalışmayacak. Haftada birkaç saat. Durumu fena değil, terapiye de gidiyor." Başını kaldırıp gözlerinin içine baktı. "Sen hayat kurtarıyorsun Phoebe - onu hayata döndürdün. İşin bu senin. Kaç kişi söyler bunu?</p>

  <p class="block6">Yaptığı şeyin hayat kurtarmak olduğunu. Evet, her şey yoluna girecek, inan bana." "Onun hayatını kurtarmak isteyip istemediğimi henüz bilmiyorum. Walken'm yani. Daha <span class="text85">önce</span> hiç böyle hissetmemiştim - bir an bile - yani birinin ölümünden pişmanlık duymayacağımı düşünemezdim. Hayatım boyunca kimseye silah çekmedim. Hiç kimseye nişan almadım. Ama karşıma çıksa, gözümü kırpmaz vururum onu. Ve bunu biliyor olmak kesinlikle bana ağır gelmiyor."</p>

  <p class="block6">"Niye gelsin ki?"</p>

  <p class="block6">"Çünkü benim işim değil bu. Yıllar önce Reuben bize o kabusu yaşattığında, mutfaktan bir bıçak alıp ya da silahını kapıp onu gebertmeyi düşünmüştüm. Bize yaptıklarını ödetecektim ona. Bizi korkutup tuzağa düşürdüğü için, annemin yüzündeki kanlar için, Carter'ın yüzündeki o dehşet dolu bakışlar için. Bir tek o gün aynen böyle hissetmiştim. Ama her şey bittiğinde, ölmediğini görünce rahatlamıştım. Hapse girecekti ama ölmemişti. O evde hiç kimse ölmemişti. Bu yaşananlar da sona erince yine aynı şeyleri hissedecek miyim, bilemiyorum."</p>

  <p class="block6">"Daha önce öyle kavgaya falan karışmadım... şey, Jake'in kuzeniyle olanları saymıyorum. O da on beş yıl önceydi zaten. Kimsenin yüzünü dağıtmadım ya da döverek adam etmeye çalışmadım. Ama elimde olsa o Walken denen adamın yakasına yapışır, hiç tereddüt etmeden ellerimi kana bulardım. Gözleri kayıp kendinden geçse de bırakmazdım onu. Bu da benim işim değil Phoebe ama bunu yapacak olmak da bana hiç ağır gelmiyor."</p>

  <p class="block6">Yüzünü inceledi çünkü sesi her ne kadar sakin ve huzurlu çıksa da, söylediklerinde ciddi olduğunu biliyordu. Onu iyi tanıyordu. "Şuraya bak. Ne azılı bir çift olduk, değil mi?"</p>

  <p class="block6">"İçimizde bir yerlerde uyuyan bir cani var ama aradaki fark, biz onu uyandırmıyoruz. Sana bir şey diyeyim mi, eline fırsat geçse, silahı kafasına dayayıp ben gelene kadar öyle kalırsın. Ve ben de ona temiz bir dayak atarım, işim bitince son olarak birkaç tekme de senden yer."</p>

  <p class="block6">Dayanamayıp gülmeye başladı. "Tanrım, bu hiç komik değil, ayrıca bu şekilde kendimi daha iyi hissetmem de kesinlikle çok yanlış. Ama komik ve öyle hissediyorum işte, elimde değil. Bu ruh haliyle şimdi silahımı alıp olması gereken yere, yani kutuya koymak durumundayım."</p>

  <p class="block6">Duncan'ın bedeninin altından kayarak silahı başucundan aldı. Komodinin üstündeki lambayı yakınca, aniden gözüne giren ışıktan rahatsız oldu.</p>

  <p class="block6">"Manzaraya da bak." Gözleriyle onu takip ediyordu. "Silahlı ve çıplak, kızıl saçlı bir hatun. Dayanamayıp şu an seninle bir tur daha sevişebilirim."</p>

  <p class="block6">Phoebe başını iki yana sallayıp dolaba doğru yürüdü. "Birkaç saat önce, günün burada bu şekilde sona ereceğini hayal bile edemezdim. Hayat ne garip bir yolculuk - bunu geçenlerde birisi söylemişti."</p>

  <p class="block6">"Hayatın iniş çıkışları olması hoşuma gidiyor. Bu sözler bana, sana sormak istediğim şeyi hatırlattı. Bu iş bittiğinde, birlikte birkaç gün kaçamak yapmaya ne dersin?"</p>

  <p class="block6">Planlar yapmak çok insancıl ve umut veren bir şey, diye düşündü Phoebe. Kutuyu raftan indirirken bir yandan da gülümseyerek, içinden, Paris mi, yoksa Roma mı olsun, Tahiti ya da Belize de olabilir diye geçiriyordu. "Ayarlayabilirim sanırım. Aklından neresi geçiyor?"</p>

  <p class="block6">"Disneyland." Silahı kutuya koyup dolabın önünde öylece durdu. "Disney'e mi gitmek istiyorsun?"</p>

  <p class="block6">"Çocukken en büyük hayalimdi. Yatakta oturup hep bunu düşünürdüm. Oraya gidersem, çok mutlu olacağıma emindim. Renkler, müzik, eğlence, etrafta dolaşan gerçek boyuttaki çizgi film karakterleri. Çocukluğumda hiç gidemedim, sonra da sırf gittim demiş olmak için bir kaç kez gittim."</p>

  <p class="block6">Yavaşça kutuyu yerine koydu. "Mutlu oldun mu peki? İstediğin kadar?"</p>

  <p class="block6">"Evet, sanırım oldum. Country müzik yapan ayıların gösterisinden somurtarak çıkarsan, umutsuz vakasın demektir. Carly'nin onları mutlaka görmesi lazım. Yedi yaşında bir çocuk için dünyanın en harika yeri bence. En azından ben o yaştayken öyle düşünüyordum."</p>

  <p class="block6">Geri çekilip Duncan'm yüzüne baktı. Yatakta yarı çıplak, saçları dağınık bir şekilde oturmuş, gülümsüyordu ama gülümseyişinin sebebi ne Işıklar Şehri, ne de Roma tatiliydi. O, sihirli dağları ve uçan filleri düşünüyordu.</p>

  <p class="block6">"Carly'yi Disneyland'e mi götürmek istiyorsun?"</p>

  <p class="block6">Başım çevirip omuz silkti. "İstersen sen de gelebilirsin. Sana Mickey Fare kulakları alırım." Ciddi bir tehdit altındaydılar. Hem de gerçek ve oldukça yakın bir tehdit. Duncan'la olan bağlantısı, onu olduğu kadar sevdiği adamı da tehlikeye atıyordu. O ise minik kızını Disneyland'e götürmekten bahsediyordu.</p>

  <p class="block6">Yatağa yaklaşıp yanına oturdu. Elini tutup gözlerinin içine baktı. "Duncan." Aşkını tüm benliğinde hissetti. "Duncan."</p>

  <p class="block6">Genç adamın gamzesinin seğirdiğini fark etti. "Phoebe." "Benimle evlenir misin?"</p>

  <p class="block6">"Seninle... ne dedin sen?"</p>

  <p class="block6">Avucuna koyduğu eli kıpırdadı ve yüzünde sersemlemiş bir ifade belirdi. Phoebe aldırış etmeden devam etti. "Sen hayatımda tanıdığım en iyi kalpli adamsın. Carter ve Dave hayatıma girdiğinden beri onlar için de hep aynı şeyleri hissettim. Beni güldürüyorsun, düşündürüyorsun. Cömert ve akıllı bir insansın. Tanrı vergisi sadakatine de saygı duyuyor ve takdir ediyorum."</p>

  <p class="block6">"Seksi atladın."</p>

  <p class="block6">Gülümsedi. "Hayır, bir an bile atlamadım. Bu kadar iltifaedebildiğime göre, evlenme teklifini yapabilmem için daha iyi bir gerekçem olmadığını söyleyebilirim. Karmaşık bir hayat yaşıyorum ve ağır sorumluluklar yüklenmiş durumdayım. Bu hayatı benimle paylaşmak için güvenebileceğim tek erkek sensin. Sevdiğim tek erkek. Seni seviyorum, Duncan. Seni çok seviyorum."</p>

  <p class="block6">"Dur, dur," dedi hemen, Duncan'm bakışlarının değiştiğini görünce. "Bekle de bitireyim. Senin saydığım tüm özelliklerini seviyorum ve sana bu akşam söylemek istediğim işte bunlardı. Evlenme teklifi hesapta yoktu. Fakat Disneyland birden aklımı başımdan aldı."</p>

  <p class="block6">"Disneyland mi ateşledi seni?"</p>

  <p class="block6">"Ya, öyle oldu. Birbirimizi tanıyalı çok olmadı. Şeyden beri "Aziz Patrick Günü."</p>

  <p class="block6">"Aziz Patrick Günü'nden beri, evet. Dolayısıyla teklifimi düşünmen gerekebilir, ortalık sakinleşene kadar diyelim ama</p>

  <p class="block6">"Yüzük nerede?" "Ne yüzüğü?"</p>

  <p class="block6">"Ne biçim bir evlenme teklifi bu?" diye söylendi. "Bana yüzük almadın mı?" Derin bir nefes aldı."Biraz meşguldüm de."</p>

  <p class="block6">Duncan da içini çekti ama onunki daha sakin, uzun zamandır acı çekiyormuşçasına abartılı bir inleme şeklinde çıkmıştı. "Yüzük olmadan bu teklifi ciddiye almalı mıyım, bilmiyorum. Ama sanırım bu seferlik bir istisna yapabilirim." Eğilip, genç kadının gülümseyen dudaklarına tutkulu bir öpücük kondurdu. "Teklifimi Disneyland'de yapacaktım."</p>

  <p class="block6">"Sen... ciddi misin?"</p>

  <p class="block6">"Uçan fincanlardan ya da hızlı trenden bacakların titreyerek indiğinde başım döndürmeyi düşünüyordum. Kendini savunacak gücü bulamayacağın bir anda saldıracaktım. Kuşkusuz yüzüğüm de yanımda olacaktı."</p>

  <p class="block6">Onu yatağa yuvarlayıp üzerine tırmandı. "Açık konuşmaktan yanayım. Bunu evet olarak mı kabul edeyim şimdi?"</p>

  <p class="block6">"İntiharcı Joe'nun dairesine girdiğin andan itibaren senindim zaten." Gözlerini kıstı. "Ya altı çocuklu evli bir kadın olsaydım? Ya da bir lezbiyen?"</p>

  <p class="block6">"O zaman hayatımın sonuna kadar hasret çekerdim. Ama ben şanslı bir adamım. Bir yola çıktım ve bu yol dosdoğru sana gidiyordu. O eve adım attığın an beni ele geçirdin ve o dakikadan itibaren kendimi korkusuzca aşkın rüzgârına <span class="text68">bı- raktım."</span></p>

  <p class="block6">Saçını okşadı. "İltifatlar umurumda bile değil. Sorumluluklar da, yerine getirdiğin sürece hayatın bir parçası. Birlikte her şeyin üstesinden geleceğiz canım, sen ve ben. Evet, yüzüksüz teklifini kabul ediyorum."</p>

  <p class="block6">Öpüşlerine karşılık verip, yanağını onunkine dayadı. "Daha iltifat etmeye başlamadım. Ben bu evden ayrılamam. Ben-"</p>

  <p class="block6">"Bu evi ben de seviyorum. İltifat zannetme sakın ama bu ev Jones'un en güzel evlerinden biri."</p>

  <p class="block6">"Annem - "</p>

  <p class="block6">"O harika bir kadın. Seni kandıramazsam, onunla evlenmeyi düşünüyordum. Benden çok hoşlanıyor." Parmağını genç kadının sırtından aşağıya kaydırdı. "Kadınlar bana dayanamıyor."</p>

  <p class="block6">Phoebe aşağı doğru kayıp yüzüne baktı. "Ben senin... Carhy'ye babalık yapmanı çok istiyorum."</p>

  <p class="block6">"İstemeseydin çok bozulurdum. Rahat ol, Phoebe." Onu biraz daha kaydırıp başını göğsüne yasladı. "Bunun için pazarlık yapmaya gerek yok. Anlaşma çoktan yapıldı."</p>

  <p class="block6">"O kadar mutluyum ki. Ortada bu kadar ters giden şey varken mutlu olmak tuhafıma gidiyor."</p>

  <p class="block6">"Ters giden ne varsa halledeceğiz- Bu konuda ikimiz de becerikliyiz, öyle değil mi?"</p>

  <p class="block6"></p>

  <p class="block6">Pencereye bakıp, "Birazdan güneş doğacak," diye mırıldandı. "İşe koyulma zamanı yaklaşıyor."</p>

  <p class="block6">"Kapat gözlerini. Mutluluğunun tadını çıkar ve biraz uyumaya çalış."</p>

  <p class="block6">Uyandığında güneş pırıl pırıl parlıyordu. Carly'nin seslendiğini duyunca, neyse ki kapıyı kilitlemiştim, diye düşündü..-</p>

  <p class="block6">Duncan'ı sarsıp ayağa fırladı. Genç adamdan homurtuyla karışık bir yanıt geldi.</p>

  <p class="block6"></p>

  <p class="block6">"Bir dakika, tatlım."</p>

  <p class="block6">'Anne, kapı neden kilitli? Anne, iyi misin?"</p>

  <p class="block6">"İyiyim, iyiyim." Telaşla dolaba koşup sabahlığını çıkardı. "İyiyim, Carly. Sen aşağıya in istersen. Ben de hemen geliyorum."</p>

  <p class="block6">"Kapın kilitli kalmış. Büyükanneme haber vereyim."</p>

  <p class="block6">"Hayır!" Hay Allah. "Dur, bir dakika, bekle!" Uçarak sabahlığını giyerken Duncan da darmadağın yatağın yanında durmuş, esneyerek kotunu giymeye çalışıyordu. Şaşkına dönmüş bir halde Duncan'a sessiz olmasını işaret etti ve ya- vaşça kilidi çevirip kapıyı araladı.</p>

  <p class="block6">"Uyuyordum, tatlım. Gece çok geç geldim. Birkaç dakika sonra aşağıda olurum."</p>

  <p class="block6">'Ama kapı kilitliydi."</p>

  <p class="block6">"Evet, sanırım öyleydi. Hemen - "</p>

  <p class="block6">"Duncan'ın arabasını gördüm. Ama aşağıda da, Steven'ın odasında da yok." "Şey. Git bak bakalım Ava gözleme yapmış mı?".</p>

  <p class="block6">"Duncan orada mı?" Sağa sola eğilip kapı aralığından odaya bakmaya çalışıyordu. Phoebe de, görmesin diye onunla birlikte bir sağa bir sola dönüp duruyordu. "Dün gece burada mı yattı?"</p>

  <p class="block6">Bu kız çok hınzırdı. Duncan ondan önce davranıp "Yakalandım," diyerek kapıyı açtı. "Selam, Carly."</p>

  <p class="block6">"Merhaba. Annem kapıyı kilitlemiş, içeri giremedim." "Çok geç döndük eve," diye tekrarladı.</p>

  <p class="block6">"Niye annemin odasında uyudun?"</p>

  <p class="block6">"Daha kahvemi bile içmeden soru yağmuruna tutuyorsun beni."</p>

  <p class="block6">"Soru sormazsan öğrenemezsin, demiştin ama," diye annesine sözünü hatırlattı. "Kötü bir rüya mı gördün, Duncan? Ben de bazen görüyorum, o zaman annemin yatağında uyuyorum."</p>

  <p class="block6">"Sahi," Phoebe'yi kenara itip Carly'ye döndü, "Sana bir soru soracağım.</p>

  <p class="block6">Annenle evlenmek istesem ne düşünürsün?"</p>

  <p class="block6">Gözlerini kısıp önce Duncan'a sonra da annesine baktı ve tekrar dönüp sordu. "Ona aşık mı oldun? Yatakta birlikte uyumak için mi evleneceksiniz?"</p>

  <p class="block6">"Aynen öyle."</p>

  <p class="block6">"Sen de üvey babam mı olacaksın?" "Evet."</p>

  <p class="block6">"Düğün için yeni bir elbise alabilir miyiz?" "İlk önce onu alırız."</p>

  <p class="block6">Carly çok sevinmişti. Phoebe bu kurnaz bakışları tanıyordu. "Arkadaşım Dee'nin de üvey babası vardı, sonra William adında bir kardeşi oldu. Benim de bir erkek kardeşim olabilir mi?"</p>

  <p class="block6">"Kız olsa da adını William koyarız."</p>

  <p class="block6">Kıkırdayarak başını salladı. "Kızlar William olmaz. Önce bir yavru köpek alır, adını William koyarız, sonra - "</p>

  <p class="block6">"Şansını fazla zorlama, canım," diye uyardı onu Phoebe.</p>

  <p class="block6">"Sadece konuşuyoruz," dedi Duncan, sonra eğilip yüzünü Carly'ye yaklaştırdı. "Bir şeyler yapmaya çalışırım. Almayı başarırsam, bana ne vereceksin?"</p>

  <p class="block6">Carly'nin yüzü pembe pembe oldu ve uzanıp yanağına bir öpücük kondurdu. "Bir bebek, bir de köpeğe karşılık öyle kuş gibi gagalamak olmaz. Siz</p>

  <p class="block6">MacNamara kadınları çok fenasınız."</p>

  <p class="block6">Carly tekrar kıkırdadı ve kollarını Duncan'ın boynuna dolayıp onu şapır şupur öptü. Yüzü kıpkırmızı olmuştu.</p>

  <p class="block6">Onlara bakarken, Roy'la Carly'nin birbirlerine bir kez bile böyle sanlmadıklarını düşündü. Kızı babasının kollarında hiç böyle gülmemişti.</p>

  <p class="block6">"Hah, şimdi bir şeye benzedi. Gömleğimi giyeyim de, aşağıda kızlar beni görünce baygınlık geçirmesin. Carly'yi ayağa kaldırıp, "Hemen geliyoruz," dedi.</p>

  <p class="block6">"Tamam." Koşarak aşağıya inerken dönüp tüm <span class="text98">cazibesiyle</span> bir daha gülümsedi. "Kabullenmiş görünüyor. Şimdi bakalım Essie... ne oldu?" Dönüp Phoebe'ye baktığında, gözyaşlarının yanaklarından süzüldüğünü fark etti. "Yanlış bir şey mi söyledim?"</p>

  <p class="block6">Boğazına bir şey tıkanmıştı sanki; konuşamadan başını sallayıp Duncan'a sımsıkı sarıldı. "Biz sensiz idare ediyorduk, biliyorsun." Sesi titriyordu. "Her şey yolunda gidiyordu. Ama seninle, Tanrım, seninle her şey daha da güzelleşti."</p>

  <p class="block6">-"Mutluluk gözyaşları." Birden rahatlamıştı. "Anladım." "Büyük bir mutluluk hem de."</p>

  <p class="block6">"Güzel. Peki...yavru köpeğe ne diyorsun?"</p>
</body>
</html>
