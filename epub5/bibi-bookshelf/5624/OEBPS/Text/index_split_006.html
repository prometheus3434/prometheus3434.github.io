<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_6">6</h1>

  <p class="block6">Çiçekler ve aşk filmleriyle geçen bir gece, ortalığı yatıştırmıştı. Tantana bittiğinde Phoebe koltukta uyuyakalan kızını yatağına yatırdı. Carly, güya istediği saatte yatabilecekti ancak gece saat 12'ye kadar dayanabilmişti.</p>

  <p class="block6">Yirmi dakika sonra, Phoebe de kızı gibi derin bir uykuya dalmıştı.</p>

  <p class="block6">Zil sesiyle aniden yatağın içinde dikildi. Sabahlığını almadan dönüp başucundaki saate göz attı - 03:15. Essie ve Ava odalarından çıkarken, o çoktan merdivenden inmeye başlamıştı bile.</p>

  <p class="block6">"Kapı mı çaldı?" Essie sabahlığına sarındı; ellerinin kam çekilmişti. "Bu saatte?"</p>

  <p class="block6">"Herhalde çocuklar şaka yapıyorlar. Siz burada Carly'yle kalın. Uyanırsa yanında olun."</p>

  <p class="block6">"Kapıyı sakın açma. Sakın - "</p>

  <p class="block6">"Merak etme, anne."</p>

  <p class="block6">Yirmi yıllık korku, adeta derinlerdeki karanlık suların içinden çıkabilmek için fırsat kolluyordu.</p>

  <p class="block6">Phoebe'nin itiraz etmesine fırsat vermeden Ava atıldı, "Seninle geliyorum.</p>

  <p class="block6">Muhtemelen kafayı bulmuş gençler eşek şakası yapıyorlardır."</p>

  <p class="block6">Olayı büyütmemek için Phoebe birlikte aşağı inmeye itiraz etmedi. "Bu gece annemin keyfi kaçacak."</p>

  <p class="block6">"Gerekirse ona uyku hapı veririm. Sersem çocuklar."</p>

  <p class="block6">Phoebe ön kapının işlemeli camının aralıklarından dışarıya baktı ama bir şey göremedi. Kaçmışlardır, diye düşündü, şimdi ev halkını uyandırdık diye gülmekten kırılıyorlardır.</p>

  <p class="block6">Fakat parmak ucunda yükselip avluyu daha dikkatli inceleyince onu gördü. "Ava, yukarıya çıkıp anneme bir şey yok der misin? Çocuklar belalarını arıyor." "Ne gördün?" Ava genç kadının koluna yapıştı. "Ne var orda?"</p>

  <p class="block6">"Haydi çık da annemle konuş. Korkmasını istemiyorum. Aşağıya inmişken su içip geleceğimi söyle."</p>

  <p class="block6">"Ne var söylesene. Çıkıp Steven'ın beysbol sopasını alacağım. Ben gelene kadar sakın kapıyı açma."</p>

  <p class="block6">"Ava, dışarıda kimse yok ama kapıyı açmam lazım ve sen gidip anneme her şeyin yolunda olduğunu söyleyene kadar da bunu yapmayacağım. Bugüne kadar toparlanmak için ne çok uğraştı, biliyorsun."</p>

  <p class="block6">"Kahretsin." Essie'ye olan bağlılığı her şeyin üstündeydi. "Hemen dönerim." Phoebe kapının kilidini açmadan önce Ava'nın yukarı çıkmasını bekledi.</p>

  <p class="block6">Sokağı taradı, sağa, sola, karşıya baktı fakat içindeki ses, zili çalan her kimse kaçıp gittiğini söylüyordu. Sadece yere çömelip eşikte duran şeyi aldı. Sonra kapıyı kapatıp kilitledi ve elindekiyle mutfağa gitti.</p>

  <p class="block6">Kızıl saçlı oyuncak bir bebekti. Muhtemelen Önceden uzun saçları vardı ama sonradan gelişigüzel kesilmişti. Kim yaptıysa onu soymuş, ellerini kumaşla bağlamış, ağzını bantlamıştı. Kan görüntüsü verebilmek için her tarafına kırmızı boya bulaştırılmıştı.</p>

  <p class="block6">"Aman Allahım, Phoebe!" Phoebe ona eliyle sakin olmasını işaret edip, bebeği incelemeye devam etti. "Carly'yle annem nasıl?"</p>

  <p class="block6">"Carly hiç uyanmadı. Essie'ye de senin aşağıda kalmak ve tekrar gelirlerse onların gözünü korkutup biraz akıl vermek istediğini söyledim."</p>

  <p class="block11">"Güzel."</p>

  <p class="block6">"Ne korkunç şey o Öyle." Ava oğlunun dolabından alıp getirdiği beysbol sopasını oyuncak bebeğin yanına bıraktı.</p>

  <p class="block6">"Tatlım, servis çekmecesinden benim fotoğraf makinemi getirir misin? Dosyama koymak için biraz fotoğraf çekmek istiyorum."</p>

  <p class="block6">"Polisi araşan daha iyi olmaz mı?"</p>

  <p class="block6">"Ava, <span class="text143">benim</span> polis olduğumu unutuyorsun galiba." "Ama-"</p>

  <p class="block6">"Onu da yapacağım ama önce kendi resimlerimi kendim çekeceğim. Merak etme, bunu yapan her kimse bu gece bir daha gelmez. Mesajını yolladı işte. Aman anneme bir şey söyleme." Phoebe gidip çekmeceden bir mezura aldı. "Henüz değil."</p>

  <p class="block6">"Elbette söylemem. Phoebe, Dave'i araşan. Onu hemen arayıp bu sana benzeyen <span class="text130">şeyin</span> kapıya bırakıldığını söylesen diyorum."</p>

  <p class="block6">"Bu saatte Dave'i uyandırmam. Şu anda onun da yapabileceği bir şey yok." Phoebe masaya dönüp Ava'nın kolunu okşadı. "Ama söz veriyorum onunla konuşacağım. Şimdi bana şu makineyi getir, tamam mı?"</p>

  <p class="block6">Ölçü aldı, poz poz resim çekti, sonra da oyuncak bebeği iç içe iki poşete koydu.</p>

  <p class="block6">Poşeti bir alışveriş torbasına koydu ve antredeki dolaba gizledi.</p>

  <p class="block6">Essie'nin odasının önünden geçerken annesi ona seslendi, "Tatlım, her şey yolunda mı?"</p>

  <p class="block6">"Evet, anne." Kapının önünde durdu. Annesi eski büyük yatağın içinde çok genç ve savunmasız görünüyordu. "Heyecan sona erdi. Tekrar uyuyabilecek misin?"</p>

  <p class="block6">"Uyurum herhalde. Yaramaz çocuklar. Ne yaprrîayı düşünüyorsun?" "Keyfini kaçırdıklarını biİmesinler yeter. İyi uykular, anne."</p>

  <p class="block6">Phoebe saatini 6:00'ya kurdu. Bebeği merkeze götürüp bir rapor hazırlayacak ve kimse evden ayrıldığını fark etmeden geri dönecekti. Sykes'dan onu incelemesini isteyecekti. Ciddi ve zeki bir polisti. Bebeğin izi sürülecekse, bunu ancak o yapabilirdi.</p>

  <p class="block6">Hiç kimse ama hiç kimse ailesini üzemeyecekti.</p>

  <p class="block6">Karanlıkta gözleri açık yatarken, Arnie Meeks'in 03:15'te nerede olduğunu merak etti.</p>

  <p class="block6">Göz kamaştırıcı evde ardı ardına yanan ışıkları görmüştü. Parka, ağaçların arasına dalıp, karanlığa karışmadan önce gördükleri ona yetmişti.</p>

  <p class="block6">Hele bir de kapıyı açıp, kadının küçük hediyesini aldığını görünce büsbütün keyiflenmiş ti. Bu da hem harcadığı zamana, hem de çektiği onca zahmete değmişti.</p>

  <p class="block6">Henüz oynaşma devresindeyiz kaltak, diye düşündü evine dönerken. Esas olaya başlamadan seni biraz gıdıklayalım.</p>

  <p class="block6">Daha Phoebe MacNamara'yla işi bitmemişti.</p>

  <p class="block6">Önceki gece olanların çok önemli olduğunu belli edecek olmasaydı, randevusunu iptal edecekti. Fakat iptal etmek demek, annesinin ve hatta Carly'nin sorularına cevap vermek zorunda kalmak demekti.</p>

  <p class="block6">O sabah delili götürmüş, raporunu hazırlamış, lanet otobüsle geri dönmüştü ve bunlar tahmininden daha uzun sürdüğü için zaten payına düşen soruları yanıtlamıştı. Allahtan eşofman giymeyi akıl etmişti, böylece parkta sabah koşusu mazereti - ki bal gibi de yalandı - işe yaramıştı.</p>

  <p class="block6">Sonra da, doğal olarak, tüm öğleden sonrayı koşuşturarak geçirmişti. Hoş bir kıyafet alma konusunda kızıyla öyle bir zıtlaşmalardı ve Carly, Phoebe'nin sabrını öylesine zorlamıştı ki, eve döndüklerinde kızıyla araları pek de iyi <span class="text83">değildi</span> - Carly odasına kapandı, Phoebe de başına geniş kenarlı bir şapka geçirip avludaki şezlonga oturdu.</p>

  <p class="block6">Akşam, herkesin kıyafet önerilerine karşı koyup çok amaçlı siyah elbisesini çıkardı. Bu elbise düğünlerde, cenazelerde ve de kokteyllerde giyebileceği kadar iyiyse, o zaman akşam yemeği için de gayet uygun sayılırdı.</p>

  <p class="block6">Moda bağımlılığı genleri bir nesil atlamıştı, saç bukleleri ve gamzeler de öyle.</p>

  <p class="block6">Saçını toplamaya başladığında, aklına oyuncak bebeğin kırpılmış kısa saçları geldi. Açık bırakmaya karar verdi. Ailesi randevusuyla ilgili ona işkence edecek, merdivenlerden aşağı inişini görmek isteyeceklerdi, buna rağmen kesinlikle saat yedi olmadan salonda olacaktı.</p>

  <p class="block6">Kapı çaldığında da kapıyı açan o olacaktı. "Merhaba, Duncan."</p>

  <p class="block6">"Öncelikle, vay canına! Sonra da, merhaba, Phoebe."</p>

  <p class="block6">Genç kadın geriledi, erkeğin elindeki pembe gonca güllerden oluşan demete bakarak kaşlarını kaldırdı. "Gönderdiğin çiçekler muhteşemdi."</p>

  <p class="block6">"Beğendiğine sevindim fakat bunlar sana değil." Salona göz gezdirdi. "Eviniz çok güzelmiş."</p>

  <p class="block6">"Biz de seviyoruz evimizi."</p>

  <p class="block6">"Phoebe, misafirini içeri davet edip bizimle tanıştırmayacak mısın?" Essie salondan çıkıp Duncan'a gülümsedi. "Ben Essie MacNamara, Phoebe'nin annesiyim."</p>

  <p class="block6">"Memnun oldum, hanımefendi." Kadının uzattığı elini tuttu. "Çok klasik olacak, ama yine de söylenmesi gerek. Phoebe'nin etkileyici bakışlarını kimden aldığını şimdi daha iyi anlayabiliyorum."</p>

  <p class="block6">"Teşekkürler. Söylenmesi gerek, demeniz çok hoşuma gitti. Salona geçelim. Oğlum ve eşi burada değiller ama sizi ailenin diğer üyeleri ile tanıştırayım. Ava, bu Phoebe'nin arkadaşı Duncan."</p>

  <p class="block6">"Çok memnun oldum."</p>

  <p class="block6">"Phoebe ailede bu kadar çok güzel kadın olduğundan bahsetmemişti. Ama sizden söz etti." Carly'e içtenlikle gülümsedi. "Pembeleri tercih ettim." Çiçekleri kıza uzattı.</p>

  <p class="block6">"Ne hoş değil mi?" Essie zevkten eriyip bitmişti. "Carly, bu Bay Swift.</p>

  <p class="block6">Zannedersem bunlar centilmen bir konuktan aldığın ilk güller olmalı."</p>

  <p class="block6">Somurtup duran çocuk, birden cilveli bir dişiye dönüştü. "Bunlar bana mı?" "Pembeden nefret etmiyorsan tabii."</p>

  <p class="block6">"Pembeyi severim." Ondan aldığı çiçeklerin rengine dönmüştü yüzü. "Teşekkürler. Büyükanne, bunlar için bir vazo getirebilir miyim? Lütfen."</p>

  <p class="block6">"Elbette getirebilirsin. Bay Swift, size içecek bir şey ikram edebilir miyim?" "Duncan deyin lütfen. Ben - "</p>

  <p class="block6">Phoebe, "Çıksak iyi olur," diye onun sözünü kesti. "Buranın parıltısı gözümüzü kör edecek." Sandalyenin arkasından ceketini aldı. "Fâzla gecikmem."</p>

  <p class="block6">"Ah," dedi Duncan.</p>

  <p class="block6">Onu duymazdan gelen Phoebe eğilip Carly'yi öptü. "Uslu dur." "İyi eğlenceler. Yine bekleriz, Duncan."</p>

  <p class="block6">"Sağ olun. Bir dahaki sefere size bütün çiçek tarlasını getirmem gerekecek.</p>

  <p class="block6">Sizleri tanıdığıma memnun oldum."</p>

  <p class="block6">Duncan ona arabanın kapısını açtığında, Phoebe, salon camına yapışmış üç surat olduğuna adı gibi emindi. Genç adama anlayışlı bir ifadeyle bakarak arabaya bindi.</p>

  <p class="block6">Duncan yerine geçtiğinde de bakışını sürdürdü. "Kızımı etkileyerek kendine yol açtığını mı zannediyorsun?"</p>

  <p class="block6">"Kesinlikle. Annen ve Ava'yla da tanıştığıma göre artık onlar üzerinde çalışmaya başlayabilirim."</p>

  <p class="block6">"Dürüstlüğünü takdir mi etmeliyim, yoksa hakaret olarak mı algılamalıyım bilemiyorum."</p>

  <p class="block6">"Kararını verince bana da bildir. Teknelerden hoşlanır mısın?" "Neden?"</p>

  <p class="block6">"Çünkü nefret ediyorsan bir ayarlama yapmam gerekiyor da. Ne diyorsun?" "Yok, nefret etmem."</p>

  <p class="block6">"Güzel." Cep telefonunu çıkarıp, bir numara çevirdi. "Ben Duncan. Yoldayız. Tamam. Süper. Teşekkürler." Telefonu kapattı. "Kızın annene benziyor. Gamzeler sana uğramamış."</p>

  <p class="block8">"Maalesef."</p>

  <p class="block6">"Ava neyiniz oluyor?"</p>

  <p class="block6">"Kan bağımız yok ama o da aileden biri sayılır."</p>

  <p class="block6">Çok iyi anladığını ifade edercesine başını salladı. "Bir de ağabeyin var." "Erkek kardeşim. Carter benden küçük."</p>

  <p class="block6">"Peki. O da eşiyle o kocaman evde sizinle mi yaşıyor?"</p>

  <p class="block6">"Hayır, onların kendi evleri var. Carly'ye gül getirmek de nereden aklına geldi?"</p>

  <p class="block6">"Ha... Şey, yedi yaşındaki kızlar hakkında pek bir şey bilmem, onun da oyuncaklara mı futbola mı meraklı olduğunu bilmiyordum. Senin o sevimli gestapolardan biri olma ihtimaline karşı şeker seçeneğini de eledim. Sana çiçek yolladığım için Carly'nin de bundan hoşlanacağını düşündüm. Sorun yok, değil mi?"</p>

  <p class="block6">"Yok, hayır. İşi zora sokan benim, ayrıca çok hoş bir davranıştı. Hiçbir zaman unutmayacak. Bir kız, bir erkekten ilk defa çiçek aldığı anı asla unutmaz."</p>

  <p class="block6">"Onunla evlenmek zorunda falan değilim, değil mi?" "Bir yirmi yıl kadar değilsin."</p>

  <p class="block6">Genç adam arabayı park edince, Phoebe, River Caddesi'ndeki restoranlardan birine gideceklerini sandı. Açık havada, nehir manzaralı bir masa olabilirdi, iyi ki ceketini almıştı.</p>

  <p class="block6">Tersine iskeleye doğru ilerlediler, birkaç tekne geçtiler ve çok hoş, pırıl pırıl parlayan beyaz bir yelkenlinin önüne geldiler. Güvertede üstü beyaz örtülü bir masa duruyordu. Tam ortadaki kubbenin altında minik mumlar yanıyordu.</p>

  <p class="block6">"Bu güzel şey senin olmalı."</p>

  <p class="block6">"Teknelerden nefret etseydin, pizzacıya gidecektik ve bu ilişki muhtemelen son salam dilimiyle birlikte sona erecekti."</p>

  <p class="block6">"Tekneleri sevdiğim için şanslıyım. Dün gece de pizza yemiştim."</p>

  <p class="block6">Duncan, Phoebe'nin tekneye binmesine yardımcı oldu. İlk buluşmada, ki teknik olarak bu onların ikinci buluşmasıydı, her şey olabilirdi.</p>

  <p class="block6">"Sık sık tekneyle çıkar mısın?"</p>

  <p class="block6">"Uzun zamandır Whitfıeld Adası'nda yaşıyorum."</p>

  <p class="block6">Phoebe, küpeşteye ( Küpeşte: Gemide güverte hizasında ıskarmoz bağlarına tutturulan dikmelerin dış yüzlerine kaplanan kaplamaların oluşturduğu siper, borda kaplamalarının en üstü, güverteden yukarı kalan bölüm, korkuluk, parapet.) tutundu ve bir süre nehrin karşı yakasına baktı. "Hep Whitfield'da mı oturdun?"</p>

  <p class="block6">"Hayır. Hiç hesapta yokken ortaya çıktı." Buz kovasından bir şişe şampanya aldı ve mantarını çıkarmak için uğraştı. "Kendiliğinden oldu ve benim de hoşuma gitti."</p>

  <p class="block6">"Piyangodan para kazanman gibi." "Aşağı yukarı öyle."</p>

  <p class="block6">Şampanyanın patlamasıyla Phoebe o tarafa döndü.</p>

  <p class="block6">Duncan "Peki, şimdi ne yapıyoruz bakalım," diye söze başladı. "Bu işin gösteriş kısmı. Tekne, şampanya, masanın altındaki ısıtıcıda bekleyen şık yemekler. Bir başka nedeni de, suyun üstünde baş başa yemek yemenin keyifli olacağını düşünmem."</p>

  <p class="block6">"İşin gösteriş kısmıyla hedefi tam on ikiden vurabilirsin. Baş başa kısmı ise biraz problemli. Yemeğe çıkmaktan bahsetmiyorum, kavram olarak diyorum."</p>

  <p class="block6">Kadehleri doldurdu. "Sebep?"</p>

  <p class="block6">Phoebe yaslanıp kendini ılık melteme ve teknenin' salınmasına bıraktı. "Benim bunun için birçok engelim var."</p>

  <p class="block6">"Tek ebeveyn, karmaşık bir kariyer." "Evet." Kadehini aldı. "Dahası da var." "Ne gibi?"</p>

  <p class="block6">"Uzun hikâye."</p>

  <p class="block6">"Daha önce de böyle demiştin. Benim acelem yok."</p>

  <p class="block6">"Pekâlâ, baştan başlayayım. Evlendiğimde eski eşimi seviyordum."</p>

  <p class="block6">Duncan da onun yanına gelip küpeşteye yaslandı. "İyi niyet hep vardır zaten."</p>

  <p class="block6">"Ben de öyle düşündüm. Eşit şartlarda olmasak da onu Çok seviyordum." "Anlamadım."</p>

  <p class="block6">"Beni fazla sevmiyordu. Sevemiyordu. Bunun için yaratılmamıştı." "Bahaneymiş gibi geldi bana."</p>

  <p class="block6">"Yok, yok. Öyle olsa belki daha kolay olurdu her şey. Öyle hakaret, küfür falan etmezdi; bildiğim kadarıyla sadık bir eşti. Ama kendini tam anlamıyla evliliğe veremiyordu. Bunu halledebileceğimden emindim, uğraşacaktım. Sonra hamile kal- dım. Ne üzüldü ne de kızdı. Carly doğduktan sonra... geriye bir şey kalmadı." Son sözleri söylerken durakladı. "Ne bir yakınlık, ne bir muhabbet, ne merak etme. Bir yıl boyunca öyle yuvarlanıp gittik. Ardından gitmek istediğini söyledi. "Üzgünüm ama hayalini kurduğum şey bu değilmiş," dedi. Seyahate çıkmaya karar vermiş. Roy böyledir işte. Aklına eseni yapar. Benimle de aklına esip evlendi, aile kurmaya niyet- lendi. İkisi de onu tatmin etmedi, bir sonrakine geçti."</p>

  <p class="block6">Duncan yine küçük bir parmak hareketiyle Phoebe'nin saçını kulağının arkasına attı. "Carly babasını hiç görüyor mu?"</p>

  <p class="block6">"Hayır, görmüyor. Aslında o bu durumla benden daha iyi başa çıkıyor. Bu, engellerden bir tanesi.</p>

  <p class="block6">"Tamam, diğerini söyle."</p>

  <p class="block10"><span class="text138">"Annemin</span> <span class="text138">agorafobisi</span> <span class="text138">var.</span> <span class="text160">On</span> <span class="text138">yıldır</span> <span class="text138">evden</span> <span class="text138">dışarı</span> <span class="text138">adımını</span> <span class="text160">atmadı.</span> <span class="text138">Elinde</span> <span class="text138">değil,</span> <span class="text138">yapamıyor."</span> <span class="text160">"Şey</span> <span class="text138">gibi</span> <span class="text138">görünmüyordu?"</span> <span class="text160">"Deli</span> <span class="text138">gibi</span> <span class="text160">mi?"</span> <span class="text138">Phoebe</span> <span class="text138">onun</span> <span class="text138">sözünü</span> <span class="text138">kesti.</span> <span class="text160">"O</span> <span class="text160">deli</span> <span class="text138">değil</span><span class="text142">‖</span></p>

  <p class="block6">"Öyle demeyecektim, sen de tetikte bekliyorsun. Yabancılardan rahatsız olmuyor diyecektim. Benim gibilerden."</p>

  <p class="block6">"Aynı şey değil. Evdeyken gayet iyi. Evin içinde kendini güvende hissediyor." "Onun için zor olmalı." Phoebe'nin koluna dokundu. "Senin için de." "Uğraşıyoruz. Uzun bir süre mücadele etti, gücü tükeninceye kadar. Çocukları için savaştı. Şimdi de Carter ve ben - Ava'yla Carly de - onun için uğraşıyoruz."</p>

  <p class="block6">"İşin zor." Dönüp tam karşısında durdu, serbest kalan eliyle teknenin kenarına tutunuyordu.</p>

  <p class="block6">Eli onun dirseğine değdiğinden, göz göze gelip Öylece kaldıkları anda Phoebe ondan gelen çekim gücünü hissetti. "Ama anlamıyorum, bunun kavram olarak ikimizle ne ilgisi var?"</p>

  <p class="block6">Aynı anda Phoebe de bunu çözmeye çalışıyordu. "Ailem ve işim neredeyse tüm vaktimi, tüm enerjimi tüketiyor."</p>

  <p class="block6">"Belki de özel ilgiye ihtiyacım varmış gibi yanlış bir izlenime kapılmışsmdır." Bardağını aldı, şişeye uzandı. Önce onunkini, sonra da kendininkini doldurdu. Geri döndüğünde, uzanıp dudaklarından öptü.</p>

  <p class="block6">"Bir yerden başlamam lazım. Burayı seviyorum. Kızıl saçlı seksi bir kadın, harika bir gece, köpüklü şarap. Acıktın mı?"</p>

  <p class="block6">"Hem de çok."</p>

  <p class="block6">Gülümsedi. "Oturmaz mısın? İçerideki dolapta soğuk ıstakoz olması gerekiyor.</p>

  <p class="block6">Gidip getireyim. Yemeğimizi yerken uzun hikâyene devam edebilirsin."</p>

  <p class="block6">Artık ona hayatı ve ailesiyle ilgili bir şey anlatmayacaktı. Detaya inmemeye karar verdi. Ama Duncan'ın ikna kabiliyeti sayesinde, ıstakoz salatasıyla biftek dilimleri arasında nasıl olduysa ona açılıverdi.</p>

  <p class="block6">"Merak ediyorum, Savannahh bir kız FBI'a girmeyi kafaya takıp insanları konuşarak çatılardan indirmek için eğitim aldıktan sonra nasıl olur da yerel polis teşkilatına geri döner. Küçükken Barbie bebeklerinle de polisçilik oynar miydin?"</p>

  <p class="block6">"Barbie bebeklerle oynamayı pek sevmezdim aslında. O sarı saçlar, koca göğüsler pek bana göre değildi."</p>

  <p class="block6">"İşte bu yüzden severim onları." Phoebe ona imalı bir bakış fırlatırken, genç adam gülüyordu.</p>

  <p class="block6">"Ne? Malibu Barbie'nin on yaşındaki bir oğlana hayal kurduracağına inanmıyor musun?</p>

  <p class="block6">"Şimdi inanıyorum. Maalesef"</p>

  <p class="block6">"Barbie değilse nedir seni bu yola iten? G. I. Joe mu?</p>

  <p class="block6">"Joe oyuncak askerdi. Benim itici gücüm Dave McVee oldu." "Dave McVee mi? Karakterleri sayarken onu atlamışım."</p>

  <p class="block6">"Dave gerçek bir insan. O da bir kahraman ama hiç oyuncak olmadı, bundan eminim."</p>

  <p class="block6">"Yaa." Kadehleri tekrar doldurdu ve genç kadının porselen cildi ve hınzır bakışlı kedi gözlerinde oluşan ışık oyunlarını ilgiyle izledi. "Lisede mi çarpıldın? İlk aşk ha?"</p>

  <p class="block6">"Hiçbiri. İlk ve tek kahramanım o. Bizi o kurtardı."</p>

  <p class="block6">Aniden susunca, Duncan başını salladı. "Böyle bırakamazsın biliyorsun."</p>

  <p class="block6">"Yok, bırakamayacağım herhalde. Annem Carter'a hamileyken babamı kaybettik. Carter erkek kardeşim."</p>

  <p class="block6">"Çok zor." Ellerini tuttu. "Gerçekten çok zor. Kaç yaşındaydın?"</p>

  <p class="block6">"Dört, ya da beşe girmek üzereydim. Onu biraz'hatırlıyorum. Ama asıl hatırladığım, bu olaydan sonra annemin içinde bir şeyler koptu ve hâlâ tam olarak iyileşemedi. Psikoloji eğitimi almış deneyimli bir gözlemci olarak, bunun annemin agorafobisine zemin hazırladığını biliyorum. Hem çalışmak, hem de bizimle uğraşmak zorundaydı. Artık başka seçeneği yoktu. Yine de acısını yıllarca içine attı."</p>

  <p class="block6">Duncan aynı fikirde değildi. "Bir seçeneği vardı. Ve o da ailesi için ne yapması gerekiyorsa onu yaptı."</p>

  <p class="block6">"Evet, hakhsm. Bunun için çok gayret etti. Sonra bu Reuben denen adamla tanıştı. Adam ara sıra uğrayıp, ona yardımcı oluyordu. Evin ufak tefek işlerini görürdü. On iki yaşındayken, flört ettiklerini anlamıştım. Tuhaftı çünkü babam öleli çok olmuştu ama hoşuma da gitmiyor değildi, annem genç kız gibi kızarıp bozarıyor, sersem sersem dolaşıyordu."</p>

  <p class="block6">"Mutlu olmasını istiyordun."</p>

  <p class="block6">"İstiyordum. Bize iyi davranıyordu, başlangıçta müthiş iyiydi. Bahçede Carter'Ia kovalamaca oynarlardı, bize şeker getirirdi, annemi sinemaya falan götürürdü."</p>

  <p class="block6">"Ama sonra değişti. Yani sesinden böyle anlaşılıyor." Phoebe ona baktı.</p>

  <p class="block6">"Evet, değişti. Yatakta da beraberdiler. O zamanlar bunu nasıl anladığımdan emin değilim. Fakat zor geçen yıllardan sonra onun yanında epey açılmıştı."</p>

  <p class="block6">"O zaman mı değişmeye başladı?"</p>

  <p class="block6">"Evet. Sürekli hükmetmeye, sahiplenmeye çalışıyordu; paylaşmak istemiyor, her şeyi eleştiriyordu. Güya şaka yollu takılıyor ama aslında üçümüze de sataşıyordu. Özellikle Carter'ı iğneleyip duruyordu. Çocuk kıçını toplayamıyormuş, şapşalmış hah hah ha. Kitap okuyan pısırık olurmuş. Bu tür şeyler işte. Sonra her akşam gelmeye başladı. Geldiğinde sofrayı hazır bulmak ister, annemle oynaşmak için bizi kışkışlardı. Hele annem onu yanma yaklaştırmayınca deliriyordu. Sonra çok fazla içki içmeye başladı. Zaten içiyordu ama önceleri evdeyken o kadar çok içmezdi. Bu muhabbet yemekte hoş kaçmıyor."</p>

  <p class="block6">"Hepsini dinlemek istiyorum. Benim babam da içkiyi fazla kaçırırdı, onun için neye benzediğini bilirim. Sözünü bitir lütfen."</p>

  <p class="block6">"Peki. Bir gün annem işteyken uğradı. Carter ve ben evde yalnızdık. İçkiliydi, bir bira daha açtı, sonra bir şişe daha açıp Carter'ın eline tutuşturdu. Erkek gibi İçki içmeyi öğrenme zamanıymış. Carter istemediğini söyledi. Tanrı aşkına, daha yedisindeydi. Ona gitmesini, onu rahat bırakmasını söyleyince, küstah davrandı diye yüzüne öyle bir patlattı ki. İşte o anda ben de küstahlaştım, inan bana."</p>

  <p class="block6">Eski öfkesi yine su yüzüne çıkmıştı. "Ona cehennem olup gitmesini, şişko ellerini kardeşimin üzerinden çekmesini söyledim. Bir tane de bana vurdu. Tam o anda kapıdan annem girdi. Sana bir şey söyleyeyim mi, Duncan, o ana kadar annemi severdim. Çok çabalıyordu, elinden geleni yapıyordu. Ama böyle yürekli olduğunu hiç bilmiyordum. Ta ki içeri girip bizi yerde, o alçağı da üstümüzde kemerini çıkarırken görene dek."</p>

  <p class="block6">Bir an durdu ve içkisinden bir yudum aldı. "Durumu lehine çevirip bize ders vereceğini sanıyordu. Ama annem şimşek gibi çaktı herifin üzerine. Tabii annemin iki katı cüssesi vardı ve dut gibi sarhoş olduğu için annemi tuttuğu gibi odanın öbür ucuna fırlattı. Annem bizden uzak durması ve defolması için haykırmaya başladı. Ben de Carter'a komşulara koşup polis çağırmasını söyledim. Yeterince uzaklaştığın- dan emin olunca, ben de çığlık atmaya başladım, polis geliyor diye bağırdım. Annemle bana daha önce hiç duymadığım hakaretler edip çıktı, gitti."</p>

  <p class="block6">"Ucuz kurtulmuşsunuz." Masanın üzerinden elini sıkı sıkı tuttu. "Akıllı davranmışsın."</p>

  <p class="block6">"Korkmuştum. Polisin işi yardım etmek diye düşünüp onları çağırdım. Gelip annemle konuştular. Dava masraflarından vazgeçirmeye çalıştılar diyemem ama dava açması için de teşvik etmediler. İsmini alıp konuşacaklarını söylediler. Konuşmuşlardır herhalde. Olanların sadece bir kısmını biliyorum. İşyerine gidip özür dilediğini biliyorum. Sonra elinde çiçeklerle eve geldi ama annem içeri almadı. Arabada oturmuş evi gözetliyordu. Bir keresinde de annem dışarı çıktığında onu kıstırıp arabaya bindirmeye çalıştığını gördüm. Tekrar aradım polisi, komşular merak edip dışarı çıkınca yine kaçtı. Annem de mahkemeden yasaklama emri çıkarttı. Öyle yapması gerekiyormuş."</p>

  <p class="block6">"Tutuklamadılar yani."</p>

  <p class="block6">"Sanırım birkaç saat nezarette tutup gözdağı vermişlerdir. Birkaç gün sonra bir gece içmiş içmiş, silah zoruyla girdi eve. Anneme öyle şiddetli vurdu ki hâlâ şurasında izi durur." Phoebe parmaklarını yanağında gezdirdi. "Silahı başına dayadı, Carter'la bana da kapılan camları kilitlememizi, perdeleri kapatmamızı söyledi. Oturup uzun uzun konuşacaktık.</p>

  <p class="block6">Aşağı yukarı on iki saat bizi orada tuttu. Bir, iki saat sonra polisler geldi. Reuben laf olsun diye duvarda birkaç delik açtı, bunun üzerine komşular polis çağırdı. İçeri girmeye kalkan olursa bizi öldüreceğini haykırdı. Önce veletleri, diyordu. Hemen ardından polis elektriği kesti. Ağustos ayındaydık, hava çok sıcaktı. Sonra Dave telefon edip onu oyaladı."</p>

  <p class="block6">"Sizi bırakmasını mı istedi?"</p>

  <p class="block6">"Onu lafa tuttu. İlk kural budur. Çünkü Reuben Dave'le konuştuğu sürece bizi öldüremezdi. Aksi taktirde yapacaktı, anlamıştım. Kardeşimle beni. Anneme zarar vermeyebilirdi çünkü annem ona aitti, bunu saplantı haline getirmişti. Dave onunla balık tutma muhabbeti yaptı uzun uzun, böylece hayatta kaldık. Fakat biraz sonra Reuben yine azıttı. Hissediyordum, Carter'a bir şey yapacaktı. Onun için ben de Dave gibi dikkatini başka yöne çektim. İki arada bir derede tuvalete gittim, camı açtım ve sonra Carter'a ilk fırsatta oradan dışarı çıkmasını söyledim zorladım onu."</p>

  <p class="block6">"Onu sen çıkardın dışarıya," diye mırıldandı Duncan. "Carter'a karşı çok acımasızdı, ona zarar verecekti."</p>

  <p class="block6">Sonra hazırladığı yemekten ve uyku haplarından bahsetti. Ve hastanede annesinin yüzüne dikiş atılırken Dave'le yaptıkları konuşmayı anlattı.</p>

  <p class="block6">"Ailem onun sayesinde kurtuldu."</p>

  <p class="block6">"Ve onları dışarı çıkartan sendin. On iki yaşında bir kız çocuğu."</p>

  <p class="block6">"Dave olmasaydı dışarı çıkartacak bir ailem de olmayacaktı. Bu olaydan sonra Jones Caddesi'nde oturan annemin kuzeni Bess'in evine taşındık. Dave sürekli arıyordu. Bu arada bir dolu hikâye geldi, geçti. Dave bana rehine ve kriz vakalarında arabuluculuktan bahsetti. Bu işi becerebileceğimi düşündüğünü söyledi. Diğer taraftan bakınca neye benzediğini onun bakış açısıyla görecektim. Onu memnun etmek istiyordum, ayrıca heyecan verici de görünüyordu. Sonuçta eğitim aldım ve onun haklı olduğunu anladım. Gerçekten de bu konuda becerikliydim."</p>

  <p class="block6">Kadehini şerefe der gibi kaldırdı, "Piyangodan çıkmadı ama beni şu anda olduğum yere getirdi."</p>

  <p class="block6">"Reuben'e ne oldu?"</p>

  <p class="block6">"Hapiste öldü. Birini çakıyla defalarca dürtüp sinirlendirmiş. Vicdanlı bir kadın ve kanun adamı olarak böyle bir şeyi onaylamamam gerekirdi ama dışarı çıkıp bir şişe şampanya aldım, büyükçe bir şişeydi. İçerken her yudumundan zevk aldım."</p>

  <p class="block6">"Bunu duyduğuma sevindim." Elini hafifçe sıktı. "İlginç bir hayat yaşamışsın, Phoebe."</p>

  <p class="block6">"İlginç mi?"</p>

  <p class="block6">"Tekdüze olduğunu iddia edemezsin herhalde." Güldü. "Hayır, edemem sanırım."</p>

  <p class="block6">"İntiharcı Joe'nun dairesine girdiğinde, sende bir <span class="text83">amacın varlığını hissetmemin içyüzünü</span> şimdi kavrıyorum. Ve tabii bir de gördüğüm en seksi yeşil gözler..."</p>

  <p class="block6">Genç kadın şampanyasını yudumlarken o yeşil gözlerle adama bakıyordu. "Ruhumu soyup şampanyaları devirdikten sonra, kamaraya süzülüp seninle çılgınca sevişeceğimi sanıyorsan yanılıyorsun."</p>

  <p class="block6">"Anlaşamaz mıyız? Başka türlüsü mümkün olabilir mi?" "Sanmıyorum, yine de teşekkürler."</p>

  <p class="block6">"Peki nehir kıyısında yürürken, ay ışığı altında seni öpmeme ne dersin?" "Yürüyüşle başlayabiliriz."</p>

  <p class="block6">Duncan kalkıp elini tuttu. Phoebe ayağa kalktığında yavaşça boynundan tutup dudaklarına eğildi.</p>

  <p class="block6">Dudakları ılık, nefesi serindi. Sert kaslar ve nazik dokunuşlar, tüm bunlar genç kadının kendini bırakmasına yetti. O anı doya doya yaşayacaktı. Ona tutkuyla yaslanırken, parmakları birbirine sıkıca kenetlendi.</p>

  <p class="block6">Genç adam onun yumuşacık teninin altında gücünün varlığını hissediyordu. İlk andan itibaren onu kendine çeken buydu. Bu tezatlar, bu karmaşık ruh. Onda olan hiçbir şey basit ve sıradan değildi.</p>

  <p class="block6">Aralarında yavaş yavaş oluşan sıcaklığın zorlanmadan ilerleyebileceğini düşündü.</p>

  <p class="block6">Uzun öpücük kontrolden çıkmış, neredeyse bir kıvılcımla ortalığı aydınlatacak gibi şiddetlenmişti. Güverte ayaklarının altında hafif hafif sallanıyor, ılık bir esinti suyun yüzünü yalayıp geçiyordu.</p>

  <p class="block6">Phoebe elini onun göğsüne dayayıp, bir süre avucunda atan kalbini hissetti.</p>

  <p class="block6">Sonra da aynı eliyle onu yavaşça uzaklaştırdı.</p>

  <p class="block6">"Maharetli olan bir tek ben değilmişim," diye yorum yaptı.</p>

  <p class="block6">"On iki yaşımdan beri, titizlikle egzersiz yapıyorum." Elini yukarıya götürüp parmak uçlanyla dudaklarına dokundu. "Birkaç değişik uygulama geliştirdim, göstermemi ister misin?"</p>

  <p class="block6">"Şu an için bu kadar gösteri yeter diye düşünüyorum. Yürüyüşe karar vermiştik sanırım."</p>

  <p class="block6">"Muhtemelen en iyisi bu, böylece gösteri hakkım saklı kalabilir. Hazır olduğuna emin değilim."</p>

  <p class="block6">"Gerçekten mi? Sakın ha bu tip dalavereleri benim üzerimde kullanabileceğini düşünme. Ben polisim."</p>

  <p class="block6">İskeleye atlayıp Phoebe'ye elini uzattı. "Yedi numaralı uygulamanın geçici bilinç kaybına yol açtığı söylenir."</p>

  <p class="block6">"Açıkça meydan okuyorsun." O da rıhtıma çıktı. "Ben yedi yaşımdan beri hiçbir meydan okumaya karşılık vermedim. Yürüyoruz, Bay Swift."</p>

  <p class="block6">"Denediğim için benî suçlayamazsın."</p>

  <p class="block6">Yürürlerken, genç kadın başını çevirip onun yüzünü inceledi. "Yedi numaralı uygulama nedir?"</p>

  <p class="block6">"Yasalar, uygulamadan önce uyarıda bulunmamı söylüyor. Şimdi uyarımı da yaptığıma göre, temize çıktım demektir."</p>

  <p class="block6">"Bunu unutmamaya çalışırım."</p>

  <p class="block6">Kadının kahkahası suyun üzerinde dalgalandı. Ve yüzü gülüşüyle ışıldadı.</p>

  <p class="block6">Duncan yiyecek paketindeki kızartma parçalarına daldı. Bu arada, uzakta duran adam, bir tüfeğin vizörünü Phoebe'nin yüzüne sabitlese her şeyi ne kadar çabuk ve kolay halledebileceğini aklından geçirdi.</p>

  <p class="block8">Bum!</p>

  <p class="block6">Çok çabuk ve çok basit.</p>

  <p class="block6">İşte o zaman, Phoebe artık böyle gülmeye devam edemeyecekti.</p>
</body>
</html>
