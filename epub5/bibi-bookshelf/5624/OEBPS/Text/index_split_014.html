<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block18" id="toc_id_14">14</h1>

  <p class="block6">Kahve almak için mutfağa giderken, içeriden kızların sesi geliyordu, bu sesler Phoebe'ye hep kuş cıvıltılarını hatırlatırdı. Carly'nin şen şakrak sesini duyunca biraz şaşırdı. Bu, pazartesi günü karşılaşmaya alışık olduğu, olağan bir durum değildi. Kızı okulunu gerçekten seviyordu ama pazartesi geldiğinde işin şekli değişiyordu.</p>

  <p class="block6">Bir defilenin ortasına düştüğünü görünce, onun neden mutluluktan uçtuğunu daha iyi anladı. Hiçbir şey, onu yeni bir kazak - yeter ki <span class="text83">herhangi</span> bir kumaştan yeni bir şey olsun -kadar sevindiremezdi.</p>

  <p class="block6">Tasarım Yarışması finalistlerinden biriymiş gibi modellik yaptığı kıyafet, soluk mavimsi bir kazaktı. Omuzlarıyla kollarından boğum boğum dökülerek bileklerinde yaptığı kıvrımlarla, sanki bulutlardan yapılmış gibi görünüyordu.</p>

  <p class="block6">Carly, daha önce öğrendiği dönüş hareketini yaparken annesiyle göz göze geldi.</p>

  <p class="block6"></p>

  <p class="block6">"Anne, bak! Büyükannem bana ne örmüş!"</p>

  <p class="block6">"Harikulade." Kazak o kadar yumuşaktı ki, parmağını kazağın koluna değdirince, buluta dokunmuş gibi hissetti. "Onu şımartıyorsun, anne."</p>

  <p class="block6">"Benim işim bu. Bu sadece ürün tanıtımı için bir örnek. Büyük bedenlerini de yapacağım ama önce küçük bedenle başlamak istedim."</p>

  <p class="block6">"Aynısından bir de çanta yapacakmış."</p>

  <p class="block6">"Bence hiç uğraşma," dedi Ava alçak bir sesle, Phoebe'ye kahvesini uzatırken. "Bu ikisini alt edemezsin. Sıkı bir kahvaltıya ne dersin?" diye sordu.</p>

  <p class="block6">'Yok, sağ ol. Tost yiyeceğim."</p>

  <p class="block6">"Onun yerine bunlardan almaz mısın?" Küçük keklerle dolu sepeti uzattı. "Daha fırından yeni çıkardım."</p>

  <p class="block6">Phoebe bir tane alıp ısırdı. "Bir de Carly şımartılıyor, diyordum. Carly, haydi kahvaltımızı yapalım. İşe giderken seni de okula bırakırım."</p>

  <p class="block6">"Bugün Poppy ve Sherrilynn'i de alacağız." "Tamam. Biliyorum."</p>

  <p class="block6">Ava, "İstersen onları ben götürebilirim," dedi.</p>

  <p class="block6">"Hayır, sorun değil. Ah, bu arada, sizin için mahsuru yoksa, yarın akşam Duncan'la yemeğe çıkmayı düşünüyorum."</p>

  <p class="block6">Ava'yla Essie, Carly'nin arkasından eğilip, birbirlerine kendileriyle gurur duyan bakışlar attılar. O sırada Carly, bir kaseye mısır gevreği doldurmakla meşguldü.</p>

  <p class="block8">"Ne?"</p>

  <p class="block6">"Yok bir şey." Essie en masum gülümsemesini takınmıştı. "Tabii ki mahsuru yok. Ava, sanırım bana beş dolar borçlusun."</p>

  <p class="block6">"Siz iddiaya mı..." Phoebe, Carly'nin düşünceli bakışlarını üzerinde hissedince hemen sustu.</p>

  <p class="block6">"O senin erkek arkadaşın mı?"</p>

  <p class="block6">"Erkek arkadaşım olacak kadar genç değilim artık."</p>

  <p class="block6">"En iyi üçüncü arkadaşım Celene'in annesinin tam <i class="calibre3">iki</i> tane erkek arkadaşı varmış. Annesi konuşurken duymuş, onları parmağının ucunda öyle bir oynatıyormus ki, sol elin yaptığından sağ elin haberi yok, demiş."</p>

  <p class="block6">"Senin o iki elini bir araya getirirsem, parmaklarını kırarım. Bir daha duymayacağım böyle şeyler," dedi Phoebe, "Bir arkadaşımla yemeğe çıkacağım, o kadar." Bir de yatağa gireceğim, diye düşündü. Ve muhtemelen yataktan hiç çık- mayacağız.</p>

  <p class="block6">Bir kutu prezervatif alsa mıydı acaba? Onda da vardır mutlaka, diye düşündü. Aman, başka derdi yoktu sanki.</p>

  <p class="block6">"Biriyle yemeğe çıkmayı özlemişim," diye düşüncesini açıkladı Ava. "Şöyle karşılıklı oturup birkaç saat sohbet etmek ne güzel olurdu. Gece kulübü gibi bir yere mi gidiyorsunuz? '</p>

  <p class="block6">"Yok, yok." Yeni bir iç çamaşırı alsa mıydı? "Pizzacıya falan gideriz herhalde." "Çok hoş. Samimi de olur."</p>

  <p class="block6">"Ben pizza severim." Carly çok heveslenmişti.</p>

  <p class="block6">Suçlusun işte, suçlusun, suçlusun. Harika. Şimdi lütfen izin verin, şu azgın hayvanı içimden söküp atayım da hatamı telafi edeyim. "Şey..."</p>

  <p class="block6">"Zaten biz de her zamanki gibi pizza gecesi yapacaktık," diye hatırlattı Essie ona. Bilmiş bilmiş gülümsemeye devam ederek, sonra da meşrubat sürahisini aldı ve Carly'nin bardağını doldurdu.</p>

  <p class="block6">Phoebe tam annesinin iyi bir kurtarış yaptığını düşünürken, bu kez de Essie falsolu bir atış yapmasın mı? "Bir akşam Duncan"ı yemeğe bize çağırsana, Phoebe."</p>

  <p class="block19">"Aa...ben-"</p>

  <p class="block6">"Aile arasında güzel bir akşam yemeği. Dün gece geldiğinde öyle söylemiştin, seni ailesine götürmüş. Karşılığında senin de onu davet etmen gerekir. Hangi akşam müsaitmiş sor bakalım."</p>

  <p class="block6">"Sorabilirim sanırım." İşler bu kadar karmaşık olmak zorunda mıydı? Yetişkin bir kadının basit bir ilişkisi olamayacak mıydı?</p>

  <p class="block6">Elbette ki cevap, "hayır"dı. Aynı evde yaşayan bir kız çocuğu, bir anne ve fahri bir kız kardeşle, böyle bir şeyin olması mümkün değildi.</p>

  <p class="block6">"Bitir artık, Carly; Geç kalmayalım. Sormayı unuttum, buralara yeni taşınan birini tanıyor musunuz?"</p>

  <p class="block6">"Lissette ve Morgan Frye'm kızları Mirri kalmaya gelmiş diyorlar. Söylentilere bakılırsa, serseri kocasının, tenis partnerinden sadece topa vuruş dersleri almadığını öğrenince onu terk etmiş." Ava, Phoebe'ye kahve koydu. "Delly Porter da ikizlerinin peşinden koşması için Fransız bir bakıcı tutmuş. Tanrı yardımcısı olsun."</p>

  <p class="block6">"Peki Delly ne yapacak?" diye sordu Essie merakla. "İşine geri mi dönecek?"</p>

  <p class="block6"><span class="text83">"Dediğine göre,</span> bu bakıcı çocukların kültürel gelişimine katkıda bulunacakmış, ayrıca <i class="calibre3">kendisi</i> de gönüllü işlerine daha çok zaman ayırabilecekmiş. Gerçi onun gönüllü olarak yaptığı işin, haftanın beş günü çılgın gibi alışveriş yapmak olduğunu duymayan kalmadı."</p>

  <p class="block6">"Hayır, ben yabancı bir erkeği kastetmiştim. Öyle biriyle karşılaştınız mı?"</p>

  <p class="block6">"Sen parmağının ucunda oynatacak başka birini daha arıyorsun galiba." Ava gülmeye başladı.</p>

  <p class="block6">"Aramıyorum." Bu sözler Phoebe'yi güldürmüştü. "Sadece buralarda daha Önce hiç görmediğim birini gördüm o kadar, hepsi bu." Fakat bu sözleri söylerken aslında adamın yüzünü görmediğini düşündü. "Islık çalıyordu, ama öyle laf atar gibi değil, sanki bir şarkının melodisi gibi bir şeydi. Kafamda sürekli çalıp duruyor ama ne olduğunu bîr türlü çıkaramıyorum."</p>

  <p class="block6">Melodiyi mırıldanmaya başlayınca, Essie onu durdurdu. <span class="text83">"Kahraman</span> <span class="text83">Şerif</span> Eski filmlere bayılırım biliyorsun. Gary Cooper'la Grace Kelly'nin oynadığı <span class="text83">Kahraman</span> <span class="text83">Şerifin müziği</span> bu. Tanrım, o ne güzelliktir Öyle. Adam da çok yakışıklıydı. "Ne olur terk etme beni sevgilim," derdi o yumuşacık güzelim sesiyle."</p>

  <p class="block6">"Doğru, doğru. O şarkı işte. Islıkla çalmak için başka şarkı bulamamış. Neyse." En azından bu esrar çözülmüştü, gerisi şimdilik bekleyebilirdi. "Carly, acele et."</p>

  <p class="block6">Arabaya bindikleri anda, Phoebe Carly'ye dönüp sordu. "Duncan'la yemeğe çıkmam seni rahatsız ediyor mu? Ya da herhangi başka bir erkekle?"</p>

  <p class="block6">"Hayır. Erkek arkadaş için yaşlandığını düşünüyorsan, o zaman niye çıkıyorsun?"</p>

  <p class="block6">Şimdi sıkıyorsa cevap ver bakalım. "Ben, yetişkin bir kadın için erkek arkadaş kelimesi saçma bir laf, demek istedim." Çocuklu bir dul için de. "Sadece arkadaş desek daha uygun olur sanırım."</p>

  <p class="block6">"Celene'in annesi erkek arkadaşlarıyla böbürlenip duruyor. Eskiden üç taneymiş, ama - "</p>

  <p class="block6">"Ben Celene'in annesi değilim. Hem senin yanında annesinin <i class="calibre3">erkek</i> <span class="text83">arkadaşlarından bahsetmesini</span> de doğru bulmuyorum."</p>

  <p class="block6">"Aslında Çelene daha çok, annesi kendi arkadaşlarına anlatırken duymuş.</p>

  <p class="block6">Sonra da bana anlattı."</p>

  <p class="block6">"Of." Derin bir nefes aldı ve arabayı çalıştırdı. "Peki annesinin onlarla buluşması Celene'i üzüyor mu?"</p>

  <p class="block6">"Bakıcısını çok seviyor. Terri on beş yaşında, birlikte makyaj yapıp televizyon izliyorlar. Bazen annesinin arkadaşları Celene'e hediyeler getiriyor, bazen de onu gezdiriyorlar. Mesela bir tanesi lunaparka götürdü."</p>

  <p class="block6">"İçinden geçenleri <span class="text83">duyabiliyorum"</span> Güldü. "Seni paragöz seni."</p>

  <p class="block6">Bu sözcüğü daha önce de duymuştu, annesiyle birlikte o da güldü. "Ama eğer hediye diye tutturmazsam, "lütfen, lütfen beni de lunaparka götür," deyip durmazsam, o zaman paragöz olmam. Öyle değil mi? Büyükannem diyor ki, "Biri sana bir şey verdiğinde, hoşuna gitmese bile teşekkür ederek onları memnun etmelisin. Bu bir görgü kuralıdır."</p>

  <p class="block6">"Çok üçkağıtçısın, Carly. Dansöz gibi kıvırıyorsun. Seninle gurur duyuyorum." Phoebe, tatsız ve dokunaklı bir intihar girişimi operasyonundan döndüğünde,</p>

  <p class="block6">Sykes'ın ekip odasından ona el salladığını gördü.</p>

  <p class="block6">"Tetikte olun diye uyarmak istedim, Teğmenim. İspiyoncu takımı odanızda." "Dahili Suç Bürosu'ndan mı geldiler?"</p>

  <p class="block6">"Bir kişi geldi. Yaklaşık beş dakika önce."</p>

  <p class="block6">"Sağ ol." Bunun olacağını bilmesi gerekiyordu. Aslında bilmiyor da değildi.</p>

  <p class="block6">Yine de tadının kaçmasına engel olamamıştı.</p>

  <p class="block6">Teğmen Blackman, elli yaşlarında, kır saçlı, göbekli, al yanaklı bir adamdı.</p>

  <p class="block6">Elleri buruşuk ve kemikliydi.</p>

  <p class="block6">"Kusura bakmayın Teğmen, sizi beklettim. Bugün randevumuz mu vardı?" "Beni bekletmediniz. Resmi bir görüşme yapmaktansa burada sohbet ederiz diye düşünmüştüm. İlkini tercih ederseniz, onu da ayarlarız."</p>

  <p class="block6">Phoebe, üzerine son moda bir elbise giyermiş gibi, Güneyli kibar bir hatun havasına büründü. Böyle olmak genelde işine yarardı. "Sohbet konumuz hakkmda fikir sahibi olmadan, hangisini tercih edeceğime karar veremem."</p>

  <p class="block6">"Memur Arnold Meeks'in verdiği ifadeler ve hakkınızda yaptığı suçlamalar hakkında konuşacaktık."</p>

  <p class="block6">"Bildiğim kadarıyla, Arnold Meeks artık polis memuru değil."</p>

  <p class="block6">"Biliyorsunuz ki, İfade verdiği sırada henüz görevden alınmamıştı. Umarım yaralarınız iyileşmiştir."</p>

  <p class="block6">"İyileşiyor, teşekkürler. Teğmen Blackman, madem resmi olmayan bir görüşme yapacağız, bir kahve alır mısınız?"</p>

  <p class="block6">"Hayır, teşekkürler. Böyle iyiyim. Şahsınıza yapılan saldırıdan önce, Memur Arnold Meeks'i görevden uzaklaştırdığınız doğru mu?"</p>

  <p class="block6">"Evet, doğru." "Gerekçeniz neydi peki?"</p>

  <p class="block6">"Dava dosyasında, hepsi açık seçik ve eksiksiz anlatılıyor." Gülümsemesine yardıma hazır bir ifade yerleştirerek, "Bir kopyasını ister misiniz?" diye sordu.</p>

  <p class="block8">"Almıştım."</p>

  <p class="block6">Kolay lokma değil, diye düşündü ama yine de gülümsemeye devam etti. "İyi öyleyse."</p>

  <p class="block6">"Memur Meeks uzaklaştırma nedenleriniz hakkında itiraz dilekçesi sundu." Phoebe arkasına yaslandı, yüzü asılmıştı. Sesi daha sert çıkmaya başladı.</p>

  <p class="block6">"Bana saldırdığını ikimiz de biliyoruz. Pusuya yatıp üstüme saldırdı. Siz de ben de biliyoruz ki, bu konuda bir anlaşmaya varıldı. Fakat, Arnold Meeks'in otoriteyle - Özellikle de bayan amirleriyle - sorunları olduğunu, ayrıca Öfkesini yönetme ve kontrol etmede zorlandığı konusunda ikimizin de bilgi sahibi olduğundan şüpheliyim. Konuyu neden bu kadar zorluyorsunuz?"</p>

  <p class="block6">Blackman, kara gözlerini genç kadının gözlerine dikmişti. "Size ve kısım amirinize karşı ciddi suçlamalarda bulundu."</p>

  <p class="block6">Üzerine atlayıp onu parçalayacak kıvama gelmişti. Bunu yaparsa, bir an önce söndürülmesi gereken yangına körükle gitmiş olacaktı. "Evet, biliyorum. O suçlamaları, bu odada yüzüme karşı yaptı."</p>

  <p class="block6">"Yüzbaşı David McVee'yle aranızda özel bir ilişki var, öyle değil mi?"</p>

  <p class="block6">"Elbette var. Yirmi yıldır tanıdığım ve saygı duyduğum o yüzbaşıya karşı, çok özel ve platonik duygular besliyorum. Bu meseleyi ve beni biraz araştırsaydınız, Yüzbaşı McVee'yle hangi şartlarda tanıştığımı öğrenebilirdiniz."</p>

  <p class="block6">"FBF'dan ayrılıp burada çalışmaya başlamışsınız."</p>

  <p class="block6">"Aynen öyle oldu ama bunun türlü sebepleri vardı. Hiçbiri, ne uygunsuz ne de yönetmeliklere aykırı sebeplerdi. Ben bu birimde yaklaşık yedi yıl, sicilime tek bir leke bile sürdürmeden çalıştım. İtibarımla ilgili en ufak bir şüphem yok, yüzbaşıya dil uzatılması ise kesinlikle söz konusu olamaz. Rezil kepaze olmuş bir polisin yaptığı bu suçlamalar, tamamen cezalandırılmayı hazmedemediği ve beni mahvetmek istediği için yapılmıştı."</p>

  <p class="block6">Blackman yanaklarını şişirince, Phoebe onun ilk defa söyleyecek bir şeyi olmadığını anladı. "Sizin bu konuşmayı ve bu konuları konuşma gereğini hoş karşılamadığınızı anlıyorum, Teğmen."</p>

  <p class="block6">"Hoş karşılamadığımı mı? Teğmen Blackman, bir polis memuru ve bir kadın olarak, bu konuları konuşma <span class="text83">gereğinin kesinlikle içler acısı</span> bir durum olduğunu düşünüyorum."</p>

  <p class="block6">"Pekâlâ. Söz konusu şahıs, ayrıca sizin ona uygunsuz cinsel yaklaşımlarda bulunduğunuzu, otoritenizi kullanarak cinsellikle ilgili tehditler savurduğunuzu iddia ediyor."</p>

  <p class="block6">"Öyle söylemiş, biliyorum." Bu kadarı da fazlaydı artık, çok fazlaydı hem de. "Ben Arnie Meeks'e hiçbir şekilde cinsel yaklaşımda bulunmadım. İster ona inanın ister bana. "Söz konusu şahsın" babası ve/veya büyükbabası, bu olayın peşini bırakmasın diye Dahili Suç Bürosu'na ne derecede bir baskı yapıyor, merak ediyorum."</p>

  <p class="block6">"Yüzbaşı McVee ve sizin hakkınızdaki şikâyetleri kayıtlara geçti."</p>

  <p class="block6">"O şikâyetlerin kaynağına inmelisiniz. Yüzbaşı McVee'nin bu göreve ve bu şehre yirmi beş yıldan fazla hizmet ettiğini; Arnold Meeks gibi bir orospu çocuğunun parmağını sallamasıyla, yüzbaşının sicilinde küçücük iz kalmasını bile hak etmediğini, tüm bu gerçekleri dikkate almalısınız."</p>

  <p class="block8">"Teğmen-"</p>

  <p class="block6">"Sözümü bitirmedim. Bu söylediklerimi görüşme raporunuza yazmanızı istiyorum. Hem bir profesyonel olarak, hem de şahsi fikrim şudur ki; Arnold Meeks, kendi ayıbını ve suçlarını Örtmek için, iyi bir insanın ve de iyi bir polisin itibarım zedeleyecek kadar namussuz bir yalancıdır. Bunu da raporunuza ekleyin."</p>

  <p class="block6">Ayağa kalktı ve, "Şimdi odamdan çıkmanızı rica ediyorum.</p>

  <p class="block6">Yapacak işlerim var. Benimle tekrar görüşmek isterseniz, bu sefer resmi bir görüşme olacak, avukatımı da çağıracağım," dedi.</p>

  <p class="block6">"Siz bilirsiniz."</p>

  <p class="block6">"Kesinlikle öyle. İyi günler, Teğmen Blackman."</p>

  <p class="block6">Aradan bir dakika bile geçmemişti ki, Phoebe çalışamayacak kadar öfkeli ve aşağılanmış bir halde olduğunu kendi kendine itiraf etti. Şu anda çalışıyormuş <span class="text67">gibi masasında oturması</span> bile imkansızdı.</p>

  <p class="block6">Çantasını aldı ve birimdekilerin şüpheli ve sempatik bakışları arasında, ofisten dışarı fırladı. "Zaman kaybı," dedi yeni asistana. "Bir saat içinde dönerim."</p>

  <p class="block6">Yürüyecekti. Yatışmak için ihtiyacı olan en önemli iki şeyin, temiz hava ve egzersiz olduğunu bilecek kadar iyi tanıyordu kendini. Sonradan pişman olacağı bir şey söylememek ya da yapmamak için, hızla yürüyüp kendini binadan dışarı attı. Şu andan itibaren tek bir polis bile görmek istemiyordu.</p>

  <p class="block6">Kendine çok daha kolay bir meslek seçebilirdi. Psikoloji ya da psikiyatri gibi. Önceden ikisini de düşünmemiş miydi? Ama, hayır, bu kadar yıl okuduktan sonra, karşısına çıkan onlarca seçeneği elinin tersiyle itmiş, dönüp dolaşıp kendini yine burada bulmuştu.</p>

  <p class="block6">Bu mesleği seçerek, annesini en fazla uykusuz bırakan da o olmuştu. Tanrı biliyor ya, ona ihtiyacı olan bir kız çocuğu olduğunu düşünecek olursa, en doğru seçimi yapmadığı kesindi. Gerçekten de akıllıca bir seçim değildi. Bakması gereken bir ailesi vardı. Sayısız geceler boyu eve gelemeyip çahşmaktansa, seçkin bir ortamda elli dakikalık seanslardan da para kazanabilirdi.</p>

  <p class="block6">Ne içindi bütün bunlar? <i class="calibre3">Ne</i> için? Onu acımasızca gebertmeye çalışan bir adam tarafından suçlanmak için mi? Daha yaralan iyileşmeden kendi suçlamaları hakkında sorguya çekilmek için mi?</p>

  <p class="block6">Onu bu hale getiren adama yapmak istediklerinin hepsini sineye çekmek zorunda kalmıştı. Phoebe bütün bunları yutmak zorunda kalmıştı. Dönen entrikaları da, durumu kurtarmak için yapılanları da, hepsini yutmuştu. Dürüst olmak gerekirse, mahkemeye çağrılıp kendisine yapılanları tekrar yaşamaktan kurtulduğu için az da olsa rahatlamıştı.</p>

  <p class="block6">Peki ya az önce duydukları ne olacaktı? Bunları yutabilecek miydi, gerçekten bilmiyordu.</p>

  <p class="block6">Önceden düşündüğü bütün seçenekleri neredeydi? Chippewa Meydanı'mn serin havasına yaklaşırken, kendine bunları sorup duruyordu. İstese, tek bir parmak hareketiyle çekip gidebilirdi. On küsur yıllık eğitimi ve başarılarla dolu iş hayatını bir anda silerdi.</p>

  <p class="block6">Resmi ve kapsamlı bir soruşturma talep edebilir, tüm bu çirkinlikleri havaya bırakıp bu tür şeyleri uçan balonların iplerini yakalar gibi havada kapıp yakalamaktan hoşlanan kişilerin ellerine bırakabilirdi. Veya, gururun, bazen gerekeni yapmak kadar önemli olmadığını kendisine hatırlatabilirdi.</p>

  <p class="block6">Bir banka oturdu - Forrest Gump'ın otobüs beklerken oturduğu banka. (Ünlü Forrest Gump filminde oynayan Forrest karakteri, Savannah'ta bir durakta otobüs beklerken, annesinin ona sürekli tekrarladığı hayata dair bu sözleri hatırlar.)</p>

  <p class="block6">"Hayat bir kutu çikolataymış ha? Hadi canım!"</p>

  <p class="block6">Ama sakinleşmişti. İçinden geçen her şeyi, o kalleş Blackman piçine sakin değilken söylediği için seviniyordu. İyi ki, ne Büro'nun, ne entrikaların, ne de eski- dostlarçetesi ve benzerlerinin onu kolay kolay ezip geçemeyeceklerini ona göstermişti.</p>

  <p class="block6">Bırak kurcalayıp dursun. Nasılsa gizli saklısı yoktu.</p>

  <p class="block6">Şimdi işinin başına dönecekti, ama tek seçeneği bu olduğu için değil. İstediği için.</p>

  <p class="block6"></p>

  <p class="block6">Önce beş dakika kadar oturup - aynı Forrest'ın yaptığı gibi - olan biteni seyredecekti, dünya dönmeye devam ediyordu. Ne kadar kirlenmiş olursa olsun, bu yine de onun dünyasıydı.</p>

  <p class="block6">Yanına oturan kadına şöyle bir göz attı, sonra hızla dönüp bir daha baktı. Göz kamaştırıcı dalgalı kumral saçlarını gölgeleyen, şık beyaz bir şapka takmıştı. İri ve gösterişli dudakları, taze soyulmuş şeftali renginde hafifçe boyanmıştı. Giydiği yüksek topuklu ayakkabılar, tiril tiril beyaz elbisesinin altından göze çarpan sütun gibi bacaklarını iyice gözler önüne sermişti.</p>

  <p class="block6">Savannah'ta her an karşınıza Hollywood yıldızları çıkabilirdi, yine de Julia Roberts'ın gelip yanınıza oturması pek rastlanan bir durum değildi. Özellikle de gırtlağında Adem elması ve kocaman elleri olan bir Julia'ya rastlayamazdınız.</p>

  <p class="block6">"Size katılmamda bir sakınca yoktur umarım." Miskin ama akıcı bir Savannah aksanıyla konuşuyordu. Ses tonu en kalın perdeden çıkıyordu. "Bu ayakkabılar beni öldürecek."</p>

  <p class="block6">"Rica ederim. Bu arada, ayakkabılarınız şahane."</p>

  <p class="block6">"Ah, çok teşekkürler!" Yüksek ökçeli ayakkabılarını çıkarıp yan yana koyunca, pembe ojeli tırnakları da ortaya çıktı. "Vitrinde bunları görünce dayanamadım. Zaafım olmasa girmezdim tabii ama orada öylece dururlarken, onları atamazsam yaşayamayacağımı anladım."</p>

  <p class="block6">Phoebe gülerek Carly'yi düşündü. Bu kadının halinden en iyi o anlardı.</p>

  <p class="block6">"Ama bunlar en fazla beş basamak çıkmak için yapılmış. Hiç bana göre değil."</p>

  <p class="block6">Son moda gözlüklerini yavaşça indirip, "Oldukça benzer yanlarımız var, onun için insanlar Julia'yla beni hep karıştırırlar," dedi.</p>

  <p class="block6">"Gerçekten benziyorsunuz."</p>

  <p class="block6">"Ama o harika çocukları olan evli bir kadın. Bense hâlâ koca aramakla meşgulüm." Phoebe"ye göz kırpıp elini uzattı. "Marvella Starr."</p>

  <p class="block6">"Phoebe MacNamara."</p>

  <p class="block6">"Seni daha önce buralarda gördüğüme eminim, Phoebe -bu muhteşem saçları unutmak mümkün değil. Ben her gün parkta bir tur atıyorum. Biliyorsun, polis merkezine çok yakın orası."</p>

  <p class="block6">"Evet, yakın."</p>

  <p class="block6">"Üniformalı adamlara bayılıyorum. Hele parkta, o at üstünde devriye gezen üniformalılar yok mu?" Arzuyla iç geçirdi ve arkasına yaslanıp elini göğsüne koydu. "Çok çaresizim. <i class="calibre3">Chez</i> <i class="calibre3">Vous'dz</i> çalışıyorum. Oraya hiç gittin mi, tatlım?"</p>

  <p class="block8">"Gitmedim."</p>

  <p class="block6">"Ah, bir akşam mutlaka uğra, şovu kaçırma. Tiyatroda çalışınca mecburen gündüzleri uyuyorum ama öğle üzeri hep parka geliyorum, hem sevgili polisim de ne zaman gelsem burada oluyor." Şeftali pembesi çantasını karıştırıp şeker kutusunu çıkardı. "Alır mısın?"</p>

  <p class="block8">"Teşekkürler."</p>

  <p class="block6">Çok yakın iki arkadaş gibi, yan yana oturup şekerlerini yediler. Polis Merkezi'ne geldiğinden bu yana Phoebe ilk defa kendini iyi hissetmişti.</p>

  <p class="block6">"Sen de buralarda mı oturuyorsun?" diye sordu Marvella.</p>

  <p class="block6">"Hayır ama işyerim buraya yakın. Polis merkezinde çalışıyorum. Polisim."</p>

  <p class="block6">"Ne diyorsun!" Phoebe'nin kolunu dürtükledi. "Ciddi olamazsın. Silahını görmek istiyorum."</p>

  <p class="block6">Phoebe gülerek ceketini kıvırıp silahıyla rozetini gösterdi. Marvella neşeyle ıslık çaldı.</p>

  <p class="block6">"Böyle güzel bir hatunun polis olabileceği hiç aklıma gelmezdi. Sanırım bugün ikimiz de görüntünün ne kadar yanıltıcı olduğunu anladık, asıl önemli olan görüntünün içinde var olandır."</p>

  <p class="block6">"Evet, bunu da böylece anlamış olduk."</p>

  <p class="block6">"Benim tarzımda biriyle ilgilenecek, tanıdığın üniformalı bir erkek var mı?" "İlgilenmezlerse, onlar için büyük bir kayıp olur."</p>

  <p class="block6">"Çok tatlısın, biliyor musun?"</p>

  <p class="block6">"Öyle birine rastladığım anda onu <i class="calibre3">Chez</i> <i class="calibre3">Vous\</i> gönderirim. Artık gerisini sen halledersin."</p>

  <p class="block6">"İşte şimdi gerçek oluyor, Phoebe. Elimle dokunabileceğim kadar gerçek." Phoebe orada otururken, biri de resimlerini çekiyordu. Sürprizin de böylesi!</p>

  <p class="block6">Onun böyle dolaşmaya çıkıp meydanda tur atması, sonra da geri dönmesi hiç beklemediği bir şeydi. Ama işte güneş gözlüklerini takmış, tam karşısında oturuyordu. Keşke gözlerini görebilseydi. Olsun yine de harika bir sürprizdi. Tam da keşfe çıkmış dolaşırken, bak sen şu işe, işte huzurlarınızda Phoebe.</p>

  <p class="block6">Kuzeyliler gibi hızlı hızlı yürürken uzun adımlar atıyor, kalçaları sallanıyordu. Gömleğinin içinde teninin alev alev yandığından emindi. Öfkeli ve keyifsiz olabileceğini düşündükçe, zevkten titriyordu.</p>

  <p class="block6">Bıraktığı küçük hediyeyi beğenmiş miydi acaba? O Ölü fareyi bulduğunda yüzünün aldığı şekli görememiş olmak ne kötü; keşke kendine, bekleyip onu izleyeceği bir yer bulabilseydi.</p>

  <p class="block6">Olsun, nasıl olsa birbirlerini tanımak için daha çok zamanları olacaktı.</p>

  <p class="block6">Birbirlerini görmek, göz göze bakışmak için.</p>

  <p class="block6">O geveze nonoşla ne konuşup duruyorlardı, bilmiyordu, ama sohbete ara vermeleri, onun için daha çok poz demekti.</p>

  <p class="block6">Phoebe ayağa kalkıp oradan uzaklaşırken arkasından bir öpücük yolladı. "Görüşürüz, hayatım."</p>

  <p class="block6">Dave onu aramak için mesai bitimine kadar bekledi. Phoebe kapıdan içeri girdiğinde, telefonda biriyle konuşuyordu, beklemesi için işaret etti. "Evet, ödeme benim adıma olacak. Sevinirim. Size geri döneceğim."</p>

  <p class="block6">Telefonu kapattı ve bir sağa bir sola eğilerek Phoebe'nin yüzünü inceledi. "Bir dakikadan fazla sürmez. Eve gitmek istiyorsun, biliyorum."</p>

  <p class="block6">"Pazartesi akşamları ödev yapma saatimiz sinir harbi içinde geçiyor, tükeniyorum. Cuma günü geldiğinde bir daha başına oturuyoruz ama o zaman da tatil rehavetine kapılıyoruz. Bir sorun mu var, Yüzbaşı?"</p>

  <p class="block6">"Dahili Suç Bürosu'ndan bir teğmenle görüştüğünü duydum." "Evet."</p>

  <p class="block6">"Seni nasıl delirttiğini de biliyorum." "Evet."</p>

  <p class="block6">"Böyle hiçbir yere varamazlar, Phoebe. Yapabilecekleri bir şey kalmadı. Meeksler'in bu birimde ve bir de belediyede ahbapları var. Bir yerde görüntüyü kurtarmak zorundalar."</p>

  <p class="block6">"Ve bunu ikimizin de görüntüsünü mahvederek kurtaracaklar, öyle mi?" diye karşılık verdi.</p>

  <p class="block6">"Böyle bir hakarete maruz kaldığın için çok üzgünüm. Hepsinin üstesinden geleceğini umuyorum."</p>

  <p class="block6">"Onlara bir parmak işareti sallamayı ve gidip terapist olmayı düşündüm. Evlilik danışmanı da olabilirim." Yüzbaşı gülmemek için dudaklarını büzüyordu. "Ama bu alandaki geçmiş performansımı göz önünde tutarak bundan vazgeçtim ve daha eğlenceli olabilir diye bir büyücüye gidip büyü yaptırmayı düşündüm. Şimdi de bunun iyi ve kötü taraflarını tartıyorum ."</p>

  <p class="block6">"Karar verdiğinde benim de haberim olsun. Bunların hepsi boş laf, hepsi duman gibi dağılıp gidecek Phoebe. Sen de biliyorsun."</p>

  <p class="block6">'Ama duman leke yapar, İ2 bırakır, hatta öldürür. Sen bizim genel cerrahın peşinde değil miydin?"</p>

  <p class="block6">"Çavuş Meeks torpil yaptırıp, oğlunu güvenlik görevlisi olarak işe sokmuş. Bu Arnie gibi bir adam için gerçekten de kötü bir darbe oldu. Mirasının dağılıp gittiğini görünce babasının da hayalleri yıkılmıştır, buna adım gibi eminim. Kendi payını geri almaya çalışıyor."</p>

  <p class="block6">Genç kadın sessiz kalınca, tekrar eğilip, "Sen çizgini korursan, onu da alamaz. Eve git ve bunu kafandan atmaya çalış. Maalesef birazdan çarpım tablolarıyla, sonu gelmeyen bölmelerle boğuşacaksın," diye ekledi.</p>

  <p class="block6">Çekişip durmanın anlamı yoktu, ne de olsa Dave haklıydı. Tek yapması gereken, çizgiyi aşmamaktı. "Pazartesi kelime Çalışma günü. Carly'nin kelime bilgisi o kadar iyi ki, ona kelime çalıştırmaya kalkınca sinirleniyor. Sen ne yapacaksın?"</p>

  <p class="block6">"Burada işim bitince eve gideceğim. Hazır yemek paketimi açıp, birayla birlikte afiyetle yiyeceğim."</p>

  <p class="block6">"Yemeğe bize gelsene. Sen - " Durdu, Dave'in yüzündeki ifadeyi görünce birden keyfi kaçıp hüzünlendi. "Böyle mi olmalıydı? Bu hakaret saçmalığı yüzünden hem de? Arkadaş olamayacak mıyız artık?"</p>

  <p class="block6">"Tabii ki arkadaşız. Hiçbir şey bunu değiştiremez ve asla değiştiremeyecek de. Ama şimdi gidip hazır yemeğimi yesem daha iyi olur. Bırak da şu duman bir dağılsın, Phoebe. Sana söz veriyorum ikimizde de en küçük bir leke dahi bırakmadan gidecek."</p>

  <p class="block6">"Şu büyücüler kraliçesini aramayı ciddi olarak düşünüyorum."</p>

  <p class="block6">Dave ona gülümsedi; bu Phoebe'nin sevdiği, güvendiği o sakin ve sabırlı gülümseyişti. "İşimizi iyi yapıyoruz ve yapmaya da devam edeceğiz. Sırası gelmişken, bugün o okulda iyi iş çıkardın."</p>

  <p class="block6">"Yanlış alarmdı. Bana, kızın, bir bıçak, bir tüfek ve bir kutu da hap alıp kendini yatakhaneye kilitlediğini söylediler. Ama sonra onunla konuşunca yanında sadece bir manikür makası, boş bir tabanca ve bir şişe mide ilacı olduğunu öğrendim."</p>

  <p class="block6">"Ama yanında dolu bir tabanca, kasap bıçağı ve bir şişe uyku ilacı da olabilirdi, önemli olan onu ikna etmendi. Haydi eve git artık."</p>

  <p class="block6">Genç kadın arabasına doğru yürürken, bazı günlere diğerlerinden daha çok önem verdiğini hissetti.</p>

  <p class="block6">Ava'nın arkadaşının görüştüğü - hatta daha o gece yemeğe çıktığı - adamın Ava'yla çıkmak istemesi tuhaf değil miydi? Öyle olduğuna karar verdi.</p>

  <p class="block6">Niçin davetini kabul etmişti ki? Meraktan mı yoksa kibarlık olsun diye mi, belki de cazibesine kapılıvermişti. Belki de üçü birden etkili olmuştu. Whitaker Caddesi'ne doğru yürürken aklından bunlar geçiyordu.</p>

  <p class="block6">Arabayla gitmek istememişti. Park kabusu yaşamak istemiyordu, hem zaten araba kullanırken vitrinlere de bakamazdı. Bu yüzden de arabayla gitmenin bir manası yoktu.</p>

  <p class="block6">Vitrinlere bakmaya bayılıyordu. Essie'yle ikisi, alışveriş konusunda Carly'yi de oldukça etkilemişlerdi.</p>

  <p class="block6">Her neyse, zaten gideceği yer o kadar da uzakta değildi. Savannah, nisanda öyle muhteşemdi ki.</p>

  <p class="block6">Bu şehre aşıktı. MacNamaralar'ın evine aşıktı - burada hiçbir yerde olmadığı kadar evinde hissediyordu kendini. West Chatham'daki şirin evini de seviyordu tabii. Orada mükemmel bir hayatı vardı ya da o öyle olduğunu düşünüyordu. Başarılı bir kocası, tatlı mı tatlı bir oğlu vardı. Köpek bile almışlardı.</p>

  <p class="block6">Ama aslında mükemmel olan hiçbir şey yoktu - ne büyük bir darbe yemişti. İşaretleri göremeyecek kadar kör bir eşin, peş peşe aldatılması korkunç bir şeydi; sonunda o işaretler yüzüne tokat gibi çarpınca gözleri nihayet açılmıştı.</p>

  <p class="block6">MacNamaralar'ın evine geri dönmüştü, kocasız ve köpeksiz. Köpeğini özlediğini düşünürken gülümsedi. Oğlunu büyütebileceği ve de işe yarayacağı bir yere kabul edildiği için onlara çok şey borçluydu.</p>

  <p class="block6">Hâlâ, ara sıra da olsa, o dalavereci pisliğin, bir arabanın altında kalıp gebermesi için dua ediyordu. Bir trenin altında kalıp kafası kopsun dediği günleri düşünecek olursa, o zamandan bu yana bayağı olgunlaşmıştı.</p>

  <p class="block6">Az da olsa bir gelişme vardı.</p>

  <p class="block6">O kadar dalmıştı ki, az daha evin önünden geçip gidecekti. "Ava! Selam!"</p>

  <p class="block6">Durup sesin geldiği yöne bakınca, Duncan'ın terk edilmiş eski bir evin merdivenlerinden indiğini gördü.</p>

  <p class="block6">Vitrinlere bakmak derken, diye düşündü Duncan'ı görünce. Phoebe'nin bu nadide parçaya böylesine özen göstermesine hiç şaşırmamıştı. Sırım gibi bir vücut, dağınık saçlar ve insanın içine işleyen o gülümseyiş.</p>

  <p class="block6">Erkekler konusunda isabetli fikirleri olduğu henüz kanıtlanmasa da, bu adamın ambalajı neyse içi de aynıydı, bu- konuda isteyenle iddiaya girebilirdi.</p>

  <p class="block6">"Pardon, dalmışım. Aman Tanrım, aldığın yer burası mı? Hani şu Essie'ye bahsettiğin bina."</p>

  <p class="block6">"Evet." Çok sevdiği ihtiyar teyzesine bakan bir adam gibi binaya baktı. "Biraz yardıma ihtiyacı var,"</p>

  <p class="block6">"Bence de."</p>

  <p class="block6">Pencerelere kalaslar çakılmıştı, ön taraftaki veranda ise yaşlı kadınların gerdanı gibi sallanıyordu. Dış cephenin soyulmuş boyalarından geriye sadece kirli sarı lekeler kalmıştı.</p>

  <p class="block6">"İşin yarısını sana bırakmışlar," dedi Ava.</p>

  <p class="block6">"İşin eğlencesi de burada. Ben de seninle bu konuyu konuşmak istiyordum." "Hangi konuyu?"</p>

  <p class="block6">"Yukarı gelsene biraz. Merdivenler iyi durumda." Elini tutup çıkmasına yardım etti. "Binanın yapısında bir bozukluk yok, oldukça iyi. Ufak tefek tadilatla halledilir. Daha çok, makyajla halledilecek şeyler."</p>

  <p class="block6">"Oldukça fazla Max Factor kullanmak gerekecek, Duncan."</p>

  <p class="block6">"Max... ha, evet. Anladım. Evet, bayağı makyaj istiyor, ama onu da düşündüm. Bir kere, albenisi çok önemli. Dışarıdan bakanları cazibesiyle içeri çekmesi gerekiyor. Sizin evde bu fazlasıyla var. Bahçe işleriyle senin ilgilendiğini duydum."</p>

  <p class="block6">"Çoğuna ben bakıyorum." Çantasından bir şişe su çıkardı ve ona uzattı. "Çantanda su mu taşıyorsun?"</p>

  <p class="block6">"Çantamda taşıdıklarımla bir dükkân açılır. Siz erkekler bir cüzdanla nasıl idare edebiliyorsunuz tanrı aşkına? Bunu al istersen. Yanımda bir şişe daha var."</p>

  <p class="block6">"Hayır. Teşekkürler. Böyle iyiyim. Ah o çiçekler...senin o güzel bahçen."</p>

  <p class="block6">"Yaa." Ava, suyundan bir yudum alıp, arap saçına dönmüş ön bahçeyi ve dört yanı sarmış arsız gündüzsefalarmı inceledi. "Essie de bazen onlarla oyalanıyor. Phoebe de ara sıra yabani otları yoluyor. Ama benim kadar zevk alan olmadığı için, en çok ben ilgileniyorum."</p>

  <p class="block6">"Bahçeyle uğraşmayı ben de severim."</p>

  <p class="block6">"Öyle mi?" Şimdi ona gülümseyerek bakıyordu. ;</p>

  <p class="block6">"Şu an - şu an oturduğum evin bahçesinde oyalanırken keşfettim. Fena da sayılmam. Tabii senle yarışmam mümkün değil. Onun için düşündüm de, belki de burada bana yardımın dokunabilir."</p>

  <p class="block6">"Burada mı?"</p>

  <p class="block6">"Bence işe sıfırdan başlamamız gerekecek. Burada hemen her şey kuruyup gitmiş, tabii yabani otlar hariç. Onlardan da tamamen kurtulmamız lazım. Yeni bitkiler eksek, şöyle gösterişli şeyler. Bir de şu tarafa bodur, çiçekli bir şeyler koyarız - küçük bir fıskiye de olabilir. Çardağı sarmaşıklarla donatırız."</p>

  <p class="block6">Ava, matem havasındaki eve şaşkın gözlerle bakıyordu. "Ne çardağı?"</p>

  <p class="block6">"Bence bir çardak koymamız şart. Veya büyük bir kameriye yaptırırız. Kameriyelere bayılırım." Düşlediği bahçeyi gözünde canlandırırken, cebindeki bozukluklarla oynuyordu.</p>

  <p class="block6">"Sonra saksılar, pencere önlerine çiçeklikler. Bir sürü büyük saksı ve çiçeklik alırız</p>

  <p class="block6">- onlar da <span class="text98">gösterişli</span> olurlar. Arkada küçük bir alan var ya? Orası da, şirin masalar, iskemlelerle falan küçük bir veranda olur diyorum. Etrafını da çiçek tarhlanyla çeviririz. Büyük saksılara fidan dikeriz, vesaire vesaire. Evet, yardım edersin değil mi?"</p>

  <p class="block6">"Kafam karıştı. Buranın bahçe düzenlemesini yapmamı mı istiyorsun?" "Buranın bahçe düzenlemesi için sana iş teklif ediyorum."</p>

  <p class="block6">Nefesi tıkanır gibi olunca, boğazını temizlemek için şişeyi basma dikti. "Duncan... böyle bir projenin altından kalkabileceğimi nereden biliyorsun? Ben peyzaj mimarı değilim ki. Bahçe işlerinden biraz anlarım, o kadar."</p>

  <p class="block6">Aslında bahçe işlerinden <span class="text143">biraz</span> anlayan birisi varsa, o da Duncan'dı. Ava'nın yaptığıysa, Essie'nin iğne iplikle yaptıkları gibiydi. Adeta bir sanat eseri yaratıyordu. "Tam olarak bir peyzaj mimarı aramıyorum aslında. O işi yapanlara karşı falan da değilim. Ev havasında, sıcak bir ortam yaratmak istiyorum. Kendine has olmalı. Jones Caddesi'ndeki o yere yaptıklarını çok beğendim. Burası için düşündüklerimle bire bir uyuyor. Bazı çizimler hazırladım."</p>

  <p class="block6">Çantasından çıkarttığı dosyayı uzattı. "Evin, zeminlerin planları - verandalar falan da var. Kafamda oluşan bazı temel fikirler üzerinde çalıştım. Henüz kafamda netleşen bir şey yok, fikir aşamasmdalar. Bütçeyi de oluşturuyorum."</p>

  <p class="block6">Mefâkı doruk noktadaydı, dosyayı açıp sayfalara göz gezdirdi. Sıra bütçeye geldiğinde "Merdivene oturup da bakayım bari," dedi.</p>

  <p class="block6">"Tamam." Kadının yanına oturdu. Kapı Önüne, merdivenlere oturup, yaşamın gözünün önünde akıp gitmesini seyretmeye bayılırdı. Bu yüzden de, sessizce dosyayı inceleyen Ava'nın yanında bu şekilde oturmaktan fazlasıyla hoşnuttu.</p>

  <p class="block6">"Duncan, sen çok tatlı bir adamsın ama sanırım aklından zorun var." Genç adam gülmeye başlayınca, başını sallayarak "Referansı olmayan birine böyle büyük bir proje teklif etmek için deli olman lazım," dedi.</p>

  <p class="block6">"Büyüklük göreceli bir kavramdır. Asıl büyük bir projem daha var, onu da başka zaman konuşuruz. Buranın sıcacık bir yuva gibi görünmesini istiyorum." Yaşam burada da devam etmeliydi. "İşte senin yaptıklarına da bu gözle bakıyorum. Bahçe bakımıyla ilgili bir şeyler biliyorum, ve - "</p>

  <p class="block6">Ava homurdanarak onun koluna dokundu. "Bizim bahçedeki bitkilerden beş tanesinin adını say bakalım."</p>

  <p class="block6">"Şey, verandada şu ayaklı vazo gibi şeyin içinde günebakan, alev çiçeği, kardinal çiçeği ve deliotu var." Ardından başka saksılara, oradan da otsu bitkilere ve ön taraftaki çiçek tarhlarına geçti.</p>

  <p class="block6">Ava, gözlerini kısmış, genç adamı izliyordu. "Hepsini yazdın mı yoksa?" "Özellikle ilgimi çeken şeylere çok dikkat ederim. Bunu bir düşün istersen.</p>

  <p class="block6">Faaliyete geçmek için birkaç haftam var. Bu arada sen de yeni fikirler üretebilirsin, onların üzerinde de düşünüp taşınırız. Ben..." Saatine bakınca yüzünü buruşturdu. "Benim gitmem lazım. Birazdan Phoebe yemeğe gelecek, bir şeyler..."</p>

  <p class="block6">"Sen gidebilirsin," diye mırıldandı. "Bir sakıncası yoksa, ben biraz daha burada kalmak istiyorum."</p>

  <p class="block6">"Ne demek, rahatına bak." Duncan kalktı ve dönüp bir kere daha eve baktı. "Onu eski günlerine döndürmeyi çok istiyorum. Lütfen teklifimi düşün, tamam mı?"</p>

  <p class="block8">"Düşüneceğim."</p>

  <p class="block6">Genç adam arabasına binip uzaklaşırken, Ava onun çıldırmış olduğunu düşündü. Ayağa kalkıp evi incelemeye başladı, bastığı yere dikkat ederek verandanın etrafında dolaştı.</p>

  <p class="block6">West Chatham'ın o bakımlı semtinde, kendi evine yaptığı bahçeyi düşündü. Nasıl da zevkle uğraşıp, orayı adeta bir sanat eserine dönüştürmüştü. Çuval çuval toprak, gübre ve bitki yosunu taşımıştı. Nasıl kazmıştı toprağı; otları temizlemiş, ter dökmüş, her şeyi nasıl da tek tek planlamıştı. Ailesi için tam bir yuva hazırlamıştı. Mükemmel görünen ama bahçedeki yılandan bihaber olduğu bir yuva. Rüyalarını süsleyen, o hale getirmek için canını dişine taktığı yuvasından günün birinde çıkıp gitmek zorunda kalacağını nerden bilebilirdi.</p>

  <p class="block6">Şu işi kabul etse, fena mı olurdu? Bütün ölü, sevimsiz otları temizleyip buraya güzel bir şeyler yapsa iyi olmaz mıydı? Yalnızca güzellik adına.</p>

  <p class="block6">Evet, bu iş düşünmeye değerdi.</p>
</body>
</html>
