<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_4">4</h1>

  <p class="block6">Tam merdivenleri çıkmıştı ki, annesi ve Ava yüzlerinde kocaman meraklı gülümsemelerle televizyon odasının kapısında göründüler.</p>

  <p class="block6">"Evet?" Essie dayanamadı ve, "Nasıldı?" diye sordu.</p>

  <p class="block6">"iyiydi. İçki içtik." Odasına doğru ilerlerken düşüncelere daldı. İyi geceler öpücüğü verirken nerdeyse heyecandan ayakları yerden kesilip caddenin karşı tarafına konacaktı.</p>

  <p class="block6">Essie ve Ava birbirlerine bakıp, peşinden gittiler.</p>

  <p class="block6">"Ee, nasıl biri? Neler konuştunuz? Hadi Phoebs, anlat." Ava dua eder gibi ellerini kavuşturdu. "Bize tüm harika havadisleri ver."</p>

  <p class="block6">"Onun barında bira içtik. Çok güzel bir yer ve iyi vakit geçirdim. Şimdi biraz spor yapacağım."</p>

  <p class="block6">Phoebe dolabını açıp yoga pantolonunu ve atletini alırken, iki kadın tekrar bakıştı.</p>

  <p class="block6">"Neler konuştunuz?"</p>

  <p class="block6">Phoebe aynadan annesine bakıp omuz silkti ve soyunmaya başladı. O kadar uzun zamandır kadın kadına yaşıyorlardı ki artık onların karşısında çıplak kalmaktan utanmıyordu. "Havadan sudan. Eskiden barmenlik ve taksi şoförlüğü yapıyormuş."</p>

  <p class="block6">"Yaa, demek girişimci biri, öyle mi?" "Öyle de denebilir."</p>

  <p class="block6">"Nerede oturuyor?" Ava ısrarla sordu. "Şehir merkezinde mı?" "Sormadım."</p>

  <p class="block6">"Tanrı aşkına," Essie gözlerini tavana çevirdi. "Niye sormadın?"</p>

  <p class="block6"><span class="text110">―</span> Ona sıra gelmedi." Dolabının üstündeki gümüş kutudan bir saç bandı alıp, saçını atkuyruğu yaptı.</p>

  <p class="block6">"Kimlerdenmiş, ailesi, başka - ?"</p>

  <p class="block6">"İnan bunlara da sıra gelmedi. Benim aklım pek başımda değildi." "Niye, çünkü adam çok çekiciydi," diye bir sonuca vardı Essie.</p>

  <p class="block6">"O çok çekiciydi, yani çekici biri. Fakat asıl yıllar önce yüz otuz sekiz milyon dolarlık büyük ikramiyeyi kazandığını söyleyince aklım başımdan gitti."</p>

  <p class="block6">Bu lafın üzerine, üst kata çıkmadan önce biraz oyalandı, o arada Carly'nin odasına da bir göz attı.</p>

  <p class="block6">Önceden hizmetçinin olan odaya el koyup kendine küçük bir jimnastik salonu yapmıştı. Rahatına düşkün bir hareket sergilediğinin farkındaydı ama bu sayede hem bir kulübe ödeyeceği üyelik aidatından kurtulmuş, hem de sabah ve akşam birer saati evde geçirme imkanı bulmuştu.</p>

  <p class="block6">Zaten işindeyken yeteri kadar evden uzak kalıyordu ve spor yaptığı saatler bu süreye dahil değildi.</p>

  <p class="block6">Elips şeklinde bir jimnastik aleti, birkaç ağırlık ve hatta egzersiz kasetlerini seyretmek için küçük bir televizyon bile almıştı. O spor yaparken Carly de beden dersine çalışıyordu, bu da ana-kızın birlikte daha çok vakit geçirebilmesini sağlıyordu. Annesiyle Ava da aleti kullanıyorlardı ve böylece ödedikleri paraya değiyordu.</p>

  <p class="block6">Evde spor yapmak yalnız kullanışlı değil, aynı zamanda hesaplıydı da. En azından yaptığı masrafı çıkarıyordu.</p>

  <p class="block6">Phoebe aleti çalıştırıp üzerine çıkarken kendi kendine güldü. Annesiyle Ava kapıda, ağızlan açık bakakalmalardı.</p>

  <p class="block6">Essie, "Ne, <span class="text83">milyon</span> mu dedin?" diye sordu. "Evet."</p>

  <p class="block6">"Hatırlıyorum, buna benzer bir şeyler olmuştu." Ava elini göğsüne bastırdı. "Milyoner taksi şoförü. Ona bu adı takmışlardı. Buranın yerlisi. Tek biletle. Aman Tanrım! Bu <i class="calibre3">o</i> <span class="text83">mu?"</span></p>

  <p class="block6">"Ta kendisi."</p>

  <p class="block6">"Yaa. Vay canına. Otursam iyi olacak." Essie yere oturuverdi. "Buna zengin falan denmez, varlıklı da denemez, açıkçası ne denir bilemiyorum."</p>

  <p class="block6">"Şanslı?" diye bir öneride bulundu Phoebe.</p>

  <p class="block6">"Çok daha fazlası." Ava da Essie'nin yanına çöktü. "Demek sana bir bira ısmarladı."</p>

  <p class="block6">Phoebe, aletin ısınma seviyesindeki hızını arttırdı. "Öyle. Bir de kraker. Sonra da Porsche'uyla beni eve bıraktı."</p>

  <p class="block6">"Kurnaz bir tip mi? Bu kadar parası olanın kurnaz olmaması mümkün değil." 'Yok, değil. Kibar ve hoş bir adam." Bir an durup uygun sözcükleri bulmaya çalıştı. "Feci hoş hem de ama içimde garip bir his var. Cumartesi akşamı yemeğe çıkmamızı istiyor."</p>

  <p class="block6">"Bir milyonerle flört ediyorsun." Ava Essie'yi dürttü. "Küçük kızımız bir milyonerle flört ediyor."</p>

  <p class="block6">Bu düşünce sinirine dokunduğundan, Phoebe aletin zorluk derecesini de kendi direncini de arttırdı. "Flört mü değil mi bilmiyorum. Kimseyle flört etmeyi de düşünmüyorum. Bir sürü dert. Yok ne giyeceksin, ne konuşacaksın? Seninle yatmak isteyecek mi - İşte orada şöyle derim: Yok ya! İstediğin gerçekten yatmak mı, çünkü bunun için biraz düşünce ve duyarlılık gerekiyor."</p>

  <p class="block6">Ava, "Akşam yemeği," diye hatırlattı, "Cumartesi gecesi." "Evet, şey, o kibar bir adam," diye mırıldandı. "Hem de çok."</p>

  <p class="block6">Olay yeri, küçük bir operasyonun yapılacağı bir binanın giriş katıydı. Ph'oebe, Dava Vekili Jasper C. Hughes, Tracey</p>

  <p class="block6">Percell diye biri ve bir de William Gradey adında silahlı bir adamın içeride tutulduğu istihbaratını almıştı.</p>

  <p class="block6">Özel tim, içeriye ve dışarıya güvenlik kordonu çekiyordu. Phoebe çantasını aldı ve olay yerinde ilk gördüğü kişinin yanına gitti. Bu kişinin Arnie Meeks olması canını sıkmıştı.</p>

  <p class="block6">"Ne durumdayız?"</p>

  <p class="block6">Arnie koyu renk gözlüklerini takmıştı, buna rağmen genç kadın adamın alaycı bakışlarını hissedebiliyordu. "Şahıs iki kişiyi rehin almış. Görgü tanıkları silah sesi duymuşlar. Ben geldiğimde, içeri girmeye yeltenen olursa ikisini de öldürürüm, diye bağırıyordu."</p>

  <p class="block6">Phoebe biraz bekledi ve, "Hepsi bu mu?" diye sordu.</p>

  <p class="block6">Arnie omuz silkti. "Adam, avukatın onu altı bin dolar dolandırdığını iddia ediyor, parasını geri istiyormuş."</p>

  <p class="block6">"Kayıtlar, Memur bey?"</p>

  <p class="block6">Arnie'nin dudaklarını nasıl büktüğüne baktı ve acaba bu alaycı bakışı evde ayna karşısına geçip çalışmış mıdır, diye düşündü.</p>

  <p class="block6">"Aşağılık herifin içerideki iki kişiyi öldürmesini engellemeye çalışırken, açıkçası kayıt tutmaya vaktim olmadı."</p>

  <p class="block6">"Silah sesi duyulduğunda saat kaçtı?" "Sabah dokuz civarı."</p>

  <p class="block6">"Dokuz mu?" Genç kadın öfke ve korkunun içinde düğümlendiğini hissetti. "Neredeyse iki saat olmuş ve sen arabulucu göndermeye daha yeni karar verdin, öyle mi?"</p>

  <p class="block6">"Her şey kontrol altında." . "Görevden alındın. Sen - " Çantasından bir kayıt sayfası çıkarırken üniformalı memurlardan birine bir işaret yaptı. "Olan biten her şey için kayıt tutulacak. Saat, eylem, kim ne demiş, ne zaman demiş." Ona da bir defter verdi.</p>

  <p class="block6">Arnie kolunu yakaladı ve "Buraya öylece girip operasyonu devralamazsın." "Alırım." Kolunu çekip kurtardı. "Yüzbaşı yolda, Komutan Harrison da Özel</p>

  <p class="block6">Tim"in başında. Bu arada ben de arabulucu olarak görev başındayım. Adamı telefona bağlayın." Yardımcısı olarak görevlendirdiği polise emir verdi.</p>

  <p class="block6">"Buranın havaya uçmasını engelleyen benim."</p>

  <p class="block6">"Öyle mi?" Aniden saldırıya geçti. "Rehinelerle tek tek konuştun mu? Hayatta olduklarını tespit ettin mi? Yaralı olup olmadıklarını? Tıbbi yardıma ihtiyacı olan var mıymış? Vaziyet planın nerede? Kayıt defterin? Bizi çağırmadan önce geçen iki uzun saat içinde, kayıp vermeden olayı halletmeye yönelik ne gibi bir ilerleme kaydettiniz?"</p>

  <p class="block6">Telefonu elinden kaptı, defterine yazmış olduğu isimlere göz attı.</p>

  <p class="block6">"Seninle konuşmak istemiyorum." Telefona cevap veren ses öfke ve heyecanla haykırıyordu. "Seninle işim bitti dedim."</p>

  <p class="block6">"Bay Gradey. Ben Phoebe MacNamara. Polis merkezinde, arabulucu görevindeyim. Şu andan itibaren benimle konuşacaksınız. Sesiniz keyifsiz geliyor. Oradaki herkes iyi durumda mı, Bay Gradey? Bilmem gereken tıbbi bir sorun var mı?"</p>

  <p class="block6">"Her şeyin canı cehenneme. Hepsinin canı cehenneme."</p>

  <p class="block6">"Gelin bunu birlikte halledelim. Size William diyebilir miyim? Başkaları size böyle mi hitap ediyor?"</p>

  <p class="block8">"Konuşmayacağım."</p>

  <p class="block6">"Yardım etmek için buradayım." Sesinden anlaşılıyordu, konuşmayacaktı ve- harekete geçmeye hazırlanıyordu. "Bir şeye ihtiyacı olan var mı? Tıbbi yardım? Su? Yiyecek bir şeyler isteyen?"</p>

  <p class="block6">"Ben paramı istiyordum."</p>

  <p class="block6">"Paranızı istiyorsunuz. Neden bana anlatmayı denemiyorsunuz, Bay Gradey? Yardım edebilecek miyim bir bakalım." <span class="text83">Geçmiş</span> <span class="text85">zaman</span> <span class="text83">kutlandı, diye defterine not</span> etti.</p>

  <p class="block6">"Hepsini daha önce anlattım. Hiç kimse dinlemedi."</p>

  <p class="block6">"Kimse sizi dinlemedi. Kızgın görünüyorsunuz. Sizi anlıyorum ve sorununuzun dikkate alınmadığını düşünüyorsanız bunun için özür dilerim. Fakat ben şu anda sizi dinliyorum Bay Gradey. Tüm sorunlarınızı çözmeniz için size yardımcı olmak istiyorum."</p>

  <p class="block6">"Artık çok geç. Her şey bitti."</p>

  <p class="block6">Phoebe daha silah patlamadan önce sesini beyninin içinde duydu. Adamın ses tonundan olacakları anlamıştı.</p>

  <p class="block6">Avukat hafif bir beyin sarsıntısı geçirmişti, vücudunda çürük ve şişlikler vardı. Sekreter kız isteri krizine girmişti ama yaralı değildi. William Grady başına dayadığı silahla intihar etmişti.</p>

  <p class="block6">Arkasında duran Arnie, "İyi pazarlık olmuş," dedi.</p>

  <p class="block6">Genç kadın yavaşça dönüp öfke dolu gözlerle adama baktı. "Seni haddini bilmez piç."</p>

  <p class="block6">"O kendini uçururken telefonda olan sendin. Ben değil," dedi ve kendine has sırıtışıyla kasıla kasıla yürüyerek uzaklaştı.</p>

  <p class="block6">Phoebe arkasından gitmemek için kendini zor tuttu. Şimdi olmaz, öfkesi bu kadar yoğun ve derinken olmazdı çünkü her an sonradan pişman olacağı bir şey yapabilirdi - yapardı da.</p>

  <p class="block6">Biraz bekleyebilirdi. Memur Arnold Meeks'le daha sonra ilgileneceğine dair kendi kendine söz verdi. Şu anda durmuş, binaya girip çıkan Suç Mahalli İnceleme ekibini seyrediyordu. Bir el omzuna dokundu.</p>

  <p class="block6">"Burada yapabileceğin fazla bir şey kalmadı," dedi Dave.</p>

  <p class="block6">"Onunla görüşme fırsatım olamadı ki. Sadece bir ya da iki dakika, o kadar.</p>

  <p class="block6">Buraya gelene kadar her şey bitmişti zaten. Engel olamadım." "Phoebe."</p>

  <p class="block6">Başını salladı. "Lütfen, şimdi olmaz. Rehineleri sorguya çekmek istiyorum. Görgü tanıkları varsa onların da ifadelerini alacağım." Geriye döndü ve, "Tüm sorgu ve ifadelerin kaydedilmesini istiyorum. Sen de orada bulun."</p>

  <p class="block6">"Sen de ben de biliyoruz, bazen işler yolunda gitmeyebilir."</p>

  <p class="block6">"Bugün de öyle mi olmalıydı bilemiyorum." Öfkeden titremeye başlayacakken kendini tuttu. "Neler olduğunu öğreneceğim. Rehineler hastaneye gidiyorlar ama kadın yaralı görünmüyordu. Onunla konuşabilirim. Sen de benimle gelirsen sevinirim."</p>

  <p class="block6">"Tamam, gelirim. Ama belki sen danışmana görünsen iyi olur. İnsan bir kayıp yaşadığında - "</p>

  <p class="block6">"Onu ben kaybetmedim, işte bunu biliyorum." Konuşurken zorlanıyordu, sinirden patlamak üzereydi. "Hiç benim olmadı ki kaybedeyim."</p>

  <p class="block6">Hastaneye giderken yolda hiç konuşmadı, Dave de onu zorlamadı. Sessizlikte, camdan dışarıyı seyrediyor, soracağı sorulan kafasında hazırlıyor, nasıl bir tavır takınacağını hesaplıyordu. Böylece ispatlayacağı şeylere temel oluşturacaktı.</p>

  <p class="block6">Tracey Percell acil servisin müdahale odasında bir sedyede dinleniyordu. Genç bir kızdı, hemen hemen içki içebilecek yaşa gelmiş görünüyordu. Fıstık gibi bir sarışındı. Kızarmış, şiş gözleri hâlâ ağlamaklıydı; bir yandan da tırnaklarını <span class="text67">kemi- riyordu.</span></p>

  <p class="block6">"Kendini vurdu. Gözümüzün önünde kendini Öldürdü."</p>

  <p class="block6">"Dehşet verici bir deneyim yaşadın. Olanları anlatmanın sana faydası dokunabilir, tabii bize de. Bunu yapabilir misin, Tracey?"</p>

  <p class="block6">"Olur. Aşın hızlı nefes aldığım için bayılmışım, öyle söylediler. Bir müddet uzanmam gerekiyormuş. Ama o bana zarar vermedi. Bana zarar vermediği için çok şanslıyım. Jasper'a vurdu, silahı suratının ortasına yapıştırdı. Ve - "</p>

  <p class="block6">"Korkmuş olmalısın." Phoebe yatağın kenarına oturup Tracey'nin elini tuttu. Sonra kayıt cihazını çıkarttı. "Sakıncası yoksa konuştuklarımızı kaydedebilir miyim?"</p>

  <p class="block6">"Elbette. Erkek arkadaşımı arayacaklarını söylediler. İsmi Brad. Brad buraya gelecek."</p>

  <p class="block6">"Çok iyi. Eğer biz çıkmadan gelmezse, ben kendim gider, arar bulurum onu.</p>

  <p class="block6">Ne dersin?"</p>

  <p class="block6">"Sağ olun, teşekkürler." Sanki sakinleşmesi için erkek arkadaşının gelme fikri bile yeterliymiş gibi tırnaklarını yemekten vazgeçti. "Kendimi öyle tuhaf hissediyorum ki. Korku filmi seyretmiş gibiyim ama aslında ben de o filmde oynayanlardan biriydim."</p>

  <p class="block6">"Biliyorum. Ama hepsi bitti. Bay Hughes'ın yanında mı çalışıyordun?" "Evet. Adli sekreterlik yapıyorum. Çok özel bir iş değil, ama idare eder." "Ve bugün de her gün yaptığın gibi işe gittin."</p>

  <p class="block6">"Saat 08:50 gibi ofisi ben açarım. Bugün Jasper de benimle aynı anda içeri girdi. Çoğu zaman o daha geç gelir ama bugün ikimiz de dokuzdan <span class="text83">önce geldik.</span> O geldiğinde daha yeni açmıştık. Yani Bay Gradey geldiğinde. Birden içeri girdi ve Jasper'ın yüzüne yumruk attı. Onu yere devirdi. Silahlı olduğunu görünce çığlık attım. Çıldırmış gibiydi."</p>

  <p class="block6">"Sonra ne oldu?"</p>

  <p class="block6">"Kalkıp kapıyı kilitlememi istedi. Kaçmaya kalkarsam Jasper'ı vuracağını söyledi. Silahı onun başına dayayınca çok korktum, dediklerini aynen yaptım. Masayı kapıya dayamamızı istedi ve sanırım çok süratli hareket edemediğimiz için ateş etti."</p>

  <p class="block6">"Size mı?"</p>

  <p class="block6">"Hayır. Yere doğru ateş etti ve halıda bir delik açıldı. Yanılmıyorsam yine çığlık attım ve ağlamaya başladım. Çenemi kapamamı, dediklerini yapmamızı söyledi. Biz de yaptık. Ardından yine Jasper'a vurdu ve bağırarak parasını istedi. 6528 dolar 36 sent. Kuruşu kuruşuna istedi." Tracey yine tırnaklarını yemeye başlamıştı. "Evet, sanırım Jasper ona davanın masraflarından bahsetti. Ve, şey, dava hiç ilerlemiyordu."</p>

  <p class="block6">"Müşteriniz miydi?</p>

  <p class="block6">"Jasper'ın onu müşteri listesine kaydettiğini zannetmiyorum. Öyle laftaydı." Bakışları uzaklaştı. "Ayrıntıları tam olarak bilmiyorum, gerçekten."</p>

  <p class="block6">"O konuya sonra geleceğiz."</p>

  <p class="block6">"Peki. Zaten bunları Jasper'a sorsanız daha iyi olur. Jasper ona parasının olmadığım söyledi, o da parayı bulamazsa onun için iyi olmayacağım söyledi. Tam bankaya gitmekten bahsederlerken o polis geldi."</p>

  <p class="block6">"Olay yerine ilk gelen polis memuru o muydu?"</p>

  <p class="block6">"Evet, şey, sanırım. Polis sirenlerini duyunca Bay Gradey beni pencerenin yanına götürdü, storların arasından dışarıyı gözetledik. Bay Gradey dedi ki, "Defolun gidin. İçeri girmeye kalkarsanız herkesi öldürürüm." Buna benzer şeyler işte. İçeride iki kişiyi tuttuğunu, silahlı olduğunu ve her an onu kullanabileceğini söyledi. Bana da "Bağır," dedi. Ben de "Lütfen, şaka yapmıyor," diye bağırdım."</p>

  <p class="block6">Gözlerini ovuşturdu. "Tanrım." "Çok korkmuş olmalısın."</p>

  <p class="block6">"Tanrım, hayatım boyunca hiç bu kadar korkmamıştım." "Bay Gradey sana zarar verdi mi?"</p>

  <p class="block6">"Hayır. Hayır. Beni yüzükoyun yere yatırdı. Jasper'ı da. Sonra o polisin şeyi vardı, adı neydi? Megafon mu? Adının Memur Arnold Meeks olduğunu, hemen silahını indirip elleri başının üstünde dışarı çıkmasını söyledi. Sanki emir veriyor gibiydi. Ve Bay Gradey de, adının William Gradey olduğunu ve 6528 dolarım geri alamazsa hepimizi cehenneme göndereceğini haykırdı.Yani bir müddet birbirlerine bağırıp durdular."</p>

  <p class="block6">"Nasıl bağırıp durdular?"</p>

  <p class="block6">"Ne kadar sürdü bilmiyorum ama birbirlerine bağırıp küfrettiler. Bay Gradey ona, Jasper parasını çalarken polisin ve yasaların nerede olduğunu sordu. O da, "Senin paran beni ilgilendirmiyor, sen en iyisi kıçını kaldır ve ellerin yukarda dışarıya çık," gibi laflar etti."</p>

  <p class="block6">Phoebe Dave'e baktı. "Bay Gradey'nin tepkisi ne oldu?"</p>

  <p class="block6">"Acayip sinirlendi, özellikle de o polis, onun bizi vuracak cesareti olmadığını söylediğinde deliye döndü. Tanrı biliyor ya, polisi haksız çıkarmak için o anda dediğini yapacak sandım. Kendimi tutamayıp ağlamaya başladım."</p>

  <p class="block6">"Polisin dediklerini sen de duydun mu?"</p>

  <p class="block6">"Evet, efendim. Sadece o da değil, bir de "seni aşağılık herif" dedi.</p>

  <p class="block6">Tracey kâğıt mendilini elinde ufalamaya başladı, o sırada Phoebe tekrar Dave'e baktı. "Bay Gradey de polise, kolaysa içeri gelip onu almasını söyledi. Bunu yaptığında onu da bizi de vuracaktı. O paraya ihtiyacı varmış yoksa arabasını satması gerekecekmiş, başını sokacağı bir evi de yokmuş. Polis de ona hücrede yaşayacağını, bu yüzden de arabaya ihtiyacı kalmayacağını söyledi. Aradan epey zaman geçti ve başka polisler geldi. Sizce Brad gelmiş olabilir mi?"</p>

  <p class="block6">"Birazdan gidip öğrenirim. Sonra ne oldu, Tracey?"</p>

  <p class="block6">"Bay Gradey'nin iyice keyfi kaçtı. Bizi gerçekten vurup işini bitireceğini düşündüm. Yine ağlamaya başladım. Merak etmememi, bunda benim bir hatam olmadığını söyledi. Polisler ve avukatlar, dedi. Sıradan insanlardan yararlanan, <span class="text67">on-</span> lara kazık atan hep polislerle avukatlardı ona göre. Bence..."</p>

  <p class="block6">"Sence ne?" Phoebe konuşması için onu zorluyordu.</p>

  <p class="block6">"Bence beni bırakacaktı. Öyle hissettim. Sadece beni, Jasper'ı değil. Çünkü beni bırakırsa polislere paradan söz edip etmeyeceğimi sordu. Ben de söylerim dedim. Elbette söylerdim. Sonra telefon çaldı. O Meeks denen polis Jasper'a, "Aç şu telefonu, orospu çocuğu," diye bağırdı."</p>

  <p class="block6">Tracey derin bir nefes aldı. "Biliyorum size saçma gelecek ama o polisten, en az Bay Bradey ve silahından korktuğum kadar korktum." Elleriyle gözlerini sildi. "Keşke sussaydı çünkü Bay Bradey beni bırakacaktı ve belki de gözümün önünde kafasına o kurşunu sıkmayacaktı. Bilemiyorum."</p>

  <p class="block6">"Tamam, Tracey. Hepsi geçti." Tracey hıçkırmaya başlayınca Phoebe onu sakinleştirmeye çalıştı.</p>

  <p class="block6"><span class="text83">"Korkunç</span> bir manzaraydı. Telefon çaldığında yerde oturuyordum. Konuştuğu adamın ne dediğini duyamadım ama o sırada Bay Gradey'ye bakıyordum. Ona bakıp şunu düşündüm: Eğer beni serbest bırakırsa, bu ofise bir daha dönmeyecektim. Meslek kurslarına devam edip, daha iyi <span class="text67">bir</span> iş bulacaktım. Bay Gradey fazla konuşmadı ama üzgün görünüyordu ve korkmuştu. Tıpkı benim gibi. Sonra telefonu kapattı. Bir daha çaldığında, cevap yereceğini sanmıyordum. Bana baktı ve telefon bir daha çaldığında sesi dışarıya vereceğini ve böylece benim de, polislerin bizim gibilere nasıl davrandığını göreceğimi söyledi. Bu kez telefondaki bir kadındı." Bir an durdu ve, "O sizdiniz," dedi. "Sizdiniz tabii. O andan itibaren olanları biliyorsunuz zaten."</p>

  <p class="block6">"Evet, daha sonra neler olduğunu biliyorum."</p>

  <p class="block6">Phoebe, dışarıya, mis gibi bahar havasına çıkıp insanlardan uzaklaşana kadar bekledi. "Adamı intihara o kışkırttı. Polislik taslayarak oradaki iki masum insanın hayatını tehlikeye attı. Prosedürleri hiçe saydı, arabuluculuk kurallarını çiğnedi. Ne içindi bütün bunlar?"</p>

  <p class="block6">"Tüm polis memurlarında arabuluculuk becerisi ya da bir rehin alma vakasının üstesinden nasıl gelineceğini anlama yeteneği yoktur."</p>

  <p class="block6">Phoebe dayanamayıp çıkıştı. "Kahretsin, Dave. Yoksa onu savunuyor musun?</p>

  <p class="block6">Yaptığı şeyi, bir an bile olsa savunabiliyorsun ha?"</p>

  <p class="block6">"Hayır." Elini kaldırdı. "Seninle de tartışmak istemiyorum, Phoebe. Haklı olsan da. Memur Meeks sorguya çekilecek."</p>

  <p class="block6">Dave'in karşı çıkmasına fırsat bırakmadan, "Onu ben sorgulayacağım. Bu benim yetki alanıma giriyor," dedi Phoebe.</p>

  <p class="block6">"ikinizin arasında hatırı sayılır bir sürtüşme var. Şahıs işini bitirdiği sırada onunla görüşen sendin."</p>

  <p class="block6">"Onu sorguya çekmezsem otoritem sarsılır. Yardım çağırmak için iki saat beklemiş. İşte orada fırçayı hak etti. Sorun benimle problemi olması değil, sorun tamamen kendisi - ve polis olması."</p>

  <p class="block6">"Dikkatli ol da, ne yapacaksan yap ama işin içine intikamı karıştırma." "Bir adam öldü. Böyle bir durumda konu intikam olamaz."</p>

  <p class="block6">Phoebe acele etmedi, günün geri kalanında bilgi topladı, ifadeleri aldı, notlarını yazdı ve olayla ilgili raporu yazmayı tamamladı.</p>

  <p class="block6">Ardından da Arnie'yi ofisine çağırdı. "Vardiyam bitiyor."</p>

  <p class="block6">"Kapıyı kapat. Otur."</p>

  <p class="block6">"Sekiz-dört vardiyasındayım. Saat dördü geçti, fazla mesaiye girer," dedi ama sonra hava atmayı bırakıp oturdu. Uzanıp masanın üstündeki kayıt cihazına baktı.</p>

  <p class="block6">"Nedir bu?"</p>

  <p class="block6">"ikimizin de güvenliği için bu görüşme kaydedilecek." "Avukatımı çağırmam gerekebilir."</p>

  <p class="block6">"Burada bulunmasını istiyorsan, çağırmakta serbestsin." Kasıtlı olarak telefonu onun önüne itti. "Rahatına bak."</p>

  <p class="block6">Arnie omuz silkti. "Fazla mesaim başlıyor, tam beş dakikan var."</p>

  <p class="block6">"Bu sabah saat 9:ll'de, Dava Vekili Jasper C. Hughes'un işyerinden silah sesleri geldiğinde harekete geçtin. Doğru mu?"</p>

  <p class="block8">"Doğrudur."</p>

  <p class="block6">"Hızla olay yerine vardın ve söz konusu binaya yaklaştın. O sırada, içerideki şahıs sana silahlı olduğunu ve iki kişiyi rehin aldığını bildirdi. Doğru mu?"</p>

  <p class="block6">"Tüm raporu gözden geçireceksen bence boşa zaman harcıyoruz." "O anda destek kuvvet ya da arabulucu ekip istedin mi?"</p>

  <p class="block6">"Hayır. Olay kontrolüm altındaydı. Siz gelene kadar." "Megafonla polis memuru olduğunu açıkladın."</p>

  <p class="block6">"Prosedür gereği siper alıp kendimi tanıttım, doğru. Silahını indirip dışarı çıkmasını istedim. Karşı çıktı."</p>

  <p class="block6">Phoebe arkasına yaslandı. "Haklısın. Zaman kaybı. Tanıkların ve rehinelerin ifadeleri, olay yerine gelen memurların ifadeleri, hepsi burada. Ayrıca bu raporda prosedürü takip etmediğin, arabulucu ekibini çağırmadığın, rehine pazarlığında prensiplere uygun hareket etmediğin, aksine tehditler savurup azarlayarak şahsı kışkırtıp huzursuz ettiğin de yazıyor."</p>

  <p class="block6">"Adam ofiste rastgele ateş ediyormuş, zaten huzursuzmuş."</p>

  <p class="block6">"İşte bunda haklısın. Sen de hiç sakinleştirmeye çalışmadın." Gözleri korkuyla parlıyordu ama sesi duygusuz, soğuk ve tamamen sakindi. "Umurunda olmadığını, hapse gireceğini söyledin."</p>

  <p class="block6">Yine yılışık yılışık sırıttı. "Arabulucunun yalan söylememesi gerekir."</p>

  <p class="block6">"O yılışık gülüşü suratından silmek isteyeceksin Memur Meeks. Çok fazla zorluyorsun." Rapordan bir sayfa çekip çıkardı. "Memur Meeks, şahsı telefonla oyaladı ve ona silahı kafasına dayayıp tetiği çekerek defolmasının daha iyi olacağını söyledi."</p>

  <p class="block6">"Zıtlaşma psikolojisi. Sen telefonu alana kadar her şey yolundaydı. Ama rehineler kurtuldu, öyle değil mi? Herkes hayatta."</p>

  <p class="block6">"İçerde üç kişi vardı.. Sadece ikisi dışarı çıktı." "Önemli olan sadece o ikisiydi."</p>

  <p class="block6">"Demek bu yüzden adama işe yaramaz pislik diyordun. Ama nedense raporda rehineleri önemsediğine dair bir ifade göremiyorum. Durumlarını ne sordun ne de araştırdın. Sağlıklarını tehlikeye atacak şekilde hareket ettin - adama rehineleri vurmak için <span class="text83">cesareti olmadığını</span> söylemen de cabası."</p>

  <p class="block6"><i class="calibre3">"İşin içine</i> <span class="text83">ettiniz</span> şimdi de suçlayacak birini arıyorsunuz, <i class="calibre3">efendim</i> - "</p>

  <p class="block6">"Sizi temin ederim, benim yaptıklarımı destekleyecek kanıtlar var, Memur bey.</p>

  <p class="block6">Ama sen, Memur Meeks, otuz gün süreyle açığa alındın." Oturduğu yerden fırladı. "Saçmalık bu."</p>

  <p class="block6">"Olay hakkında tahkikat yapılacak ve senin olay sırasında yaptıkların da soruşturulacak. Bu arada, üç gün içinde incelemeden geçmek için bölüm psikiyatrına rapor vermek zorundasın."</p>

  <p class="block6">Aynen toplantı odasında olduğu gibi, Meeks'in yüzü yine kıpkırmızı oldu. "Beni bu şekilde çiğneyip geçemezsin."</p>

  <p class="block6">"İşten uzaklaştırılmaya itiraz etmekte serbestsin, ama emin ol Yüzbaşı Mcvee de kararıma katılacaktır, ifadelerin tamamı onda da mevcut."</p>

  <p class="block6">"Onu uçurduğun için sevinçten tavuk gibi kanatlarını bile çırpar." Genç kadın ağır ağır yerinden kalktı. "Ne dedin sen?"</p>

  <p class="block6">"Seninle yatmasına izin verdiğin için bu koltukta oturuyor olduğunu kimsenin bilmediğini falan mı zannediyorsun? Seninle işim bittiğinde göreceğiz bakalım kim açığa almıyormuş. Pis fahişe."</p>

  <p class="block6">"Otuz gün uzaklaştırma aldın, ayrıca itaatsizliğin de dosyana eklendi. Daha kötü şeyler olmadan çıksanız iyi olacak, Memur bey."</p>

  <p class="block6">Masaya ellerini dayayıp öne doğru eğildi. "Daha kötü şeyler olacak ama sana.</p>

  <p class="block6">Sözüm söz."</p>

  <p class="block6">Sanki bir pençe boğazını sıkıyordu. "Kovuldunuz. Silahınız ve rozetiniz, Memur bey."</p>

  <p class="block6">Adamın eli silahına gitti Ve parmaklarını üzerinde dolaştırdı. Phoebe onun gözlerinde gördüğü bir şeyden, küstah bir piçten de beter olduğunu anladı.</p>

  <p class="block6">Kapının hızla vurulması da mücadelesini etkilememişti. Sykes başını içeri uzattı. "Böldüğüm için özür dilerim. Müsait olduğunuzda bir dakikanızı alabilir miyim, Teğmenim?"</p>

  <p class="block6">"Şu an müsaidim. Memur Meeks? Size bir emir verdim."</p>

  <p class="block6">Arnie silahını çıkardı ve rozetiyle birlikte masaya fırlattı. Dönüp odadan çıktığında, Phoebe titreyerek derin bir nefes aldı.</p>

  <p class="block6">"Teğmenim, iyi misiniz?" "Evet. İyiyim. Ne istiyordun?"</p>

  <p class="block6">"Hiçbir şey. Odanın hararetinin arttığını fark ettim de, hepsi bu."</p>

  <p class="block6">"Tamam, anladım. Teşekkürler." Koltuğuna gömülüp öylece kalmak istiyordu ama oturmadı. "Dedektif? Uzun zamandır buradasın, değil mi?"</p>

  <p class="block6">"On iki yıl oldu."</p>

  <p class="block6">"Kim bilir ne çok söylenti, dedikodu işitmişsindir." "Tabii ki."</p>

  <p class="block6">"Dedektif, herkes Yüzbaşı McVee ve benim cinsellik içeren bir ilişki yaşadığımızı mı düşünüyor?"</p>

  <p class="block6">Adam öylesine şaşırmış görünüyordu ki Phoebe rahatladı. "Hay Allah, Teğmenim, yok öyle bir şey." Sykes odanın kapısını kapattı. "O pislik herif öyle mi söyledi?"</p>

  <p class="block6">"Evet, ama lütfen konuştuklarımız aramızda kalsın. Tüm olanlar bu odada kalsın, olur mu?"</p>

  <p class="block6">"Siz nasıl isterseniz." Sykes başını eğip Arnie'nin rozetiyle silahına baktı. "Aramızda kalmasını istediğim bir şey daha söylemek istiyorum. Bunları gördüğüme şaşırmadığımı bilmenizi isterim. Benim fikirlerimle ilgilenir misiniz ?"</p>

  <p class="block6">"Evet, tabii."</p>

  <p class="block6">"Aileden bağlantıları olmasaydı, bunları daha Önce zor elde ederdi. Bu adam kontrolden çıkmış, patron. Kendinize çok dikkat edin."</p>

  <p class="block6">'Aynen öyle yapacağım. Teşekkür ederim. Sağ ol, Bull."</p>

  <p class="block6">Lakabım kullanması adamın hoşuna gitmişti, gözlerini kırpıştırdı. Tam çıkacakken, eli kapıda durakladı. "Aramızda sizin Yüzbaşı’nın gözdesi olduğunuzu düşünenler var sanırım. Gizli servisten gelip de yönetimi ele geçirince birileri söylenip durdu. Aralarında ben de vardım. Neyse, homurdanmalar çok çabuk kesildi. Siz iyi bir patronsunuz, Teğmenim. Ve herkes de böyle düşünüyor."</p>

  <p class="block6">"Sağ ol."</p>

  <p class="block6">Sykes odadan çıkınca kendini koltuğa atan Phoebe bedeninin titremesine engel olamadı.</p>
</body>
</html>
