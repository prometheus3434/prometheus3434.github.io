<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_1">1</h1>

  <p class="block6">İntihar etmek, Aziz Patrick Günü'nü geçirmek için çok berbat bir tercih. İzin günün de, intihar etmeye hazırlanan birisiyle konuşmaya çağrılmış olmak da, yeşil bira içip gayda inlemekle kesinlikle bir değil.</p>

  <p class="block6">Phoebe, kutlama için caddelere, kaldırımlara üşüşen Samanlılarla turistlerin arasından hızla ilerliyordu. Yüzbaşı David McVee böyle olacağını söylemişti, diye düşündü.Arabasıyla gitse bile, polis rozetiyle bile bu insan barikatını aşması„ hayli güç olacak ve epey vaktini alacaktı. Az sonra; Jones'un iki sokak doğusunda şenlikler hafifledi. Gümbürtülü müzikten geriye sadece vurmalı çalgıların sesleri ve yankıları kalmıştı.</p>

  <p class="block6">Üniformalı memur aldığı emir gereği bekliyordu. Gözünü genç kadına dikmiş, yüzünden aşağıya, hâki pantolonuna asılı rozetine varana dek onu incelemişti. Yırtık pantolon, sandaletler, keten ceket ve içinde yonca'yeşili bir tişört giymiş genç kadın, görüntüsünün profesyonellikle bağdaşmadığını düşünüyordu.</p>

  <p class="block6">Ama ne yapabilirdi ki? Şu anda MacNamara Konağı'nda ailesiyle birlikte limonatasını yudumlayıp tören alayını izliyor olmalıydı.</p>

  <p class="block6">"Teğmen MacNamara?"</p>

  <p class="block6">"Evet, benim. Hadi gidelim," dedi genç kadın, araca bindi ve bir eliyle telefonunu çıkarırken öteki eliyle de emniyet kemerini taktı.</p>

  <p class="block6">"Yoldayım, Yüzbaşım. Bilgileri alabilir miyim?"</p>

  <p class="block6">Sürücü gaza yüklendi. Polis sireni acı acı ötüyordu. Phoebe hızla defterini çıkarıp not almaya başladı.</p>

  <p class="block7">Joseph (Joe) Ryder, intihara teşebbüs. Silahlı atlama. Yaş 21, beyaz, evli / ayrı yaşıyor. Barmen / kovulmuş. Dini inancı bilinmiyor. Ailesi ortada yok.</p>

  <p class="block7">NEDEN? Eşi terk etmiş, işten atılmış, kumar borcu? Sabıka kaydı yok, kayıtlı başka intihar teşebbüsü yok.</p>

  <p class="block7">Dönüşümlü ağlama / saldırganlık eğilimi. Henüz silahım atşlemedi.</p>

  <p class="block6">"Anlaşıldı." Phoebe soluklandı. Çok geçmeden Joe’yu yakından tanıyacaktı. "Adamla şu an kim görüşüyor?" sordu.</p>

  <p class="block6">"Üzerinde kendi cep telefonu var. İlk önce bağlantı kurulamadı. Herif sürekli telefonu kapatıp durdu. Şu anda patronu, eski patronu burada, aynı zamanda ev sahibiymiş. Ara ara konuşuyorlar ama bir gelişme yok."</p>

  <p class="block6">"Peki ya siz?"</p>

  <p class="block6">"Seni göreve çağırdığımda buraya daha yeni varmıştım Herifin üzerine fazla adam salmak da istemedim."</p>

  <p class="block6">"Tamam. Beş dakika içinde oradayım." Sürücü de başıyla onayladı. "Adamı canlı istiyorum."</p>

  <p class="block6">Duncan Swift'in sırtı terden sırılsıklam olmuş halde Joe Ryder'ın dördüncü kattaki dairesine gelmişti. Tanıdığı, Joe birlikte kafa çekip şakalaştığı, üstelik yan yana pisuarlara işedikleri o adam şimdi tepede, çatının ucunda elinde silahla oturuyordu.</p>

  <p class="block6">"Onu kovup otuz gün içinde evi boşaltmasını istediğim için, ona aldırış etmediğim için oldu bütün bunlar," diye düşündü Duncan.</p>

  <p class="block6">Büyük ihtimalle ya beynine bir kurşun sıkacak ya da çatıdan atlayacaktı. Ya da ikisini birden yapacaktı.</p>

  <p class="block6">Bu insanların Aziz Patrick Günü'nde karşılaşmayı bekledikleri türden bir durum değildi ama yine de kendilerini olan biteni izlemekten alıkoyamamışlardı. Polisin binayı çevirmesine rağmen, genç adam, yüzleri çatıya çevrilmiş, barikatı aşmaya çalışan insanları rahatlıkla görebiliyordu.</p>

  <p class="block6">Duncan, Joe'nun güne özel, geleneksel yeşil giysiler giyip giymediğini merak ediyordu.</p>

  <p class="block6">"Hadi ama Joe, bak bir çözüm yolu bulabiliriz." Polis memurunun durmadan işaret ettiği not defterindeki bu cümleyi daha <i class="calibre3">kaç</i> <span class="text76">kez tekrarlamak zorunda kalacaktı acaba? "Tek yapman gereken silahını indirip</span> içeri gelmek."</p>

  <p class="block6">"Beni kovdun lanet olası!"</p>

  <p class="block6">"Evet, evet, biliyorum. Çok üzgünüm Joe, sinirim tepemdeydi." Sen de beni dolandırdın ahmak herif, diye düşündü Duncan. Benim olanı çaldın, içine ettin, mahvettin beni. "Neler olup bittiğini, nasıl altüst olduğunu fark edemedim. Hadi içeri gel, her şeyin üstesinden gelebiliriz."</p>

  <p class="block6">"Lori'nin beni terk ettiğini biliyorsun."</p>

  <p class="block6">"Ben..." Yo, hayır, Duncan birden hatırladı, <i class="calibre3">ben</i> demek yok. Başı şimdiye kadar hiç böylesine zonklamamıştı, yine de Yüzbaşı McVee'nin talimatlarını unutmamak için çabalıyordu. "Üzgün olmalısın."</p>

  <p class="block6">Joe, cevap vermek yerine hıçkırıklara boğuldu. Dave, "Konuşturmaya devam et," diye mırıldandı.</p>

  <p class="block6">Duncan, adamın ağlayarak sıraladığı şikâyetlerini dinlerken bir yandan da ondan söylenmesi istenen anahtar cümleleri tekrarlamaya çalışıyordu.</p>

  <p class="block6">Tam bu sırada kızıl saçlı kadın, bir mermi gibi hızla içeri daldı. Yüzbaşıyla konuşurken silkinerek montundan kurtuldu ve kurşun geçirmez yeleğini giydi. Adeta şimşek hızında hareket ediyordu.</p>

  <p class="block6">Duncan konuşulanları duyamıyordu. Ve gözlerini de genç kadından alamıyordu.</p>

  <p class="block6">Aklına ilk gelen kelime <span class="text83">amaç</span> oldu. Sonra <span class="text85">enerji.</span> <span class="text85">Sonra</span> <span class="text83">seksi, gerçi</span> bu son kelime, yarı yarıya ilk ikisiyle karışmış durumdaydı. Genç kadın başını salladı ve Duncan'a, kedi bakışlı yeşil gözleriyle, uzun ve soğuk bir bakış fırlattı.</p>

  <p class="block6">"Yüzbaşı, adamla yüz yüze konuşmak gerekiyor. Görevi bana verdiğinizde siz de bunu biliyordunuz."</p>

  <p class="block6">"Önce adamı telefonla indirmeyi deneyebilirsin," dedi amiri.</p>

  <p class="block6">"Denenmiş zaten." Phoebe, Duncan'ın adamı yatıştırmak için söylediklerini dinledi. Eski patronu ve ev sahibi bu adammış demek.</p>

  <p class="block6">Bütün bunlar için oldukça gençmiş, diye düşündü. Çok tatlı, panik yapmamak için kendini zorluyor gibi görünüyor.</p>

  <p class="block6">"Birinin yüzüne bakmalı. Birebir temasa ihtiyacı var. Patronu şu adam mı?" "Duncan Swift binanın girişindeki caddeye bakan barın sahibi. Adam onu arayınca o da 911’i aramış ve adamın çatıdan atlayacağını söylemiş. O zamandan beri de burada."</p>

  <p class="block6">"Pekâlâ. Bu vakada kumanda sizde ama ben de arabulucuyum. Şimdi yukarı çıkmam gerekiyor. Görelim bakalım buna ne diyecek."</p>

  <p class="block6">Genç teğmen Duncan'a doğru ilerledi ve telefonu kendisine vermesini işaret etti. "Joe? Ben Phoebe, emniyet görevlisiyim. Nasılsın, her şey yolunda mı, Joe?"</p>

  <p class="block6">"Niye soruyorsun?"</p>

  <p class="block6">"İyi olduğuna emin olmak istiyorum. Orası sıcak değil mi Joe? Bugün güneş bayağı yakıyor. Duncan'dan ikimiz için iki şişe soğuk su getirmesini isteyeceğim. Oraya getiririm, biraz konuşuruz."</p>

  <p class="block6">"Silahım var."</p>

  <p class="block6">"Duydum. Sana içecek soğuk bir şeyler getirirsem, beni vuracak mısın, Joe?"</p>

  <p class="block6">Uzun bir sessizlikten sonra "Hayır," dedi. "Kahretsin, hayır. Niye böyle bir şey yapayım ki? Seni tanımıyorum bile."</p>

  <p class="block6">"O zaman sana bir şişe su getiriyorum. Yalnız geliyorum, Joe. Şimdi bana söz ver, aşağı atlamayacaksın ve ateş de etmeyeceksin. Dışarı gelip sana su getirmeme izin vereceğine dair söz verir misin?"</p>

  <p class="block6">"Bira olsa daha iyi olur."</p>

  <p class="block6">Adamın istekli ses tonu genç kadına biraz üstünlük kazandırmıştı. "Hangi biradan istersin?"</p>

  <p class="block6">"Buzdolabında bir şişe Harp var, onu getir."</p>

  <p class="block6">"Bir şişe soğuk bira hemen yukarı geliyor." Phoebe buzdolabında bira dışında fazla bir şey olmadığını gördü. Birayı dolaptan çıkarırken, Duncan şişeyi açmak için yanına geldi. Genç kadın dolaptaki tek kola şişesini de alıp kapağını açtı. "Birayla yukarıya geliyorum, tamam mı?" diye seslendi.</p>

  <p class="block6">"Tamam, bir bira iyi gider."</p>

  <p class="block6">"Joe?" Kadının sesi elindeki şişeler kadar soğuktu. Bu arada polis memurlarından biri ona bir kablo takıp, silahını aldı. "Kendini öldürecek misin?"</p>

  <p class="block8">"Planım bu."</p>

  <p class="block6">"Peki, eğer senin planın buysa, ama bence iyi bir seçim değil."</p>

  <p class="block6">Phoebe bir memur eşliğinde daireden çıktı ve merdivenlerden çatıya ulaştı. "Yapacak daha iyi bir şeyim yok," diye karşılık verdi Joe.</p>

  <p class="block6">"Yok, öyle mi? Ağır bir bunalımdaymış gibi konuşuyorsun. Joe, şu anda çatıya açılan kapıdayım. Dışarı çıkayım mı?"</p>

  <p class="block6">"Evet, evet, gelebilirsin demiştim ya!"</p>

  <p class="block6">Genç kadın sıcak konusunda haklıydı. Güneş neredeyse, kızgın, kırmızı bir top gibi çatıdan zıplayacaktı. Sol tarafına bakınca adamı gördü.</p>

  <p class="block6">Üzerinde sadece siyah bir şort vardı. Açık kumral saçlı, açık tenliydi teni şimdiden, acı verecek kadar pembeleşmişti. Ağlamaktan şişmiş gözlerini kısarak genç kadına baktı.</p>

  <p class="block6">"Sanırım birayla birlikte bir de güneş kremi getirmeliymişim." Görebilsin diye şişeyi havaya kaldırdı. "Burada kavruluyorsun, Joe."</p>

  <p class="block6">"Umurumda değil."</p>

  <p class="block6">"Joe, eğer silahını indirirsen memnun olurum, böylece sana biram getirebilirim."</p>

  <p class="block6">Adam, hayır anlamında başını iki yana salladı. " Ya bir şey yapmaya kalkışırsan."</p>

  <p class="block6">"Sana söz veriyorum, ben biranı getirirken silahım indirirsen hiçbir şey yapmayacağım. Tek istediğim konuşmak, Joe, sadece sen ve ben. Bu güneşte sohbet etmek de çok susatır insanı."</p>

  <p class="block6">Adamın ayakları çatıdan aşağı sallanıyordu. Silahını indirip kucağına koydu ve "Onu yere bırak ve geri çekil," dedi.</p>

  <p class="block6">"Tamam, sen nasıl istersen." Gözlerini ondan ayırmadan ilerledi. Adamdan gelen ter ve çaresizlik kokusunu alabiliyor, kan çanağına dönmüş kahverengi gözlerindeki ıstırabı görebiliyordu. Dikkatli bir şekilde şişeyi çatının pervazına koydu ve geriye çekildi. "Tamam mı?"</p>

  <p class="block6">"Hele bir şey yapmaya kalk, bak hemen atlarım."</p>

  <p class="block6">"Tamam. Seni bu kadar sıkıntıya sürükleyecek ne oldu ki?"</p>

  <p class="block6">Bira şişesini alan adam elini yine silahın üzerine koydu ve biradan büyük bir yudum aldı. "Seni neden buraya gönderdiler?"</p>

  <p class="block6">"Onlar göndermedi, ben kendim geldim. Benim işim bu."</p>

  <p class="block6">"Nesin sen, deli doktoru falan mı?" Homurdanarak tekrar şişeyi başına dikti. "Tam olarak öyle denemez aslında. Ben insanlarla, özellikle de başı dertte olanlarla ya da olduğunu sananlarla konuşurum. Joe, başının belada olduğunu nereden biliyorsun, neler oldu?"</p>

  <p class="block6">"Bombok herifin tekiyim, hepsi bu."</p>

  <p class="block6">"Öyle olduğunu düşünmenin sebebi nedir peki?"</p>

  <p class="block6">"Karım beni terk etti. Daha altı aylık evli bile değildik ve o gitti. Bunu yapacağını defalarca söylemişti, tekrar bahis oynamaya başlarsam derhal çekip gidecekti. Ama ben onu hiç dinlemedim, inanmadım da."</p>

  <p class="block6">"Anlaşılan bu seni çok üzmüş."</p>

  <p class="block6">"Bu evlilik, hayatımda başıma gelebilecek en güzel <span class="text67">şeydi</span> ve ben onu mahvettim. Kazanırım diye düşünmüştüm, çok fazla oynamayacaktım zaten. İşe yaramadı." Omuz silkti. "Hiç yaramıyor zaten."</p>

  <p class="block6">"Joe, terk edilmek çok zordur ve acı verir. Ama bu ölmek için yeterli bir sebep değil ki. Eşinin adı ne?"</p>

  <p class="block6">Gözleri yine yaşla doldu ve "Lori," diye lafı ağzında geveleyerek cevap verdi. "Sanırım Lori'yi. incitmek istemezsin. Bu şeyi yaparsan onun ne hissedeceğini hiç düşündün mü?"</p>

  <p class="block6">"Niye umurunda olsun ki?" "Ama seninle evlenerek yeterince umursamış.</p>

  <p class="block6">Buraya oturmamın bir sakıncası var mı?"</p>

  <p class="block6">Joe'nun birkaç adım uzağına gelip çatının ucuna adım attı. Adam omuz silktiği sırada, o da kenara yavaşça yerleşip içeceğini yudumladı. "Bu durumu halledebiliriz, Joe. Hem senin, hem de Lori'nin yardım almasını sağlayabiliriz. İşleri yoluna koymak için bir çare arıyorsun sanırım."</p>

  <p class="block6">"İşimi kaybettim."</p>

  <p class="block6">"Zor bir durum. Nasıl bir işte çalışıyordun?"</p>

  <p class="block6">"Barmenlik yapıyordum. Şu aşağıdaki barda. Lori barda çalışmamı istemiyordu ama ona bununla başa çıkabileceğimi söylemiştim. Fakat olmadı, yapamadım. Üstüne üstlük bir de bahis oynamaya başladım. Kaybetmeye başlayınca da, Lori anlamasın diye kasadan para aşırıyordum. Oynadıkça kaybettim, kaybettikçe çaldım. Sonra yakalandım ve kovuldum. Şu evden bile kovuldum."</p>

  <p class="block6">Silahını alıp elinde çevirdi. O anda irkilen Phoebe, başını eğdi ve korunma içgüdüsünü adama yansıtmamak için kendiyle mücadele etti. "Neye yarar? Elde var sıfır," diye devam etti Joe.</p>

  <p class="block6">"Şu an neler hissettiğini anlayabiliyorum. Ama Joe, işin gerçeği, daha önünde bir sürü fırsat var. Herkes bir şanstan daha fazlasını hak eder. Kendini öldürürsen, her şey sona erecek. Bunun geriye dönüşü yok. Ne Lori için ne de senin için telâfisi yok. Fırsatın olsa Lori'nin gönlünü almak için ne yapardın?"</p>

  <p class="block6">"Bilmem." Şehre doğru baktı. "Müzik sesi. Kutlamalardan geliyor sanırım." "Yaşamak için hep bir sebep vardır. Ne tür müzikten hoşlanırsın?"</p>

  <p class="block6">İçeride, Duncan, Dave'e dönerek, "Müzik mi? Ne tür müzikten hoşlanırmış ha?</p>

  <p class="block6">Bu kadın ne halt karıştırıyor?" diye sordu.</p>

  <p class="block6">"Adamı lafa tutuyor. Onu konuşturarak engellemeye çalışıyor. Coldplay Grubu'ndan bahsettiği sürece çatıdan atlamayacaktır."</p>

  <p class="block6">Duncan on dakika boyunca müzikle ilgili konuşmayı dinledi, sanki şehirdeki bir barda ya da restoranda duyabileceği türden bir sohbetti. Joe'nun çatıdaki halini gözünde canlandırdığında bütün bu olanlar gerçekdışı gibi geldi. Yan çıplak, silahlı ve intihara eğilimli bir barmenle havadan sudan muhabbet eden kedigözlü, ufak tefek kızıl saçlı kadını hayal bile edemiyordu.</p>

  <p class="block6">Joe, "Sence Lori'yi aramalı mıyım?" diye sordu dalgın dalgın.</p>

  <p class="block6">"Yapmak istediğin bu mu?" Genç kadın, Joe'nun eşine ulaşmaya çalışıp başarısız olduklarını biliyordu.</p>

  <p class="block6">Ona üzgün olduğumu söylemek istiyorum."</p>

  <p class="block6">"İşte bunu söylemen çok iyi olur. Ama kadınlarda neyin işe yaradığını bilirsin ve onlardan biri olduğum için ben de bunu çok iyi biliyorum. Ona bunu kanıtlamaksın. Biz kadınları ancak bu inandırır. Bana silahı verirsen şu an bana da bunu kanıtlamış olursun."</p>

  <p class="block6">"Atlamadan önce kendimi vurmayı planlamıştım. Belki de havadayken yapardım."</p>

  <p class="block6">"Joe, bana bak." Joe başını ona çevirdi ve gözlerini onunkilere dikti. "Üzüntünü ona bu şekilde mi göstereceksin? Yani sonrasında <span class="text67">seni toprağa vereceği</span> ve kedere boğulacağı bir şey yaparak mı? Onu cezalandırıyor musun?"</p>

  <p class="block6">"Hayır!" Yüzü de sesi de bu düşünceye ani bir tepki vermişti. "Benim hatam.</p>

  <p class="block6">Tamamen benim hatam."</p>

  <p class="block6">"Tamamen mi? Hatanın tamamının tek bir kişide olabileceğine hiçbir zaman inanmamışımdır. Neyse, kararımızı verelim. Eşinin gözüne girmenin bir yolunu bulalım."</p>

  <p class="block6">"Phoebe, benim beş bin dolar kumar borcum var."</p>

  <p class="block6">"Beş bin dolar çok para. Bu borç seni korkutuyor gibi. Kafanın bunlarla dolu olmasının ne demek olduğunu anlıyorum. Lori'nin, borcunu ödemek zorunda kalmasını ister miydin?"</p>

  <p class="block6">"Hayır. Ben ölünce, hiç kimse ödemez."</p>

  <p class="block6">"Hiç kimse mi? Ama o senin karın. Yasal olarak eşin." Phoebe bunun yasal bir yükümlülük getirip getirmediğinden emin değildi ama düşüncesi bile Joe'yıı sarsmıştı. "Senin borçlarından o sorumlu olacaktır."</p>

  <p class="block6">"Of, Tanrım!"</p>

  <p class="block6">"Sanırım sana nasıl yardım edebileceğimi biliyorum. Joe, biliyorsun patronun içeride, içeride çünkü senin için endişeleniyor."</p>

  <p class="block6">"Duncan iyi bir adam. Onu mahveden benim. Parasını çaldım. Beni kovduğu için onu suçlamıyorum."</p>

  <p class="block6">"Dediğini duydum ve biliyorum ki sen de hatalarına karşı sorumlu olduğunun farkındasın. Sorumluluklarını bilen birisin, hatalarını düzeltmeye de niyetlisin. Duncan iyi adam diyorsun, o zaman o da anlayacaktır. İstersen onunla konuşabilirim, iyi bir konuşmacıyımdır. Parayı geri ödemen için sana biraz süre tanıması işine yarar, değil mi?"</p>

  <p class="block8">"Ben...bilmiyorum."</p>

  <p class="block6">"Senin için onunla konuşurum."</p>

  <p class="block6">"O bana karşı çok iyiydi. Ama ben onu dolandırdım."</p>

  <p class="block6">"Çaresizdin, korkmuştun ve bir hata yaptın. Üzgün olduğunu hissediyorum." "Üzgünüm."</p>

  <p class="block6">"Onunla konuşacağım," diye tekrarladı Phoebe. "Şimdi silahını bana vermen gerekiyor ve durduğun yerden de biraz geri gitmelisin. Lori'yi incitmek istemezsin, değil mi?"</p>

  <p class="block8">"İstemem de..."</p>

  <p class="block6">"Şu anda Lori'yle konuşabilseydin, ne söylerdin ona?"</p>

  <p class="block6">"Ben... Her şey nasıl oldu da buralara kadar geldi bilemiyorum ve üzgünüm.</p>

  <p class="block6">Onu seviyorum, kaybetmek istemiyorum."</p>

  <p class="block6">"Eğer onu kaybetmek istemiyorsan, silahını bana verip oradan çekilmelisin.</p>

  <p class="block6">Yoksa, ona bırakacağın yalnızca keder ve suçluluk duygusu olacak." "Olanlar onun suçu değil."</p>

  <p class="block6">Phoebe çatının kenarından çekilirken elini adama uzattı. "Haklısın, Joe.</p>

  <p class="block6">Tamamen haklısın. Şimdi bunu ona da göster."</p>

  <p class="block6">Joe, kadın yavaşça silahı almak için uzanırken ona baktı. Phoebe terden kayganlaşan silahın emniyetini açtı ve kemerine taktı."Hadi Joe, kalk oradan."</p>

  <p class="block6">"Ne yapacaksın?"</p>

  <p class="block6">"Hadi kalk gel de ne olacağını anlatayım. Sana yalan söylemeyeceğim." Tekrar elini uzattı. Bunu yapmaması gerekiyordu. Atlamak üzere olan biri onu da aşağı çekebilirdi. Buna rağmen gözünü ondan ayırmadan parmaklarıyla adamın elini sıkıca kavradı.</p>

  <p class="block6">Ayakları yere değdiği anda Joe yavaşça yere yığılıp hıçkırmaya başladı. Genç kadın da yanına çömelip ona sarıldı ve kapıya gelen polislere başını salladı.</p>

  <p class="block6">"Her şey yoluna girecek. Joe, polislerle gitmen gerekiyor. Kontrolden geçmen lâzım. Ama her şey düzelecek."</p>

  <p class="block8">"Üzgünüm."</p>

  <p class="block6">"Biliyorum. Şimdi gel benimle. Hadi gel." Ayağa kalkmasına yardım etti ve kapıya doğru ilerlerken ona yaslanmasına izin verdi. "Sana giyecek bir şeyler bulalım. Kelepçe olmayacak. Joe, memurlardan biri sana gömlek, pantolon ve ayak- kabı getirecek, tamam mı?" Adam başını sallayınca, Phoebe polis memurlarından birine yatak odasına gitmesi için işaret etti.</p>

  <p class="block6">"Hapse girecek miyim?"</p>

  <p class="block6">"Bir süreliğine. Ama söylediğim yardım hemen devreye girecek."</p>

  <p class="block6">"Lori'yi arayacak mısınız? Gelirse ben...ona üzgün olduğumu gösterebilirim." "Elbette arayacağım. Vücudundaki yanıkların tedavi edilmesini istiyorum. Bir de biraz su içmesi lazım," dedi Phoebe gelen memura.</p>

  <p class="block6">Joe gözlerini yerden kaldırmadan kot pantolonunu giydi. "Özür dilerim," diye mırıldandı yanma gelen Duncan'a.</p>

  <p class="block6">"Dert etme. Dinle, sana bir avukat bulacağım." Boş gözlerle Phoebe'ye baktı. "Avukat gerekli mi?"</p>

  <p class="block6">"Bu ikinizin arasında. Acele etme, şimdi gidiyoruz." Hafifçe Joe'nun kolunu sıktı.</p>

  <p class="block6"></p>

  <p class="block6">Kollarına giren iki polis eşliğinde dışarı çıktı. "İyi işti, Teğmen."</p>

  <p class="block6">Phoebe silahı çıkarıp baktı. "Tek kurşun. Kimseyi değil kendini vuracaktı.</p>

  <p class="block6">Yüzde elli ihtimalle bunu yapmış olacaktı." Silahı amirine verdi. "Bir kadınla konuşmaya ihtiyacı olduğunu düşünüyordun, değil mi?"</p>

  <p class="block6">"Bence durum bunu gerektiriyordu."</p>

  <p class="block6">"Haklısın. Birinin, karısının izini bulması gerek. Joe'yla görüşmekten kaçınırsa onunla ben konuşurum." Eliyle alnındaki teri sildi. "İçecek su bulunur mu burada?</p>

  <p class="block6">Duncan ona bir şişe su uzattı. "Yukarı getirtmiştim."</p>

  <p class="block6">"Size teşekkür borçluyum." Kadın, bir yandan genç adamı incelerken bir yandan da kana kana suyunu içti. Parlak ve gür koyu kumral saçların çevrelediği köşeli bir yüz, sert ifadeli bir ağız ve o anda endişeyle kısılmış, uysal bakışlı mavi gözler. "Onu mahkemeye vermek konusunda ısrarcı mısınız?"</p>

  <p class="block6">"Ne için?"</p>

  <p class="block6">"Kasadan yürüttükleri için."</p>

  <p class="block6">"Hayır." Duncan bir koltuğun kenarına yaslandı ve gözlerini kapattı. "Hayır, hayır değilim."</p>

  <p class="block6">"Ne kadardı?"</p>

  <p class="block6">"Birkaç bin ya da biraz daha fazla sanırım. Önemli değil"</p>

  <p class="block6">"Hayır, önemli. Kendine saygısını yitirmemesi, onurunu koruması için parayı geri ödemeli. Ona yardımcı olmak istiyorsanız bunu siz halledeceksiniz."</p>

  <p class="block6">"Tabii, yaparım."</p>

  <p class="block6">"Mal sahibi de sizsiniz, değil mi?" "Evet, öyle de denebilir."</p>

  <p class="block6">Phoebe kaşlarını kaldırdı. "Eh, çok da meşgul sünüzdür. Şu kira tahsilatım bir ay kaydırsanız."</p>

  <p class="block6">"Evet, tabii, tabii." "Güzel."</p>

  <p class="block6">"Bakın...soyadınızı bilmiyorum?" "MacNamara. Teğmen MacNamara." "Joe'yu severim. Hapse atılmasını istemem."</p>

  <p class="block6">Joe iyi adam, demişti. Bunda haklıydı. "Düşüncenizi takdir ediyorum, ama hatanın vebali de ödenmeli. Hem borcunu ödemenin ona yararı dokunacak. Yardım için yalvarıyordu, istediği olacak işte. Beş bin doları kime borçlandığını biliyorsanız, bunun da çözümlenmesi gerekiyor."</p>

  <p class="block6">"Kumar oynadığını bilmiyordum." Bu kez genç kadın dayanamayıp güldü. "Bar sahibisiniz fakat içerde kumar partileri döndüğünü bilmiyorsunuz, öyle mi?"</p>

  <p class="block6">Duncan'ın sırtı dikleşti. Zaten midesi düğüm düğümdü, şimdi de sırtı kaskatı olmuştu. "Bakın, Slam Dunc'da sıcak ve samimi bir ortam vardır, öyle ayak takımının uğrak yeri falan dadeğildir. Sorunu olduğunu bilmiyordum, yoksa hâlâ burada çalışıyor olamazdı. Benim de kabahatim var, ama - "</p>

  <p class="block6">"Hayır. Hayır." Genç kadın elindeki soğuk şişeyi kaldırıp ıslak alnına sürdü. "Sıcaktan kavruldum ve gerginim. Ayrıca hiçbiri sizin suçunuz değildi. Özür dilerim. Şartlar onu buraya getirdi ve hem şartlar hem de yaptığı seçimlerden yalnızca kendisi sorumlu. Eşini nerede bulabileceğimizi biliyor musunuz?"</p>

  <p class="block6">"Savannah'ta şu an bizim dışımızda herkesin yaptığı gibi o da şenliklere katılmıştır herhalde."</p>

  <p class="block6">"Nerede oturduğunu biliyor musunuz?"</p>

  <p class="block6">"Tam olarak değil ama amirinize bazı telefon numaralan bıraktım. İkisinin arkadaşlarının numaralan."</p>

  <p class="block6">"Onu bulacağız. Toparlanabilecek misiniz?"</p>

  <p class="block6">"Şey, çatıya çıkıp atlamayı düşünmüyorum." Derin bir iç çekişten sonra, "Sana bir içki ısmarlayabilir miyim, Phoebe?" diye sordu Duncan.</p>

  <p class="block6">Su şişesini havaya kaldıran genç kadın, "Ismarladınız bile," diye yanıtladı. "Daha iyisini de yapabilirim."</p>

  <p class="block6">Evet, adam cazibesini kullanmaya başladı, diye düşündü Phoebe. "Su yeterli.</p>

  <p class="block6">Şimdi evinize gitseniz daha iyi olur, Bay Svvift." "Duncan."</p>

  <p class="block6">"Hı hı." Gülümsedi ve gidip kenara attığı ceketini aldı.</p>

  <p class="block6">"Hey, Phoebe," diye seslendi Duncan, genç kadın dışarı çıktığında. "İntihar edecek olursam seni arayabilir miyim?"</p>

  <p class="block6">'Acil hattı arayın." Başını çevirmeden karşılık vermişti. "Büyük ihtimalle konuşarak sizi vazgeçirirler."</p>

  <p class="block6">Duncan merdivenin başına gitti ve aşağıya inen kadına baktı. <span class="text83">Amaç diye düşündü</span> tekrar. Amacı olan bir kadın, bu onun için esaslı bir hoşlanma sebebi olabilirdi.</p>

  <p class="block6">Basamağa oturup telefonunu çıkardı. Yakın bir arkadaşını aradı aynı zamanda avukatıydı. Kumar bağımlısı ve intihar eğilimli bir barmeni savunması için tatlı dille onu ikna edecekti.</p>

  <p class="block6">Phoebe, ikinci katın balkonundan, aşağıda hoplaya zıplaya giden çoban köpeğini seyre dalmıştı. Köpeğin kendiyle gurur duyan bir hali vardı ve adımlarını, İrlanda masal kahramanı cücelerin bando ritmine uydurmaya çalışıyordu.</p>

  <p class="block6">Her şeye rağmen bu bayram gününü geçirmek için pek de berbat bir durumda değildi.</p>

  <p class="block6">Yanında duran yedi yaşındaki kızı, parlak yeşil spor ayakkabılarını giymiş, durmadan zıplıyordu. Carly'nin o ayakkabılar için verdiği mücadeleyi ve kendisinin de fiyatıyla kullanışsızlığa karşı direncinin yavaş yavaş nasıl tükendiğini hatırladı.</p>

  <p class="block6">Küçük kız pembe puanlı yeşil bir bermuda ile pembe biyeli yeşil bir bluz giymişti. Bunlar da minik moda ilahının uzun ve yorucu mücadeleleri sonucu alınmıştı. Ama kabul etmesi gerekirdi ki, kızı inanılmaz şirin görünüyordu.</p>

  <p class="block6">Carly'nin kızıl saçları anneannesinden annesine, ondan da kendisine geçmişti. Kıvırcık bukleleri de anneannesiyle tıpatıp aynıydı ama bu kez bir nesil atlamıştı, çünkü annesinin saçları sopa gibi dümdüzdü. Işıl ışıl mavi gözlerini de Essie'den almıştı. Phoebe'nin dahil olduğu aradaki nesil ise, yeşil gözlerle yetinmek zorunda kalmıştı.</p>

  <p class="block6">Her üçü de kızılların soluk tenine sahipti ama Carly, annesinin çocukken imrendiği gamzelere sahipti ve üst dudağındaki derin çukur da sevimliliğini artırıyordu.</p>

  <p class="block6">Zaman zaman annesine ve kızına sevgiyle bakar, mükemmel uyum içindeki bu ikilinin arasında nasıl bir köprü oluşturduğunu merak ederdi.</p>

  <p class="block6">Phoebe, Carly'nin omzuna dokunarak eğildi ve kızıl buklelerine bir öpücük kondurdu. Karşılığında o da öyle bir sırıttı ki dökülen ön dişlerinin boşluğu göründü.</p>

  <p class="block6">"Evin en güzel yeri." Essie ışık saçan gözlerle arkalarından yürüyüp geçti. "Köpeği gördün mü, büyükanne?"</p>

  <p class="block6">"Elbette gördüm."</p>

  <p class="block6">Phoebe'nin erkek kardeşi annesine döndü. "Oturmak ister misin, anneciğim?" "Hayır, tatlım." Essie isteksizce elini salladı. "Böyle iyiyim."</p>

  <p class="block6">"Büyükanne, balkonun kenarına gelebilirsin. Ben elini hiç bırakmam. Aynen avluda olduğu gibi."</p>

  <p class="block6">"Tamam. Tamam." Aradaki kısa mesafeyi güçlükle geçen Essie kendini zorlayarak gülümsedi.</p>

  <p class="block6">"Buradan daha iyi görürsün," dedi Carly. "İşte bir bando daha geçiyor. Ne müthiş değil mi büyükanneciğim? Nasıl da yüksekten adım atıyorlar."</p>

  <p class="block6">Phoebe, torunu büyükannesini nasıl yatıştırıyor, diye düşündü. Küçücük elleriyle nasıl da sıkı sıkı tutup destek oluyor. Carter da annesinin öbür yanına geçip, aşağıdaki kalabalığı işaret ederken onun sırtını okşuyordu.</p>

  <p class="block6">Annesinin Carter'a baktığında ne gördüğünü çok iyi biliyordu. Kendisi de anne olduğu için bu aşırı ve insanı sersemleten sevgi duygusunu anlayabiliyordu. Tabii bu annem için ikiye katlanmış bir sevgi, diye düşündü Phoebe. Carter'a sadece bakması yetiyordu koyu kumral gür saçları, yumuşak bakışlı ela gözleri, çenesinin biçimi, burnu, ağzı. Ona baktığında çok erken yaşta kaybettiği kocasını ve onunla beraber kaybettiği tüm fırsatları görüyordu.</p>

  <p class="block6">"Taze limonataa!" Ava servis arabasıyla kapıya yaklaştı. "Yeşil olsun diye nanesini bol koydum."</p>

  <p class="block6">"Ava, bu kadar zahmete girmene hiç gerek yoktu."</p>

  <p class="block6">"Kesinlikle bu zahmete girmeliydim." Ava özgürce uçuşan san saçlarını arkaya savurarak Phoebe'ye gülümsedi. Kırk üçündeki Ava Vestry Dover, Phoebe'nin bugüne kadar tanıdığı en şahane kadındı. Ve belki de en nazik olanıydı.</p>

  <p class="block6">Tam sürahiyi eline almıştı ki, Phoebe yerinden fırladı. "Hayır, servisi ben yapacağım. Sen de gidip biraz dışarıyı seyret. Yanında olman annemi daha iyi hissettirir," diye ekledi sessizce.</p>

  <p class="block6">Ava, başıyla onaylayıp Essie'nin yanına gitti. Yaşlı kadının omzuna dokunup öbür yanına geçti.</p>

  <p class="block6">Phoebe, tüm ailem bir arada, diye düşündü. Gerçi, Ava'nın oğlu New York'ta okuyordu, Carter'ın güzel eşi de işteydi ama buradakiler ailenin temel taşıydı. Onlar olmasa bir toz zerresi gibi süzülerek yok olup giderdi.</p>

  <p class="block6">Limonatayı bardaklara boşalttı, herkese dağıttı ve gidip Carter'ın yanında durdu. Başını onun omzuna yasladı. "Josie burada olamadığı için üzgünüm."</p>

  <p class="block6">"Ben de. Ama belki akşam yemeğine gelir."</p>

  <p class="block6">Küçük kardeşi artık evli bir adam olmuştu. "Gece burada kalın da hem bayram trafiğinden hem de bu cümbüşten kurtulun."</p>

  <p class="block6">"Biz böyle çılgın âlemleri severiz bilirsin, o da isterse kalırız. Bu törenleri buradan nasıl seyretmiştik, hatırlıyor musun? Reuben'den sonraki ilkbaharda."</p>

  <p class="block8">"Hatırlıyorum."</p>

  <p class="block6">"Her şey ne kadar canlı, abartılı ve gülünçtü. Herkes nasıl da mutluydu. Kuzen Bess bile bir ya da iki kez gü Kimsem iş tir eminim."</p>

  <p class="block6">Muhtemelen sadece hazımsızlıktandır, diye düşündü Phoebe.</p>

  <p class="block6">"Her şey yolunda gidebilirdi, bunu hissediyordum. Bizim için gelmeyecekti, uykuda yakalamayacaktı bizi. Noel'de bir şey olmadı, ne o ilk sene, ne de doğum günümde. Ama o zamanlar burada böyle dururken, sonunda her şeyin yoluna gireceğini düşünmüştüm."</p>

  <p class="block6">"Öyle de oldu."</p>

  <p class="block6">İki kardeşin elleri birleşti.</p>
</body>
</html>
