<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block18" id="toc_id_18">18</h1>

  <p class="block6">Phoebe, medya tufanı hakkında yanılmamıştı. Televizyon kanalları, gazete başlıkları ve internet bu haberle çalkalanıyordu. Charlie Johnson ölünce, çetelerdeki zorbalıkların, emniyetteki suistimal ve yetersizliklerin ve de ırkçılığın sembolü haline gelmişti; tabii bu sembolün anlamı, kimin tarafını tuttuğunuza bağlı olarak değişiyordu.</p>

  <p class="block6">Gazetecilerden onlarca telefon almış, meslek hayatı boyunca ilk kez Ölümle tehdit edilmişti.</p>

  <p class="block6">Ve bir kez daha kendini Dahili Suç Bürosu'nun karşısında bulmuştu.</p>

  <p class="block6">Phoebe, buzlu çay içtiği bardağın buğulanan camına eliyle şekiller çizerken Dave de onu inceliyordu. Genç kadını, öğle yemeği için dışarı çıkarmıştı.</p>

  <p class="block6">"Ellerini kaldırıp kapıdan çıkışı gözümün önünden gitmiyor. O, kendi kendime "İyi iş becerdin, Phoebe. Çak bakalım!" dediğim an. Sonra, silah sesleri ve bedeninin kukla gibi eğilip bükülüşü! Her şeyin kabusa dönmesi için tek bir saniye yetti."</p>

  <p class="block6">"Sen elinden geleni yaptın." Yüzündeki ifadeyi görünce itiraz edercesine başını salladı. "Sen işinin gereğini yaptın. Bu konuyu açıklığa kavuştursak iyi olur."</p>

  <p class="block6">"Arabulucu, ekibin bir parçasıdır, Dave. Bana bunu kim öğretti? Ona da, rehinelere de yardım edemedik. Başaramadık."</p>

  <p class="block6">"Yolunda gitmeyen bir şey oldu ama ne olduğunu henüz çözemedik. Olanlarda senin suçun yok. Ne olursa olsun bir çocuk öldü, rehinelerden biri de yaralarîdı. Özel Tim'den hiç kimse ateş etmemiş. Ateş edilen silahın bizden birine ait olmadığı tespit edildi. Ama her şeye rağmen olanların faturası bize çıkarıldı. Bölgenin tahliyesi sırasında biri içeriye sızdı ya da demek ki öncesinde gözden kaçan biri oldu."</p>

  <p class="block6">"Dün gece her iki çetede de çok fazla şiddet yaşandı," dedi Phoebe "Art arda silahlar patladı. Zavallı çocuğu, kendi yaptıklarını haklı çıkarmak için kullanıyorlar. Medya da, avukatlığını yapanlar da, onu kullanıyor. Ya yerin dibine sokuyorlar ya da göklere çıkarıyorlar ve olayı siyah-beyaz çatışmasına bağlıyorlar. Bunun ırkçılıkla bir ilgisi yok, der misin bilemiyorum, ama bence şu an çetelerin elindeki en önemli malzeme bu. Yine de Charlie Johnson'ın sadece rengi için vurulduğuna inanmıyorum. Ayrıca ölümünün buna bağlanmasını da hak etmiyor."</p>

  <p class="block6">Sipariş ettikleri sandviçler gelince konuşmasına ara verdi. "Franklin Johnson bu sabah öldü."</p>

  <p class="block8">"Biliyorum."</p>

  <p class="block6">"Opal Johnson iki oğlunu da kaybetti. Çocukları öldü. İlki bizim yüzümüzden olmadı, en azından öyle olduğunu biliyoruz. Katili yakalanıp içeri atıldı. Charlie o içki dükkânına gitmeseydi, o adamı daha önce yakalayabilir miydik? Bunun cevabını bilmiyorum ve bu da beni çok rahatsız ediyor."</p>

  <p class="block6">"Cevabını ben de bilmiyorum ama işimi en iyi şekilde yapmaya çalışıyorum. Sen de öyle. Kurtarabildiğimiz kadar hayat kurtarıyoruz, Phoebe. Fakat aynı anda İki krizi birden çözemiyoruz."</p>

  <p class="block6">"Öyle galiba." Sandviçin yanında gelen cipslerden birini alıp parçalara ayırdı. "Ona her şeyin yoluna girepeğini söyledim. Dışarı çıkınca her şey yoluna girecekti."</p>

  <p class="block6">"Sen hata yapmadın. Her şey olması gerektiği gibi olacaktı zaten; Charlie tutuklanacak, avukatı da savcıyla anlaşmaya çalışacaktı. Asıl hata Özel Tim'deydi ve biz de bu hatanın ne olduğunu öğreneceğiz. Olayın her saniyesi araştırılacak. Her hareket, verilen her emir, en küçük ayrıntısına kadar incelenecek. Bu arada, halkın öfkesi ve medya kabusu gibi tehlikeler de var, ayrıca bu olay ayaklanmalara yol açabilir ki bence bu daha büyük bir sorun. Öğleden sonra, timin komutanıyla basın toplantısına katılacaksın, ikiniz de kısa birer konuşma yapıp, sorulara cevap vereceksiniz. Kısa sürecek, Phoebe, bunu yapmak zorundayız."</p>

  <p class="block6">"Görsel olarak da katkısı olacak. Ben beyaz bir kadınım, komutansa siyah bir erkek." Dave konuşmaya kalkınca ona engel olup, "Sözlerin görüntüden daha önemli olduğu gerçeğine itirazım yok. Üzerime düşeni yapacağım. Saat kaçta?"diye sordu.</p>

  <p class="block8">"Üçte."</p>

  <p class="block6">Başmı salladı. "Tamam. O zaman Hitch Caddesi'ne gitmek için zamanım kalır.</p>

  <p class="block6">Olay yerinde inceleme yapmak istiyorum. Her ikisinde de."</p>

  <p class="block6">Suç mahalli inceleme ekibince ateş açıldığı tespit edilen pencerenin önünde duruyordu. İçki dükkânının çaprazındaki binada, ikinci katta açılan pencereden ateş edilmişti.</p>

  <p class="block6">Raporlarda, on beş daireli apartmanın boşaltıldığı, Özel Tim'in çatıda ve üçüncü katta yerini aldığı yazıyordu. Bina, güvenlik çemberinin sınırları içinde kaldığından, polis hariç kimsenin binaya ya da çevresine ulaşması mümkün değildi..</p>

  <p class="block6">Fakat sınırların ilk kez tehlikeye girdiği bir durum değildi.</p>

  <p class="block6">Nişancının görüş mesafesi ve açısı çok uygun olmalıydı. Çatıdan ve üçüncü kattan daha iyi bir görüntü yakalanabilirdi ama en uygun konum burasıydı.</p>

  <p class="block6">Özellikle de açık alana çıkan silahsız birini yere sermeye niyetliyseniz, elleri havada hareketsiz duran bir hedefi vurmak hiç de zor değildi. Öylece durup delik deşik olmayı bekleyen canlı bir kütle.</p>

  <p class="block6">"Daire sakini Reeanna Curtis adında birisi, bekârmış," <span class="text67">dedi Dedektif Sykes.</span> "İki çocuğu var. Oğlan beş, kız üç yaşında. Sabıkası yok. Ateş açıldığı sırada barikatların dışında duruyorlarmış. Görgü tanıkları da doğruluyor. Erkek arkadaşı o sırada işteymiş. Bu da doğrulandı."</p>

  <p class="block6">Phoebe başını salladı. "İfadesini okudum. Kapıya bir polis geldiğini ve onları aceleyle dışarı çıkardığını söylemiş. Dediğine göre binanın içi ve dışarısı polis kaynıyormuş. Çocuklarını alıp dışarı çıkmış ve doğruca birkaç blok ötede oturan kız kardeşine gitmiş... Kapıyı kilitleyip kilitlemediğini hatırlamıyor. <span class="text83">Kapattığından bile</span> emin değil. Her şey çok hızlı gelişmiş, korkudan ölecekmiş nerdeyse."</p>

  <p class="block6">"Birinin ondan daha çok acelesi varmış," diye yorumladı Sykes. "Ama eğlenceyi kaçırmamak için buraya dalmış."</p>

  <p class="block6">"Silahla, öyle mi?" Phoebe dönüp ona baktı. "İçeri giren her kimse silahlı girmiş, tabii iki çocuklu bir annenin süpürge dolabında bir AK-47 sakladığından şüphelenmiyorsak. Belli bir hedefi yoksa, niye koca bir polis sürüsünü haklamamış ki?"</p>

  <p class="block6">"Binada, Lords çetesinden birkaç kişi oturuyor, hepsi araştırılacak."</p>

  <p class="block6">Ama bu Charlie'yi geri getirmez, diye düşündü Phoebe ve içeri girdi. Artık olan olmuştu. Şimdi sıra neyin yolunda gitmediğini tespit etmeye gelmişti.</p>

  <p class="block6">"Charles Johnson'ın içeride olduğunu nereden biliyordu?" Phoebe darmadağın olmuş evin odalarında dolaşıyordu. "Özellikle o olduğunu değil de sadece Posseler'den biri diye biliyordu belki de."</p>

  <p class="block6">"Peki bunu nasıl öğrendi? Charlie'yi içeri girerken mi gördü? Çünkü üzerinde çete kostümü vardı. Bu durumda yaklaşık on dakika içeride kalmış <span class="text67">çünkü</span> yan dairede oturanlardan biri, ateş açıldığında yardım çağırmış. İlk silah sesi duyulmadan birkaç dakika <span class="text83">önce adamı</span> sokakta karşıdan karşıya geçerken görmüş olmalı."</p>

  <p class="block6">"Adam ya Charlie'yi görüyor ya da konuşulanları duyuyor. Silahını alıyor, sonra şansı yaver gidiyor, çünkü karşısına nişan alacağı harika bir hedef çıkıyor."</p>

  <p class="block6">"Daireden ve binadan yapılan aramaların kayıtlarını inceleyelim. Tahliyeden sonra binadan dışarısı aranmış mı, öğrenelim. Cep telefonu da kullanmış olabilir, bilemeyiz."</p>

  <p class="block6">Phoebe çocuk odası olduğu anlaşılan odanın penceresine yaklaştı. Bu açıdan bakıldığı zaman, Charlie'yi ikna etmeye çalışırken oturdukları yemek salonu görünüyordu.</p>

  <p class="block6">"Kaç çete üyesi, hedef dışarı çıkarılana kadar polisleri öldürmeden durabilir, merak ediyorum. Madem başladı, niçin birkaç polis öldürmeye çalışmadı? Daha çok kan dökülecek, ortalık karışacaktı, başına iş açılacaktı anlayacağın. Peki, o rehinenin serseri bir kurşunla vurulmasına ne diyorsun, çok garip değil mi?"</p>

  <p class="block6">Dudaklarını büzerek, "Tam bir muamma. Aklına çeteden intikam alması dışında geçerli bir sebep geliyor mu?" diye sordu.</p>

  <p class="block6">"Yakında öğreniriz."</p>

  <p class="block6">Phoebe binada yaşayanlarla tek tek görüşmüş, dönüşte incelemek için çantasını bir sürü dosyayla doldurmuştu. Hava kararmadan eve dönmeyi planlıyordu. Genç kadın tüm ailenin hava kararmadan evde olmasını istiyordu çünkü şehirdeki kargaşa daha da büyüyebilirdi. Ayaklanma çıkarsa, Jones ve Hitch</p>

  <p class="block6">Caddeleri arasındaki bloklar, gelecek insan seline engel olamayabilirdi.</p>

  <p class="block6">Kendi koyduğu katı kuralları bozup, dolabının üst rafına koyduğu silahının emniyet kilidini açık bırakmış, kurşunlan boşaltmamıştı.</p>

  <p class="block6">Carly"yi yatmaya hazırladıktan sonra, kilitleri ve alarmı kontrol edip masasına yerleşti. Yeni bir haber çıkar diye televizyonun sesini kısıp bıraktı. Kayıtları, raporları ve.tanıkların ifadelerini okumaya daldı.</p>

  <p class="block6">Cep telefonu çaldığında, aklı Hitch'teki binanın planlarında, dalgın dalgın cevap verdi. "Phoebe MacNamara."</p>

  <p class="block6">"Ben de Duncan Swift. Selam, tatlım."</p>

  <p class="block6">Balistik raporlarının, şemaların ve türlü türlü raporun içine gömülüp kalmışken, "tatlım" diye çağrılmak hoşuna gitmişti. "Merhaba, Duncan."</p>

  <p class="block6">'Yarınki tayfam hâlâ gelmeye hazır mı diye bakmak için kontrol edeyim dedim." "Bence bu "tayfa" olayını pek ciddiye almasan iyi edersin. Ve evet, gitmeye hazırız. Eğer vazgeçersem Carly benimle on sekiz yaşını doldurana kadar konuşmayacak."</p>

  <p class="block6">"Sessiz kalmak, etkili bir silahtır. Ben de sürekli yalvarmak zorunda kalırım." "Bunu bilmem iyi öldü."</p>

  <p class="block6">"Zaten vazgeçmek aptallık olurdu. Her neyse, sabah Phin'le konuşurken, yarın için bizim çeteyi de çağırdım. Senin için mahsuru yok, değil mi?"</p>

  <p class="block6">"Aksine. Hele Carly kendi yaşıtı olan birisinin geleceğini duyunca yerinde duramaz: Bana çok düşkün ama bir müddet sonra benden de sıkılıyor." Yerinden kalkıp, terasa açılan pencerelere doğru yürüdü. "Parti gibi bir şey olacak desene. Bana da iyi gelir diye düşünüyorum."</p>

  <p class="block6">"Zor günler geçiriyorsun, biliyorum. Akşamüzeri seni televizyonda izledim.</p>

  <p class="block6">Kızgın göründüğünü söylesem, boş konuşmuş olmam değil mi?"</p>

  <p class="block6">Güldü. "Evet, teşekkür ederim. Korkunç şeyler oldu, Duncan. Çok korkunçtu." "Oraya gelmemi ister misin? Yine bir saçmalık yapıp yavaşça odana süzülür, yapacaklarımla aklını başından alırım."</p>

  <p class="block6">Genç adamın terasın duvarına tırmanışını hayalinde canlandırdı. Çok komik görünüyordu. "Tanrım, çok heyecanlı. Ama olmaz. Sen evde misin? Adada yani?"</p>

  <p class="block6">"Evet, biraz işim yardı ama çoğu bitti, gerisi de bekleyebilir. Seks yoksa, o zaman salonda oturup yeni yetmeler gibi öpüşürüz ya da sıkıcı bir film izleriz."</p>

  <p class="block6">"Ne istersen yaparız, hatta hepsini yapalım. Ama bu gece ortalık çok karışık. Sanırım senin orada kalman daha hayırlı olur." Terasa çıkmak için alarmı devreden çıkardı. "Bu gece hava çok güzel. Sıcak değil ama ılık. Sıcak hava insanları <span class="text67">az- dırabilir."</span></p>

  <p class="block6">"Öfkeli görünüyordun ama çok iyi idare ettin desem?. Sana bakan birinin, senin ne kadar endişeli olduğunu anlamaması için kör olması lazım."</p>

  <p class="block6">"Bu tür şeyler çoğunlukla kör olmakla alakalı zaten. Hiç bu kadar moralim bozulmamıştı."</p>

  <p class="block6">"Üzerinde ne var?" diye sordu Duncan. "Ne?"</p>

  <p class="block6">"Madem gelemiyorum, o zaman ben de seni telefondan teselli ederim. Ns var üzerinde?"</p>

  <p class="block6">."Şey." Eğilip pantolonuyla atletine baktı. İşe yaramayacaktı. "Pek bir şey yok, lüks bir mağazadan aldığım siyah iç çamaşırlarım var."</p>

  <p class="block6">"Güzel. Altında başka bir şey var mı?" "Sadece birkaç damla parfüm.</p>

  <p class="block6">"Çok güzel."</p>

  <p class="block6">"Ya sen? Senin üzerinde ne var?" "Tahmin et."</p>

  <p class="block6">"Kot pantolon, hani şu taşlanmış Levi's kotlardan. Düşük belli, önü açık kalmış."</p>

  <p class="block6">"Tanrım. Medyum musun sen?"</p>

  <p class="block6">Gülerek yerine oturdu. Son yirmi dört saattir ilk defa midesi kasılmıyordu. "Ay, bu askılar da omuzlarımdan düşüp duruyor. O mis gibi kokan süt beyazı omuzlarımdan. Dışarıda böyle durup parmaklıklara yaslanmam doğru olmayabilir. İpek gibi yumuşacık ve hâlâ diri kalmış göğüslerim - ah! -her an dışarı fırlayabilir. Komşular ne der sonra?"</p>

  <p class="block6">"Çıldırtıyorsun beni."</p>

  <p class="block6">"Dur hayatım, daha yeni başlıyorum."</p>

  <p class="block6">Ertesi sabah, işi gücü bir kenara bırakıp kafasından uzaklaştırmak zor olmamıştı. Ölüm ve hüzün, ona dokunanları öyle bir hale getiriyordu ki; masmavi gökyüzünün, ışık saçan güneşin ve çocuk cıvıltılarının kıymeti daha iyi anlaşılıyordu.</p>

  <p class="block6">Carly'nin tekneyi gördüğü an yüzünde oluşan ifade her şeyi anlatıyordu. "Amma büyük! Çok güzelmiş! Bugün hayatımın en eğlenceli günü olacak." "Haydi bir an önce başlayalım o zaman," diye karşılık verdi Duncan. "Yelkenler nerede? Yelkenli tekne demiştin."</p>

  <p class="block6">"Şu anda yukarıda kapalı duruyorlar. Yola çıkar çıkmaz yelkenleri açacağız." Güverteye tırmanıp elini Carly'ye uzattı. "İşte oldu. Tekneye hoş geldin."</p>

  <p class="block6">"Etrafı dolaşabilir miyim?" "Elbette."</p>

  <p class="block6">"Hiçbir şeye dokunmadan," diye seslendi Phoebe, tekneye çıkarken. "Hem büyük, hem de çok güzel. Bu aleti kullanmayı becerebiliyor musun diye sormam gerekiyordu, unutmuşum."</p>

  <p class="block6">"Şimdiye kadar sadece dört defa alabora olduk, hepsi bu. Şaka, şaka. Hep bir yelkenlim olsun istemişimdir. Eskiden sık sık sahile iner, tekneleri seyrederdim. Bunu almaya karar verince, hem Özel ders aldım hem de kursa gittim. Rüyalarım gerçek olmuştu ama boğulup gitmek de istemiyordum. Yine de çocuklara can yeleği giydirsek iyi olur. Biff de giyecek."</p>

  <p class="block8">"Bıffkim?"</p>

  <p class="block6">"İşte şu gördüğün bizim Biff," diye işaret etti.</p>

  <p class="block6">Phoebe tekneye doğru yürüyen Phin'i, karısını ve küçük kızlarını fark etti. Bir de tasmasının ucunda uyuşuk uyuşuk yürüyen kısa bacaklı, çirkin suratlı bir buldok yavrusu.</p>

  <p class="block6">"Phin'in köpeği. Buldokların insana saygın bir hava kattığını düşünüyormuş.</p>

  <p class="block6">Akıttığı salyaları hesaba katmazsan tabii."</p>

  <p class="block6">Denizlerin fatihi Biff tekneye atladı ve Duncan yere çömelip tüylerini okşayana kadar da kuyruk sallayıp durdu.</p>

  <p class="block6">"Tekne sefası için ideal bir gün. Mümkünse bütün gün yan gelip yatmayı düşünüyorum." Loo zevkle gerindi. "Merhaba Phoebe, umarım bana katılırsın."</p>

  <p class="block6">"Memnuniyetle. Merhaba Phin. Merhaba Livvy."</p>

  <p class="block6"><span class="text98">"Köpekçik!"</span> Carly aşağıdaki kamaradan güverteye çıktı ve BifPi yakalayıp sıkı sıkı sarıldı. "Ne şirin şeysin sen! Adı ne? Anne, biz de yavru köpek alalım mı?"</p>

  <p class="block6">"Zavallı, çok utangaç," dedi Phoebe. "Kusuruna bakmazsın umarım."</p>

  <p class="block6">"Onun adı Biff." Carly kadar girişken olmayan Livvy, annesinin eline yapıştı. "Göbeğinin okşanmasından hoşlanır."</p>

  <p class="block6">Carly'nin gözleri parladı ve köpek kendinden geçene kadar göbeğini kaşıdı, "içerde yataklar, masalar, banyo, mutfak, bir sürü şey var. Görmek ister misin?"</p>

  <p class="block12">"Daha önce görmüştüm."</p>

  <p class="block6">"Bir daha bakalım mı? Biff "i de alalım." Livvy annesine baktı. "Olabilir."</p>

  <p class="block6"><span class="text98">"Ayakkabıların</span> çok güzel." Aşağı inmeye başladılar. "Benim ayağıma da olur belki.</p>

  <p class="block6">Sen de benimkileri dene istersen."</p>

  <p class="block6">Teknenin kıç tarafında çene çalan kızlar, komik suratını havaya kaldırmış, sedirde oturan ve pek de saygın görünmeyen bir köpek. Phoebe, bu gezinin hoş bir deneyim olacağını düşünüyordu.</p>

  <p class="block6">Bembeyaz yelkenlerin açılıp rüzgarla dolduğu anı hiçbir şeye değişmezdi. O da Biff gibi yüzünü gökyüzüne çevirdi.</p>

  <p class="block6">"Kokteyller geldi." Loo, Phoebe'ye kadehini uzatıp yanına oturdu.</p>

  <p class="block6">"Oh, cennet dedikleri bu olsa gerek. Yelkenler fora mı, nasıl gideceğiz?"</p>

  <p class="block6">"Keyfi nasıl isterse. Duncan söylemediği sürece Phin onun ne yapacağını asla bilemez ama biliyormuş gibi davranır." ikisine bakıp gülümsedi.</p>

  <p class="block6">"Ne şeytandır o. Dunc'ı büyük bir yat alması için ikna etmeye çalıştım ama yelkenli diye tutturdu." Derin bir nefes alıp upuzun bacaklarını öne doğru uzattı. "Böyle bir durumda onunla tartışmak imkansızdır."</p>

  <p class="block6">"Duncan"ı uzun zamandır tanıyorsun."</p>

  <p class="block6">"Tanıyorum ve onun için deli oluyorum. Onunla yatmaya kalkarsan seni mahvederim. Onun dışında hiçbir sorun yaşamayız."</p>

  <p class="block6">"Sık sık birileriyle yatar mı?"</p>

  <p class="block6">"Yok, pek sık değil. Antenleri çok iyi çalışır. Bir kaç yıl Önce onun çekim alanına girmiş bir hatun vardı. Adeta kusursuzdu." Loo içkisini yudumladı. "Dayanılacak gibi değildi. Ama Dunc hayatından memnundu, kadın onu hikayeleriyle avucunun içine almıştı. Bizimkinin antenleri alarm verene kadar birkaç bin dolan gitti."</p>

  <p class="block6">"Ne yaptı kadına?"</p>

  <p class="block6">Loo eliyle "defol" işareti yaptı. "Dunc uysal bir adamdır ama yalana kesinlikle tahammülü yoktur."</p>

  <p class="block6">"Yoksa beni uyarıyor musun?"</p>

  <p class="block6">"Rahatsız oldun. Güzel. Seni zaten seviyordum ama şimdi daha çok sevdim. Kızını da çok seviyorum. Dünkü basın açıklamam izledim." Phoebe'nin durgunlaştığını görünce devam etti. "Öncelikle şunu söyleyeyim, benim için siyahlar ve beyazlar yoktur. Ben bir avukatım, dolayısıyla grilerde yaşarım, bu bir. İkincisi, şu benimkinin yanında duran adam var ya, o aileden biri ve onun beyaz olduğuna inanıyorum. Son olarak da, çok zor ve hassas bir durumda, senin çok sağlam bir duruş sergilediğini düşünüyorum.. Söyleyeceklerim bü kadar. Ayakkabıların çok güzelmiş-" Eğilip Phoebe'nin sandaletlerine baktı. "Bir ara <a class="text219" href="http://ben.de/">bende</a> denerim belki."</p>

  <p class="block6">Phoebe rahatlamıştı, gülerek yolculuğun tadını çıkarmaya koyuldu.</p>

  <p class="block6">Öğle yemeklerini gölde yediler, sonra yüzüp birbirlerine su attılar. Carly, teknenin ani dönüşlerinde hayatının heyecanını yaşıyordu.</p>

  <p class="block6">Phoebe yanına geldiğinde, Duncari, "Eğleniyor musun?" diye sordu. "Ne zamandır böyle harika bir gün geçirmemiştim."</p>

  <p class="block6">"O zaman biraz daha uzatabiliriz. Bizim oraya doğru devam edelim. Carly'yi iyice yorarız; onu bir odaya kapatır, sonra biz de başka bir odaya kapanırız."</p>

  <p class="block6">"Biffle diğerleri ne olacak?"</p>

  <p class="block6">"Onları yolda sepetleriz." Kahkahayla gülen genç kadını öpmek için eğildi. "Ne diyorsun?"</p>

  <p class="block6">"Diyorum ki, arkadaşlarını sepetlemeyecek kadar çok seviyorum." "Ben de bundan korkuyordum."</p>

  <p class="block6">"Ama bizi eve bıraktığında, seni avluda içki içmeye davet edeceğim."</p>

  <p class="block6">"Ben de kabul edeceğim. Dinle..." Bir eliyle boynunu kavrayıp, arzuyla dudaklarını onunkilere bastırdı.</p>

  <p class="block6">"Ne?" diyebildi Phoebe. "Yok bir şey."</p>

  <p class="block6">"İnsanlar Öpüşürken neden gözlerini kapatır?" Phoebe aniden dönünce Carly'nin meraklı bakışlarıyla karşılaştı.</p>

  <p class="block6">"Bilmiyorum." Duncan düşünceli bir ifade takınarak kaşlarını çattı. "Bir de öteki türlü deneyelim bakalım." Gözleri açık, Phoebe"yi kendine doğru çekip öptü. "Böyle de güzelmiş."</p>

  <p class="block6">"Annem erkek arkadaşı olamayacak kadar yaşlıymış, bana öyle dedi." "Carly-"</p>

  <p class="block6">Phoebe itiraz etmek için ağzını açınca, Duncan ona engel oldu. "Sen ne düşünüyorsun peki?"</p>

  <p class="block6">"Bence sürekli birlikte olup öpüşecekseniz, onun erkek arkadaşı olmalısın. Ava da büyükanneme dedi ki, senin romantik bir ilişki yaşaman çok iyi olmuş, çünkü - "</p>

  <p class="block6">"Carly gidip kendine bir kurabiye daha alsanaya da ağzına başka bir şey at lütfen."</p>

  <p class="block6">"Çok yeme demiştin ama." "Fikrimi değiştirdim."</p>

  <p class="block6">"Haydi yeter artık, çok kıkırdadınız," dedi Phoebe Phin'le Loo'ya el sallayarak.</p>

  <p class="block6">Sonra Duncan'a dönüp, "Biz de kaşındık ama," dedi.</p>

  <p class="block6">"Romantik bir ilişki yaşıyor muyuz sence?" Duncan Phoebe'ye sıkı sıkı sarıldı ve genç kadını bir aşk hikâyesinin derinliklerine sürükledi. "Haydi biraz daha yaşayalım."</p>

  <p class="block6">Kulaklarının uğultusuna karışan Phin'in ıslığıyla kendine gelen Phoebe, Duncan'm kollarından kurtulmaya çalıştı. "Böyle herkesin içinde ancak bu kadar romantik olabilirim. Ben gidip bir kurabiye daha alacağım."</p>

  <p class="block6">Romantik, diye düşündü Phoebe, Duncan'a iyi geceler öpücüğü verip onu uğurladıktan sonra. Kuşkusuz bu basit bir ilişkiden çok daha karmaşık bir durumdu. Ama yaşadıkları şey aşk değilmiş gibi davranmak da aptallık olurdu.</p>

  <p class="block6">Bu yüzden de yaşadıklarını fazla kurcalayıp fikir yürütmeyecekti. Sadece, bu ilişki devam ettiği sürece o da keyfine bakacaktı.</p>

  <p class="block6">Soyunurken, suların içinde geçen bir günün sonunda duşa girmenin harika olacağını düşünüyordu. Telefonu çaldığında Puncan olmasını umdu. Ayrıldıktan dakikalar sonra onu güldürecek bir şeyler bulmuştu yine.</p>

  <p class="block6">Telefonun ekranına baktığında midesinin kasıldığını hissetti, "Merhaba. Roy."</p>

  <p class="block6">Aradan on dakika geçmemişti ki, Phoebe aşağıya inip buzluktan koca bir kutu dondurma çıkardı. Essie içeri girdiğinde, kutunun içinden yemeye başlamıştı bile. "Ah! Duncan"la kavga etmişsin."</p>

  <p class="block6">"Duncan'la kavga falan etmedim. Kimseyle etmedim. Sadece canım dondurma istedi."</p>

  <p class="block6">"Ses tonuna dikkat et." Sert bir ifadeyle kızını uyardı. "Sen bir tek üzgün olduğunda böyle yersin dondurmayı. Duncan zorla gitti, demek ki - "</p>

  <p class="block6">"Onunla kavga etmedim diyorum. Benim dünyamdaki her şey onun etrafında dönmüyor, tamam mı? Ben erkekleri dünyanın merkezi haline getirmem, ayrıca da..." Ağzından çıkanların, cam kırıkları gibi insanı yaralayan sivri sözcükler olduğunu fark edince aniden sustu.</p>

  <p class="block6">"Affedersin. Sinirim tepemde." İskemleye çöküp, biraz daha dondurma kazıdı kutudan. "Daha sakinleşecek ya da iyice hasta olup birinin üzerine kusacak kadar yemedim."</p>

  <p class="block6">Essie çekmeceden bir kaşık daha çıkardı ve oturup kutudan kendisine dondurma aldı. "Neler oldu?"</p>

  <p class="block6">"Roy aradı. Evleniyormuş."</p>

  <p class="block6">"Ah." Essie bir büyük kaşık daha aldı. "Tanıdığımız biri mi? Taziyelerimizi kime göndereceğimizi bilelim bari."</p>

  <p class="block6">"Sağ ol anne. Mizzy diye biriyle evleniyormuş. İnanmayacaksın ama yirmi dört yaşındaymış."</p>

  <p class="block6">"Sürtük, ne olacak! Ona acıyorum."</p>

  <p class="block6">"Sürtüğün cebi dolgun, Cannes'a ya da Marsilya'ya taşınacaklarmış. Bunu duyunca kulaklarım uğuldamaya başladı. Kızın ailesinin <span class="text144">yatırımlarım,</span> <span class="text98">işletecekmiş.</span> Bir sonraki nafaka çekleri gecikirse iki ayağım bir pabuca girmesin diye haber vermiş. Adresi, banka hesapları falan değişecek ya."</p>

  <p class="block6">"Bu güne kadar hiç aksatmamıştı."</p>

  <p class="block6">"Evet, çünkü otomatik hesabından çekiliyordu, o da düşünmek zorunda kalmıyordu. Kızını da." Sesinde ve yüzündeki öfke yerini hüzne bırakmıştı. "Onu hiç sormadı…anne. Nasıl olduğunu sormadı. Evlendiğini kendisinden duymasını önerebilirdi, düğününe de davet edebilirdi ama hiçbirini yapmadı."</p>

  <p class="block6">"Carly gitmezdi ki. Sen de gitmesini istemezdin zaten, bebeğim."</p>

  <p class="block6">"O ayrı konu. Kesinlikle istemem. Değişen hiçbir şey yok ama yine de sinirimi bozdu çünkü benden on yaş küçük Mizzy diye biriyle evleniyor ve kendi kızı aklına bile gelmiyor."</p>

  <p class="block6">"Büyükannem nasıl derdi? Öküz gelmiş, öküz gidecek. Biraz kaba oldu ama ona çok uyuyor. Hayatı boyunca pislik içinde yüzmüş bir herif o. Bu da biraz kaba oldu, ama neyse. Carly de umursamayacaktır, Phoebe. Roy onun için fazla bir şey ifade etmiyor. Senin için de etmemeli."</p>

  <p class="block6">"Haklısın, biliyorum. Hiçbir zaman, özleyecek kadar yakın olmadı ona." "Ama sen oldun."</p>

  <p class="block6">"Ben hayal görüyordum." Phoebe kaşıkladığı dondurmayı inceledi, sonra ağzına attı. "Öylesi daha da kötü. Çünkü değişmek için hiç çaba göstermedi. Kahrolası bir öküz olarak kaldı. Dinlediğin için teşekkür ederim."</p>

  <p class="block6">Duş almak için yukarıya çıkarken aslında Roy'a kızmaya değmeyeceğini düşündü. Ama onu araması, Phoebe'ye, aşkın neden kaygan bir zemin olduğunu hatırlattı. Böylesi çok daha iyiydi, yerli yerinde ve basitti. Hiç kimsenin canı yanmıyordu.</p>

  <p class="block6">Artık Duncan'la olan ilişkisini biraz ağırdan almaya başlasa iyi olurdu. Daha geçirdiği saatlerin büyüsü kaybolmadan, bir sonraki randevu için sözleşmişlerdi. Yine de her şey yolunda görünüyordu. Ona, ciddi bir ilişki arayışı içinde olmadığını, sadece flört edip ateşli saatler geçirmek istediğini söyleyecekti.</p>

  <p class="block6">Hangi erkeğin buna itirazı olabilirdi ki?</p>
</body>
</html>
