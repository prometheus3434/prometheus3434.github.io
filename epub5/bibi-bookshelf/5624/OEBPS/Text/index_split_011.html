<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block14" id="toc_id_11">11</h1>

  <p class="block6">Aradan yıllar geçmesine rağmen, Duncan hâlâ yaptıkları bu toplantıları tuhaf buluyordu. Ciddi takım elbiseler, teklifler-promosyonlar-raporlar, kahve ve çörek ikramları, "zaman ayırdığınız için teşekkürler" klişeleri, hepsi acayip şeylerdi. Bunların dışında bir de politika sohbetleri ve ast-üst ilişkileri vardı.</p>

  <p class="block6">Niçin gerçek bir ofisi olmadığını şimdi daha iyi anlıyordu. Ofisi olan birinin <span class="text83">toplantıdan kaçabilmesi mümkün değildi. Dahası, öyle</span> bir durumda ofise eleman alıp, onlara düzenli aralıklarla belirli görevler vermek de gerekiyordu. Hele bir de patron sizseniz, tüm bu görev atamalarını yapıp rapor yığınlarını okuyarak, baştan sona her şeyi takip etmek zorundaydınız. Ve görev verdikçe toplantılar da artacaktı.</p>

  <p class="block6">Tam bir kısır döngü.</p>

  <p class="block6">Ofis demek, bir sürü unvan ve bir o kadar da çalışma alanı demekti. Bu unvanlara kim karar veriyordu acaba? Mesela, bir müdür asistanıyla bir genel müdür asistanı arasında ne fark vardı? Pazarlama ve Satış Başkan Yardımcısı mı, yoksa Satış ve Pazarlama Başkan Yardımcısı mı demek daha doğruydu?</p>

  <p class="block6">Bütün bunların hepsiyle uğraşmak zorunda olsaydı, uykuları kaçardı.</p>

  <p class="block6">Phineas, ofis açmak için başının etini yiyordu ama o sürekli yan çizip kaçmaya çalışıyordu.</p>

  <p class="block6">O, insanlarla, barlarından birinde ya da bir restoranda buluşmayı tercih ediyordu. Ya da çok gerekliyse, Phin'in ofisi de olabilirdi. Zaten ona göre en merkezi toplantı yeri orasıydı. Tecrübeleri ona göstermişti ki; tamamen kendine ait özel bir ofis olmayınca, insanlar toplantı odasında sadece su içerek oturmaktansa, barda bira içerek hem daha samimi ve açık sözlü davranıyorlar hem de görüşmeler daha olumlu sonuçlanıyordu. Potansiyel müşterilerin ya da ilk defa buluşacağı birinin kendi mekanında toplanmak daha ilginç ve kesinlikle daha etkili bir yöntemdi. Evlerinde, iş yerlerinde ya da her neresiyse orada olurlarsa, kendilerini daha rahat hissediyorlardı. Kendi mekanlarında olduklarında, Duncan istediğini, umduğunu ya da ihtiyacı olanı elde etmekte hep bir adım önde oluyordu. Bu da onun çok işine yarıyordu.</p>

  <p class="block6">Felsefesine sadık kalarak oradan oraya koşuşturup duruyordu. Önce şehir merkezinde bir kafede kahvaltı için toplandılar, sonra güneyde küçük modern bir tiyatroda buluşma ayarlandı. Ardından Victoria BÖlgesi'nde derme çatma bir eve çağrıldı.</p>

  <p class="block6">Her buluşmada gitgide daha başarılı olduğunu hissediyordu. Projelerde söz sahibi olan o insanları kalabalık bir ofise toplayıp, kendisi de masasının başında tıkılıp kalsaydı, İntiharcı Joe gibi camdan atlayacak hale gelebilirdi.</p>

  <p class="block6">Jones Caddesi'ne saptığında, o gün yaptığı son toplantının da aynı şekilde sonuçlanacağını umut ediyordu.</p>

  <p class="block6">O gün randevu saatini kaydırıp Phoebe'nin evde olduğu saatte ona uğramayı düşünmüştü. Ama bu ziyaret biraz emrivaki olacaktı. Klasik taktiklerinden birini uygulayacaktı ve onun da bu tuzağa düşeceğini tahmin ediyordu.</p>

  <p class="block6">Arabasını park edip, ağaçların arasında gezinmeye başladı.</p>

  <p class="block6">İki haftadır sadece nasıl olduğunu görmek için uğradığını söylediği o kısa ziyaretlerden farklı olsun istiyordu. Sabredip beklediği bu süre içinde biraz da oyun oynamıştı. Genç kadın onun davranışlarına bir anlam verememiş olabilirdi ama bunu kafasına takmıyordu.</p>

  <p class="block6">Zaten, bazen o da kendi davranışlarına anlam veremiyordu, bu yüzden bu tarz şeylere pek de aldırış etmiyordu.</p>

  <p class="block6">Tek bildiği, genç kadının ciddi bir travma geçirdiği ve şu sıralar bunu atlatmak için bir mücadele verdiğiydi. Onu yeni bir randevuya çıkmaya zorlamasının, daha bacaklarının titremesi geçmemişken yatağa atmaya çalışmasının anlamı yoktu.</p>

  <p class="block6">Planları vardı. Plan yapmayı sevdiği kadar, plan üzerinde düzeltme ve değişiklikler yapıp onları fikir aşamasından çıkararak sonuca ulaştırmayı da seviyordu.</p>

  <p class="block6">Phoebe'yle ilgili planları vardı.</p>

  <p class="block6">Fakat şu anda çok daha farklı şeylerin peşindeydi.</p>

  <p class="block6">MacNamaralar'ın evine giden yola dönerken, gözüne, yolun karşısında yürüyen tuhaf köpekli bir kadın ilişti. Bugünün şanslı tasması, sahibinin şapkasıyla uyumlu olsun diye kırmızı-beyaz çizgiliydi. Tasma bu renkte olunca, kadının bembeyaz tayyörü ve kırmızı ayakkabıları da daha çok göze çarpıyordu.</p>

  <p class="block6">Halinden çok memnun görünen küçük köpek, mavi çizgili bir takım giymiş iri yarı sahibinin altın rengi tasmasından tuttuğu pembe tüylü bir kanişi kokluyordu.</p>

  <p class="block6">Sıska kadınla iri yarı adam, meşe ağacının gölgesinde sohbet ederken, kadının köpeği kanişin sırtına çıkmak için uğraşıyordu.</p>

  <p class="block6">Tanrım, Savannah'a aşığım ya, diye düşündü Duncan.</p>

  <p class="block6">Zili çalıp kapının açılmasını beklerken, verandada sıralanmış çiçek saksılarıyla sepetlere beğeniyle baktı. Bahçe bakımıyla Ava ilgileniyordu. Acaba Ava'yla konuşsa...</p>

  <p class="block6">"Merhaba." Kapıyı açan Essie'ye gülümsedi. "Beş para etmez biriyle ilgilenir misin?"</p>

  <p class="block6">"Sen değersiz birisi değilsin, ayrıca yakışıklı bir adama ne zaman olursa olsun vakit ayırırım."</p>

  <p class="block6">Yanaktan Öpüşecek kadar samimiyeti ilerletmişlerdi. Kadını öperken, parfümünün hafif kokusunu içine çekti.</p>

  <p class="block6">Her Allah'ın günü, dışarıya çıkmayacak olduğunu bildiği halde, nasıl oluyordu da yatağından kalkar kalkmaz böyle giyinip süslenebiliyordu?</p>

  <p class="block6">"Kurabiye pişirdiğimi nasıl bildin?" diye sorunca genç adam ağzı kulaklarında gülümsedi.</p>

  <p class="block6">"Neli kurabiye?" "Çikolata parçalı."</p>

  <p class="block6">"Ciddi misin? Tamamen ev yapımı mı? Bir çeşnicibaşınız olduğu için çok şanslısınız."</p>

  <p class="block6">"Haydi başlayalım o zaman. Phoebe daha birkaç saat gelmez," diye devam etti mutfağa doğru ilerlerken. "Ava'nın dışarıda işleri var. Dönerken, tiyatro kursu çıkışı Carly'yi okuldan alacak. Bizim Carly, <span class="text83">Cindirella'nm</span> hain kız kardeşlerinden birini oynayacak. Huysuz ve otoriter olmak <span class="text83">hoşuna</span> <i class="calibre3">gidiyor."</i></p>

  <p class="block6">"Ben de kurbağa olmuştum. Hikâyenin sonunda prense dönüşenlerden değil. Sıradan bir kurbağaydım. İşaret verilince vıraklıyordum. Hayatımın en parıltılı anlarından biriydi."</p>

  <p class="block6">Essie gülerek onu masaya götürdü. "Eminim annen çok gururlanmıştır."</p>

  <p class="block6">Duncan cevap vermedi. Ne diyebilirdi ki? Onun yerine havayı kokladı. "Burası olağanüstü kokuyor."</p>

  <p class="block6">"Fırında kalanlardan vereyim sana. Yanında kahve ya da süt ister misin?" "Kurabiye ve süt mü? Bunları yiyip içtikten sonra eve gidersem okul günlerime geri dönmüş gibi olacağım."</p>

  <p class="block6">Essie'nin yanakları mutluluktan pembe pembe oldu. "Çok çekici bir adamsın, biliyor musun? Bugün neler yaptın bakalım?"</p>

  <p class="block6">Birkaç görüşme. Günün bu bölümünü seninle sohbet ederek tamamlamayı düşünüyordum. Görüşmelere almak istediğim şu mülkle ilgiliydi. Victoria Bolgesi'nde, kampusun yakınlarında. Savannah Sanat ve Tasarım Yüksek Okulu'nun kampusu."</p>

  <p class="block6">"Yapma yal" Evin dışında, ne nerede, hatırlamakta güçlük çekiyordu. Caddeler, binalar, meydanlar, beyninde kareler ve çizgilerden oluşmuş bir labirente dönüşmüştü. "Ne tür bir yer?"</p>

  <p class="block6">"Aslında biraz karmaşık. Zor günler yaşamış eski zaman hanımefendilerinden birine aitmiş gibi duruyor. Viraneye dönmüş evde Öyle bir asalet var ki." Bir kurabiye alıp ısırdı, Duyduğu katıksız hazla aklı başından gitti.</p>

  <p class="block6">"Tanrım! Benimle evlenir misin?"</p>

  <p class="block6">Essiede bu defa gülmeyip kıkırdadı. "Eğer bir kadın seni kurabiyeyle tavlayabiliyorsa, Georgia Eyaleti'ndeki bütün fırınlar fazla mesai yapardı." Eğilip bir kurabiye de o aldı. Ve gözleri ışıldadı. "Ama bunlar müthiş olmuş."</p>

  <p class="block6">"Rica etsem, yanımda götürmem için biraz daha verir misin? Artık başka marka yiyebileceğimi sanmıyorum."</p>

  <p class="block6">"Senin için biraz ayırırız."</p>

  <p class="block6">Fırındaki tepsiyi çıkardı ve pişmeye hazır bir başkasını sürdü.</p>

  <p class="block6">"Kurabiyeler aklımı başımdan aldı. Neyse kampusun oradaki binaya dönelim." "Hı hı. Satın alıp elden geçirmeyi düşünüyorsun."</p>

  <p class="block6">Ilık kurabiyeleri bitirip soğuk sütünü yudumlamaya koyuldu. İşte dünyada cenneti yaşamak dedikleri bu olsa gerekti. "Bu biraz da sana bağlı."</p>

  <p class="block6">Essie döndü ve şaşkınlık içinde adama baktı. "Bana mı bağlı?"</p>

  <p class="block6">"Evet, orayı satın alıp elden geçirmeyi düşünüyorum. Kafamda bir mağaza açmak var. Şimdi..." İlk kurabiyesinin son lokmasını ısırırken, "Ne düşündüğünü biliyorum," dedi.</p>

  <p class="block6">"Bilmen mümkün değil. Kafamı bir şey düşünemeyecek kadar karıştırdın." "Peki. Bazıları, Savannah'ta milyon tane mağaza olduğunu düşünebilir.</p>

  <p class="block6">Kuşkusuz doğrudur da. Ama insanlar alışveriş yapmaya bayılıyor. Buna da kuşku yok. Öyle değil mi?"</p>

  <p class="block6">"Ben... Ben de bayılırım. İnternetteki sanal mağazalarda gezinmeyi çok seviyorum."</p>

  <p class="block6">"Tabii." Bir kurabiye daha aldı. "Bu yüzden mağazayı <span class="text67">Sanat</span> ve Tasarım bölümüne yakın bir yerde açmayı düşünüyorum. El sanatları satan bir mağaza, neden olmasın?" Essie'nin daha ağzını açmasına fırsat vermeden konuşmaya devam etti. "Şehirde buna benzer şeyler satan bir dolu mağaza ve galeri var."</p>

  <p class="block8">"Şey...sanırım."</p>

  <p class="block6">"Tarzını kafamda oluşturdum bile, seçkin bir mağaza olacak. Lüks bir butik gibi yani. Anladın değil mi?"</p>

  <p class="block6">"Hemen hemen anladım." Başını sallayıp güldü. " Duncan, denek olarak beni kullanacaksan, bundan gurur duyarım. Ama ben gayrimenkuldan da, yer seçiminden de, butiklerden de hiç anlamam. Dışarı çıkmıyorum ki."</p>

  <p class="block6">"El işlerinden anlıyorsun ya." Üçüncü kurabiyesini de midesine indiriyordu ama içi bir tuhaf olmuştu. "Üretmekten de, satışını yapmaktan da anlıyorsun."</p>

  <p class="block6">"Tığ işlerini kastediyorsun." Eliyle Önemsemediğini belirten bir işaret yaptı. "Aman canım, onlar sadece benim hobi olarak yaptığım şeyler. Bir hatadır oldu işte."</p>

  <p class="block6">"Tamam. Benim için de bir hata yapsan? Böyle bir fikrim var. Sen de fikir üretmeyi sevmez misin? Ben durup durup kafamda bir şeyler yaratırım ama şimdiye kadar çoğunu hayata geçiremedim. Şimdi tam sırası. Şunu bil ki, heyecanımdan yerimde duramıyorum."</p>

  <p class="block6">"Öyle olduğunu görebiliyorum."</p>

  <p class="block6">"Fikir aynen şöyle: Savannahlılar'ın el sanatları. Sadece buradan çıkan ürünler olmalı. Savannah'tan," diye yineledi gözlerini kısarak. "Bu isim fena değil. Hemen not etsem iyi olur. Savannah El Sanatları." Konuşmaya devam ederken cebinden telefonunu çıkarıp, not defteri bölümünü açtı. "Savannah halkı tarafından üretilip, şehri sembolize eden iki katlı muhteşem ahşap bir binada sergilenerek satışa sunula- cak ürünler. Böyle kocaman bir verandası var, ya da olacak. Çok ilginç mobilyalar yapan bir tanıdığım var. Birbirine geçmeli parçalardan mobilya üretiyor. Ferforje demirden müthiş şeyler yapan bir kadın da tanıyorum. Bu durumda sanırım... biraz aşırıya kaçtım galiba." Essie'nin sessizce onu izlemekte olduğunu fark edince sustu.</p>

  <p class="block6">"Yaptığım işlerden bazılarını mağazana götürmek mi istiyorsun?"</p>

  <p class="block6">"Essie, sepetler, sandıklar dolusu götürmek istiyorum. Mağazanın dört bir yanına yayılsınlar istiyorum. Masalardaki o hani altlık mı diyorsun, işte onlardan koltuk örtülerine kadar. Yatak örtüsü de işliyordun, değil mi? Aynı şekilde masa örtüleri de yaparsın. Giysi de olur. Kazaklar, şallar."</p>

  <p class="block6">"Şey, olur, ama..."</p>

  <p class="block6">"İşte bak, odaları böyle düzenleyebiliriz. Evde yaptığımız gibi. Yatak odaları, oturma odaları, salon. Senin ürünlerini bu şekilde sergileriz. Satmak üzere sergilenecek elbette ama o ev havasını yaratırız, ne dersin? Çocuk odasında bebek malzemeleri olur, gardıroplara da kazaklar, şallar falan koyarız. Eğer istersen, sen yine internetten satış yapmaya devam edebilirsin. Ama onu da geliştirebiliriz."</p>

  <p class="block6">"Resmen başım dönüyor." Durdurmak ister gibi elini başına koydu. "Bunların hepsini becereceğimi nereden biliyorsun?"</p>

  <p class="block6">"Zaten yapıyorsun. Sadece yapmaya devam edeceksin -paketleme ve nakliye işlerini de sen nasıl istersen öyle yaparız. Bir dakika gelsene benle." Masadan kalkıp, Essie'nin elini tuttu ve oturma odasına doğru gittiler.</p>

  <p class="block6">"Şunun adı nedir?"</p>

  <p class="block6">Yemek masası için tasarladığı dar ve uzun Örtüye bakıp kaşlarını çattı. "Konsol örtüsü mü?"</p>

  <p class="block6">"Konsol örtüsü. Anladım. Peki, bunlardan yapıp satsan, fiyatı ne olurdu?"</p>

  <p class="block6">"Aa, şey." Hesaplamaya çalıştı. Başkaları <span class="text98">için</span> <span class="text98">daha</span> kısalarını hazırlamıştı ama daha önce bir benzerini yapmamıştı. Hesap makinesi olmadan en doğru fiyatı çıkarmaya çalıştı.</p>

  <p class="block6">Duncan da kendi kendine hızlı bir hesap yaptı. "Düşündüğün rakamın yüzde on beş fazlasını verebilirim ve bundan da iyi kâr ederim."</p>

  <p class="block6">Essie'nin kanı çekilir gibi oldu ve ardından da yüzü kızarmaya başladı. "Yüzde on beş fazlası mı dedin?" Örtünün ucundan tutup, "Şimdi mi istiyorsun? Hemen paket yapayım sana," dedi.</p>

  <p class="block6">Genç adam güldü. "Bu örnek sende kalsm ve diğerlerini hazırlamaya başla. Aklında başka ne varsa onları da tasarla. Benim işleri organize etmek için biraz zamana ihtiyacım var ama sana garanti ediyorum, Noel alışverişleri başladığında piyasayı sallayacağız." Elini uzattı. "Ortak?"</p>

  <p class="block6">Öncesinde olanlara rağmen, saat yedi gibi verandada pizza yiyip bira içebiliyorsa, Duncan için o gün iyi geçti demekti,</p>

  <p class="block6">Hem böcekleri ürkütmek hem de verandayı aydınlatmak amacıyla mum yakmıştı. Çıplak ayaklarını pamuk dolgulu hasır yastığa dayayıp koltuğunu ayarlayarak camın arkasından içerideki televizyondan basket maçını izleyecekti. Belki de yalnızca özetleri dinleyerek karanlığı seyre dalardı.</p>

  <p class="block6">O gün yeteri kadar insanla muhatap olmuştu. Sosyal biri olmasına rağmen, kendiyle baş başa kaldığı saatleri özlüyordu. Maçm sesini dinlemek hoşuna gidiyordu ama doğrusunu söylemek gerekirse, hiçbir şey yapmadan gecenin sesini dinlemeyi daha çok seviyordu.</p>

  <p class="block6">Hışırdayan yapraklar, böcek vızıltıları, kurbağaların aralıksız melodisi... Veranda, koltuk ve yastık, sorunları üzerine kafa yorabilmesi ve hatta onlardan kurtulması için uygun bir ortam yaratıyordu.</p>

  <p class="block6">Phoebe işten dönene kadar, evde kalması için onu ayartmışlardı. Öyleyse niçin beklememişti? Bir yerde çok fazla zaman geçirmek, insanı oraya bağlıyor ya da başkalarının başına bela oluyordu. Onun düşünce tarzına göre, bu bir denge sorunuydu.</p>

  <p class="block6">Diğer taraftan, Phoebe'yi her gördüğünde içinden onunla çılgınca sevişmek geliyordu. Fakat Phoebe'nin başına gelenlerden sonra, henüz bu aşamaya geldiklerini sanmıyordu.</p>

  <p class="block6">Bir dilim pizza yedikten sonra ikincisine niyetlendi. Ama yaklaşan bir araba sesi duyunca duraksadı ve çevreye bir göz attı. Yoldan geçen arabanın oraya doğru yaklaştığını fark ettiğinde merakı iyice arttı.</p>

  <p class="block6">Arabayı tanıyamamıştı ama içinden inen kadını hemen tanıdı. Günü pizza ve birayla sona erdirmektense böyle bitirmek daha iyiydi.</p>

  <p class="block6">"Merhaba, Phoebe."</p>

  <p class="block6">"Duncan." Saçını geriye atıp verandaya yürüdü. "Köprüye kadar gelmiştim ki, sanki seni evde bulamayacakmışım gibi hissettim ama geri dönmek için artık çok geçti. Neyse, işte buradasın."</p>

  <p class="block6">"Çoğu zaman buradayım. Genellikle bu evde yaşıyorum." "Daha <span class="text85">önct de</span> söylemiştin."</p>

  <p class="block6">"Pizza yer misin? Bir bardak bira?" "Hayır, ve hayır. Teşekkürler."</p>

  <p class="block6">Genç kadının ciddi ses tonu, onu meraklandırdı. "Oturmak ister misin?" "Böyle iyiyim, sağ ol. Annemle neler karıştırıyorsunuz diye sormaya geldim."</p>

  <p class="block6">Pekâlâ. "Ona evlenme teklif ettim ama cevap alamadım. Beni ciddiye almadığını anlayınca da kurabiyelerle yetinmek zorunda kaldım."</p>

  <p class="block6">"Onu ya da kendini ne kadar ciddiye alıyorsun, merak ediyorum."</p>

  <p class="block6">"Söyler misin, bana neden bu kadar kızgınsın? Önce onu söyle, sonra devam edelim."</p>

  <p class="block6">"Kızgın değilim. Endişeliyim."</p>

  <p class="block6">Kahretsin, diye geçirdi içinden. Yine bu verandada ona bağırıp çağırarak içinde derin yaralar açan başka öfkeli bir kadın daha tanımıştı. "Ne için?"</p>

  <p class="block6">"Ona o işten bahsettiğinden beri heyecandan yerinde duramıyor." "Heyecan duymasını istemiyor musun?"</p>

  <p class="block6">"Düş kırıklığı yaşamasını, incinmesini istemiyorum."</p>

  <p class="block6">Duncan'ın sesi, elini sürmediği bira bardağı kadar soğuktu. "Üzerinde konuştuğumuz projeden dolayı heyecanlanmasının sonucu düş kırıklığı olacak diyorsun, öyle mi? Sanırım," dedi ve ekledi, "bu seni ilgilendirmez."</p>

  <p class="block6">"Annemin ruh sağlığı beni bir hayli ilgilendiriyor. Oraya Öyle gelip de açmayı düşündüğün mağazadan bahsederek annemi de işin içine katmanı doğru bulmuyorum. Nasıl iş yaptığın sadece seni ilgilendirir - "</p>

  <p class="block6">"Çok teşekkür ederim."</p>

  <p class="block6">"Fakat," diye devam etti. Sakinleşmişti. "Planlar, tasarımlar ve evin masraflarının onun sayesinde nasıl azalacağı derken, heyecanını öyle bir körükledin ki. Ya vazgeçersen, ya işler yolunda gitmezse veya oynayacak <span class="text67">daha ilginç</span> bir şey bulursan ne olacak?"</p>

  <p class="block6">"Neden vazgeçeyim ki?"</p>

  <p class="block6">"Bar açıp sonra da satan sen değil misin?" "Tamamen satmadım," diye düzeltti.</p>

  <p class="block6">"Sonra bir de kafe var. Başka neler vardır kim bilir, bilemiyorum." İşin püf noktası da buydu. <span class="text83">Bilmiyordu;</span> ve adam, annesini, sınırlarım henüz belirlemediği topraklara çekiyordu. "Sen bu işe gözü kapalı dalıyorsun Duncan. Eminim senin için çok iyi olacak ama anneme göre değil."</p>

  <p class="block6">"Bir bakalım. Sana göre ben sorumsuz ve güvenilmez bir adamım."</p>

  <p class="block6">"Hayır, hayır." Öfkesi endişeye dönüşürken, derin bir nefes aldı. "Duncan, sen plansız programsız hareket edebilirsin, seni cazip kılan şeylerden biri de bu. Böyle olmayı kaldırabilirsin, sadece parasal yönden değil. Kimseye bağımlı değilsin, istediğini yapabilirsin, dilediğin yere gidersin ya da gitmezsin."</p>

  <p class="block6">"Bu rahatlık mı yoksa dikkatsizlik mi oluyor?"</p>

  <p class="block6">"Düşündüğümü söyledim, "plansız programsız" dedim. Dikkatsiz olduğunu sanmıyorum. Ama annem çok hassas, ve-"</p>

  <p class="block6">"Annene hayran oldum. Ona bir keresinde, kendine bir şans vermesini söylemiştim ama şimdi daha iyi anlıyorum ki aslında senin ona bir şans vermen gerekiyor. O evden dışarı çıkamadığı için mi onun hayranlık duyulacak bir insan olmadığını düşünüyorsun?"</p>

  <p class="block6">"Tabii ki hayır." Sohbetin gidişatına hakim olamadığı için ellerini saçlarında dolaştırdı ve konuya döndü. "Ama biliyor musun, annem defalarca incindi, itilip kakıldı ve köşeye sıkıştırıldı."</p>

  <p class="block6">"Ben Essie'ye bunların hiçbirini yapmam."</p>

  <p class="block6">"İsteyerek yapmazsın elbette. Onu kastetmedim. Ya herhangi bir nedenle orayı satın almaktan vazgeçersen, sonra -" "Bugün binayı satın aldım."</p>

  <p class="block6">Bu sözler onu durdurdu. İşte bu onu şaşırttı, diye düşündü Duncan. Başka bir şey söylemedi. Birasını içtikten sonra şişeyi masaya bırakırken onu izlemeye devam etti.</p>

  <p class="block6">"Tamam, bugün satın aldın, peki ya onarıp adam etmeye değmeyecek kadar çok masraf çıkaracağını anlarsan? Veya -"</p>

  <p class="block6">"Of Tanrım. Ya kanat takıp Küba'ya uçmamı fısıldayan sesler duyarsam? Bu "ya"ların sofıu yok. İstersen devam et, umurumda bile değil. Ama ben başladığım işi bitiririm. Aptal değilim herhalde."</p>

  <p class="block6">'Aptal değilsin. Olduğunu da söylemedim, böyle bir şeyi ima da etmedim. Söylemek istediğim, her şey çok ani oldu ve bu olanlar annem için <i class="calibre3">çok</i> <span class="text83">fazla.</span> Ben sadece çelişkilere dikkat çekmeye çalışarak, annemi niçin bu işe dahil ettiğini anla- maya çalışıyorum. Ne yaptığını gerçekten anlamıyorum. Ne istediğini de. Annemden ve de benden."</p>

  <p class="block6">"Bir taşla iki kuş," diye mırıldanarak ayağa kalktı. "Senden istediğimi elde etmek için anneni kullanıyorum. Önce şunu açıklığa kavuşturalım. Senden ne istediğimi mi öğrenmek istiyorsun?"</p>

  <p class="block6">"Evet. Oradan başlayalım."</p>

  <p class="block6">Sözünü tamamlayamadan, Duncan onu kolundan tutup kendine doğru çekti. Sabredip beklemenin canı cehenneme. Hiçbir şey için sabredecek hali kalmamıştı. Dudakları birleştiğinde ondan ne istediğini anlattığını düşünüyordu. Nadiren öfkesini belli ederdi, şimdi de sinirli ve sabırsız tavırlarıyla istediğini elde etmişti.</p>

  <p class="block6">Açlıktan ölürcesine, dudakları kadınınkileri acıtana kadar öpmeyi sürdürdü.</p>

  <p class="block6">Phoebe'nin sırtı verandanın sütununa dayanmış, elleri, ikisinin bedenleri arasında hapsolmuştu. Vücudunun her bir kası titriyordu. Ama karşı koymaya çalıştığı ya da korktuğu için değil. Korku başka, heyecanla ürperme ise bambaşka bir şeydi. Bunu şimdi daha iyi anlıyordu.</p>

  <p class="block6">Duncan geri çekildiğinde, gözleri <i class="calibre3">alev aku</i> yanıyordu. "Şimdi anladın mı?" diye sordu. "Bu konuda anlaştık mı?" "Evet."</p>

  <p class="block6">"Öyleyse - "</p>

  <p class="block6">Sıra ona gelmişti. Buna hazırdı. Serbest kalan elini erkeğin boynuna doladı, ağzını dudaklarına bastırdı. Omzu iyileşmiş olsa adamı iki koluyla birden sarmalayacaktı. Onu tekrar sütuna yaslayan Duncan'ın dudağını dişledi ve kalçalarını onunkilerle birlikte hareket ettirmeye başladı.</p>

  <p class="block6">Kendini, uzun yıllar cinsellikten uzak yaşamanın sonucu duyduğu derin hazza bıraktı. Göğüslerini okşayan elleri, teninde gezinen gecenin soluğunu, bluzunu çıkarıp sutyenini çıkarmaya çalışan parmakları hissediyordu. Bedenini kaplayan olağanüstü duygu seli, hırıltılı bir inlemeye dönüştü.</p>

  <p class="block6">Arzuyla ter içinde kalan bedeni, erkeğin ellerinin arasında şehvetle kıvranıyor, Duncan kemerini çözerken tir tir titriyordu.</p>

  <p class="block6">O anda hiçbir şey düşünmeden, olacakları umursamadan, sınırlarından kurtulup sadece onun olmak istiyordu. Her şeyi göze alıp kendini ona bırakırken, aniden omzunda duyduğu acıyla çığlık attı.</p>

  <p class="block6">Duncan, yumruk yemiş gibi sendeledi. "Ah, kahretsin."</p>

  <p class="block6">"Bir şeyim yok, iyiyim. Ters bir hareket yaptım sadece. Sakın - "</p>

  <p class="block6">Fakat Duncan eliyle onu durdurup geri çekildi. Verandada bir yukarı, bir aşağı yürümeye başladı, sonra durup birasından büyük bir yudum aldı.</p>

  <p class="block6">"Canın acıyor. Daha iyileşmemişsin sen. Hay Allah." Bardağını bırakıp, elleriyle yüzünü ovuşturdu.</p>

  <p class="block6">"O kadar da kötü değil. Gerçekten."</p>

  <p class="block6">"Senin canın yanıyor ve ben de seni duvara yaslayıp, şey gibi... Dur, dur bir dakika."</p>

  <p class="block6">Yeniden hızlı adımlarla gidip gelmeye başladı. "Beni sinirlendirdin. Geçerli bir mazeretin yok ama yine de kabul ediyorum."</p>

  <p class="block6">"Aynı duyguları paylaştığımız için mazeret falan gerekmiyor."</p>

  <p class="block6">"Neyse, aklım başımda değil hâlâ, en son ne sorduğumu bile unuttum ama sorunun cevabını almış olman lazım. İkinci sorun..." Yüzünü ona çevirince, şaşkınlıkla bakakaldı.</p>

  <p class="block6">Genç kadın, bluzunun önü açılmış, saçları darmadağın ve yanakları al al olmuş bir halde, orada öylece duruyordu.</p>

  <p class="block6">"Muhteşemsin. Çok ciddiyim, lütfen kıpırdama." Phoebe gözlerini indirip önünü iliklemeye başladı. "Bir dakika daha bekleyebilir misin? İki dakika olsa? Dokunamasam da, seyretmeye hakkım var sanıyorum. Vücudun gerçekten müt- hişmiş. Bu kadar düzgün... Bu kadar... Orada öyle durman, ışıklar, ve... Tamam, tamam, artık kapatabilirsin. Daha fazla dayanamayacağım."</p>

  <p class="block6">"Çok garip bir adamsın, Duncan."</p>

  <p class="block6">"Söylemiştin, biliyorum. Seni istiyorum ve seninle sevişmeyi düşünmekten uyuyamıyorum. Uykuyu sevmeme rağmen aldırış etmiyorum. Ama bazı şeyler uykusuz kalmayı hak ediyor. Onlardan biri de'sensin."</p>

  <p class="block8">"Teşekkürler."</p>

  <p class="block6">"Sana ulaşabifmek için Essie'ye ihtiyacım olmadığı konusunda hemfikir olduğumuza göre, bunların yerine artık anneni, beni ve de kendini daha fazla düşünmen gerekiyor, öyle değil mi?"</p>

  <p class="block6">"Haklısın. Tamamen haklısın ve ben de tamamen haksızım. Bundan nefret ediyorum. Madem artık anlatıyoruz, benim mazeretim yalnızca annemi çok sevmem."</p>

  <p class="block6">"Anlıyorum. Böyle bir annen olduğu için şanslısın."</p>

  <p class="block6">Phoebe eliyle saçlarını düzeltti. Duncan'ın içtenlikle konuştuğunun farkındaydı.</p>

  <p class="block6">Annesini görmüş ve onun için ne kadar değerli olduğunu anlamıştı.</p>

  <p class="block6">"Biliyorum. Bir sürü kişi onun durumuna bakıp, annemin yük olacağını ve sıkıntı vereceğini zanneder. Sen öyle düşünmüyorsun. Yaklaşımımdan dolayı çok üzgünüm."</p>

  <p class="block6">"Eğer göğüslerine dokunamasaydım, ben de üzülecektim." Phoebe güldü. "Şimdi bira ister misin?"</p>

  <p class="block6">"İçmesem daha iyi olur, araba kullanacağım. Duncan, lütfen yanlış anlama. Bar olsa anlarım - barmenlik yapmışsın. Taksi şirketi, servis ya da ona benzer bir şeyler de olabilirdi. Bilemem, belki böyle bir şirketin de vardır. Ama el işleri satmaktan ne kadar anlarsın, bilmiyorum."</p>

  <p class="block6">"Bakacağız, ayrıca mağazayı ben işletmeyeceğim. Bu iş için birini düşünüyorum. Şimdi sen içinden şöyle diyorsundur, biraz orda biraz burada, birkaç yüz bin kaybetse de onun için fark etmez."</p>

  <p class="block6">"Hayır, aslında senin bu işi yürütebilmek için muhtemelen bir çare bulacağını düşünüyordum. Eve geldiğimde bir baktım, annem mutlu mesut düşüncelere dalmış. Bu da beni biraz korkuttu." '</p>

  <p class="block6">"Reuben'le birlikte olmaya başladığında da mutluydu."</p>

  <p class="block6">Phoebe ellerini gözlerine bastırdı. "Açıkçası hoplaya zıplaya buraya gelip kucağına atlamadan önce bu bağlantıyı kuramamıştım."</p>

  <p class="block6">"Seni tetİkleyen bu oldu öyleyse," dedi Duncan.</p>

  <p class="block6">"Belli ki bazı konularda öyle olmuş. Artık sayende parçaları birleştirdiğime göre, düşünüyorum da içinden çıkamadığım şu projen olmasaydı, annemin de hevesle yeni bir şeyler deneme şansı olmayacaktı."</p>

  <p class="block6">"Eğer onun işlerinden para kazanacağıma inanmasaydım, ben de bu teklifi yapmazdım."</p>

  <p class="block6">"Ben de harekete geçmeseydim, üzerine atlamak için o kadar yol tepeceğime, kendi başıma dolaşıp duracaktım. Hiç de pişman değilim, yoksa göğüslerimi okşama zevkinden mahrum kalacaktın."</p>

  <p class="block6">Genç adam hafifçe gülümsedi. "Tam olarak ne zaman iyi— leşecekmİşsin?"</p>

  <p class="block6">Sağlam koluyla Duncan'ın saçlarına dokundu. Saçlarını sürekli, sanki arabasıyla çılgın bir gezintiden dönmüş gibi, taraması çok hoşuna gidiyordu. Bu hali hoşuna gidiyordu. "Özel hemşiremden, fiziksel aktivitelerin serbest olduğuna dair yazılı izin belgesi alacağım."</p>

  <p class="block6">"Bana uyar. Bu arada, Pazar günü birlikte dışarı çıkmaya ne dersin? Bir arkadaşımda mangal partisi var. Terli bedenlerimiz şehvetle birleşmeden, birbirimizi daha yakından tanırız, hem de insan içine çıkmış oluruz."</p>

  <p class="block6">"Tamam. Neden olmasın?"</p>

  <p class="block6">"O zaman saat iki gibi alırım seni."</p>

  <p class="block6">"İkide. Artık eve dönmeliyim." Ayağa kalkıp, usulca yanaklarından öptü. "Umarım bu gece de uykunu kaçırırım."</p>

  <p class="block6">Giderken arkasını dönüp baştan çıkaran bir şekilde gülümsedi. Anlaşılan Duncan'ın şansı yine uykusuzluktan yana açılmıştı.</p>

  <p class="block6">Phoebe'nin arabası uzaklaşırken, yerine oturdu ve ayaklarını yastığa uzattı. Soğuk pizzasını yiyip ısınmış birasını içerken, oldukça enteresan bir gün yaşadığını düşündü.</p>
</body>
</html>
