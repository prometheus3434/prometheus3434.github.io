<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block20" id="toc_id_15">15</h1>

  <p class="block6">Neredeyse Duncan'a gitmekten vazgeçecekti. Fakat bu delilik olurdu. Aslında gitmek istiyordu. Geçen gece verandada başladıkları şeyi bitirmeyi çok istiyordu, gerçekten.</p>

  <p class="block6">Fakat bizim Mantık Abidesi Phoebe, Aşka Muhtaç Phoebe'yle tartışmayı seçti,</p>

  <p class="block6">- ve lanet olsun - işten dönerken, akşam için giyinirken, ve hatta ada yoluna koyulma aşamasında bile, oraya gitmemek için kendine çok geçerli birkaç mazeret buldu.</p>

  <p class="block6">Birbirlerini tanımak için zamana ihtiyaçları vardı. Çok çekici ve ilginç bir adam olduğuna hiç kuşku yoktu. Ama bu kadar aceleye ne gerek vardı? Ne zaman ve nerede sona ereceğini bilmediği bir serüvene atılıp, son sürat adamın evine gitmeden önce, birkaç defa daha buluşup insanların arasına karışsalar, daha mantıklı - ve daha güvenli - olmaz mıydı?</p>

  <p class="block6">Bu düşünceyle başa çıkmaya çalıştı ve başardı. Ondan hoşlanıyordu, onu eğlenceli buluyordu, fiziksel olarak da son derece çekiciydi. Ve o da kendisi gibi otuz üç yaşındaydı.</p>

  <p class="block6">Peki, sahiden de onun hakkında ne biliyordu? Dış görünüşünün altında bilmediği daha pek çok şey olabilirdi. Belki de samimiyetini ve nezaketini silah gibi kullanarak, her hafta gözüne kestirdiği bir kadını etkileyip eve atanlardandı. Sev- gilileriyle oyuncak gibi oynayan Celene'in annesinin erkek versiyonu da olabilirdi. Yoksa kendisi de, onun havaya atıp tuttuğu toplardan biri mi olmak istiyordu?</p>

  <p class="block6">Aman, ne fark ederdi ki? Tamamen ona özel taleplerde bulunmadan biriyle hiç çıkamayacak mıydı - yatağa giremeyecek miydi? Biraz olsun eğlenmeyi, yakınlık görmeyi -lanet olsun seks yapmayı da - hak ediyordu.</p>

  <p class="block6">Öyleyse, çenesini kapamayı da bilecekti.</p>

  <p class="block6">Bu adam her şeye burnunu sokuyordu. Bu davranışı, en azından Phoebe gibi karamsar-şüpheci antenlerini açmış biri tarafından, burnunu sokmak olarak yorumlanabilirdi. Annesine dikiş-nakış pazarı, Ava'ya bahçe işi. Sırada ne vardı <span class="text67">aca-</span> ba? Carly'ye- ayakkabı mağazası açmayı mı teklif edecekti?</p>

  <p class="block6">Bütün bunlar çok saçmaydı. Aşırı tepki gösteriyordu. Üstelik çok fazla korumacı davranıyordu. Ne annesi ne de Ava, kendilerine sunulan fırsatları işlerine müdahale olarak düşünmezdi. Ayrıca, aracı olduğu işler, ikisinin de yetenekli olmadığı, öylesine işler değildi.</p>

  <p class="block6">Asıl sorun, aralarındaki ilişkinin, onun yapacağı işlerin, bütün hepsinin kendisi yüzünden farklı şekiller alabileceğiydi. Kendine bir şans verip gününü gün etmek yerine, saplantılı ve mızmız davranırsa olup olacağı buydu.</p>

  <p class="block6">Hem zaten bir salaklık yaparak geri dönüp kaçmak için artık çok geçti, Duncan'ın evine varmak üzereydi.</p>

  <p class="block6">Sadece olanlar hakkında konuşacaklardı, Ava'yla yapacakları işten bahsedeceklerdi. Belki pizza yiyip, biraz şarap içerlerdi. İki yetişkin gibi sohbet eder, ilişkilerinin nereye gittiğini - gidecekse tabii — tartışırlardı.</p>

  <p class="block6">Mantık Abidesi Phoebe bundan da tatmin olmazsa, lanet arabadan inip eve yürüyerek de gidebilirdi.</p>

  <p class="block6">Evin yoluna saparken, bu evi ilk gördüğü zaman ne kadar sarsılmış bir halde olduğunu düşündü. İkinci gelişinde de hava kararmıştı. Şimdi ise gün ışığında farklı bir deneyim yaşayacaktı, hazırlıklı gelmişti.</p>

  <p class="block6">Soluk, mavimsi ahşabın, yüksek pencerelerin oymalı beyaz çerçevesiyle uyumu göz kamaştırıcıydı. Terasların ve verandaların kavisli yapısı da muhteşemdi. Beyaz sütunlarıyla heybetli ama son derece zarif olan kemerli giriş bölümü de bu şıklığı tamamlıyordu. O sütunları, son gelişinde aniden tartışmaya son vermek için kullanmışlardı.</p>

  <p class="block6">Büyüleyici güzellikteki terasta, bataklıkları, bahçeyi, nehri seyrederek hayale dalmak ne hoş olurdu.</p>

  <p class="block6">Ve tabii ki bahçe. Yığınlar halinde ekilmiş, dizi dizi sıralanmış, dikenli, yerde uzayan çeşit çeşit bitkiler. Belli ki adam bahçe işlerinden anlıyordu ya da bir bahçıvan ordusu getirtmişti. Onun için hepsi birdi. Güzel bir manzaranın değerini anlamak için, toprağı ekip biçmek, ağaçları budayıp otlan temizlemek gerekmiyordu.</p>

  <p class="block6">Yine de, sonuçta capcanlı, gölgesiyle, güneşiyle, çiçekleri, mis kokuları, yeşillikleri ve harikulade renkleriyle, evi aynı anda hem görkemli hem de sıcacık bir yuva gibi göstermeyi başarmıştı.</p>

  <p class="block6"><span class="text98">Böyle</span> bir <span class="text98">başarıyı</span> <span class="text98">yakalamak</span> <span class="text98">için,</span> <span class="text98">hayal</span> <span class="text98">gücünün</span> ve sezgilerin kuvvetli olması gerekirdi.</p>

  <p class="block6">Girişe giden yolda yürürken kendini bir rüyada gibi hissetti. Şu pizzayla şarap keyfini verandada yapsalar, insanı sarhoş eden kokuların esintiyle birbirine karıştığı bu ılık havada, sohbetin keyfini çıkarsalar ne güzel olurdu.</p>

  <p class="block6">Zil çalmadan kapıyı açan Duncan, eşikte durdu ve eve doğru yürüyen genç kadını seyretti.</p>

  <p class="block6"><span class="text98">"Uçuşan</span> <span class="text98">beyaz</span> bir <span class="text98">elbiseyle, geniş</span> <span class="text98">kenarlı</span> bir şapka giymeliymişim gibi geldi bir an - dün <span class="text98">sohbet</span> <span class="text98">ettiğim,</span> <span class="text98">Julia</span> <span class="text98">Roberts'ın</span> kötü bir taklidi olan <span class="text98">travesti</span> de aynen <span class="text98">öyle</span> <span class="text98">giyinmişti.</span> Ama benim şapkamda mor menekşeler olmalı, böyle şapkanın bandına iliştirilmiş, altından da kurdeleler sarkacak."</p>

  <p class="block6">"Bildiğim kadarıyla travesti falan değilsin, ama bu halinle de mükemmel görünüyorsun."</p>

  <p class="block6">"Sanırım transseksüeldi. Daha tanışır tanışmaz sormak istemedim." "Öyle ya da böyle. Elbisen çok güzel."</p>

  <p class="block6">"Teşekkürler." Okul toplantılarına giderken hep bu elbiseyi giyerdi ama şimdi kumaşın tenine dokunuşu kendini harika hissetmesine sebep oluyordu. "Günün yoğun geçmiş."</p>

  <p class="block6">"Kişiye göre değişir." Duncan elini uzatıp onu içeri çekti.</p>

  <p class="block6">Bir anda neye uğradığını şaşırdı. Kadın da olsa, polis de olsa, her şey öyle hızlı gelişti ki, içgüdüleri ona yetişemedi. Ama şu an, sırtını kapıya yaslamış, ağzı onunkine hapsolmuşken zaten düşünebilecek bir halde de değildi.</p>

  <p class="block6">Elleriyle omuzlarından tutup, "hey, yavaş ol dostum" diyebilirdi, ama o eller duramayıp adamın boynunda kenetleniverdi.</p>

  <p class="block6">Artık beklemekten sıkılmıştı.</p>

  <p class="block6">Genç adam, kadının saçlarına daldırdığı ellerini omuzlarından aşağıya doğru kaydırırken niyetini Öyle açıkça belli ediyordu ki, Phoebe'nin onu durdurmak için söyleyeceği kelimeler çoktan kuş gibi kanatlanarak pencereden uçup gitmişti.</p>

  <p class="block6">Mantık Abidesi Phoebe'nin yalvaracak gücü kalmamıştı.</p>

  <p class="block6">Öyle hoş <span class="text83">kokuyordu</span> ki, dokunuşları şimdi daha farklıydı -sert, kaba ve erkeksi. Dudakları erkeğin saldırısına uğramış, kanı damarlarında ılık ılık akarken birden alevlenerek coşmuştu. Bu haldeyken, bedeni dayanamayıp kendini yaşadığı anın hazzına bıraktı.</p>

  <p class="block6">Oysa o anda silahını adamın kafasına dayayıp onu durdurması işten bile değildi - onu durdurabilirdi. Fakat, beyninin bir yerlerinden gelen ani bir çarpma sesiyle, çantasının yere düştüğünü anladı.</p>

  <p class="block6">Ardından kollarını onun boynunda kenetlediğinde, güçlü kollarını teninde hissetti. Dişlerini şehvetle onun alt dudağına geçirip acıtana kadar ısırdı. Kesik kesik inliyor, tüm bedeni zevkten titriyordu. Tahrik olmasına neden olan davetkar koku, arzularını ayaklandıran bir uyuşturucu etkisi yapmıştı sanki.</p>

  <p class="block6">Duncan, onun eteğini muhteşem bacaklarından yukarıya sıyırdı ve ılık tenini okşadı. Elleri minik dantel parçasının altına kaydı.</p>

  <p class="block6">Okşadığı yer artık ılık değildi, alev alev yanıyordu. Sıcak, nemli ve engellerinden kurtulmuş bir şekilde onu bekliyordu. Kalçalarını kaldırıp arzuyla bastırdı ve derinlerden gelen vahşi bir iniltiyle kendini erkeğin üzerine bıraktı. Omzuna batırdığı parmakları adamın canım yakıyordu.</p>

  <p class="block6">Sonra kıvrılıp bükülerek pantolonunun düğmelerine asıldı.</p>

  <p class="block6">Evet, evet, o an gelmişti. Tanrım! Bağırarak mı söylemişti yoksa içinden mi geçirmişti, farkında bile değildi. Dalga dalga gelen duygular öylesine yoğundu ki, hiçbir şekilde direnemiyor, aklını toplayamıyordu. Onu içine almadan on saniye daha bekleyemeyeceğini hissetti.</p>

  <p class="block6">Nihayet isteği gerçekleşip onu içinde hissettiği anda artık hiçbir şey umurunda değildi. Art arda gelen hızlı ve sert darbeler, bedeninin unutup gittiği noktalarına kadar uzanıp, soğumaya yüz tutmuş bölümlerini ateşledi. Şiddetli bir saldırıya uğramış gibiydi, bunun için Tanrı'ya şükretti.</p>

  <p class="block6">Artık mantıklı düşünemiyordu. Kollarını arkaya atmış, bilekleri onun ellerine hapsolmuş, eteği beline kadar sıyrılmıştı. Genç adam onu kapıya dayayıp sarsmaya başladıktan hemen sonra doyuma ulaşırken, bedeninin parçalara ayrılıp dağıldığını hissetti.</p>

  <p class="block6">Duncan da zevkin doruklarına çıkmış, Phoebe'nin kulağına aşk sözcükleri fısıldıyordu. Genç kadın biraz kafasını topladığında, adamın onu tutmaya çalışırken kendi dengesini de kaybetmemek için uğraştığını fark etti.</p>

  <p class="block6">"Teşekkürler," diyebildi sadece. "O zevkin yarısı bana ait."</p>

  <p class="block6">Genç kadın kahkahasını tutamayınca, Duncan geriye çekildi ve onun saçlarını düzelterek gözlerinin içine baktı. "Bu gece için planladığım iş sıralaması daha farklıydı."</p>

  <p class="block6">Gözlerini gözlerinden alamıyordu, Tanrım, bu adamın göz rengine bayılıyordu. "Sıralaması derken?"</p>

  <p class="block6">"Hani şöyle verandada biraz alkol alacaktık ya da bahçede dolaşacaktık. Sonra sohbet ederek yemeğimizi yiyecektik. Sonra birden fark ettim ki, bütün bunları yaparken aklımda tek bir şey olacak ve iştahım kaçacaktı."</p>

  <p class="block6">Konuşurken elini bacağından yukan doğru kaydırınca, genç kadın bir kez daha titredi. Bunun üzerine o da yavaşça eteğini düzeltti. "Diğer taraftan, senin de benimle aynı durumda olabileceğini düşündüm. Seni yemeğe davet edip, bir de iştahını kaçırmış olacaktım. Misafirlere böyle şeyler yapılmaz, çok ayıp."</p>

  <p class="block6">"Anladım. Bundan şunu mu çıkarmalıyım; kaba bir ev sahibi olmak istemediğin için kapının ağzında birbirimizin olduk, doğru mu?"</p>

  <p class="block6">Sırıtarak güldü. "Aynen öyle. Tek nedeni bu. İyi misin?" "İyiyim."</p>

  <p class="block6">Bir adım geri çekilip Önüne baktı. Eğilerek yerden Phoebe'nin parçalanmış iç çamaşırını aldı. "Hay Allah."</p>

  <p class="block6">Phoebe güldü. "Niçin en güzellerinden birini giymeye kalktım, bilmiyorum." "Bu durumu derhal halledeceğim. Sana şortlarımdan birini ödünç verebilirim." "İdare ederim, yine de teşekkürler. Banyoyu kısa bir süre kullanabilir miyim?"</p>

  <p class="block6">"Tabii, ne demek. Phoebe, bak..." Dalgınlıkla yırtık çamaşırı arka cebine koydu. "İş sıralamasına dahil etmeye niyetlendiğim şeylerden biri de, üzerimde duruma uygun bir şey bulundurmaktı."</p>

  <p class="block6">Yüzüne bakıp, garip bir ifadeyle gülümsedi. Sonra bir anda yüzü değişti ve farkına vardığı durumun şokuyla kendine geldi. "Aman Tanrım."</p>

  <p class="block6">"Aklım durdu resmen," diye başladı. "Ben - "</p>

  <p class="block6">"Sırf sen değil, benim de en az senin kadar aklım başımda değildi." Afallamış bir halde, kalbinin düzensiz atışlarını hissedince göğüslerinin arasındaki boşluğu eliyle yokladı. "Hap almıştım, ama - "</p>

  <p class="block6">"Ama," diyerek başını salladı. "Her zaman bundan çok daha dikkatli olduğumu söyleyebilirim. İçin rahat etmezse hemen kan testi yaptırabiliriz. Şunu da söyleyeyim, evin ön kapısı ilk defa böyle ilginç bir muameleye maruz kaldı. Onu yaldızla kaplatsam iyi olur.</p>

  <p class="block6">"Şimdiden sonra daha dikkatli olalım o zaman." "Tamam."</p>

  <p class="block6">Yere düşürdüğü çantayı aldı. "Hemen dönerim."</p>

  <p class="block6">Banyo aynasında kendini inceledi. Yüzü kızarmış, gözleri kaymış, saçları darmadağın olmuştu. Her şey yolunda, diye düşündü. Allah biliyor ya, az önce de her şey yolundaydı. Ama yine de bu kadar dikkatsiz olma lüksü yoktu, olamazdı da. Bir sonraki buluşmada çantasında mutlaka prezervatif bulunduracaktı.</p>

  <p class="block6">Dışarı çıktığında, Duncan'ı ne girişte, ne de salonda bulamadı. Etrafa göz atarken adını seslenince mutfak tarafından yanıt geldi. Sesin geldiği tarafa doğru yürüdü ve parti salonu olduğunu düşündüğü büyük bir alana çıktı. Burada antika bir bar, çok sayıda geniş koltuk ve duvarlarda da eski dergilerde gördüğü marka reklamlarının çerçevelenmiş baskıları vardı. Belli bir tarzda döşenmişti.</p>

  <p class="block6">Antika bir oyun masası ve içi çeşitli şeylerle dolu vitrinli dolaplar da vardı. O çeşitli şeylerin bir kısmının şeker kutuları olduğunu görünce güldü.</p>

  <p class="block6">"Centilmenler kulübü."</p>

  <p class="block6">"Öyle de denebilir." Elinde iki kadeh şarapla barın arkasından dolaşıp yanma geldi. "Aç mısın?"</p>

  <p class="block6">"Açıkçası sen beni çoktan doyurdun."</p>

  <p class="block6">Bu laf çok hoşuna gitmişti. Gülümseyerek, "Sevindim, çünkü pizza ısmarlarken bir saat sonra getirmelerini söylemistim. Önce birer içki alıp bahçeye çıkarız ve güneşin batışını seyrederiz diye düşünmüştüm," dedi.</p>

  <p class="block6">"Harika olurdu."</p>

  <p class="block6">Camlı kapıdan arka verandaya çıktılar. Phoebe çevreyi incelerken şarabını yudumladı. "Çok hoş - yani şarap," diye beğenisini dile getirdi. "Ya diğerlerine ne demeli? Burası periler ülkesine benziyor, değil mi?"</p>

  <p class="block6">"Bahçede bir sürü gizemli köşe var. Burayla uğraşmaya başladığım zaman resmen büyülenmiştim."</p>

  <p class="block6">"O zaman," Basamakları inip karşıya doğru yürüdü. "Burayı tasarlayıp yarata'n her kimse, şu açacağın mağaza için de onu tutmayı düşünmez misin?"</p>

  <p class="block6">"Ava'yla konuştun değil mi?"</p>

  <p class="block6">"Dehşete kapılmış, bir o kadar da etkilenmiş."</p>

  <p class="block6">"Dinle bak. Burasını soruyorsan, bir kısmını ben tasarladım. Pek de tasarladım denemez, daha çok üzerlerinde ufak tefek oynamalar yaptım. Aldığım yardımlarla orijinal halinden eser kalmadı, tamamen değişip bambaşka bir havaya büründü."</p>

  <p class="block6">"Orijinal halini bilemem ama bu haliyle sana çok yakışmış." Yavaşça kendi etrafında döndü. "Dediğim gibi, bu masalsı ve samimi havası, burayı daha da cazip hale getirmiş."</p>

  <p class="block6">Şimdi gözü ondan başkasını görmüyordu. "Burayı cazip hale getiren senin varlığın."</p>

  <p class="block6">Phoebe reverans yapar gibi eğildi. "Ne kadar naziksiniz."</p>

  <p class="block6">"Yok canım, öyle olsaydım lafa, gonca güllerden, çiçeklerden başlayarak girerdim."</p>

  <p class="block6">"Güzel konuştun. Şimdi Ava'ya gelelim."</p>

  <p class="block6">"Evet, Ava ve yeni yerimiz. Bu projeyle uğraşacak vaktim olacağını sanmıyorum, ayrıca ekip işi olmasını da istemiyorum. O tür bir evden anlayan, çevreyi tanıyan bir kadının duyarlılığına ihtiyacım var. Bahçe düzenlemesini yapıp, oraya, etrafı rengarenk çiçeklerle donatacak bir kadın eli değmeli. İnsanlar önünden geçerken, "Şuraya bakın, ne nostaljik bir yer," demeliler. Jones'taki o eve yaptıkları çok hoşuma gitti."</p>

  <p class="block6">Gösterişli demir kapıyı iterek açınca, Phoebe, onun gizemli derken ne kastettiğini hemen anladı. Adanın ortasında küçük bir ada daha vardı. İçinde nilüferlerin yüzdüğü küçük süs havuzu ve ortasında duran kanatlı melek heykeli, baktıkça insanın içine huzur veriyordu.</p>

  <p class="block6">Beyaz mermerden yapılmış küçük banka doğru yürüyüp oturdu. "İyi bir anlaşma yapmışsınız anlaşılan."</p>

  <p class="block6">"İyi anlaşmalar ya da seninki gibi kuşkucu kafalar beni pek ilgilendirmiyor. Ayrıca, isabetli kararlar verip doğru insanlarla anlaşarak kazanç sağlamayla da ilgilenmiyorum."</p>

  <p class="block6">"Hiç yanlış insanlarla karşılaştığın oldu mu?"</p>

  <p class="block6">"Birkaç defa oldu. Fakat Ava'nın onlardan biri olduğunu sanmıyorum." "Olmayacak da. West Chatham'daki o evde oturmaya başladığında yeni evlenmişti, yarattığı bahçeleri görseydin ağzın açık kalırdı. <span class="text83">Southern</span> <span class="text83">Homes dergisinde</span> bile çıktı... Biliyordun, değil mi?"</p>

  <p class="block6">Gamzesi hafifçe titredi. "Bir şeyler görmüştüm sanırım."</p>

  <p class="block6">"Hiç belli etmiyorsun ama göründüğünden de zekiymişsin. Bak, bu dürüst bir iltifat."</p>

  <p class="block6"></p>

  <p class="block6">"Sen de öylesin." Teklifsizce eğilip dudaklarından öptü. "Biraz yürüyelim mi?</p>

  <p class="block6">İstersen iskeleye de inebiliriz." "Çok isterim."</p>

  <p class="block6">Taş döşeli yollardan, ağaçların arasından, çardak altlarından ve paslanıp solmuş çiçekliklerin yanından yürüyüp geçtiler. Hoş bir müzik, gecenin meltemiyle oynaşan rüzgar çanları ve camdan yapılma süsler de onlara eşlik ediyordu.</p>

  <p class="block6">Batmak üzere olan güneş, bataklığın üzerini gökkuşağına çevirmişti. Karşı kıyıdaki evlerle bahçelere bakarken, iskelede oturmuş balık tutan küçük bir çocuk gördü.</p>

  <p class="block6">"Sen de burada balık tuttun mu hiç?"</p>

  <p class="block6">"Ben işe yaramaz bir balıkçıyım. Daha ziyade bir bira açıp oturmayı ve başka birinin oltaya yem takmasını izlemeyi tercih ederim."</p>

  <p class="block6">Arkasını dönüp evden ne kadar uzaklaştıklarına baktı. "Tahminimden .de geniş alanlar varmış burada." İleride, suları parıldayan bir yüzme havuzu dikkatini çekti. "İlgilenecek ne çok şey var. Hâlâ seni taşralı bir adam olarak görmekte zor- lanıyorum. Buralara kadar nasıl geldiğini, şu uzun hikâyeni dinlemek istiyorum."</p>

  <p class="block6">"Öyle anlatacak çok enteresan şeyler yok." "Senin için mi, benim için mi?" "Muhtemelen her ikisi de."</p>

  <p class="block6">"Bu kadar merak edip de şu söylediklerinle yetinemeyeceğime göre tahmin yürütmek zorunda kalacağım. Mesela, aşkına karşılık vermeyip, seni başka bir adam için terk ederek kalbini kıran bir kadın için yapmış olabilir misin bu evi?"</p>

  <p class="block6">"O kadar uzun boylu değil."</p>

  <p class="block6">Bir anda ciddileşti. "Affedersin, kötü bir şakaydı. Eve dönelim mi? Pizzacı çocuğu kaçırırsam çok üzülürüm. Verandada veya bahçede yemek isterdim." Geriye dönüp yürürken konuşmayı sürdürdü. "Sen de - "</p>

  <p class="block6">"Evi annem için yaptım."</p>

  <p class="block6">"Ah." Adamın sesinde derin bir mutsuzluk sezinlemişti ama başka bir şey söylemedi.</p>

  <p class="block6">"Hikâye aslında böyle başlamıyor. Annem beni doğurduğunda on yedi yaşındaymış. Çok şaşırtıcı tabi. Babam ondan biraz büyükmüş. Ne sebepten bilmiyorum ama bu hamileliği kabullenmişler, ya da annem kabullenmiş, ve evlenmişler. Kararın bu bölümü için onlara müteşekkirim tabii ama işin evlilik tarafı her ikisi için de akıllıca verilmiş bir karar değildi. Birlikteyken hep kavga ederlerdi. Babam tembel, annemse cadının tekiydi; babam içkici annem de eve karşı ilgisizdi. Anlayacağın Swiftler'in evi çok eğlenceli bir yerdi."</p>

  <p class="block6">"Böyle sürtüşmelerin olduğu bir evde bir çocuğun yetişmesi zordur."</p>

  <p class="block6">"Asıl sorun, ikisinin de haklı gerekçelerinin olmasıydı. Babam tembel ve alkolik, annem cadı ve ev işlerinden anlamayan biriydi. Babam evi terk ettiğinde on yaşındaydım. Daha önce o da, annem de birkaç kere çekip gitmişlerdi. Ama babam bu sefer geri dönmedi."</p>

  <p class="block6">"Babanı bir daha hiç görmedin mi?"</p>

  <p class="block6">"Birkaç yıl görmedim. Annem deliye döndü. İnadından sokaklarda gezdi, aklına eseni yaptı. Çoğu zaman orada olduğumun farkında mı değil mi diye merak eder dururdum. Ben de kendimi hatırlatmak için başımı bin türlü belaya soktum. Genelde kavga ediyordum. Beş yıl boyunca mahallenin kabadayısı oldum."</p>

  <p class="block6">Phoebe, hiçbir şey söylemeden elini kaldırıp kaşının altındaki yara izini elledi. "Ya, kavgadan kaldı bu iz. Önemli bir şey değil."</p>

  <p class="block6">"Seni ilk gördüğümde ilgimi çekmişti. Orada yara, burada da gamzen yar." Ağzının kenarına dokundu. "Zıt yönlerde. Senin de böyle zıt uçların var, Duncan. Peki altıncı yılda ne oldu? Mahallenin kabadayısı unvanını ne zaman kaybettin?"</p>

  <p class="block6">"Çok zekisin. Göründüğünden daha zorlu bir oğlanı gözüme kestirmiştim. Beni dövmedi ama sonra birbirimizi adeta geberttik."</p>

  <p class="block6">"Sonunda da sıkı dost oldunuz," diye tamamladı Phoebe. "Erkeklerin klasik muhabbeti işte."</p>

  <p class="block6">"Açık vermeyi sevmem ama yaklaştın. Tekme tokat dövüşürken unvanımı kaptıracağım diye ödüm kopuyordu. Tam o sırada çocuğun babası çıkageldi. Adam hemen ayırdı bizi. Boks eldivenlerini takıp adam gibi dövüşmemizi istedi. Kendisi eski boksörlerdenmiş. Söylememe gerek yok tabii, o arada Jake ağzımı burnumu dağıttı."</p>

  <p class="block6">"Maçın sonunda unvanı kim kaptı?"</p>

  <p class="block6">"Hiç kimse. Elime eldiven geçirmeye fırsatım olmadı. Babası beni sürükleye sürükleye evlerine götürüp, mutfak lavabosunda yüzümüzü yıkadı. Annesi yüzüme buz koydu, bir bardak da limonata verdi. Sıkılmıyorsun, değil mi? Uzun hikâye demiştim sana."</p>

  <p class="block6">"Hiç sıkılmadım."</p>

  <p class="block6">"Öyleyse gerisini dinlerken bir kadeh daha şaraba ihtiyacın olacak." Boş kadehi aldı. Phoebe parmaklıklara yaslanıp, onun şarapları doldurup dönmesini bekledi.</p>

  <p class="block6">"Nerede kalmıştık?"</p>

  <p class="block12">"Jakeler'in mutfağında limonata içiyordun."</p>

  <p class="block6">"Ve de bir ton azar işitiyordum. Hayatımda ilk defa birisi - öğretmenlerim hariç, çünkü o zamanlar beni adamdan saymıyorlardı - beni azarlıyordu. O zaman anladım ki, mahallenin kabadayısı olunca sürekli dayak yemek zorunda kalacaktım. Asıl mesele, kan revan içinde eve gelmeme rağmen annemin tek kelime etmemiş olmasıydı. Ben de şampiyonluk kemerimi teslim ettim."</p>

  <p class="block6">"On beşinde falan miydin?" "O civarda."</p>

  <p class="block6">"Hayatın gerçekleriyle tanışmak için erken bir yaş, bu gençlik deneyimlerini iyi bilirim."</p>

  <p class="block6">Adam dönüp kadının gözlerinin içine baktı. "Öyle görünüyor."</p>

  <p class="block6">"Demek ortak bir yönümüz var. Ben de kendi gerçeğimi yaşadıktan sonra MacNamara Konağı'na taşınmıştım. Bu hikâyeyi de başka bir gün paylaşırız. Kabadayılıktan emekli olunca ne yaptın?"</p>

  <p class="block6">"Annemi memnun etmenin en iyi yolunun bu olacağını düşünerek bir işe girdim.</p>

  <p class="block6">Hem bir işte çalışmanın dayak yemekten daha az acı vereceğini düşündüm."</p>

  <p class="block6">"Akıllı bir seçim." Ama sesinden, annesini hiçbir zaman memnun edemediği anlaşılıyordu. "Ne tür bir işti?"</p>

  <p class="block6">"Garson çırağı olarak başladım. Haftalığımın yansını anneme veriyordum. İyi gidiyordu aslında. Aramızda değişen bir şey olmamıştı ama yine de fena değildi. Bizim gibilerin hep aynı durumda olduğunu düşünmeye başlamıştım. Çocuğunu tek başına büyüten, zar zor geçinen biri. Anneminse, bunlarla ilgilenecek vakti yoktu."</p>

  <p class="block6">Bir çobanaldatan kuşu gece ötüşüne başladığı sırada, Duncan bir süre sessiz kaldı. "Tabii, mesele sadece çocuğunu yalnız büyütmekte değil."</p>

  <p class="block6">"Olmamalı tabii, biliyorum."</p>

  <p class="block6">"On sekiz yaşını doldurunca kendi işimi yapmamı söyledi, ben de yaptım. Yıllar sonra bir gün, arabama cüzdanı boş bir yolcu aldım. Olaylar birbirini takip etti ve ailesiyle tanıştım. O da babasızdı. Onunki Phin küçükken ölmüştü ama sonuç aynıydı. Baba meydanda yok, ama anne, ah, inan bana annesi çok ilgiliydi."</p>

  <p class="block6">Phoebe, Bee Anne'yi düşündü - onun o kocaman ellerini, sabit bakan gözlerini. "Fazla ilgiden sıkılsan bile, o asla sana ilgi göstermekten vazgeçmezdi herhalde."</p>

  <p class="block6">"Asla. Kuş sürüsü kadar çok çocuğu vardı ama hepsiyle tek tek ilgilenirdi. Ve benimle de. Gördüm ki, işler sandığım gibi değilmiş, öyle olduğuna inanmak ya da inanmak istemek işime geliyordu. Ama değilmiş maalesef... Pizzalar geldi herhalde." Yerinden doğruldu. "Bir dakika sürmez. Gelen Teto'ysa, çene çalmaya bayılır."</p>

  <p class="block8">"Tamam."</p>

  <p class="block6">Şarabından bir yudum aldı ve gecenin ilk yıldızlarının altında uzanan bahçeyi seyre daldı. Duncan, bu evin, bahçenin, bu güzelliğin sonunda annesini mutlu edip, kendisine daha çok ilgi göstereceğini ummuştu. Ama anlaşılan işe yaramamıştı.</p>

  <p class="block6">Peki niye burada kalmıştı? Hiç acı çekmemiş miydi?</p>

  <p class="block6">Elinde pizza kutusu, üstünde iki tabak ve araya sıkıştırdığı peçetelerle geri geldi.</p>

  <p class="block6"></p>

  <p class="block6">"Ben hallederim. Anlatmaya devam edecek misin?"</p>

  <p class="block6">"Büyük ikramiyeye kadar olan kısmı hızlı geçebiliriz sanırım."</p>

  <p class="block6">Phoebe, tabaklarla peçeteleri bambu masaya koyup sofrayı hazırlarken,</p>

  <p class="block6">Duncan da mumlan yaktı. "Mahalle çocuğunun işleri yolunda gitti çünkü bir kutu altılı birayla bir piyangobileti aldı. Müthiş bir kutlama yaptık. İki gün körkütük sarhoş dolaştım. Aklım başıma geldiğinde ilk yaptığım şey, <span class="text67">Bee Anneler'e gitmek oldu. Ona pirinçten yapılmış</span> o şişeyi aldım, aynı Alaaddin'in sihirli lambasına benziyordu. Ona dedim ki, lambayı okşa ve üç dilek tut, dile benden ne dilersen."</p>

  <p class="block6">"Ya, sen ne sevimli bir adamsın!" diyerek sofraya oturdu Phoebe.</p>

  <p class="block6">"Çok akıllı olduğumu düşünüyordum. O da, tamam, üç dilek diliyorum, dedi. İlk dileği, kalan aklımı da yitirip parayı çarçur etmernemdi. İkincisi, bu fırsatı, Tanrı'nın bu armağanını, kendim için hayırlı bir işte kullanmamdı. Herhalde sönmüş bir balona benziyordum çünkü Bee Anne kahkahadan kırılıyordu. Sonra da, eğer ona bir şey vermek istiyorsam, eğer beni mutlu edecek olan şey buysa, ona bir çift burnu açık, topuklu, kırmızı ayakkabı alabileceğimi söyledi. Onu o kırmızı ayakkabılarla Pazar ayinine giderken düşünebiliyor musun?"</p>

  <p class="block6">"Ona duyduğun sevginin ölçüsü yok sanırım."</p>

  <p class="block6">"Öyle. Bugüne kadar da sözümü tutmaya çalıştım, üç dileğini de. Kırmızı ayakkabılar en kolayıydı. Aklımı yitirmemek, biraz şüpheliydi. Bir anda ipini koparan gelmeye başladı. Bu işler böyleydi, eline para geçince, birden önemli oluveriyordun. Aynen yüzüne yumruk yemek gibi, bir müddet sonra tüm bunların ne kadar aptalca şeyler olduğunu anlamaya başlıyordun."</p>

  <p class="block6">"Ama sen aptal değildin. Hem de hiç."</p>

  <p class="block6">"Aklımı kullandığım durumlar oldu tabii." Phoebe'nin pizzasını tabağına kaydırdı, sonra da kendininkini aldı. Araziyi annem için alıp, evi de yaptırdım. Bu Allah'ın belası şehirden çekip gitmek istediğini söylerdi hep. Onun bu istediğini yapınca, gözünde değerim artar mıydı acaba? Tabii, bu arada <span class="text67">ona</span> para da veriyordum. Evin yapımı devam ederken, onu oturduğu daireden çıkarıp küçük sevimli bir eve taşıdım. Bizim ihtiyar, davetsiz bir misafir gibi aniden geliverdi. Bu sefer akıllı davrandım ve istediği yirmi beş bin doları eline saydım. Ama Phin'e yazılı bir anlaşma hazırlattım. Bir daha benden hiçbir şey istemeyecekti. İstemeye kalktığı anda, tacizle birlikte başka davalar da açacaktım. Bunun onu durduracağını sanmıyordum ama babam fazla zeki bir adam değildi, yirmi beş bini alıp yeniden kayıplara karıştı."</p>

  <p class="block6">"Eminim, bu seni çok incitmiştir."</p>

  <p class="block6">Kısa bir süre sessiz kaldı, sonra, "İncitmesi gerekirdi ama yemin ederim incitmedi," diye karşılık verdi. Pizzasını ısırıp şarabını yudumlâdı. "İnşaat bitmek üzereyken, annemi buraya getirdim. Evin .neye benzeyeceği az çok anlaşılıyordu. Bu evi onun için yaptırdığımı, canının istediği gibi deneyebileceğini söyledim. Artık çalışmak zorunda kalmayacaktı... Boş odaları dolaştı ve dönüp bana, böyle ambar gibi kocaman bir evde yaşayacağını nasıl düşünebildiğimi sordu. Ben de daha göreceği çok şey olduğunu söyledim. Ona bir hizmetçi, bir aşçı, daha başka ne isterse vereceğimi söyledim. Arkasını dönüp "Ne istersem verecek misin? O halde bana Vegas'ta bir ev al, bir de elli bin dolar ver. Bunları istiyorum," dedi... Dediklerini hemçn yapmadım. Ev bitince gitmekten vazgeçeceğini düşündüm. Sonra başının etini yiyip zorla buraya getirdim. Bahçeler ekilmişti, birkaç odayı da içi ısınsın diye döşemiştim."</p>

  <p class="block6">Phoebe usulca eline dokundu. "Ama istediği bu değildi."</p>

  <p class="block6">"Hayır, değildi. Vegas'taki evi ve elli bini istiyordu. Ben de pazarlık yaptım. Burada altı ay yaşamasını, altı ay sonra hâlâ aynı fıkirdeyse ona istediği yerde istediği evi alacağımı, ayrıca yüz bin dolar vereceğimi söyledim. Anlaştık. Altı ay sonra beni buraya çağırdığında, eşyalarını toplamış bekliyordu. Yanında çalıştığı emlakçıyı aramış, oturacağı evi seçmişti bile. Evin alımıyla ilgilenip, çekini de oteline gönderecektim. O anda, artık yüzüme yumruk yememeye karar verdim. Mecazi anlamda tabii. Phin'e başka bir anlaşma hazırlatıp Vegas'a gittim. Annemle tekrar anlaşma yaptık. Kağıtları gözünü kırpmadan imzaladı. Çeki aldı ve herkes kendi yoluna gitti."</p>

  <p class="block6">"Ne zaman oldu bütün bunlar?"</p>

  <p class="block6">"Beş yıl bitecek. Bir işe girmiş, garsonluk yapıyormuş. Kumarbazın biri ona <span class="text67">göz koymuş, adam bizim ihtiyarı</span> bulup para vermiş ve annemle babam resmen boşanmışlar. İki yıl Önce de annemle evlenmişler."</p>

  <p class="block6">"Sen de burada kaldın."</p>

  <p class="block6">"Bu evin böyle boş kalması utanç verici. Satmayı düşündüm ama gitgide bağlanmaya başladım. Bazen istediğin şeyi elde edemezsin ve haklı olup olmadığın da önemsizdir artık. Kendine yeni bir şeyler bulmaya bakarsın."</p>

  <p class="block6">Phoebe gerçekten şaşkınlık içindeydi. Bir gece içinde hem mantığı, hem de arzuyla kıvranan yanları tatmin olmuştu. Sadece olağanüstü zevk anları yaşamakla kalmamış, onu yakından tanımış ve sonunda onu anlayabilmişti.</p>

  <p class="block6">"Annenin seni hak etmediğini söylememe gerek yok sanırım."</p>

  <p class="block6">"Yok. Belki de yetişme çağındaki o serseriyi hak etmişti ama arkadaşları sayesinde geleceği belirlenen Duncan'ı hak etmediği kesindi."</p>

  <p class="block6">"Pazar günü gittiğimiz o evi, Bee Anne'nin evini sen mi satın aldın?"</p>

  <p class="block6">"Bütün çocukları, ben dahil, üç yıl kadar önce birleşip aldık o evi. Evi bizden alabilirdi, ailesinden yani, ama sadece birimizden almış olmayacaktı. Farkı anladın sanırım."</p>

  <p class="block6">"Evet, anladım. Peki ya Jake? Ona ne oldu?"</p>

  <p class="block6">"Aldığım mülklerin sözleşmelerini hazırlıyor. Babası ringlere veda ettikten sonra inşaat işine girmiş. Jake'i de yanına aldı. İşini iyi yapıyor."</p>

  <p class="block6">"Eminim öyledir," diye onu doğrulayarak, tabağına bir dilim daha pizza aldı. "Sen de ev seçme konusunda çok yeteneklisin</p>

  <p class="block6">"Öyleyirndir." Kadının ellerini avucunun içine aldı. "Birkaç talihsiz istisnayı saymazsak, bu işte bayağı yetenekliyim."</p>
</body>
</html>
