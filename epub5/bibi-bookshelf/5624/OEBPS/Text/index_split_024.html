<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block28" id="toc_id_24">24</h1>

  <p class="block6">Hepsini bir kenara koymuştu; tüm bu hengameyi, Arnie Meeks'in içine saldığı tüm duyguları kilit altına almış ve artık bu konuyu düşünmekten vazgeçmişti. Şu anda bunlarla uğraşmanın ne yeri ne de zamanıydı. Geri gelecekti, biliyordu, midesini düğümleyecek bir hamle daha yapacaktı. Bu olana kadar dayanmanın bir yolunu bulmak zorundaydı.</p>

  <p class="block6">Ama sırada kontrol edilmesi gereken daha öncelikli işler vardı.</p>

  <p class="block6">Arabasını evinin önünde park edip arabadan indi. Bu ev bazen gözüne olduğundan daha büyük ve korkunç görünüyordu. Neden böyle hissediyordu acaba? Genelde Phoebe burayı sadece yuvası olarak görürdü -çocuğunu büyüttüğü, annesiyle arkadaşını barındırdığı zarif, güzel bir ev. Karınlarını doyurup uyudukları, huzur içinde yaşadıkları, hatta zaman zaman da eğlendikleri yerdi burası.</p>

  <p class="block6">Burada yaşamayı, bu evde olmayı seçmemiş olmasının ne önemi olabilirdi ki? Alt tarafı bir evdi işte. Tuğla ve cam, hepsi bu. Kuzen Bess'in hayaleti onları çoktan terk etmişti.</p>

  <p class="block6">Seçme şansı olmadığını düşündü. Bütün olay seçimlerde, seçeneklerinin olmay ışındaydı.</p>

  <p class="block6">Ona ihtiyaçları olduğunu bilmesine rağmen yolunu değiştirip avlu kapısına doğru yürüdü. Polis aracından ve tüğlacam suratlı o devden uzaklaştı.</p>

  <p class="block6">En azından burada seçme şansı olan bir şeyler vardı; her ne kadar onların da neredeyse hepsini Ava'ya teslim etmiş olsa da buradaydılar işte. Bahçe, patikalar, kuytu köşeler, zarif masalar ve ilginç heykeller.</p>

  <p class="block6">Verandanın merdivenlerine oturup önünde uzanan güzellikleri seyretti ve avlunun tümüyle başka bir yerde olduğunu hayal etti. New Orleans'ta mesela, ya da Savannah'ın başka bir sokağında. Atlanta ya da Charlotte da olabilirdi.</p>

  <p class="block6">Temelde her şey birbirinin aynı değil miydi? Değildi. Her birinin arasında bir dünya fark vardı.</p>

  <p class="block6">Kapının açıldığını duyunca dönüp bakmadı. Tek başına, arpacı kumrusu gibi düşünmek için burada fazla bile oturmuştu.</p>

  <p class="block6">Carter yanına oturup eline bir kadeh şarap tutuşturdu. Ve hiç konuşmadı.</p>

  <p class="block6">Sessizce şaraptan bir yudum aldı. Uzaktan fıskiyenin hoş melodisi duyuluyordu.</p>

  <p class="block6">"Biraz uzaklaşmak istedim."</p>

  <p class="block6">"Şarap da bunun için işte. Gitmemi ister misin?"</p>

  <p class="block6">"Hayır. Kabuk bağlamış bir yaraya dokunmak istedim. Kuzen Bess'i, bu evi ve onun kapılan üstüme kilitlemesini düşündüm. Elimden bir şey gelmiyor ve buna bir çözüm bulamadığıma göre en iyisi uzaklaşmak."</p>

  <p class="block6">"Bunu her fırsatta yapıyorsun zaten."</p>

  <p class="block6">Dönüp Carter'a baktı. "Yapıyorum, değil mi?"</p>

  <p class="block6">"Neredeyse kendimi bildim bileli bunu huy edindin sen. Bu Reuben'le başladı ama daha öncesi de var. Sislere gömülmüş yıllar."</p>

  <p class="block6">Phoebe başını onun omzuna yasladı. "Her şey babamın ölümüyle değişti. Asıl <span class="text83">ondan öncesi sislere gömülü benim için.</span> O zaman bize yardım edebilirdi. Kaltak Kuzen. Anneme doğru dürüst davransaydı, belki de Reuben diye biri hiç <span class="text68">ol- mayacaktı. Ama yapmadı. Bu yüzden</span> de şimdi, öyle olsaydı, böyle olsaydı diye yorum yapmanın bir faydası yok. "</p>

  <p class="block6">Susup havuzu seyrederek içkisini yudumladı. "Annem bizim için her şeye katlanıyordu." Düşününce onun neler hissettiğini tam olarak gözünde canlandıramıyordu. "Endişe, işler ve büyük üzüntüler. Ve korku. Her şeye bizim için katlandı. Sonra onu özel hissettiren ve ona baştan beri çok iyi davranan biriyle şansını denemek istedi. Herif neredeyse onu da çocuklarını da öldürecekti. İşte o zaman kapıları kapatmaya başladı."</p>

  <p class="block6">"Bunun için hiçbir zaman onu suçlamadım."</p>

  <p class="block6">"Yok, yok tabii ki suçlamadın, onu suçlayan hep ben oldum. Bunun için bazen kendimden utanıyorum. Bildiklerimi fazla umursamıyorum, sadece dışarıya çıkmaması, alışverişe, sinemaya gidememesi beni kahrediyor. Bunu yapamıyor olması önemli değil. Zaman zaman..."</p>

  <p class="block6">Phoebe başını sallayıp şarabından bir yudum daha aldı. "Ben şu anı, içinde bulunduğumuz bu durumu düşünüyorum. Onu ve Carly'yi buradan uzaklaştıramıyorum. Yaşadığımız bu kabus bitene kadar onları uçağa bindirip bir yerlere gönderebilseydim, şu an olduğum kadar endişeli olmazdım."</p>

  <p class="block6">"Terapi için onunla tekrar konuşmamız lazım. Ama şimdi değil," dedi ve Phoebe'yi beklemeden devam etti. "Böyle eve kapatılmış durumdayken doğru olmaz. Ama daha sonra, senin de dediğin gibi, her şey sona erince olabilir. Josie'yle buraya taşınabiliriz. Sürekli kalmak üzere yani."</p>

  <p class="block6">"Mutlu olamazsınız." "Phoebe -"</p>

  <p class="block6">"Olmaz. Gerçi ben bu evde çoğu zaman mutluyum. Şu ara berbat bir dönem geçiriyorum. Sanki içimde bir şeyler beni boğmaya çalışıyor. Arnold Meeks, Roy cinayetinde aklandı. Bunu oraya gitmeden biliyordum. Ama gözlem odasında yine korkup çılgına döndüm. Korkmaktan çok öfkelenmeyi tercih ederdim, onun için burada oturup o tarafa yoğunlaşmaya çalışıyorum." "İşini iyi yapıyorsun."</p>

  <p class="block6">"Bu çok önemli."</p>

  <p class="block6">Karşıda bir mücevher gibi parlayan bir sinek kuşu, çardağın demir kafeslerine dolanmış gündüzsefalannın coşkusuna katılmış, onlarla cilve leş İyordu. İstediği çiçeği seçmekte özgür, diye düşündü Phoebe, hangisine isterse uçup ona konabilir.</p>

  <p class="block6">Ama insanlar öyle mi? "Annem nasıl?"</p>

  <p class="block6">"Dantelleriyle baş başa. Duncan gitmeden ona stok ve maliyet analizi hakkında bazı fikirler verdi. Kim bilir, belki de kafasını meşgul etmesi için yapmıştır. Böyle şeyleri çok iyi beceriyor - insanları çalıştırmayı."</p>

  <p class="block6">"Açıkçası ondan hoşlandım. Carly'yi de stok muhabbetine dahil <span class="text67">etti. Moda danışmanı</span> olarak. Kız kendinden geçti."</p>

  <p class="block6">"Tam da geleceğin butik sahibinin olması gerektiği gibi."</p>

  <p class="block6">"Ne yapması gerektiğini biliyor, bu da bir kabiliyet meselesi ve bu kabiliyet Duncan'da fazlasıyla var. Bana sorarsan, neyi, nerde, ne zaman, nasıl yaptığın, senin karakterini gösterir. Bu yüzden, evet Phoebe, bu adamdan oldukça hoşlandım."</p>

  <p class="block6">"Bense hoşlanmaktan daha öte bir şeyler hissediyorum."</p>

  <p class="block6">'Aa, ciddi misin?" Gözlerini kısıp uzun uzun Phoebe'nin yüzüne. "Ve bu da seni endişelendiriyor sanırım, peki neden?"</p>

  <p class="block6">"Öyle bir şey demedim."</p>

  <p class="block6">İmalı bir bakış fırlatıp genç kadının kaşlarının arasındaki derin çizgiye dokundu. "Burası öyle söylüyor ama."</p>

  <p class="block6">Phoebe omuz silkip, alnındaki çizgiyi ovuşturdu. "Hadi canım. Maziyi hatırlatan boktan bir iz işte."</p>

  <p class="block6">"Roy ayının tekiydi. Herkesin hayatına böyle biri girmiştir. Böyle söylediğim için özür dilerim, bir an için onun ölmüş olduğunu unuttum. Neyse."</p>

  <p class="block6">"Ölü de olsa, diri de olsa öyleydi. Doğru söylüyorsun.</p>

  <p class="block6">Bombok bir mazi," diye tekrarladı. "İnsanın mesleği kişisel planlarını altüst edebiliyor."</p>

  <p class="block6">"Bir polisle ilişkisi olan bir erkeğin bütün bunları daha önceden hesaba katması gerekir. Kusura bakma ama kaygılanman yersiz. Başka?"</p>

  <p class="block6">"Yedi yaşında bir kız çocuğu. Onun sorun yarattığını falan söylemiyorum, yanlış anlama. O benim her şeyim. Ama yine de önemli bir etken. Benim için onun mutluluğu her şeyden önce gelir. Düşün ki, gitgide ilerleyen ciddi ve uzun süreli bir ilişkin var ve sen bu ilişkiyle birlikte onun çocuğunu da kabullenmek zorunda kalıyorsun. İşte bu çok hassas bir durum."</p>

  <p class="block6">Carter, aldırma, der gibi elini salladı. "İnsanlar bunu her gün yapıyor. Hatta bir güne iki kişi sığdıran bile vardır. İstersen Google'dan araştırıp senin için istatistikleri çıkartabilirim."</p>

  <p class="block6">"Olabilir ama ben Phoebe'yim, herkesin dünyası farklı. Bu, Carly ve Duncan için de geçerli. Düncan Whitfıeld Adası'nda o harikulade eve sahip. Ve o evi kendi başına yapmış. İlerde ilişkimiz daha ciddileşirse, asla orada yaşayamam. Bu evden ayrılamam. Sonra annem de var. Bir benimle uğraş, bir de onunla uğraş."</p>

  <p class="block6">Bir an durup devam etti. "Belki tek tek düşündüğünde ufak tefek pürüzlermiş gibi geliyor, ama birbirine eklenince kocaman karmakarışık bir yumak oluyor. Ve ben ona böyle bir yumak sunarsam, artık benim hakkımda ne düşünür, bilemiyorum."</p>

  <p class="block6">"Bunu ona sorabilirsin."</p>

  <p class="block6">"Yaa, senin için söylemesi kolay tabii. Siz erkekler var ya." Durup derin bir nefes aldı. "Bu konuda kendimi bunalıma sokmayı başardım ve bu arada ailemden de, yaşadığımız kabustan da koptum. Artık kabusa geri dönmenin zamanı geldi." Ayağa kalktı. "Biraz çalışmam lazım." Eğilip Carter'ı yanağından öptü. "Şarap için teşekkürler, sohbet için de."</p>

  <p class="block6">"Şarap senindi, diğeri için de her zaman hazırım."</p>

  <p class="block6">Daha kötüsü de olabilirdi. Şimdi, hazır Ava'yla Josie mutfağa kapanmışken, annesiyle kızı da tasarımlar ve ipliklerle boğuşurken, rahatsız edilmeden çalışacak bol zamanı vardı. Dört yandan kuşatılmış bir ev olmasına rağmen yine de işler tıkırında gidiyor, diye düşündü.</p>

  <p class="block6">Sabah FBI'la temasa geçip durumu onlara bildirecek, oradaki ekiple çalışırken tutulan dosyaların kopyalarını isteyecekti.</p>

  <p class="block6">Gündemdeki dosyalan karıştırırken, bunların üzerinden çok zaman geçtiğini düşündü, ama hiçbir şeyi şansa bırakamazdı.</p>

  <p class="block6">Dosyaları okudukça geçmiş, gözünün önünde yeniden canlanıyordu. Ayrıntıları bu kadar net hatırlıyor olmasına hayret etti. Dört yıl, beş yıl, hiç fark etmiyordu. Kayıtları açtığı anda her şeyi hatırlamaya başlıyordu.</p>

  <p class="block6">İntiharlar, aile kavgaları, sonuç alınamayan soygun vakaları, nezaretteki mücadeleler, canından bezen işçiler, intikam, kazanılan paralar, çekilen acılar, zihinsel ve duygusal dengesizlikler. Bunların her biri ya da hepsi, birini rehin almaya yönelik durumlardı.</p>

  <p class="block6">Bazen de, ne yapılırsa yapılsın, pazarlık başarısız oluyordu. Başaramadım, diye düşündü.</p>

  <p class="block6">Her yılın başında yeniden organize oluyordu. Savannah emniyetinde çalışmaya başladığı ilk yıldan itibaren hep öyle yapmıştı.</p>

  <p class="block6">O yılı üç kayıpla kapamıştı. Bir intihar, bir rehine ve bir de onları rehin alan şahıs. İkna edip çatılardan indirdiği, dışarı çıkarttığı onlarca insan olsa da fark etmezdi. Üçünü kaybetmişti ve şu anda her biri tüm canlılığıyla gözünün önündeydi.</p>

  <p class="block6">Operasyonun aşamalarını tekrar gözden geçirdi, söylediği sözleri, ses tonunu yorumlamaya çalıştı. Bu iş çok zaman alıyordu.</p>

  <p class="block6">Verimli olmayacağını biliyordu. Tehlikeli bile olabilirdi.</p>

  <p class="block6">Sonuçta, üçü de ellerinin arasından kayıp gitmişti. İçlerinden birinin Roy'un ölümüyle bağlantısı olabilir miydi acaba?</p>

  <p class="block6">Yeni bir liste yapmaya başladı; maktullerin isimleri, ölüm tarihi ve yeri, olayın şekli. Sonra da onlarla kişisel ya da iş ilişkisi olanların isimlerini ekleyip bir şema hazırladı. Ekiptekilerin de isimlerini yazdı.</p>

  <p class="block6">İkinci yılın ortalarına gelmişti ki, Ava kapıyı tıklattı. "Biraz hava alsan iyi olur.</p>

  <p class="block6">Bir şeyler yemelisin."</p>

  <p class="block6">"Ben iyiyim, Ava. Yemin ederim."</p>

  <p class="block6">"Hayır, değilsin. Hiç birimiz değiliz. Ama nefes almaya, beslenmeye ve uyumaya ihtiyacımız var." Masaya yaklaştı. "Annen de, kızın da bunları yaptığım görmek ister. Hepsinden bir parça yapsan da olur."</p>

  <p class="block6">"Tamam, birazdan inerim. Ava? Yazın Steven'la birkaç hafta tatil yapmak istediğini biliyorum. Tatilinizi biraz daha uzatsanız diyordum. Okulların kapanmasına çok az kaldı. Buradan yola çıkıp, onunla daha erken buluşursun, sonra –</p>

  <p class="block6">"Tehlikeden uzaklaşayım, öyle mi? Tabii benim için de tehlike varsa. Hepimiz bu evde uzun bir süre kapalı kalacağımıza göre, daha ilk günden basiretsiz davranıp beni delirtme istersen."</p>

  <p class="block6">"Seni delirtmeye çalışmıyorum, Ava. Merak edeceklerimden bir kişiyi - Steven da yakında eve döneceği için aslında iki kişiyi - azaltmaya çalışıyorum. Steven'la tatilinizi şimdiden başlatırsanız bana iyilik etmiş olursunuz."</p>

  <p class="block6">Ava başını eğdi. "bir iyilik yapmayacağı m, Phoebe. Essie'yi de Carly'yi de bırakmayacağım. Bunun hakkında daha fazla tartışmaya da niyetim yok. Sadece sen olsan giderdim çünkü senin kadar kendine yeten birini tanımıyorum. Ama zaman zaman aşırıya kaçıp insanın sinirini bozuyorsun. Aynı şu an olduğu gibi."</p>

  <p class="block6">Phoebe, oturduğu yerde kımıldandı. "Sen de daha ilk günden delirtme beni."</p>

  <p class="block6">"O zaman umarım bu konu bir daha açılmaz. Steven'a oda arkadaşının ailesiyle birlikte Bar Harbour'a gitmesini söylemiştim zaten, onlar da bu fikre bayıldılar. Hazirana kadar eve dönmeyecek. O zamana kadar burada hayat normale dönmezse..." Ava elini saçına daldırdı. "O zaman onun eve dönmesini engelleyecek başka bir yol bulurum."</p>

  <p class="block6">"Dediklerinden, Maine'e gitmesi konusunda Steven'a neden bu kadar rahat davrandığını ona <span class="text83">söylemediğin anlaşılıyor."</span></p>

  <p class="block6">"Carly senin için neyse, Steve de benim için aynı, kaç yaşında olursa olsun. Bu kargaşaya onu da karıştırmak istemiyorum. Essie'nin bana ihtiyacı var ve her ne kadar Carly özgüven açısından biraz sana benzemişse de, daha küçücük bir kız o ve bana ihtiyacı var. Senin de, Phoebe. O yüzden lütfen beni değersiz bir yük gibi görmekten vazgeç."</p>

  <p class="block6">"Sana değer vermeseydim, gitmeni istemezdim. Carly'yi de alırdın ve..." Phoebe başını ellerini arasına aldı. "İşe yaramayacak, biliyorum. <span class="text83">Biliyorum</span> ama bu gitmeni istememe engel değil. Carly'yi gönderseydim, hem elana çok üzülür hem de korkardı. Annemse çıldırırdı. Bundan eminim Ava. Hele annemi evde yalnız bırakamayacağımı çok iyi biliyorum. Burada kalmana ihtiyacım var, ama seni çok seviyorum; keşke gidebilsen."</p>

  <p class="block6">"Öyleyse sana artık kızmıyorum." Masayla sandalyenin yanından dolaşıp arkaya geçti ve Phoebe'ye sıkı sıkı sarılıp yanağını onunkine bastırdı. "Hepimiz aşırı gerildik."</p>

  <p class="block6">"Onun da istediği bu," dedi yavaşça. "Her kimse, öncelikle bunu istiyor."</p>

  <p class="block6">"O zaman, bana sorarsan kendimize güzel bir ziyafet çekerek onu çileden çıkartabiliriz. Fırında tavuk rostomuz var. Josie'ye de patates suflesi yapmayı öğrettim."</p>

  <p class="block6">"Bu da demek oluyor ki, o müthiş patateslerden iki porsiyon yemek için çıkıp bir de spor yaparsam, adamı iki kere çıldırtmış olurum."</p>

  <p class="block6">"Bir porsiyonla yetinsen iyi olur, yoksa çilekli pastaya yer kalmaz."</p>

  <p class="block6">"Aman Tanrım, niye bana işkence çektiriyorsun?" "Keyifsiz olduğum zamanlarda kendimi yemek yapmaya veriyorum." Ava geri çekildi. "Bugün de bir sürü şey pişirdim."</p>

  <p class="block6">Her şey çok güzel gitmişti. Bu kadar mükemmel ve etkili olabildiğine inanamıyordu. O Roy pisliğini lüks arabasının bagajına attığı saniyeden başlayıp cehenneme yolladığı o ana kadar; bu olanların her saniyesinden sanki Disneyland'in korku tünellerindeymiş gibi çılgınca bir zevk almıştı.</p>

  <p class="block6">Kesinlikle o çete bozuntusunu vurmaktan çok daha eğlenceliydi çünkü bir anda ölmüş ve hiç etkileyici olmamıştı.</p>

  <p class="block6">Yine de, Roy havaya uçtuğunda Phoebe'nin yüzünü görmek isterdi. İşte o zaman zevkten dört köşe olurdu.</p>

  <p class="block6">Atölyesinin duvarında asılı olan o fotoğrafa baktı..Bir çok fotoğraf arasında onun yüzü, Her şeyiyle o. Phoebe MacNamara. Başkalarının hayatıyla uğraşarak zor bir gün geçirmiş, evine dönüyor. Geri zekâlı komşularından biriyle çene çalıyor. O şımarık veledini parkta ve River Caddesi'nde gezdiriyor. Şu aralar becerdiği o züppe piçle öpüşüp koklaşıyor.</p>

  <p class="block6">Son başarısını kutlamaya devam ederek, bir bira daha açıp bardağını Phoebe için kaldırdı.</p>

  <p class="block6">"Sırtından ter boşanıyor, değil mi, kaltak? Evet, evet, ter döküyorsun. Seninle işim bitene kadar daha kovalar dolusu ter dökeceksin."</p>

  <p class="block6">Bu bilmeceyi çözmeye çalışırken meraktan çatlayacak kaltak, diye düşündü. Zavallı Roy'u kim öldürmüş olabilirdi? Böyle vahşi bir şeyi kim yapmış olabilirdi? <span class="text47">Ü- hüüüü!</span></p>

  <p class="block6">Bu ses beyninde yankılanınca gülmekten ayakta duramadı.</p>

  <p class="block6">Yazık, keşke o züppe piçi daha önce becermeye başlamış olsaydı. Biraz daha koşturup, araştırır ve belki de eski koca yerine yeni oyun arkadaşını hedef alırdı.</p>

  <p class="block6">Olsun, yine de bir şeyler düşünebilirim, diye geçirdi aklından. Bunun için biraz düşünüp plan yapmalıydı. Belki bir fırsat yakalar ya da bu fırsatı kendisi yaratabilirdi.</p>

  <p class="block6">"Görelim bakalım," diye mırıldandı, "Saatlerimizi ayarlayalım, Phoebe. Geri sayım başladı. Tik, tak, tik, tak. Sonuncu tik takı duyduğunda gökyüzü dumana ve kana bulanacak."</p>

  <p class="block6">Phoebe'yi düşündüğü anda kafasında başka birinin yüzü daha belirdi. Bu yüzü daha net algıladığında ağlamaya başladı.</p>

  <p class="block6">Akşam yemeğinin ardından, Phoebe, kızını yatağına yatırıp, yüzbaşıyla son bir görüşme daha yaptıktan sonra oturup tekrar dosyalara bakmaya başladı. Tam yüreğinin ortasında bir boşluk hissetti, sanki içinden bir şeyler sökülüp alınmış gibiydi. Dosyaları yeniden etraflıca taraması gerekiyordu. Dikkatini toplayıp isimlere, olaylara ve nedenlere yoğunlaşmalıydı. Fakat içindeki boşluk orada durmuş, onu içine çekmeye devam ediyordu.</p>

  <p class="block6">Birden neden olduğunu anlamadan telefona sarılıp Duncan'ı aradı. Genç adamın sesini duyduğunda o boşluğun etrafında oluşan titremenin nedenini de anlayamadı.</p>

  <p class="block6">"Benim... Duncan."</p>

  <p class="block6">"Phoebe. Ben de şimdi seni düşünüyordum. Arasam mı yoksa biraz yalnız mı bıraksam, diye kendi kendime söylenip duruyordum. Evde misin?"</p>

  <p class="block6">"Evet." Telefonu tutan eli titremeye başladı. "Evdeyim. Sen?" "Ben de. Beni kontrol etmek için mi aradın?"</p>

  <p class="block6">"Ben şeyi..." Neyi? "Yani seni rahatsız etmek istememiştim aslında."</p>

  <p class="block6">"Sözümü geri aldım. Kötü bir şey mi oldu? Gerçi bunun cevabı çok açık.</p>

  <p class="block6">Başka bir şey mi var?"</p>

  <p class="block6">"Biraz önce Dave'le konuştum. Burada herkes olabildiğince kendi düzenini kurmuş durumda. Onlara bir şey söylemek istemedim, yani tam da... Tanrım. Saçmalıyorum işte. Özür dilerim. Ben aslında.. .başka bir şey - "</p>

  <p class="block6">"Dave ne söyledi sana? Onlara neyi anlatmak istemiyorsun?"</p>

  <p class="block6">"Hemen konuya giriyorsun. Bu huyunu seviyorum. Ama belki de bu ilerde rahatsız edici olabilir. Tabii olur da ikimizin ilişkisi devam ederse. Bana şeyi bulduklarını söylemek için aramış - bunu bilmem gerekiyormuş... Bir dakika bekle." Telefonu ağzına yaklaştırıp, nefesinin sakinleşmesini bekledi. "Patlayıcılara bir zaman ayarlayıcı bağlanmış - Roy'un üzerindeki patlayıcılara. Bir kronometre şeklinde çalışıyor. Sanırım uzaktan kumanda ediliyordu. Ya da daha önce patlatmak isterse düğmeye basabilirdi. Saat 13:35'e ayarlanmış, Duncan. Yani Roy'un yaşamasına asla izin vermeyecekti. Ne yapsam, ne söylesem sonuç değişmeyecekti."</p>

  <p class="block6">Bir an sessizlik oldu ve Phoebe onun derin bir nefes aldığını duydu. "Senin oraya gideceğinden emin olana kadar bekledi. Seninle istediği gibi oynayabilmek için zaman yarattı. Yapacaklarını görmeni istedi. Orada olmanı istiyordu, anlıyorsun değil mi?"</p>

  <p class="block6">"Onunla çekişmemi, yaltaklanıp yalvarmamı istedi. Ve her şey olup bittikten sonra da, umurunda bile olmadığını anlamamı istedi. Ne yaparsam yapayım onun için fark etmeyecekti çünkü her şeyi önceden planlamıştı. Kronometre çalışıyordu."</p>

  <p class="block6">"Ama son bölüm hakkında yanıldı ç.ünkü bundan sonrası umurunda olmak zorunda."</p>

  <p class="block6">"Bana o korkunç kabusu yaşattı. İstediği de buydu zaten."</p>

  <p class="block6">"Sana "korkma" dememi bekliyorsan yanlış insanı aradın. Ne yapmayı düşünüyorsun?"</p>

  <p class="block6">"Korkumu yenmek için mi ne yapmayı düşünüyorum?"</p>

  <p class="block6">"Hayır, daha fazla korkmamak için onu bulma konusunda ne yapmayı düşünüyorsun?"</p>

  <p class="block6">"Dosyalan okuyup, bir ipucu bulmaya... Bana güçlü ve cesur olmamı söylemeyi düşünmüyorsun değil mi?"</p>

  <p class="block6">"Seni görev başında gördüm ve bu iki özellik de sende fazlasıyla var. Ama her şeyin bir sınırı var. Gelmemi ister misin? Dosyalan beraber okuruz."</p>

  <p class="block6">Oturduğu yerde döndü ve gözlerini cama vuran karanlığa dikti. "Buraya gelirsen, ben de artık güçlü ve cesur hissetmek zorunda kalmam, öyle mi?" içindeki boşluğun dolmaya başladığını hissetti. "Bu işimi görür."</p>

  <p class="block6">"Bana yarım saat ver, hemen - "</p>

  <p class="block6">"Yok, yok, gelmen gerekmez. Ben sadece gelebileceğini 'duymak istedim. Bir seçeneğim olduğunu duymaya ihtiyacım vardı," dedi Phoebe. "Sana bir soru sormak istiyorum; unutma, ben etkin dinleme uzmanıyım, yalan söylersen hemen anlarım. İçinde bulunduğumuz durumu düşününce beniTiçki içmeye davet ettiğine pişman mısın?"</p>

  <p class="block6">"Açıkçası bunun şimdiye kadar yaptığım en iyi hareket olduğunu düşünüyorum."</p>

  <p class="block6">Phoebe nihayet gülümseyebildi. "En iyi ikinci hareket bence. Birincisi altılı birayla piyango bileti almaktı."</p>

  <p class="block6">"İkisi kafa kafaya yarışır. Phoebe, artık toparlanmaya çalışıp biraz uyusan olmaz mı?"</p>

  <p class="block6">"Tamam, sanırım biraz uyuyabilirim."</p>

  <p class="block6">"Ben etkin dinleme uzmanı değilim, ama biri yalan söyledi mi anında yakalarım."</p>

  <p class="block6">"Belki birkaç saat uyurum. Teşekkürler, bunları duymaya ihtiyacım vardı." "Başka bir şey duymak istersen buralarda olacağım."</p>

  <p class="block6">"İyi geceler, Duncan."</p>

  <p class="block6">Huzursuz ve kısa süren bir uykunun ardından, Phoebe işlerini evden yürütmeyi düşündü. Fakat bu daha az çalışmak anlamına geliyordu çünkü Carly'yi en azından birkaç gün daha okula yollamayacaktı.</p>

  <p class="block6">Kızını başka bir yerde kalmak için ikna etmeyi basarsa bile, aklı hep onda olacak ve evde kalıp onu ve annesini kendinden uzaklaştırdığı için suçluluk duyacaktı.</p>

  <p class="block6">En iyisi, merkeze gidip işe yoğunlaşarak kafasını meşgul etmek ve zamanı verimli bir şekilde geçirmekti. Endişelenmeye gerek yoktu, ev polis koruması altındaydı. Adam polis kordonunu aşıp geçmediği sürece her şey yolundaydı. <span class="text67">He-'</span> men kafasından bununla ilgili bir durum senaryosu yazdı. Geçemezdi, zaten geçse bile alarm devreye girerdi.</p>

  <p class="block6">Öyle ama uzaktan kumandalı bombayla zaman ayarlayıcı sistemi kuran biri, muhtemelen bir alarmı da kolaylıkla devre dışı bırakabilirdi.</p>

  <p class="block6">Yok, yapmaz, dedi kendi kendine. Yapmaz canım.</p>

  <p class="block6">Saçına şekil vermekten vazgeçip, gelişigüzel topladı.</p>

  <p class="block6">Artık var gücüyle Roy'un katilini bulmaya ve onu enselemeye yoğunlaşacaktı. O zamana kadar diğer işler bekleyebilirdi; ayrıca programa alınan eğitim toplantılarını da erteleyecekti.</p>

  <p class="block6">Az uyku, sağlam bir isim listesi demekti. Sabah olunca ilk işi kapılarına dayanıp onları sorguya çekmek ve bir tür zemin yoklaması yapmak olacaktı. Dosyaları toplarken mesai bitimine kadar hepsiyle görüşebileceğini düşündü. Eğer mesai bitimine kadar bitirememis olsa bile bitirene kadar devam edecekti.</p>

  <p class="block6">Odadan çıkarken saatin oldukça erken olduğunu fark etti. Bu saatte kimseye görünmeden aşağıda kahvesini içip, onlara bir not yazıp çıkması daha kolay olacaktı.</p>

  <p class="block6">Carly'nin kapısında durup içeriye göz attı.</p>

  <p class="block6">Küçük kız, yatağa sere serpe uzanmış, yatak örtüsü ayağının altına toplanmıştı. Carly'nin uyku arkadaşı yırtık kulaklı ayı da parmaklarının arasında kestiriyordu.</p>

  <p class="block6">İçi rahatlayan Phoebe kapıdan çekildi. Yavaşça içeri süzülüp kızına küçük bir öpücük verseydi işte o zaman olanlar olurdu - Carly'nin sabah uykusu çok hafifti. O masmavi gözlerini kocaman açıp soru yağmuruna başlardı.</p>

  <p class="block6">Vazgeçti ve aşağıya indi. Kahveyle birlikte bir küçük kutu yağsız yoğurt da yiyebilirdi belki. Kendi kendine yoğurdu sevdiğini telkin edip duruyordu. Buzdolabına bir not yapıştırır, görevli polis memurunu da kontrol edip giderim, diye düşündü.</p>

  <p class="block6">Mutfağa adım attığında, Essie fırından başını kaldırıp ona' baktı. İkisi de irkilip yerinden sıçradı.</p>

  <p class="block6">"Yukarıda uyuyorsun sanıyordum," dedi Essie'ye-</p>

  <p class="block6">"Ben de öyle." Essie yavaşça göğsüne vurdu. "Beni korkudan öldüreceğine, ateş ederek de öldürebilirdin. Sen yapmazsan ben yapacağım, haydi ne duruyorsun?" dedi Phoebe'nin silahına götürdüğü elini işaret ederek. 'Anne, saat sabahın altısı. Niye yatağında değilsin sen?" Annesinin ses çıkarmadan baktığını görünce, başını sallayıp yanına gitti hemen. "Anneciğim." Essie'yi kollarının arasına alıp yavaşça salladı. "Hepimizin kafası karmakarışık."</p>

  <p class="block6">"Üniformanı giymişsin?"</p>

  <p class="block6">Genç kadın, annesini bırakmadan cevap verdi. "Orada olmak zorundayım." "Keşke hiç gitmeseydin. Şimdi de gitmesen. Keşke... Hayır, böyle sarılıp okşayarak gönlümü alamazsın." Phoebe'yi bırakmamak için mücadele ederken sesini yükseltti. "Sen hâlâ benim minik kızımsın. Keşke seni evde tutup koruyabil- sem. Tüm ailem şu anda burada, bu çatının altında, ve - biliyorum iğrenç ve bencilce düşünüyorum ama, Tanrım, keşke hepinizi burada tutabilsem."</p>

  <p class="block6">Şimdi de Essie geri çekilmeye çalıştı. "Ama bunu yapamayacağımı da biliyorum. Ben kahveni getireyim."</p>

  <p class="block6">Phoebe, kendi kahvesini alabileceğini söylemek için ağzını açmıştı ki, birden vazgeçti. Annesi, elleri meşgul olduğunda daha az endişeleniyordu. "Korktuğunun farkındayım, anne."</p>

  <p class="block6">"Elbette korkuyorum. Korkmasaydım aklımdan şüphe ederdim. O Roy denen karaktersiz, cehenneme uçtu." Fincanı çıkarırken dönüp Phoebe'ye baktı. "Böyle konuştuğum zaman, hep kendimi kötü hissedeceğimi düşünüyorum ama hiçbir şey hissetmiyorum. Bana göre sen hiçbir zaman onu yeterince suçlamadın. Ama aldırmıyorum, nasıl olsa ben ikimizin yerine de o herifi bol bol suçluyordum. Sana bir şey olacak diye çok korkuyorum, yavrum. Hepimiz için korkuyorum."</p>

  <p class="block6">Phoebe'nin kahvesine, her zamanki gibi krema ve şeker ekledi. "Biliyorum, ben kötüye gidince endişeleniyorsun."</p>

  <p class="block6">"Elbette endişelenirim," dedi. "Ben hâlâ senin minik kızınım, tamam mı? Sen de hep annem olarak kalacaksın."</p>

  <p class="block6">"Otur canım. Kahvaltını hemen hazırlarım." "Zamanım yok. Sadece yoğurt yiyip çıkacağım." "Öyle şeylerden nefret ederdin."</p>

  <p class="block6">"Biliyorum. Ama artık zevk alarak yemeye çalışıyorum." Kendinden emin bir şekilde dolabı açıp, kutulardan birini aldı. Kapağını açıp bir kaşık aldıktan sonra tezgâha yaslandı. "Bu olanlardan sonra korkman çok normal, avluya ya da <span class="text67">ve- randaya çıkarken dikkatli olacağını biliyorum</span> ama - "</p>

  <p class="block6">"Bir süredir bunu bile yapmakta zorlanıyorum." Eline bir kurulama bezi alan Essie, temiz olduğu her halinden belli olan tezgâhı öylesine silmeye başladı. "Özellikle verandaya ve yatak odasının balkonuna çıkamıyorum. Hemen çarpıntım başlıyor," dedi. "Bu korkuyu kafamda kendim yarattığımı bilmem de hiç işe yaramıyor, rahatlayamıyorum. Sen de benim evde olmaktan memnun olduğumu <span class="text68">bir türlü anlamak istemiyorsun. Dışarıda</span> olan hiçbir şeye ihtiyacım yok."</p>

  <p class="block6">Phoebe yoğurdundan birkaç kaşık daha aldı. Tadı, kendi düşünceleri gibi buruktu. "Dünyada olan hiçbir şeye mi?"</p>

  <p class="block6">"Benim bu evde güzel bir dünyam var ve dışarıdaki dünyayla ilgili merak ettiğim bir şey olursa da bilgisayarım emrimde. Tatlım, sana yumurta hazırlasam?"</p>

  <p class="block6">"Bunlar yeterli." Ağzındaki tadı alsın diye kahvesinden bir yudum aldı. "Ben evde yokken panik atak yaşıyor musun?"</p>

  <p class="block6">"Çok şiddetli değil. Ara sıra yokluyor işte. Phoebe, şu kapıdan dışarı çıkabilmeyi istememin tek bir sebebi var. Onu da sırf senin buradan çekip gidebilmen için istiyorum, tabii eğer sen de istiyorsan. Bu evden ancak o zaman ayrılabilirsin biliyorum. Böyle bir şey mümkün olsaydı, gitmeyi düşünür müydü n?"</p>

  <p class="block6">"Anne, şimdi bunları konuşacak vaktim yok."</p>

  <p class="block6">"Saat daha altı buçuk bile olmadı, acelen varsa kısa bir cevap verip gidebilirsin."</p>

  <p class="block6">Phoebe alt dolabı açıp yarısını yediği yoğurdu çöpe attı. "Bilemiyorum. Bir zamanlar, bu soruya "evet" diye cevap verebilirdim. Sırf Kuzen Bess'e inat, bu evden çekip gidebilirdim. Seni köpek gibi çalıştırıp karşılığında hiçbir şey vermedi, böyle bir şey yapmaya hakkı yoktu, hem de <i class="calibre3">hiç</i> hakkı yoktu."</p>

  <p class="block6">"Çaresiz kaldığım bir anda çocuklarımla bana kalacak yer verdi." "Ama, bunu da sana gün gün ödetti."</p>

  <p class="block6">"Umurumda mıydı sanıyorsun?" Essie'nin yanakları heyecandan kızarınca, yüzündeki beyaz leke de ortaya çıkmıştı. "Bunu bir kez olsun sorun ettim mi dersin?"</p>

  <p class="block6">"Etmen gerekirdi."</p>

  <p class="block6">"Böyle bir şeyi sen yapardın, Phoebe. Senin çok güçlü bir yapın var ve çok kesin çizgiler çekebiliyorsun."</p>

  <p class="block6">"Anne - "</p>

  <p class="block6">"Belki de onlara ihtiyacın var. Yine de, Carly'nin güvende ve iyi olması için yapmayacağın şey yok, değil mi canım kızım? Vazgeçmekten nefret ettiğin, kaybetmeyi sevmediğin halde Roy'u terk edebildin <span class="text67">mi? FBI'dan</span> sırf kendin için mi ayrıldın? Bölge amirliğindeki o görevi, Carly için iyi olacağını düşünerek kabul etmedin mi? Onun için de, benim içinde - bunları bilmediğimi mi sanıyorsun? Ödeyeceğin bedelleri hesaba kattın mı?"</p>

  <p class="block6">"Aynı şey değil ama, anne. O sana bir pislik gibi davrandı, Carter'a yaptıkları da pek farklı sayılmazdı."</p>

  <p class="block6">"O zavallıyı itip kaktığı zamanlara karşılık olarak, her zaman cehennemde adına ayrılmış özel bir yer olacağını hissetmişimdir. Oysa Carter'ın bir evi ve yiyeceği ekmeği oldu, senden ve benden de ayrı düşmedi. Ve bir de Ava vardı, Tanrı onu korusun, fazlasıyla iyi davrandı ona."</p>

  <p class="block6">"Bu ev hiç koşulsuz senin olmalıydı."</p>

  <p class="block6">"Koşulsuz değil ama yine de benim sayılır. Bu kadar mı nefret ediyorsun bu evden, Phoebe?"</p>

  <p class="block6">"Hayır." İçini çekti. "Hayır. Ama bazen düşüncesi bile yetiyor, onun cehennemde oturduğu o özel yerden uzanıp iplerimi çekmesinden nefret ediyorum. Böyle hissedeceğimi biliyordu ve haklı çıkması da beni kahrediyor anne. Ama doğrusunu istersen, Carly bu evi çok seviyor. Avluyu, kendi <span class="text98">odasını,</span> bu mahalleyi ve parkı gerçekten çok seviyor. Bu yüzden de, hayır, bedeli ne olursa olsun hiç Önemli değil. Sadece öfkelendiğim zaman tersini düşünebilirim. Ben bir gün bu evden gitmeye kalkarsam, senin de benimle birlikte bu kapıdan çıkıp çıkmayacağını bilmiyorum, anne."</p>

  <p class="block6">Kahvesini bitirdi. "Şimdi işe gitmeliyim." "Biliyorum."</p>

  <p class="block6">Essie mutfakta kaldı ve onun holden geçip kapıya doğru gidişine kulak verdi. Kapının açılıp kapandığını duydu. Pencereye yaklaşıp, avludaki çiçekleri, yeşillikleri, fıskiyeyi ve gölgelik köşeleri seyretmeye başladı.</p>

  <p class="block6">Tek gördüğü kapkara dipsiz bir kuyuydu.</p>
</body>
</html>
