<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block25" id="toc_id_30">31</h1>

  <p class="block6">Duncan, Phin'in yanında, diğerlerinden birkaç adım uzakta duruyordu, "iyiler. Yaralı yok. Phoebe sürekli konuşup onu etkilemeye çalışıyor. Bu işi nasıl beceriyor, yemin ederim bilmiyorum."</p>

  <p class="block6">"Neredeyse dört saat oldu."</p>

  <p class="block6">"Biliyorum." Durduğu yerden çatılarda, pencerelerde ve girişlerde bekleyen nişancıları görebiliyordu. Ateş açılınca ne olacaktı? Ya Bee Anne'yle Loo'ya bir kurşun isabet ederse?</p>

  <p class="block6">Düşüncesi bile, ter içinde kalmış bacaklarının bükülmesine neden oldu. "Derdi para olsaydı - Tanrım, neden para değil ki? Ben - "</p>

  <p class="block6">"Biliyorum." Phin onun yanma çömeldi. "Biliyorum, Duna"</p>

  <p class="block6">"Phoebe, şey o... O lafı dönüp dolaşıp rehinelere getiriyor. Nasıl olduklarını soruyor, bazılarını bırakmasını söylüyor, isimlerini öğrenmek istedi ama bilmiyormuş ve umurunda da değilmiş. Bu iyi mi, kötü mü bilmiyorum. Bilemiyorum işte."</p>

  <p class="block6">"Bu iş çok uzuyor."</p>

  <p class="block6">"Bunu da bilemiyorum." Elini tutup parmaklarını onun-kilere kenetledi. "Ailene göz kulak ol. Sen yanlarında kal, ben de içeri gidip öğrenebileceğim ya da yapabileceğim bir şey var mı, bakayım."</p>

  <p class="block6">Havalandırmaya rağmen, içeride çok sıcak ve ağır bir hava vardı. Polisler girip çıkarken kapı defalarca açılıp kapandığı için, dışarının nemli havası içeri süzülüp mağazaya yayılmıştı. Phoebe durum panosuna bakıyor, notlarını okuyordu. Bir oraya bir buraya gidip geldiği için yüzü terden pırıl pırıl parlamıştı. Hiç olmazsa başını serin tutar diye, vitrinden kaplumbağa kabuğundan yapılmış bir toka alıp saçını topladı.</p>

  <p class="block6">Kuyumcunun krokisinde çarpı işareti konmuş noktalara bakarken bir dikişte suyunu bitirdi. Ölüm işaretleri, diye düşündü. Onu bu konumlardan birine çektikleri anda, Özel Tim'e yeşil ışık yakacaklardı.</p>

  <p class="block6">"Arka kapıya uzman gönderdik." dedi Harrison. "Kapıdaki düzeneği inceliyorlar. Onu etkisiz hale getirip alarmı engelleyeceklerini düşünüyorlar."</p>

  <p class="block6">"Ama emin olamazlar." "Çok eminler."</p>

  <p class="block6">"Çünkü tahammülleri azalıyor. Sen de ben de biliyoruz ki, burada herkes bir şeyler yapıp harekete geçmek istiyor. Uzun süren arabuluculuk vakalarında böyle bir tehlike var. Daha çok zamana ihtiyacım var. Çok geçmeden o insanları çözmek zorunda kalacak. Tuvaletlerini daha fazla tutamazlar ve bunu beklemek de şimdilik bizim için en doğru seçenek."</p>

  <p class="block6">"Çavuş Meeks oğlunun durumunu öğrenmek istiyor. Onu suçlayamazsın." "Walken söylemez ki." Phoebe, Liz'in verdiği ıslak mendille yüzündeki teri sildi.</p>

  <p class="block6">"Bir sonraki telefon görüşmesinde öğrenebileceğimi söyle ona."</p>

  <p class="block6">"Bir saat içinde harekete geçmezsen, bomba ekibinden düzeneği çıkarmalarını isteyeceğim. Canlı çıkamayacak, bunu sen de biliyorsun. Yaralı sayısının artmaması için tek yol onu indirmek."</p>

  <p class="block6">"Onu o köşeden çekeceğim. Biraz uzun sürebilir ama yapacağım bunu."</p>

  <p class="block6">"Bu iş daha da uzarsa, hata yaparsın. Ekip halinde çalışılmasının sebebi bu, Phoebe. Sadece ilciniz olduğu sürece yorgun düşüp hata yapabilirsin."</p>

  <p class="block6">"O da hata yapmamı istiyor. Bu bölümün teması şu: İstediğini alamayacak. İşi bitirmeye henüz hazır değil çünkü önce benden istediği bir şey var. Hazır olana kadar da, o insanların hayatta kalması bizim elimizde. Hazır olduğu zaman haberim olacak."</p>

  <p class="block6">Harrison çıkarken Duncan da içeri giriyordu. Elindeki yiyecek paketini görünce Phoebe'nin kaşları kalktı.</p>

  <p class="block6">"Biraz yemek işe yarar, diye düşündüm."</p>

  <p class="block6">Düşüncesi bile midesinin bulanmasına yetti. Ama yemek zorundaydı, belki o zaman hata yapma ihtimali ortadan kalkardı. "Kahramanım benim."</p>

  <p class="block6">Paketleri yere koyar koymaz memurlar basma üşüştü. Duncan, Phoebe'nin yanma geldi. "Arama sırası kimde?"</p>

  <p class="block6">"Hareketi ondan bekliyorum."</p>

  <p class="block6">"Tamam." Omzunu okşadı. "Annenle konuştum. Evdekiler iyiymiş ama seni merak ediyorlarmış. Tüm kanallar bu kuşatma haberini veriyormuş."</p>

  <p class="block6">"Bu engel olamayacağım bir şey ve o da böyle olmasını istiyor." Başını Duncan'ın omzuna yaslayıp bir süre düşüncelerini dinlendirdi. "Uzun zamandır bana böyle özen gösteren biri olmamıştı. Ama sanırım buna alışabilirim."</p>

  <p class="block6">"Ahşsan iyi olur."</p>

  <p class="block6">"Phin ve diğerleri nasıl?"</p>

  <p class="block6">"Dehşet içindeler. Ama ben değilim." İkisi de Duncan'ın yalan söylediğini biliyordu ama yine de böyle konuşmak onu rahatlatıyordu. "Onları kurtaracağını biliyorum."</p>

  <p class="block6">"Konuştuğu zaman sen ne duyuyorsun?"</p>

  <p class="block6">"Yukarı aşağı, sağa sola gidiyor, ama..." "Ama?"</p>

  <p class="block6">"Bunun altında ne mi var? Sanırım tatmin var." "Evet, çok iyi dinlemişsin."</p>

  <p class="block6">Bee'nin sırtı ağrıyor, başı zonkluyordu. Sarışın afet Patsy ağlamayı kesmiş, kıvrılıp Bee'nin yumuşacık kucağına uzanmıştı. Rehineler, kendi aralarında mırıldanıp fısıldaşıyorlardı. Başlarındaki adam ya onlan takmıyordu ya da kulağı onlarda değildi.</p>

  <p class="block6">Bazıları, sanki gözlerini açınca bunun garip ve korkunç bir rüya olduğunu anlayacakmış gibi uyukluyorlardı.</p>

  <p class="block6">"Phin çok korkmuş olmalı," dedi Loo sessizce. "Livvy. Liwy"ye söylemez. Onun korkmasını istemiyorum. Ah anne, bebeğim."</p>

  <p class="block6">"O iyi. Biliyorsun, iyi o."</p>

  <p class="block6">"Niye bir şey yapmıyor bu adam? Ne zaman bir şeyler yapacak?" "Bilmiyorum, tatlım. Ama ben bir şey yapacağım. Gidip işeyeceğim." Birileri mırıldanarak ona hak verdi, hatta sessizce gülenler bile oldu. "Sorayım," dedi Loo.</p>

  <p class="block6">"Hayır, bana bırak. Anaç tipler daha şanslı olabilir. Bayım!" Loo itiraz edemeden adama seslendi. "Hey, bayım! Bazılarımız ihtiyaç gidermek istiyor."</p>

  <p class="block6">Daha önce de seslenmişlerdi ama adam duymazlıktan gelmişti. Bu sefer elinde telefonla dönüp ölü gibi Bee'nin yüzüne baktı.</p>

  <p class="block6">"Kaç saat geçti," diye hatırlattı adama, "Şimdi burada koca bir göl oluşmasını istemiyorsan, tuvaleti kullanmamıza izin vermelisin."</p>

  <p class="block6">"Bir süre daha tutmak zorundasınız." "Ama-"</p>

  <p class="block6">Silahını yukarı kaldırdı. "Kafana bir kurşun sıkarsam, çişe gitme zahmetinden kurtulursun. Şimdi kapa çeneni."</p>

  <p class="block6">Her şey programa uygun giderken bir hata yapmıştı. Üçüncü saatin sonundaki molada, rehineleri karışık olarak teker teker tuvalete gönderecekti. İsteseler de, istemeseler degideceklerdi. Ama unutmuştu ve şimdi de görüşme zamanı gelmişti, kahretsin. Bu durumda ya bir sonraki molayı bekleyecekler, ya da altlarına yapacaklardı.</p>

  <p class="block6">Hepsinin canı cehenneme.</p>

  <p class="block6">"On milyon dolar istesem ne yapacaksın?" diye sordu Phoebe'ye. "On milyon dolar mı istiyorsun, Jerry?"</p>

  <p class="block6">Şuna bak, diye düşündü, sanki sütten çıkmış ak kaşık. "Şunu bir tarafa bırakalım da teklifi tartışalım."</p>

  <p class="block6">"Tamam. Bu parayı bulursam benim kazancım ne olacak?" "Birinin beynini dağıtmayacağım."</p>

  <p class="block6">"Bu olumsuz bir yanıt, Jerry. Biliyor musun, söz vermiyorum ama amirlerimi on milyon doları onaylamaya razı edersem, daha olumlu bir değiş tokuş yapmamız gerekir."</p>

  <p class="block6">"Peki ya on milyon karşılığında tüm kadınları bırakmayı düşünürüm dersem?" "On milyon önerirsem kadınları bırakmayı düşünürsün, öyle mi? İşte bu konuşmaya değer."</p>

  <p class="block8">"Kesinlikle."</p>

  <p class="block6">"Aslında, yanında bir de yaralı var. Arnie Meeks'in yaralandığını söylemiştin."</p>

  <p class="block6">Arnie'nin yığılıp kaldığı tarafa baktı. Yüzündeki kurumuş kanlara, ağzını kapatan banda baktı. Ve vücuduna sarılmış patlayıcılara. "Eminim daha iyi günleri de olmuştur."</p>

  <p class="block6">"Para için birilerinin yanına gitmeden önce, Arnie Meeks'in sağ olduğundan ve hayati tehlikesi olmadığından emin olmak zorundayım. Babasının kim olduğunu biliyorsun Jerry. Üzerimde epeyce baskı var şu anda."</p>

  <p class="block6">"O aşağılık yaşıyor."</p>

  <p class="block6">"Bunu söylemeni takdir ediyorum ama kendi ağzından duyarsam, onların karşısında daha güçlü olurum. Sesini duyduğumu onlara iletirsem beni rahat bırakırlar, biz de senle şu önemli işimize yoğunlaşabiliriz."</p>

  <p class="block8">"İyi."</p>

  <p class="block6">Walken telefonu kapattı ve Arnie'nin yanma gidip eğildi. Ağzındaki bandı çıkardı. Arnie'nin çukura kaçmış ve kan oturmuş gözleri hareket etti. "Phoebe'ye merhaba de, pislik." Walken telefonu getirip Arnie'nin kulağına tuttu. Silahının namlusunu da çenesine dayadı. "Şöyle de; Selam, Phoebe, ben senin o insanı katil eden kıçını merdivenlerden yuvarlayan korkak pisliğim."</p>

  <p class="block6">Arnie onun sözlerini tekrar ederken gözlerini öfke ve dehşetle Walken'a dikmişti.</p>

  <p class="block6">"Nerenden yaralandın?" diye sordu Phoebe. "Yaraların ağır mı?" Arnie dudaklarını ıslattı. "Yaralarımı soruyor."</p>

  <p class="block6">"Hadi cevap ver ona, bok kafa."</p>

  <p class="block6">"Tabancasıyla yüzüme vurdu. Sanırım elmacık kemiğim kırıldı. Ellerim kelepçeli, üzerime lanet bir bomba bağlamış."</p>

  <p class="block6">"Zaman ayarlayıcı da var mı? Bomba - "</p>

  <p class="block6">"Bu kadar yeter," dedi Walken. "Şimdi sıra on milyonda." "Rehineleri bırakmak için on milyon dolar istiyorsun." "Kadın rehineleri bırakmak için on milyon."</p>

  <p class="block6">"Kadınlara karşılık on milyon. Kaç kadın var, Jerry?" "On bir. Adam başı bir milyon civarı. Ne anlaşma ama."</p>

  <p class="block6">"On bir kadın, peki sana on milyon doları getirebilirsem kimi serbest bırakacaksın?"</p>

  <p class="block6">"Papağan gibi tekrarlamayı kes. Tekrar eğitimini biliyorum."</p>

  <p class="block6">"O halde, bu sadakat gösterisinden sonra, sana istediğini verme şansımın daha yüksek olduğunu da biliyorsundur. Yaralı ya da doktora ihtiyacı olanlarla birlikte- birkaç rehine bırakırsan, sana on milyon bulmak için elimden geleni <span class="text67">ya- parım."</span></p>

  <p class="block6">"Aman, boş ver on milyonu. Şunu yirmi yapalım." "İyi niyetimi suiistimal ediyorsun, Jerry."</p>

  <p class="block6">Güldü. "Seni öldürmeyi düşündüm, Phoebe, bin defa." "Madem düşündün, niye yapmadın?"</p>

  <p class="block6">"Bin çeşit yolu vardı. Beynine bir kurşun sıkabilirdim. Temiz iş. Roy'a yaptığım gibi seni yakalayıp, ona yaptıklarımın aynısını sana yapabilirdim. Ama kendimi tekrarlamayı sevmiyorum. Öldüresiye dövebilir ya da öldürmeyip sadece vücudunda birkaç delik açabilirdim. Ama sonra, Angie'ye olduğu gibi senin için de her şey bitecekti. Sen onun sahip olduğu şeyleri hak etmiyorsun. Ne dersin, sen gelsene buraya. Sadece sen gel, hepsini bırakayım. Her birini."</p>

  <p class="block6">"Bunu yapma iznim yok, biliyorsun." "Sen gel, on yedi kişi sağ kalsın."</p>

  <p class="block6">"Beni rehinelerle takas edeceksin. Bu gerçek bir teklif mi Jerry, yoksa yine beni yanına çekmek için mi söylüyorsun?"</p>

  <p class="block6">"Yapmayacaksın işte. Konuşmaktan başka bir halt bilmiyorsun." "Ya yaparsam?"</p>

  <p class="block6">"İzin vermezler. Aptal mıyım sanıyorsun? Bu işin nasıl yürüdüğünü unuttum mu sanıyorsun?"</p>

  <p class="block6">"Hayır, ama Çavuş Meeks'in oğlu orada ve yaralı. Çok dayanıklı ama. Gerçek bir teklif mi bu, Jerry? On yedi kişiye karşılık ben."</p>

  <p class="block6">"Düşüneceğim. Ama önce başka bir şey yapacaksın." "Başka ne yapmamı istersin?"</p>

  <p class="block6">"Dışarı, kameraların karşısına çıkacaksın. AngelaBrentine'i nasıl öldürdüğüne dair bir açıklama yapacaksın. Ölümünden sorumlu olduğunu anlatacaksın. Onun hayatını kurtarmaktan çok çene yarıştırıp "önemli adam"ı oynadığından bahse- deceksin."</p>

  <p class="block6">"Basın açıklaması yapıp Angela Brentine'in nasıl öldüğünü anlatmamı mı istiyorsun Jerry?"</p>

  <p class="block6">"Sana söylediklerimi aynen tekrarlayacaksın. Parayı ve rehineleri ondan sonra konuşacağız."</p>

  <p class="block8">Kapattı.</p>

  <p class="block6">Tam ayağa kalkacakken, Duncan kolundan tutup Phoebe'yi kaldırdı. "Kendini pazarlık konusu yapmaya kalkarsan, seni bir yumrukta yere serer, aklın başına gelene kadar bir yere kapatırım ."</p>

  <p class="block6">"Aynısını yapmayı sen de düşünmüştün."</p>

  <p class="block6">"Oradaki benim annem, gerçekten sahip olduğum tek anne. Seninle ne tartışmaya ne de başka bir şey yapmaya niyetim yok. O binaya yaklaşmayacaksın."</p>

  <p class="block6">"Kendine gel," dedi Sykes. "Pazarlık yapmıyor. Biz bu şekilde çalışmayız." Phoebe'ye ters ters baktı. "Asla. Burası Hollywood değil."</p>

  <p class="block6">"Size de yutturdum." Parmağını Duncan'a, sonra da Sykes'a doğru salladı. "Bu işi daha iyi bilmeniz gerekir ama inandınız işte. Emin olun inandırdı sizi. Bunu düşünebileceğimi beklemiyordu. Yine beni kandırmaya çalıştı ama isteğine itimat etmeyerek onu küçümsemiş oldum. O da yuttu bunu, şimdi de düşünüyor. Benden istediği ve beklediği, açıklama yapmayı kabul etmemdi. Ya da reddetmem. Hangisini yaparsam yapayım, bu iş bitecek. İnsanlara her şeyi itiraf etmemi bekliyor. Ama şimdi oraya girersem, beni karşısında görürse neler olur, onu düşünüyor. Bu durumdan nasıl yararlanabiliriz?"</p>

  <p class="block6">"Sadakat gösterisi," dedi Sykes.</p>

  <p class="block6">"Bu birincisi. Açıklamamla ilgili herhangi bir kabul ya da itirazla karşılaşmadan önce rehinelerin bir kısmını bırakmasını sağlayacağız. Çünkü onun yeşil ışığı bu olacaktı. Zaman kazanmaya çalışıyoruz, bu da bizi onun tarafına geçiriyor. Açıklamayı yapmak istiyorum ama bizimkiler araya girip beni oyalıyorlar. İçeri girmek istiyorum ama zorluk çıkarıyorlar. İstediğini alabilmesi için bunu yapmam lazım. Bu iş çok uzadı, onun için sinirlerim gitgide geriliyor. O ise planını uygulamaya, ana hatlarını belirlemeye çoktan alıştı." Vince'e baktı.</p>

  <p class="block6">"Bence de, evet. Aa, bu eğitimin bir parçası. Doğaçlama düşünmeye uyum sağlamak zorundasın, ama hepsi programa dahil. Değişkenleri de öğreniyorsun. Ama o neyi sever... düzeni? Evet, sanırım aradığım kelime buydu. İçinden geldiği gibi davranmaz. Ölçüp biçmeyi tercih eder."</p>

  <p class="block6">"Şu anda da bunu yapıyor. Asıl planını mı uygulayacak? Yani kendisi dahil herkesi havaya uçurup, beni utanç içinde sağ mı bırakacak? Yoksa, fırsat bulursa sadece ikimizi mi bırakacak? Rehineler ona hiçbir şey ifade etmiyor ama onlar benim için her şey demek. Asıl fikir buydu. Ama bombanın düğmesine basarken gözlerimin içine bakacak olmamın düşüncesi de onu cezbediyor."</p>

  <p class="block6">"Yoruldu," dedi Duncan. "Bu sesinden anlaşılıyor. Sen de öyle. O da fark etmiştir zaten. Artık sona yaklaşıyor."</p>

  <p class="block6">"Evet, yaklaşıyor. Basın açıklaması, onu <span class="text67">son sahneye hazırlayacak.</span> Şimdi üzerinde kafa yoracağı bir konu daha çıktı."</p>

  <p class="block6">"İçeride bir hareketlenme olmuş." Sykes dinlemeye geçip susmaları için işaret etti. "Adam görüş alanı dışında ama mağaza sahibi olduğu tespit edilen rehinelerden biri, iki kadının ellerini çözüyor. Net görüntü alabiliyorlar. Rehine, bayan, siyah, orta yaşlı, arka tarafa gidiyor."</p>

  <p class="block6">"Bu Bee Anne." Fısıltıyla konuşan Duncan'ın içindeki korku, bir mengene gibi göğsünü sıkıştırıyordu. "O olmalı."</p>

  <p class="block6">Bee kendisine gösterilen tuvalete doğru yürüdü. Çok sıkışmasına rağmen ağır ağır yürüyordu.</p>

  <p class="block6">Jerry, tuvaletin kapısını açık bırakmasını isteyerek yaşlı kadının mahremiyetine tecavüz etmiş oldu. Bee her şeye rağmen bir yarış atı gibi ihtiyacını giderip mesanesini boşaltırken, bir yandan da çevreyi kolaçan edip silaha benzer bir şey bulmaya çalışıyordu.</p>

  <p class="block6">Aptal değildi herhalde. Adam hepsini öldürecekti. Kendisi onun canını biraz bile yaksa, Tanrı'nın yanına huzurlu gidecekti.</p>

  <p class="block6">Ama kapıp gidebileceği hiçbir şey yoktu. Bir şişe sıvı sabun, bir de adamm kafasına atmaya değmeyecek küçük bir tabak içinde kuru çiçek aranjmanı. Adamın silahının namlusu o güvenlik görevlisinin kulağına dayalıydı. Ayağını sürüyerek dışarı çıktı. Korkudan sinmiş gibi yere bakıyordu. "Adım Beatrice. Bee Anne de derler."</p>

  <p class="block6">"Kapa çeneni ve yerine geç."</p>

  <p class="block6">"Rezil olmama fırsat vermeden ilk bana izin verdiğiniz için teşekkür ederim." "Sesini kesip hemen yerine oturmazsan, son giden olacaksın."</p>

  <p class="block6">Söyleneni yaptı ama bu arada adamın getirdiği kutuların içinde daha bir sürü cephanelik malzeme ve başka bir tabanca olduğunu görmüştü. Daha da önemlisi, bombayı patlatacak fünye olduğunu tahmin ettiği bir alet dikkatini çekmişti.</p>

  <p class="block6">"İhtiyaç molası vermiş olmalı," dedi Sykes. "Halkada oturanların birer birer arka tarafa gitmelerinden anlaşılıyor. İlk rehine şu anda arkada. Kadın... Özel tim, kadından sinyal geldiğini söylüyor. İşaret diliyle bir şeyler söylüyormuş. Sağ arka köşedeki kötü adamm yanında, üç tabanca, bir tüfek, cephane, ateşleyici ve bir de yaralı koruma varmış."</p>

  <p class="block6">"Bee Anne'ye güvenebilirsin," diye fısıldadı Duncan.</p>

  <p class="block6">"Bu cehennemden bizi çıkaracağına yani," diye tamamlayan Sykes gülümsemeye çalıştı.</p>

  <p class="block6">"Şu anda onları yerlerinden oynatırken aramak istiyorum çünkü böylece dikkati bölünmek durumunda kalacak. Anlaşmaya zorlayalım bakalım."</p>

  <p class="block6">Telefon üç kere çaldı. Bir kere daha. Açmayacağından endişelenirken, birden adamın sesi adeta kulağında patladı. "Şimdi konuşmak istemiyorum."</p>

  <p class="block6">"Ama Jerry, sana anlaşmadan bahsedecektim. Henüz söz veremiyorum ama... Peki, şimdi konuşamıyorsan beklerim. Sonra da anlatabilirim."</p>

  <p class="block6">"Ne? Gözümü boyamaya çalışmıyorsan, açıklamayı ve değiş tokuşu yapacağını söyle, bir şeyler söyle işte."</p>

  <p class="block6">"Gözünü boyamaya çalışmıyorum, sadece bilgilendiriyorum seni. Kimsenin zarar görmesini istemiyorum. Şefin hoşuna gitmedi bu açıklama işi - politik durumlar, anlarsın ya. Ama ben peşini bırakmıyorum."</p>

  <p class="block6">"Politikacılar günah keçilerini severler. Şefine söyle, eğer buna engel olursa ve sen de bir saat içinde kameraların karşısında olmazsan, burada on altı rehineye düşeriz."</p>

  <p class="block6">"Söyleyeceğim, Jerry. Benden, Angela'nın ölümünden sorumlu olduğuma dair açıklama yapmamı istediğini, ondan sonra da rehineleri serbest bırakacağını söyleyeceğim ona. Tamam mı, Jerry?"</p>

  <p class="block6">"Planda bir değişiklik yaptım. Sen buraya gel. Açıklama için buradaki kamera mikrofonunu kullanacaksın, dışarıya da yayın yapılacak. Aynen böyle olacak."</p>

  <p class="block6">"Beni rehinelerle değiştireceksin, bunu mu söylemek istiyorsun?" "Sen gel hadi."</p>

  <p class="block6"><span class="text83">Henüz</span> <span class="text85">onları</span> <span class="text85">bırakmaya</span> <span class="text85">niyeti</span> <span class="text83">yok</span> ."Arnie'nin babası tahmin ettiğim gibi çok baskı yapıyor. Hiç kendi kendime düşünme fırsatım olmadı, yumruğunu masaya indirip duruyor. Tanrım, ne insafsız bir adam."</p>

  <p class="block6">"Senin başın yanacak, onun oğluna bir şey olmayacak. Çokbasitmiş."</p>

  <p class="block6">"Onun için öyle olabilir. Ben sadece seninle konuşup bu sorunu halletmek istiyorum, Jerry. Yüz yüze konuşmamızın bir faydası olacaksa... Ama Önce senden bir avans istiyorlar. Bize kaç kişi vereceksin?"</p>

  <p class="block6">Kısa bir tereddüt geçirince, Phoebe bir yalan daha geleceğini anladı.</p>

  <p class="block6">"Sen içeri, onlar dışarı. Anlaşma böyle - tabii anlaşma yapmaya karar verirsem. Sana gözünü yerden ayırma dedim."</p>

  <p class="block6">"Pardon, ne dedin?" "Sana söylemiyorum."</p>

  <p class="block6">"Ben sadece... dur biraz, hatta kal, bana bir şey getiriyorlar." Telefonun sesini kapattı ve hislerine güvenerek doğru yapmış olmayı diledi.</p>

  <p class="block6">Sykes, "Anlaşma yapsanız da hiç birini bırakmayacak. Yoruldunuz," dedi ve devam etti, "duyamamış olabilirsiniz - "</p>

  <p class="block6">"Yok, duyuyorum. Onlara arka tarafa geçmelerini söyle ama benden işaret beklesinler. İçeri girip öne ve arkaya dağılacaklar ama herkese söyle sakın ben onay vermeden harekete geçmesinler. Haklısın," dedi Sykes'a, "Karşılığında hiç birini serbest bırakmayacak. Ama ateşleyiciden uzaklaştırmayı başarabilirsem onu ele geçirmeleri mümkün olabilir - belki de sağ olarak. İçeri girip ön tarafa ve arkaya dağılıp onu yakalayabilirler. Ben işaret verince."</p>

  <p class="block6">"Ne yapıyorsun?" diye sordu Duncan.</p>

  <p class="block6">"Şansımı deniyorum. Jerry? Affedersin Jerry, bu işler böyle, biliyorsun. Jerry, günlüğü elimde şu anda. Angela'nın günlüğü bende."</p>

  <p class="block6">"Yalancı kaltak. Onun günlüğü yoktu ki."</p>

  <p class="block6">"Yalan söylemiyorum, Jerry. Biliyorsun, söylediklerimin arkasında durmak zorundayım. O aşık bir kadındı ve senin kim olduğunu ve aranızdaki ilişkiyi kimseye anlatamıyordu. Onun için de yazıyordu. O alçak Brentine, öldüğünde senin yüzüğünü taktığını söylemediği gibi bunu da söylememişti. Onurunu ve itibarını korumak zorundaydı. Arama emri çıkarttılar ve günlüğü buldular. Senden Lancelot diye <span class="text67">bah- sediyor."</span></p>

  <p class="block6">Phoebe onun boğulur gibi nefes aldığını duydu. "Oku onu bana. Oku ki, yalan söylemediğini anlayayım."</p>

  <p class="block6">Defterin sayfalarını çeviriyormuş gibi notlarını karıştırdı, ve Angela hakkındaki bilgileri çıkardı. "Ona pembe güller vermişsin - en sevdiği çiçekmiş. Ona yemek yapmana bayılıyormuş, yemek yaparken seni seyretmeye de."</p>

  <p class="block6">"Oku. Onun kelimelerini duymak istiyorum."</p>

  <p class="block6">"Kısasa kısas, Jerry. Yazdıklarını sana okuyacağım ama sen de bana bir şey vermelisin."</p>

  <p class="block6">"Bir sayfa oku. Eğer onun sözleri olduğunu anlarsam, bir rehineyi gönderirim."</p>

  <p class="block6">Bu sözlerde gerçeklik payı vardı. "Beş rehineyi bırak, ben de bir sayfa okuyayım. Senden Bir Camelot yaratmak istedi. Beş kişi gönder, okuyacağım. Hepsini bırakırsan günlüğü yanımda getirmenin bir yolunu bulurum, kendin okursun."</p>

  <p class="block6">"Onu görebileceğim bir yere getir. Sende olduğunu görene kadar kimse dışarı çıkmayacak."</p>

  <p class="block6">"Defteri dışarı çıkarmamı mı istiyorsun? Bunu denerim. Onu görebileceğin bir yere getirirsem, ne vereceksin bana?"</p>

  <p class="block6">"Üç kişi. Hadi getir."</p>

  <p class="block6">"Günlüğü görebileceğin bir yere getirirsem üç rehineyi bırakacak mısın?" "Çabuk!"</p>

  <p class="block6">"Şu engeli de aşayım. Şimdi günlükle birlikte çıkacağım, yolda kabul ettirmeye çalışırım. Seni cepten aramak zorunda kalacağım. Tamam mı?"</p>

  <p class="block6">"Hemen şimdi yap." "Geliyorum."</p>

  <p class="block6">Kalkıp telefonunu aldı. "Biri bana günlüğe, hatıra defterine benzeyen bir şey bulsun. Çok büyük olmasın. Sen de dinlemede kal. <span class="text83">"Elimden</span> <i class="calibre3">bu</i> <span class="text83">kadar</span> <span class="text83">geliyor,</span> <i class="calibre3">Jerry,"</i> dersem, bu girin demektir. Tam olarak bu kelimeleri kullanırsam, Bull. Başka bir yol bulursam, onu konuşarak indirebileceğimize ya da canlı yakalayabileceğimize inanırsam söylemeyeceğim."</p>

  <p class="block6">"Bu olur mu?" Duncan vitrinden alıp getirdiği kırmızı deri kaplı adres defterini gösterdi. "Mükemmel, tabii kırmızıdan nefret etmiyorsa."</p>

  <p class="block6">Duncan, "Bunun üzerine gideceğini nereden biliyordun?" diye sordu.</p>

  <p class="block6">"Günlük özeldi, onun sırdaşıydı. Tamamen ona aitti. Walken'a, onun etkisi olmadan söyledikleriydi. Onu takas etmek isteyecek. Komutanla işbirliği yapmam şart."</p>

  <p class="block6">"Gidebildiğim yere kadar yanında olacağım," diye ilave etti Duncan. "Görüş alanına girdiğin an, seni kolayca vurabilir."</p>

  <p class="block6">"Defteri istiyor. Dahası, bana nişan aldığı an, onlar da aynısını yapacak. Silahı gösterdiği an işini bitirecekler. Şu an dikkati dağılmış durumda, etrafında dolaşan insanlar var. İhtiyaç molası henüz bitmedi. Adımları yavaşladı, alt üst oldu ve hata yaptı. Biz de buna yatırım yapmalıyız. Komutanım, onu ateşleyiciden uzaklaştırabilirim."</p>

  <p class="block6">Planını açıklayıp, verdikleri çelik yeleği üzerine geçirdi. "Uzaklaşır uzaklaşmaz, onu orada tutabilirim ya da şansım varsa vitrin penceresinin yanına çekebilirim. Arka kapıyı aşınca - "</p>

  <p class="block6">"Biz devreye gireriz. Benim boşalttığım bölgeyi geçmeye kalkarsan <span class="text68">her</span> şey biter, sonra da seni oradan kazıyarak çıkarırız."</p>

  <p class="block6">"Anlaşıldı." Duncan'a döndü. "Benimle gelemezsin."</p>

  <p class="block6">"Ama sen bana geri gelsen iyi olur." Elini tuttu. "Bunun üzerine tartışmayalım bile."</p>

  <p class="block6"></p>

  <p class="block6">"Anlaştık," Parmakları birleşti. Genç kadın onun gözlerinde korkuyu da inancı da bir arada görebiliyordu. "Seni seviyorum," dedi ve yürüyüp gitti.</p>

  <p class="block6">Duncan, yeterince hızlı ve akıllıysa Phoebe'nin aklından geçenleri anlayabilirdi. Bu zayıf bir ihtimaldi, ama kendisi de pek gerçekçi davranmamıştı. Arkanı dönüp bakma sakın, dedi kendi kendine, çünkü Duncan gözlerinde yalanı ve korkuyu örebilirdi.</p>

  <p class="block6">Biri annesi, diye düşündü, biri de kardeşi. Ve sevgilisi. Birkaç dakika içinde olacaklar kimin dönüp kimin dönmeyeceğini belirleyecekti.</p>

  <p class="block6">Cep telefonunu çıkarıp Jerry'yi aradı.</p>

  <p class="block6">"Şu anda yola çıktım. Rehineleri hazırlasan iyi olur. Üç rehine, Jerry, öyle anlaşmıştık."</p>

  <p class="block6">"Kahrolası anlaşmanın ne olduğunu biliyorum. Seni de, günlüğü de görmeden hiç kimseyi bırakmam."</p>

  <p class="block6">"Beni göreceksin, ama günlüğü ancak onları bıraktıktan sonra görebilirsin. Benimle işbirliği yapmalısın, Jerry. İçeride daha on dört rehinen olacak. Bu işi planlarken kaç kişi olacağını bilmiyordun.</p>

  <p class="block6">On dört kişiyle de başlayabilirdin. Kaybedeceğin hiçbir şey yok, hem anlaşmaya uyduğunu bana kanıtlamış oluyorsun. Üç kişiyi bırakınca defteri gösteririm, üç kişi daha çıkarsa bir sayfasını okurum sana. Sonra da değiş tokuşu konuşuruz. Adil bir anlaşma olacak, Jerry."</p>

  <p class="block6">Yalanlar, diye düşündü genç kadın, sözleri yalanlarla doluydu. Duncan duymuş muydu acaba?</p>

  <p class="block6">Başaramazsa, bununla yaşayabilecek miydi? Ya Duncan?</p>

  <p class="block6">Kulaklığından konuşmaları duydu. Arka taraftaki düzenekte bubi tuzağı vardı ve alarma bağlıydı. Devreden çıkarıp etkisiz hale getirmek zaman alacaktı.</p>

  <p class="block6">Elindekilerle. meşgul ol, diye hatırlattı kendine.</p>

  <p class="block6">"Özel Tim o üç rehineyi görmek istiyor, Jerry. Şu anda önümü kestiler ve onları görmeden de beni bırakmayacaklarmış."</p>

  <p class="block6"><span class="text144">Hareket.</span> <span class="text144">Kadınlardan</span> <span class="text143">üçü</span> <span class="text145">ön</span> <span class="text130">tarafa</span> <span class="text144">doğru</span> <span class="text144">hareket</span> <span class="text144">etti.</span> işareti alınca, gizlendiği yerden çıktı. Yapış yapış sıcağa rağmen bedeni buz kesmiş, tüyleri diken diken olmuştu. "Buradayım, Jerry. Anlaşmanın ilk bölümü tamam. Sıra sende. Bırak onları."</p>

  <p class="block6">"Seni görmüyorum."</p>

  <p class="block6">"Biraz daha yaklaşırsam, ekip başıma üşüşüp beni geri çeker. Şu anda binanın güneybatısındayım. Vitrin penceresini görebiliyorum, sağ tarafında da bir - yok yok, iki kişi duruyor galiba."</p>

  <p class="block6">'Yelek giymekle aptallık etmişsin, Phoebe, çünkü beynini dağıtacağım."</p>

  <p class="block6">Sesindeki iğrenç neşeyi hissedince, boğazı kurudu. "Biliyorum ama kural kuraldır. Hadi bırak onları, Jerry"</p>

  <p class="block6">"Günlüğü görmek istiyorum."</p>

  <p class="block6">Eli arkasındaydı. "Ben sözümü tuttum, şimdi sıra sende. Sonra tekrar benim sıram gelecek."</p>

  <p class="block6">Kilitlerin açıldığını duydu, sonra da hızla kapı açıldı. Yalpalayarak, koşarak, ağlayıp bağırarak çıktılar. "Ateş etmeyin!" Çelik yelekli polisler onları çekip sürükleyerek korumaya aldı.</p>

  <p class="block6">Phoebe, göz ucuyla Bee Anne'yi görünce dua edip Tanrı'ya şükretti. Duncan'ın annesi kurtulmuştu.</p>

  <p class="block6">"Kızım hâlâ içerde," diye bağırdı Bee. "Adam onun ve diğerlerinin arkasına saklanıyor. Ateşleyici de var. İki tane."</p>

  <p class="block6">Duası yarım kaldı. Gözleri dehşetten büyümüş bir kadının yaklaştığını gördü ve kapı kapandı.</p>

  <p class="block6">"Üç oldu. Şimdi defteri göster."</p>

  <p class="block6">"Tamam, Jerry. Özel tim, şimdi halkı güvenlik çemberinin dışına çıkarıyor.</p>

  <p class="block6">Tahliye yani." Defteri öne aldı. "Defter elimde." "Aç şimdi. Aç ve oku. Neresi olursa."</p>

  <p class="block6">"Üç kişi daha istiyorum." Gönülden istemese de, talimatlara uydu. "Bu grubun içinde o yaralı adam da olacak, Jerry."</p>

  <p class="block6">Bir hareketlenme oldu. Arnie arkadan itilmiş gibi yalpalayarak öne doğru geldi. Rengi atmış, yüzündeki kanlar kuruyup kararmıştı. Roy'a yaptığı gibi, onun da belden yukarısı bombayla kaplıydı.</p>

  <p class="block6">Demir parmaklıklı camın arkasından, çürük içindeki gözleri Phoebe'ninkilerle buluştu.</p>

  <p class="block6">"Okumazsan onu havaya uçururum. Yanında birkaç kişi daha gider, diğerleri de ciddi yara alır. Büyük olahı da patlatıp hepsini gönderirim öbür tarafa. <span class="text83">Şimdi</span> oku, yoksa bu iş burada biter. Pazarlık sona erdi."</p>

  <p class="block6">Genç kadın defteri açıp boş sayfalara baktı. Seven kadınlar aynı dili konuşur, diye düşündü. Ve ezberden okumaya başladı.</p>

  <p class="block6">"Artık aşkın ne olduğunu biliyorum. Onu tanımadan önce aşkı bildiğimi nasıl düşünebilirdim? Daha önce her şey soluk, belirsiz ve saçma sapandı. Şimdi ise, şimdi onu seviyorum ya, dünyam aydınlık, güçlü ve gerçek. Onun sayesinde var olduğumu hissediyorum." Defteri kapattı. "Üç kişi daha gönderirsen biraz daha okuyacağım."</p>

  <p class="block6">"Başka kimse çıkmayacak. Bu kadar. Ne yazdıysa onu okuyacaksın. Onun yazdıklarını okurken kameraların seni göstermesini istiyorum."</p>

  <p class="block8">"Jerry-"</p>

  <p class="block6">"Canın cehenneme!" Öyle bir haykırdı ki tüm öfkesi adeta Phoebe'nin beynine doldu. "Onun yazdıklarını okuyacaksın, sonra da açıklamayı yapacaksın. Ya hemen yaparsın, hemen şu anda başlarsın ya da rastgele birini seçip gebertirim."</p>

  <p class="block6">Phoebe biraz daha yaklaştı, o sırada kulaklığından durmasını emreden sert bir ses duyuldu. Arnie'nin arkasında rehinelerden bir kısmını görebiliyordu. Loo'yu gördü. Şu boya bak, diye düşündü. Muhteşem saçlar.</p>

  <p class="block6">"Okuyacağım, Jerry."</p>

  <p class="block6">"Gülü görmek istiyorum, defterin arasına koyduğu gülü." Ağlıyordu. Dağılmıştı. Bir rehine daha istersen, birini gebertirim. Anlıyor musun? Bir kişi daha istediğin anda birini seçer, kafasına bir tane sıkarım. Defteri göster, yazdıklarını oku, meleğimi nasıl öldürdüğünü tüm dünyaya anlat. Bitsin. Bu iş burada bitsin."</p>

  <p class="block6">Sevgilisine olduğu kadar ölüme olan özlemi de sesinden anlaşılıyordu. Phoebe, içerideki on dört kişiyi de yanında götüreceğinden emindi.</p>

  <p class="block6">Sabit bakışlarla, defterin kapağını açıp sayfalan çevirdi. "Gülünü saklamış." "Göremiyorum."</p>

  <p class="block6">"Havaya kaldırdım. Ne istiyorsan yapıyorum. Daha fazla ilerleyemem; yaklaştırmıyorlar."</p>

  <p class="block6">"İki adım at. Herkes iki adım atsın. Yukarı kaldır! Kahretsin."</p>

  <p class="block6">Yer değiştirip, defteri bir parça döndürdü. Gözlerinin önüne, krokideki çarpı işaretleri geldi. O anda daha iyi görebilmek için Loo'nun başını sola doğru ittiğini gördü. Bir an için göz göze geldiler ve <span class="text85">"Elimden</span> <span class="text83">bu</span> <span class="text85">kadar</span> <span class="text143">geliyor</span> <span class="text143">Jerry."</span> dedi.</p>

  <p class="block7">Şimdi!</p>

  <p class="block6">Silah sesi beynini delip geçti sanki. Çığlıkları, bağırmaları, onu takip eden koşuşturmayı güçlükle duyuyordu.</p>

  <p class="block6">Loo'nun tek başına dışarı çıkıp ona doğru koştuğunu gördü. Kucaklaşmanın etkisiyle Phoebe iki adım geriledi. "Aman Tanrım, Aman Tanrım, Aman Tanrım. Ölüyorum sandım. Hepimizi öldürecek sandım."</p>

  <p class="block6">"Hemen çık buradan, Loo. Bu bölgeden uzaklaşmalısın."</p>

  <p class="block6">"Hayatımı kurtardın." Geri çekilip, Phoebe'nin yüzünü ellerinin arasına aldı. "Hepimizi kurtardîn."</p>

  <p class="block6">"Bee Anne de şu tarafta. Buradan uzaklaşıp onun yanına gitmelisin."</p>

  <p class="block6">Polisler gelip onu aceleyle oradan uzaklaştırırken, "Hepimizi kurtardın," diye tekrarlıyordu.</p>

  <p class="block6">Phoebe defteri bırakıp döndü. Duncan bin bir güçlükle onun yanına gelmeye çalışıyordu. "Nasıl aştın onca engeli?"</p>

  <p class="block6">Pul pul soyulmuş bir kimlik çıkardı. "Çaldım." Kollarını açıp onu kucakladı. "Seni seviyorum. İçeride hâlâ bir bomba var, değil mi? Buradan hemen çıkıp eve gidelim, hadi Acapulco'ya gidelim."</p>

  <p class="block6">"Evet, ama şimdilik bombadan ve binadan mümkün olduğunca uzaklaşalım." "Ellerin titriyor."</p>

  <p class="block6">"Seninkiler de." "Sadece ellerim değil."</p>

  <p class="block6">"Oturmak istiyorum, Duncan. Bir dakika oturabileceğim sakin - daha sakin - bir yer bulmalıyım."</p>

  <p class="block6">Tüm kötülükleri geride bırakıp oradan uzaklaşırken, Phoebe başını sallayarak tebrikleri kabul ediyordu. İyi işti, çok çalıştınız. Sonra Çavuş Meeks önünü kesince birden durdu.</p>

  <p class="block6">Hiç bir şey söylemeden ona bakıyordu. Ardından başını eğip uzaklaştı. "Ayaklarına kapanması lazım," diye söylendi Duncan.</p>

  <p class="block6">"Onun tarzına aykırı; hem umurumda da değil zaten." Duncan onu butiğe götürüp bir koltuğa oturttu.</p>

  <p class="block6">İçini çekti ve onu bekleyen ekip elemanlarına "Bana beş dakika verebilir misiniz?" diye sordu. "Beş dakika kafamı boşaltayım, sonra bu işi burada bitirelim."</p>

  <p class="block6">"Sorun değil, Teğmenim." Sykes parmağını şıklatıp kapıya doğru yürürken, "Ne berbat bir işti," diye söylendi.</p>

  <p class="block6">"Evet." Nispeten daha sessiz bir yerdeydiler artık. Phoebe derin bir nefes aldı.</p>

  <p class="block6">Duncan önünde diz çekmiş oturuyordu.</p>

  <p class="block6">"Tatlım, bir kadeh içkiye hazır gibi görünüyorsun." "Hatta birkaç kadeh alabilirim."</p>

  <p class="block6">"Mükemmel bir bar biliyorum." Ellerini kaldırıp öptü, sonra yüzünü kadınm avuçlarına gömdü. "Phoebe."</p>

  <p class="block6">"Asla gerçek anlamda tehlike yaşamadım. Tehlikede olan ben değildim." "Sen onu külahıma anlat."</p>

  <p class="block6">Burası ne kadar soğuk, diye düşündü. Hava nasıl da soğumuştu böyle? Bir tek biraz önce onun öptüğü elleri üşümüyordu. "Duncan, ben daha önce hiç ateş etmemiştim. Sana da söyledim bunu. Ama bugün birini öldürdüm."</p>

  <p class="block8">"Saçmalama."</p>

  <p class="block6">"Öyle ama. Ölüm vuruşu için ben emir verdim. Resmi olarak değil tabii. Ama buradaki herkes, benim ne manevralar yapıp onu uygun pozisyona getirdiğimi, sonra da vur emri verdiğimi biliyor. Seçeneğim yoktu. Yoksa o - "</p>

  <p class="block6">"Biliyorum." Ellerini sımsıkı tutarak devam etti, "Biliyorum."</p>

  <p class="block6">"Başka bir yol bulamadım ve şimdi bununla yaşamak zorundayım. Onu etkilemek için Angela'ya olan aşkını kullandım. Bununla yaşamak zorundayım."</p>

  <p class="block6">Onu yerinden kaldırdı ve oturup kucağına aldı. "Aşk değildi. Çok bencilce, menfaate dayalı bir şeydi bu. Sen de biliyorsun. Ondan daha abllı olduğun için olay buralara kadar geldi. Ve özünde sen daha yürekliydin. Sen orada duruyordun, o ise içeride masum insanların arkasına saklanmıştı."</p>

  <p class="block6">Yüzünü saçlarına gömdü, sonra da genç kadını gözünün kenarından öptü. "Burada öylece oturup onun için de, kendin için de daha fazla üzülmeni istemiyorum."</p>

  <p class="block6">"İçimden geçenleri söyledin."</p>

  <p class="block6">"İşte benim kadınım." Genç kadına sımsıkı sarılmış, kollarını ovuşturarak onu ısıtmaya çalışıyordu. "Mark D işinin başına döndüğünde, gidip bir yüzük alırız."</p>

  <p class="block6">"Mark D"ye param yetmez." Yine de gülümsedi. "Bee Anne'yle Loo'nun niye orada olduğunu hiç düşünmedim. Nedenini hiç düşünmedim - bunun olmasına asla izin vermezdim. Duncan, bana yüzük seçmene yardım etmeleri için onlarla buluşacaktın, değil mi? Oraya onlardan önce gitseydin - "</p>

  <p class="block6">"Bunu düşünmüyorum. Düşünmedim de. Ayrıca artık herkes dışarıda.</p>

  <p class="block6">Kurtuldular. Önemli olan da bu, öyle değil mı?"</p>

  <p class="block6">"Öyle. Şimdi de işin geri kalanını halletmem gerekiyor."</p>

  <p class="block6">"Ben beklerim. İşin bitince kime söylemen gerekiyorsa, ona üç dört gün izne çıkacağını söylemeyi sakın unutma."</p>

  <p class="block8">"Niye?"</p>

  <p class="block6">"Madem sevgilim on yedi kişinin hayatını kurtarmış, o halde şimdi ne yapıyoruz? Disneyland'e gidiyoruz."</p>

  <p class="block6">Gülümseyemedi ama sonra şaşkınlıkla ağzından çıkan ses kahkahaya dönüştü. "Ah Tanrım, seni bulduğum için Tanrı'ya şükürler olsun."</p>

  <p class="block6">"Ben seni buldum," diye düzeltti. "Çok şanslı bir adamım."</p>

  <p class="block6">Genç kadın kollarını onun boynuna dolayıp başını omzuna yasladı. Sevdiği adam ona huzur, sağlam bir temel ve başını yaslayabileceği bir omuz sunmuştu.</p>

  <p class="block6">Asıl şanslı olan kendisiydi.</p>

  <p class="block32">&nbsp;</p>
</body>
</html>
