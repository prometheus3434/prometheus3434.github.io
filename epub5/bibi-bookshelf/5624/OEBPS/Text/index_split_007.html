<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_7">7</h1>

  <p class="block6">Pazartesi sabahı Phoebe masasında evrak işleriyle uğraştı, arayanlara ulaştı, sonra araya sıkıştırdığı zamanda da başlamak üzere olan eğitim toplantısıyla ilgili planlarının üzerinden bir kez daha geçti.</p>

  <p class="block6">Arnie Meeks bunalımdayken - ve kovulmuşken - bu ona başka bir darbe daha indirecekti ama Phoebe, tutanağı, izlenecek prosedürü ve ilk tepki verenin psikolojisini gözler önüne sermeye niyetliydi.</p>

  <p class="block6">O tetikledi, diye düşündü. Gradey vakasında olanlara zemin hazırlayan Arnie'ydi. O gün olanlar ve nedenleri, eğitim sırasında tartışılacak önemli hususlardı ve prensiplerin neden var olduğunu bu örnek yoluyla açıklayacağını umuyordu.</p>

  <p class="block6">Eğitim dosyasına kendi raporunu da eklemişti, ayrıca diğer vakalardan toplanan kayıtlar, belgelerin kopyalan ve kasetler de dosyada bulunuyordu.</p>

  <p class="block6">Dave odaya girdiğinde Phoebe ayağa kalktı. "Yüzbaşı." "Bir dakikanı alabilir miyim?"</p>

  <p class="block6">"Elbette, eğitimden önce birkaç dakikam var. Kahve ister misin?"</p>

  <p class="block6">"Hayır, teşekkürler." Dave kapıyı kapatınca, Phoebe'nin boyun kasları gerildi. "Bir sorun mu var?"</p>

  <p class="block6">"Olabilir. Arnold'un babası Çavuş Meeks beni aradı. Seninle ilgili bir şikâyet dilekçesi verecekmiş, söylenip durdu."</p>

  <p class="block6">"Ne için?"</p>

  <p class="block6">"Oğlunu haksız yere açığa almışsın. Yasal dayanağın yokmuş. Ayrıca iftira ve hakaretten de dava mı açacakmış neymiş. Oturup konuşmamızı istiyor, sen, ben, bir de oğlunun temsilcisi olacak."</p>

  <p class="block6">"Ne zaman isterseniz, her zaman müsaidim. Açığa alınırken ona avukatıyla temas kurabileceğini söylemiştim, Ve," diye ekledi, "bu da kayıtlara geçti."</p>

  <p class="block6">"Otuz günlük uzaklaştırmanın arkasında durabilecek misin?"</p>

  <p class="block6">"Dururum. Tüm kuralları ihlal etti. Gradey'yi intihara kışkırttı, şansı yaver gitti ve neyse ki rehinelerden ölen olmadı. Raporu okudun Yüzbaşı, sivillerin ve emniyet mensuplarının ifadelerini de gördün."</p>

  <p class="block6">"Evet, hepsini okudum." Dave, bezgin bir halde ensesini ovdu. "İsteyerek böyle bir şeye kalkışsa bundan fazlasını yapamazdı."</p>

  <p class="block6">"Yapmadığından şüpheliyim. Kişisel nefretimden dolayı taraflı davrandığımı düşünme," diye devam etti Dave'in kaşlarını çattığını görünce. "Adam güç bağımlısı, ayrıca geri kafalı, düşüncesiz ve cinsiyet ayrımı yapıyor. Polis olmak için uygun biri değil."</p>

  <p class="block6">"Phoebe, bu tür önyargılı bir tutumla sonuna kadar direnmen zor olacak." "Önyargılı değilim, gerçekten. Ayrıca, inanıyorum ki, yapılan psikolojik değerlendirmeler de benim görüşümü destekleyecektir. Dave, o sakat bebeği kapımın önüne o koydu."</p>

  <p class="block6">Dave cebine soktuğu ellerini yumruk yapmıştı. "Seninle ters düşmek istemem ama bu suçlamayı benim dışımda birine yaparken çok dikkatli olman gerekir. Ayrıca dikkat etmen gereken en önemli şey - "</p>

  <p class="block6">"Yüzüme kargı fahişe dedi, arkamdan dediklerini saymıyorum bile. Tam senin durduğun yerde durup beni tehdit etti. Otoriteme hiç saygısı yok ve işin gerçeği, bütün bunların tek sebebi benden iğreniyor olması."</p>

  <p class="block6">"Onu dışarı atmak istemediğimi mi sanıyorsun?" Dave başını geriye attı, ilk kez kızgınlığını ve hayal kırıklığını belli etmişti. "Bu ekipten, bu birimden defolup gitmesini istemiyor muyum? Ama bu noktada onu görevden almak için gerekçem yok. Phoebe, senin bu masada oturuyor olman, otoritene saygı gösterilmesini talep etmek zorunda olduğun anlamına geliyor."</p>

  <p class="block6">Phoebe sakin bir sesle, "Ben de öyle yapıyorum," dedi. "Düşünmek için bir ay vakti var. Yüzbaşım, adam burada durup, seninle cinsel ilişkiye girdiğim için bu masada oturabildiğİmi söyledi bana."</p>

  <p class="block6">Dave bir an için ona bakakaldı. "Vay piç kurusu." Derin <span class="text68">bir nefes aldı.</span> "Bu suçlamalara şahit olan başka biri var mıydı?"</p>

  <p class="block6">"Hayır, bunları söylemeden evvel kaydı durdurmuştum. Ama bu sözleri sarf etti, hem de üstüne basa basa. Ki bu aynı şekilde senden de nefret ettiğini gösteriyor. Üstelik tam üzerime yürümeye hazırlandığı sırada Dedektif Sykes içeri girdi. Böyle davranmak benim de hoşuma gitmiyor. Bu pisliklerin yayılmasını istemiyorum ama Arnold Meeks gerçekten de çok tehlikeli bir adam. İstersen Sykes'a sorabilirsin."</p>

  <p class="block6">"Soracağım. Şu oturup konuşma işini bu öğleden sonra yapmayı düşünüyorum. Kendini ona göre ayarla."</p>

  <p class="block6">"Tamam efendim."</p>

  <p class="block6">"Cinsel taciz için de dosya açacak mısın?"</p>

  <p class="block6">"Bu sefer değil. Sadece itaatsizlikle suçlayacağım."</p>

  <p class="block6">Dave, tamam, diye başını sallayıp kapıya yürüdü. "Kendi avukatınla temasa geçmek isteyebilirsin." Dönüp tekrar Phoebe'ye baktı. "Meeksler'in arkası sağlam, geçmişten gelen sıkı bağlantıları var. Arkanı kollamaya bak, Phoebe, o aşağılık herifin beynim dağıtırız ama o arada sana zarar verebilir."</p>

  <p class="block6">"Dikkat ederim. Dave? Seni işe bu şekilde karıştırdığım için özür dilerim, yani şahsi olarak ."</p>

  <p class="block6">"Sen karıştırmadın," diye karşılık verdi kısaca. "O yaptı."</p>

  <p class="block6">Bela onu yine yalnız yakalamıştı. Bela yaklaşıyordu. Bugüne kadar bunun gibi birçok belayla uğraşmamış mıydı zaten? Sabah toplantısı bitince Meeks'in dosyasına bir daha bakacak, Gradey davasındaki ifadeleri, ofiste bulunan şahsi dosyasındaki Meeks'le olan tartışma kayıtlarını gözden geçirecekti. Ofisinin iç camından içeriye baktığında Dave'in Sykes'ı molalarda oturdukları odaya götürdüğünü gördü. Özel konuşacaklardı. Amirinin koruma içgüdüsü kabarmıştı. Bu davranışını körüklediği için üzgündü, hem de çok üzgündü.</p>

  <p class="block6">Fakat, eğer Meeks yüzünden hayatları tehlikeye girerse, onu tehdit edip ailesini üzerse ve de birimdeki ilişkilerini kalkan olarak kullanırsa, Phoebe mahvolurdu.</p>

  <p class="block6">Babasının da canı cehenneme.</p>

  <p class="block6">Şimdi bütün bunları bir tarafa bırakıp, aşağıya inmesi gerektiğini kendine hatırlattı. Toplantı salonuna giderken halkla ilişkiler asistanına uğradı. "Ben bir buçuk saat kadar konferans salonunda olacağım."</p>

  <p class="block6">"Tamam. Teğmenim?" Birimin asistanı Annie Utz, Phoebe'ye ürkekçe gülümsedi. "Ben, şey, hafta içinde bir gün izin almak istiyorum, şey, özel bir işim var da."</p>

  <p class="block6">"Olur. Önceden haber verirsen sevinirim. Yerine birini koyarız."</p>

  <p class="block6">"Teğmenim?" Gülümsemeye çalışarak "Henüz yeniyim, ama burada çalışmayı seviyorum. Umarım işimi iyi yapıyorumdur," dedi.</p>

  <p class="block6">"Gayet iyisin." Biraz az makyaj yapsa, bir de daracık gıyinmese daha iyi olacaktı ama işiyle ilgili bir sorun yoktu.</p>

  <p class="block6">"Şey... Cevizli şekerleme getirmiştim. Ev yapımı." Kapaklı kağıt tabağı uzattı. "Bir tane almak ister misiniz?"</p>

  <p class="block6">"Toplantım bitsin, alırım."</p>

  <p class="block6">"Merdivenden ineceksiniz, değil mi? Asansöre binmeyip merdiveni kullanıyorsunuz, şekerin hiç zararı dokunmaz size."</p>

  <p class="block6">"Zaten şekere düşkün olduğum için merdivenlerden inip çıkıyorum."</p>

  <p class="block6">Daha fazla gecikmemek için fırlayıp çıktı. Açılış konuşmasını içinden tekrarlayarak kapıyı açtı ve hızla aşağıya inmeye başladı.</p>

  <p class="block6">Arabasının bugüne hazır olması <i class="calibre3">gerekiyordu.</i> Olmak zorundaydı. Ara verdiğinde tamirciyi arayıp -</p>

  <p class="block6">Aniden gelen hareketi güç bela görebildi, silahına uzanmaya fırsat bulamadan saldırgan onu duvara fırlattı. Başı betona hızla çarptığında dehşet ve acıyla kıvrandı. Gözüne kırmızı bir perde iner gibi oldu.</p>

  <p class="block6">Birkaç saniye geçmemişti ki, içgüdüleri <span class="text83">dövüş diye haykırmaya başladı. Çarpmanın şokuyla dizleri</span> büküldü. O anda bir el ağzını bantladı, kollarını arkaya büktü. Sersemlemiş bir halde mücadele ederek yere oturmaya çalıştı. O anda başına geçirilen kukuleta yüzünden karanlığa düştü. Şiddetli bir darbeyle öne doğru düşerken çığlık atmaya çalıştı ama ağzındaki bant yüzünden sesi çıkmadı. Yerde yuvarlanırken yaşadığı şok ve acı tüm vücuduna yayıldı. Ağzına kan tadı geldi ve soluğu kesilir gibi olunca saldırganın güldüğünü duydu. Bir mucize dileyerek karanlığa doğru bir tekme savurdu. Birden boğazına yapışan ellerin verdiği dehşetle kıvranmaya başladı.</p>

  <p class="block6">Bu şekilde ölemezdi, ölmemeliydi. Katilinin gözlerinin içine bakamadan. Onu bebeğinden ayıran katilin.</p>

  <p class="block6">Bedeni karşı gelmeye çalışıyor, ciğerleri havasız kalıyor ama bacaklarını kullanıp itmeye, tekmelemeye çalışıyordu. Boğazını sıkan eller gevşeyince nefesi rahatladı, yutkunup tekrar çığlık atmaya çalışıyordu ki birden bedeninde bir bıçağın ucunu hissetti. Giysileri parçalanıyordu. Bıçak hızlı hareketlerle etini yalayıp geçiyor, tenini acıtıyordu. Eldivenli eller göğüslerini avuçlayıp sıktı.</p>

  <p class="block6">Bunun olduğuna inanamıyordu. Bir polis, kendi mekanında saldırıya ve tecavüze uğruyordu. Delirmemek işten değildi. Ne yaparsa yapsın, tekmelese de çırpınsa da adamı durduramıyordu. Üstünü başını yırtıyor, her yerine dokunuyor, kaba hareketlerle bacaklarının arasına bastırıyordu.</p>

  <p class="block6">Anlaşılmaz sözlerle yalvarıp hıçkırıklara boğulduğu için kendinden nefret etti.</p>

  <p class="block6">Üstelik bunları yaptığı için adamı güldürmüş, onun gücüne güç katmıştı. "Endişelenme," dedi fısıldayarak. "Senin gibileri becermek adetim değildir."</p>

  <p class="block6">Yüzüne yediği yumrukla bedenini yeni bir acı dalgası kapladı. Tam kendinden geçmek üzereyken, belli belirsiz ayak sesleri duyar gibi oldu.</p>

  <p class="block6">Birisi geliyordu. Yalvarırım, Tanrım. Hayır, olamaz, gidiyor. Yanındaki kimse, gidiyordu. Canını bağışlamıştı. Genç kadın inledi. Acıya dayanamıyordu. Ama hayatta kalmak, bu temel ihtiyaç, acısını bastırmıştı. Dönerek dizlerinin üstünde doğrulup ayağa kalkmaya korkuyordu çünkü merdivene ne kadar yakın olduğunu kestiremiyordu. Tehlikeli bir şekilde düşebilir, hatta ölebilirdi de.</p>

  <p class="block6">Ellerini bağlayan kelepçeler fena halde canını acıtıyordu, şu anda kendi bedeni bile ona ağır geliyordu. Etrafını görebilmeye - tabii kaçmaya ve hayatta kalmaya da - rahatlamaktan daha çok ihtiyacı vardı. Omuzlarını öne büküp başını sağa sola çevirdi, öne doğru eğile büküle ilerlemeye çalıştı. Bu arada ayaklarıyla zemini yokluyordu. Yavaşça, paniğine hakim olmaya çalışarak başındaki kukuletayı burnuna kadar çekmeyi başardı. Sonunda gözlerini de açmayı başardı, Tanrı'ya şükür.</p>

  <p class="block6">Ve gözleri hızla çevreyi taradı. Duvarda, başını çarptığı noktada kendi kan lekelerini gördü, kanın tadını boğazında da hissediyordu.</p>

  <p class="block6">Bütün bunlara rağmen aşağıdaki kapıyı fark edebildi. O kapıya ulaşmalıydı, kapıya giden birkaç basamağı inmeliydi. Hayatta kalmak için bunu yapacaktı.</p>

  <p class="block6">Sonunda dönebildi, dizleri üstünde doğrulmaya çalışırken nefesi sıklaştı. Lime lime olmuş gömleği üzerinden sarkıyordu. Geri kalan bez parçalan ise merdivene saçılmıştı.</p>

  <p class="block6">Çırılçıplaktı, aşağılanmış ve çaresiz kalmıştı. Fakat adam onu Öldürmemişti.</p>

  <p class="block6">Duvardan destek alarak, titreyen bacaklarıyla kendini itti, itti... Sonunda duvara yaslanmış vaziyette ayağa kalkabildi. Başı dönüyor, midesi bulanıyor, yardım gelene kadar kendinden geçmemek için dua ediyordu.</p>

  <p class="block6">Beyninin içinde bir ses <span class="text143">çabuk,</span> <span class="text143">acele</span> <span class="text85">et,</span> <span class="text85">her</span> <span class="text83">an</span> <span class="text85">geri</span> <span class="text143">gelebilir diye haykırırken, arkasını kollayarak yavaş</span> yavaş aşağı inmeye başladı. Son basamağı da İndiğinde bedeni korku ve bitkinlikten zangır zangır titremeye başladı, yine de dönüp yapış yapış elleriyle kapının koluna asılıp çekmek zorundaydı.</p>

  <p class="block6">Kapı açılınca koridorun ağzında yere yuvarlandı. Sarsılarak yerde sürünmeye başladı.</p>

  <p class="block6">Birisi bağırıyordu. Ses sanki sislerin arasından belli belirsiz duyulan bir zil sesi gibiydi. Sonunda gücü tükendi ve yığılıp kaldı.</p>

  <p class="block6">Çektiği acı, uzun süre baygın kalmasına engel oldu. Uyandığında yan yatırılmış olduğunu, ağzının çevresindeki yanmadan birinin bantı çıkarmış olduğunu anladı.</p>

  <p class="block6">"Battaniye getirin. Çabuk montunu ver, birisi kelepçeler için anahtar getirsin.</p>

  <p class="block6">İyisiniz, Teğmenim. Ben Liz Alberta. Beni duyuyor musunuz? İyileşeceksiniz."</p>

  <p class="block6">Liz kimdi? Phoebe kadının sert bakışlı kahverengi gözlerine baktı. Dedektif Liz Alberta, evet, evet, bu ismi, bu gözleri tanıyordu. "Merdiven boşluğu." Sesi hırıltı halinde çıkıyordu. "Beni merdiven boşluğunda kıstırdı."</p>

  <p class="block6">"Adamlarımız oradalar, şu anda inceleme yapılıyor. Merak etmeyin, sağlık görevlileri geliyor. Teğmenim," biraz daha yaklaşarak, "Tecavüze uğradınız mı?" diye sordu.</p>

  <p class="block6">"Hayır. Hayır, sadece..." Phoebe gözlerini yumdu. "Hayır. Yaralarım ağır mı?" "Henüz bilemiyorum." . "Silahım." Gözleri büyümüştü. "Tanrım, silahımı zama- nında çekemedim. Almış mı?"</p>

  <p class="block8">"Bilmiyorum."</p>

  <p class="block6">"Bir dakika, Teğmenim, kelepçeleri çıkarıyorum."</p>

  <p class="block6">Arkasında konuşanın kim olduğunu bilmiyordu, gözleri Liz'deydi. "İfademi almanız lazım. Almanızı istiyorum."</p>

  <p class="block6">"Ben de bunu yapacağım zaten."</p>

  <p class="block6">Kelepçeler çıkarılırken acıyla iç çekmekten kendini alamadı ve inleyerek kollarını bmıldattı. "Kollarında kırık yok. Vücudunda da kırık olduğunu sanmıyorum." Gelen battaniye omuzlarına sarılırken, göğüslerini de montla örttü. "Oturmama yardım eder misin?"</p>

  <p class="block6">"Doktor gelene kadar uzanmaya devam - "</p>

  <p class="block6">Bir koşuşturma oldu ve Dave bağırarak geldi ve Phoebe'nin yanına diz çöktü. "Neler oldu? Kim yaptı bunu?"</p>

  <p class="block6">"Kimin yaptığını görmedim. Merdiven boşluğunda yakaladı beni. Kafama bir şey dayadı." Yanağından süzülen yaşlar tahriş olmuş tenini yakıyordu. "Galiba silahımı almış."</p>

  <p class="block6">"Sizin için de uygunsa ifadesini almak istiyorum, Yüzbaşım. Onunla hastaneye gidip ifadesini alacağım."</p>

  <p class="block6">"Tamam." Gitmesine içi elvermiyormuş gibi Phoebe'nin elini tuttu. "Aileme haber vermeyin. Yüzbaşım, ne olur evi aramayın."</p>

  <p class="block6">Dave onun elini sıkıp ayağa kalktı. "Binanın her katının tek tek aranmasını istiyorum. Kırmızı alarm durumuna geçin. Arama yapmadan hiç kimse içeri ya da dışarı bırakılmayacak. Bu binada bulunan polis ve sivillerin olay anında bulundukları yerler tespit edilsin."</p>

  <p class="block6">"Sivil değildi, Yüzbaşım." Dave gözü dönmüş bir halde ona doğru dönerken, Phoebe kısık sesle konuştu. "Bizden biriydi."</p>

  <p class="block6">Her şey bulanıklaşmıştı ama Phoebe yine de bu duruma şükrediyordu. Sağlık ekibi, ambulans, acil servis, sesler, koşuşturmalar ve şiddeti artan acıları. Derken acılar azalmaya başladı, çok şükür. Kendini doktorlara bıraktı. Vücudundaki kesik ve sıyrıklar tedavi edilirken gözleri kapalıydı. Röntgeni çekilirken, adeta zihnini de kapattı. Gözyaşları akacaktı, bunu biliyordu. Hatta sel olup akacaktı, ama zamanı gelince.</p>

  <p class="block6">Muayene odasına Liz girdi. "Benimle hemen konuşmak istediğinizi söylediler." "Evet." Phoebe yattığı sedyede doğrulup oturdu. Kaburga kemikleri ağrıyordu.</p>

  <p class="block6">Dişindeki zonklamanın haftalarca olmasa da günlerce ona sıkıntı vereceği belliydi. Neyse ki kolu askıya alındığından omzundaki acı hafiflemişti.</p>

  <p class="block6">"Hafif bir beyin sarsıntısı, kemiklerde ezilmeler ve omuzlarda burkulup zedelenme."</p>

  <p class="block6">Liz yanına yaklaştı. "Alnınızda kötü bir kesik var. Çeneniz şişmiş, dudağınız yarılmış. Alçak herif sizin üzerinizde bayağı çalışmış."</p>

  <p class="block6">"Neyse ki, canımı almadı."</p>

  <p class="block6">"Evet. Yüzbaşı buradaydı. Durumunuz hakkında bilgi alıp gitti. Hazır olduğunuzda sizi almaya geleceğini söylememi istedi."</p>

  <p class="block6">"Yerinde kalsa daha iyi olur, kalıp araştırma... Aslında araştırsa da ne bulacak bilemiyorum. Eğitim toplantısı için ofisimden çıkıp aşağıya konferans salonuna iniyordum. Her zaman aynı şeyi yaparım. Merdivenleri kullanırım."</p>

  <p class="block6">"Klostrofobiniz mi var?"</p>

  <p class="block6">"Hayır, öylesine. Spor yapacak zaman bulamıyorum, onun için asansör yerine merdiveni tercih ediyorum... Adam beni bekliyordu."</p>

  <p class="block6">"Onu görmediğinizi söylemiştiniz."</p>

  <p class="block6">"Görmedim." Phoebe yavaşça gözünün alt kısmına dokundu. Gözü hiç bu kadar morarmamıştı, acısını hiç önemsemiyordu bile. "Aceleyle aşağı inerken sağ tarafımda bir hareket görür gibi oldum. Teşekkürler."</p>

  <p class="block6">Liz'in verdiği buz torbasını yavaşça yüzüne değdirdi. "Başımı çeviremeden, silahıma bile davranamadan yakaladı beni. İşini biliyordu. Daha ilk darbeyle beni kıskıvrak yakaladı. Suratım duvara yapışınca şoka girdim. Sonra ağzımı bantlayıp ellerimi kelepçeledi. Kelepçe kullanmayı biliyordu. Kendimi korumak için ne yapacağımı kestirip ona göre hareket ediyordu. Başıma da o kukuleta mı her neyse, onu geçirdi işte."</p>

  <p class="block6">"Kirli çamaşır torbası. Delil olarak inceleniyor. Daha hızlı davranıp, daha fazla mı mücadele etmeliyim diye düşünüyorsunuz hâlâ. Yok, böyle düşünmeyi bırakın bence."</p>

  <p class="block6">"Bir kere bile vuramadım. Şoka girdiğimin bilincindeyim, fiziksel olarak da benden üstündü, yine de... Silahım?"</p>

  <p class="block8">"Bulunamadı."</p>

  <p class="block6">Bir an durup birbirlerine baktılar. Silahsız kalmak bir polis için kötü bir darbeydi. Hele polis bir kadınsa.</p>

  <p class="block6">"Bunun için kimse sizi suçlayamaz. Bu şartlar altında olmaz."</p>

  <p class="block6">"Suçlayacak biri var. Sen de, ben de biliyoruz. O da biliyor. Bu yüzden aldı silahı."</p>

  <p class="block6">"Suçlayacak biri varsa gerizekâlının tekidir. Boyu hakkında bir fikriniz var mı?</p>

  <p class="block6">Yapılı mıydı?"</p>

  <p class="block6">"Boyunu bilemiyorum. Bana vurunca yere düştüm. Ama kuvvetliydi. Nefesim kesildi." Boynundaki darp izlerini yokladı, nefesini kesen elleri hissetti. "Ben yerdeyken boğazımı sıktı, ellerini boynuma dolayınca nefessiz kaldım. Elleri iriydi. Güçlü ve iri. Eldiven giymişti. Beni.., ellerken eldivenleri hissettim - muhtemelen ince kauçuk eldivenlerdi. Bir de makas ya da bıçakla, ama sanırım bıçaktı, üniformamı parçaladı."</p>

  <p class="block6">"Size dokundu."</p>

  <p class="block6">"O, şey..." Olanların hepsi gerçek, diye kendi kendine söylendi. Bunların sadece gerçekler olduğunu düşün. "Göğüslerimi avuçlayıp sıktı. Uçlarını çekip uzattı. Sonra güldü. Sanki gıdıklanmış da kendini tutamamış gibi kıkırdadı. Elini... Allah kahretsin, kahretsin."</p>

  <p class="block6">Liz yatağın altındaki lazımlığı kapıp Phoebe'nin başının altına doğru sürdü.</p>

  <p class="block6">Phoebe kusarken kımıldatmadan tuttu.</p>

  <p class="block6">Can acısıyla yüzü kireç gibi olan Phoebe arkaya yaslandı. "Tanrım. Of Tanrım.</p>

  <p class="block6">Özür dilerim."</p>

  <p class="block6">"Derin nefes alın. Acele etmeyin. Şunu alın." Masada duran plastik bardakla kamışı alan Liz, "Biraz su için," diye ona uzattı.</p>

  <p class="block6">"Olur, sağ ol. İyiyim şimdi. Parmaklarını içime soktu. Acımasızca yaptı bunu, ama cinsel amaçlı değildi. Sadece canımı yakıp beni aşağılamak istiyordu. <span class="text67">Sonra üzerime abandı sanırım</span> çünkü kulağıma yaklaşıp fısıldadı. "Endişelenme. Senin gibileri becermek adetim değildir," deyip yüzümü yumrukladı. Sonra da beni öylece bırakıp gitti."</p>

  <p class="block6">"Saldırının tamamı ne kadar sürdü, bir tahmininiz var mı?"</p>

  <p class="block6">"Bana sonsuza kadar sürmüş gibi geldi, ama muhtemelen iki ya da üç dakika kadar. Daha fazla değil. Planını aynen uyguladı ve başarıya ulaştı. Benim başımdakini çıkarıp aşağıya inmem, kesin daha uzun sürmüştür. Hepsi birlikte altı ya da yedi dakika sanıyorum."</p>

  <p class="block6">"Peki. Başka bir şey söyledi mi? Herhangi bir şey?" "Hayır, sadece bir kez konuştu."</p>

  <p class="block6">"Onunla ilgili dikkatinizi çeken başka bir şey oldu mu? Koku gibi örneğin? "Hayır. Dur, bir dakika." Tekrar gözlerini yumdu. "Bebek pudrası. Pudra kokusu aldım."</p>

  <p class="block6">"Peki sesi nasıldı? Tekrar duysanız tanır mısınız?"</p>

  <p class="block6">"Bilmem. Ayrıntılara dikkat etmek üzere eğitildik ama o kadar dehşet içindeydim ki, beynim zonkluyordu, bir de başımda torba vardı. Adam buralı, aksanından buranın yerlisi olduğu anlaşılıyordu."</p>

  <p class="block6">"Daha önce biriyle başınız derde girdi mi? Size zarar vermek isteyebilecek biri olabilir mi?"</p>

  <p class="block6">"Olabileceğini sen de biliyorsun. Aynı birimde çalışmıyoruz ama aynı teşkilattanız.</p>

  <p class="block6">Elbette vardır."</p>

  <p class="block6">"Sizce adam o muydu? Saldırgan Arnie Meeks olabilir mi sizce?"</p>

  <p class="block6">"Evet, bence öyle. İspat edemem ama o olduğunu sanıyorum. Cumartesi sabahı olanlar hakkında tuttuğum bir rapor var."</p>

  <p class="block6">"Nasıl oldu?"</p>

  <p class="block6">Phoebe, ona oyuncak bebeği anlattı.</p>

  <p class="block6">"Dedektif Sykes'la bağlantıya geçeceğim. Ayrıca bu sabah Meeks'in nerede olduğuna dair kapsamlı bir araştırma yaptıracağım."</p>

  <p class="block6">"Çok sevinirim."</p>

  <p class="block6">"Tecavüze uğramadınız Teğmenim, fakat cinsel tacize maruz kaldınız. Bu konuda bir danışmanla konuşmak isterseniz, iyi birini tanıyorum."</p>

  <p class="block6">"Hayır, yine de teşekkür ederim. İşini çok iyi yapıyorsun, Dedektif Buraya gelip ifademi sen aldığın için çok memnunum."</p>

  <p class="block6">"Bu işin peşini bırakmayacağım. Size söz veriyorum."</p>

  <p class="block6">"Şimdi, bana bir ameliyat Önlüğü aşırıp getirsen de ben de buradan çıkıp gidebilsern, olur mu?"</p>

  <p class="block6">"Size yardım için birini çağırsam daha iyi olmaz <span class="text67">mı? Yüzbaşıyı istemezseniz,</span> başkası olabilir. Size giyecek bir şeyler getirsinler, sonra da eve bıraksınlar, ne dersiniz?"</p>

  <p class="block6">Phoebe başını iki yana salladı. "Sonuçlarım gelmeden gitmek istemiyorum.</p>

  <p class="block6">Zaten gelmesi yakındır."</p>

  <p class="block6">"Çağırmamı istediğiniz başka biri var mı?"</p>

  <p class="block6">"Aslında..." Alnındaki yarayı kaplayan banda parmak uçlarıyla dokundu. "Bir arkadaşım var, buralardaysa."</p>

  <p class="block6">Eski bina uygun görünüyordu. Tabii, Duncan, şu anki sahibinin anlaşmaya yanaşmıyorrnuş gibi bir hava içinde olduğunu düşünüyordu. Bir taraftan bunları düşünürken bir taraftan da olasılıkları değerlendiriyordu.</p>

  <p class="block6">Deponun bir çöplük görünümünde olduğu gerçeği inkar edilemezdi. Fakat istenirse gayet düzgün dairelerden oluşan bir binaya dönüştürülebilme olasılığı vardı. Tersanelere ve fabrikalara oldukça yakındı, böylece bina işçi aileleriyle dolabilirdi. Makul kiralarla makul büyüklükte daireler olacaktı. Tabii turistik alanlardan uzak, tarihi bölgenin zarif yeşilliğinden de ayrılmış bir konumdaydı. Ama birinci kata belki bir pastane ya da kafe, şarküteri veya aile restoranı açarak, yatırımın geri dönüşünü beklemek için riske girmeye değerdi. Er ya da geç.</p>

  <p class="block6">Güzel olan bunun için acelesi olmamasıydı.</p>

  <p class="block6">Şehrin yaşam düzeyi ve geçmişi, diğerleri kadar iyi yapılmış ve güvenliği olan binalar inşa etmeyi gerektiriyordu. Bunu bilmesi gerekiyordu çünkü neredeyse hayatı boyunca bir şehirli olarak yaşamıştı.</p>

  <p class="block6">Duncan etrafı dolaşırken Phin de mal sahibiyle başını sallayarak konuşuyordu. Ona göre bu iş olursa tamamen Phin'in maharetiyle olacaktı. O haşin, tasvip etmeyen bakışlarla her an istediklerini gerçekleştirecek hamleyi yapabilirdi.</p>

  <p class="block6">Adam, tamirat masraflarıyla birlikte dünyanın parasını istiyordu. Herhalde altın yumurtlayan tavuğu yakaladığını düşünüyordu.Bir tavuk olarak düşünülmek Duncan'ın umurunda değildi, özellikle de en yüksek teklifini yapmışken.</p>

  <p class="block6">Cep telefonu çaldığında, binadaki kırık pencereleri inceliyordu. Cevap verirken incelemeye devam etti. "Evet, ben Duncan. Ne? Ne zaman? Nasıl olmuş?"</p>

  <p class="block6">Sesindeki paniği duyan Phin ona doğru döndü. "Nerede? <span class="text98">Peki,tamarn,"</span> <span class="text98">diye</span> karşılık <span class="text98">verdi.</span> "Yola <span class="text98">çıkıyorum.</span> Benim gitmem lazım." Telefonu cebine attığı sırada kapıya çoktan varmıştı.</p>

  <p class="block6">Mal sahibi "Bay Svvift," diye seslendi.</p>

  <p class="block6">Duncan Phin'e "Acil bir durum. Bensiz devam edin," diyerek arabaya koştu.</p>

  <p class="block6">Hızla hastaneye doğru giderken, aklından bin bir türlü korkunç görüntü geçiyordu. Kendini Dedektif Alberta olarak tanıtan kadın, Phoebe'nin taburcu edildiğini söylemişti. Onu bıraktıklarına göre yarası çok ağır olamazdı.</p>

  <p class="block6">Dedektif kısa konuşmuştu, tam bir polis gibi. Kırmızı ışıkta frene asılmak zorunda kalınca öfkelendi.</p>

  <p class="block6">Nasıl olduğunu söylememişti, ne kadar kötü olduğunu da. Bu lanet olası yeşil ışık da yanmak bilmiyordu.</p>

  <p class="block6">Sakın vurulmuş olmasın. Lütfen Tanrım.</p>

  <p class="block6">Yeşil yanınca fırladı. Trafikte kendine yol açmaya çalışarak hızla ilerledi. Yıllarca direksiyon salladığından bir yerden bir yere en kısa yoldan nasıl gideceğini öğrenmişti; dolambaçlı yolları bildiği için yolda kalmıyordu.</p>

  <p class="block6">Hızla otoparka girip arabaya yer bulmaya çalışırken ağzına geleni söyledi. Park edip acil kapısına koşarken, soğukkanlılık ve telaş karışımı bir duygu seline kapılmıştı.</p>

  <p class="block6">Saçından tanımasa az daha yanından geçip gidecekti. Kızıl bir parıltı gözünü alıp onu durdurdu, olduğu yerde hızla döndü.</p>

  <p class="block6">Genç kadın bekleme salonunda diğer hastalarla yaralıların arasında oturuyordu. Üzerinde açık mavi ameliyat önlüğü vardı. Kolu askıdaydı, yüzü - o büyüleyici güzel yüzü – yara bere içindeydi.</p>

  <p class="block6">"Aman Tanrım, Phoebe." Önünde diz çöküp ellerini avuçlarının arasına aldı. "Nasılsın, yaran ağır mı?"</p>

  <p class="block6">"Ayakta tedavi ettiler." Zorla <span class="text98">gülümsemeye</span> çalıştı. "İyi sayılırım. Birini aramam gerekince birden sen geldin aklıma. Yapmamalıydım."</p>

  <p class="block6">"Saçmalama. Nasıl oldu?"</p>

  <p class="block6">"Duncan... Seni aradım, sen de geldin, şu anda tek istediğim birkaç saatliğine bir yere gidip, eve dönmeden önce biraz gevşeyip sonra da toparlanmak. Beni sakin bir yere götürebilir misin? Çok şey istediğimi biliyorum, ama - "</p>

  <p class="block6">"Götürürüm tabii. Yürüyebileceğine emin misin?"</p>

  <p class="block6">"Evet." Phoebe ayağa kalkarken, Duncan kolunu onun beline doladı ve nadide bir sanat eserini dikkatle tutuyormuşçasına onu ayağa kaldırdı.</p>

  <p class="block6">"Ağırlığım bana ver."</p>

  <p class="block6">"Zaten seni buraya çağırmakla yeterince yük oldum." Tanrım, insan birine azıcık da olsa ağırlığını verince, nasıl da rahatlıyordu. "Meşgul müsün, değil <span class="text67">misin düşünmedim bile."</span></p>

  <p class="block6">"Ben mi? Ben boşta gezen bir milyonerim." Işık gözlerini rahatsız edince, Phoebe irkilip yüzünü çevirdi. Duncan, cebinden güneş gözlüğünü çıkarıp, "Bunu tak gözüne. Fena morarmaya başladı. Herif nasıl biriydi?" diye sordu.</p>

  <p class="block6">Bu kez gülmedi. "Keşke bilebilsem."</p>

  <p class="block6">Duncan kendi kendine, bekle biraz, dedi. Onu arabaya bindirip rahat ettirene kadar sorular bekleyebilirdi. Yardım edip koltuğa oturtunca, kemerini de kendisi bağladı. "Koltuğunu biraz geri alalım. Böyle iyi mi?" "İyi. Gayet iyi."</p>

  <p class="block6">"Ağrı kesici gibi bir şey verdiler mi?" diye sordu direksiyonun başına geçince.</p>

  <p class="block6">Phoebe, Liz'in hastaneye getirdiği Çantayı yokladı.</p>

  <p class="block6">"Sağlam ilaçlarmış. Hâlâ etkisi geçmedi. Kusura bakmazsan gözlerimi kapayacağım."</p>

  <p class="block6">"Keyfine bak. Gevşemeye çalış, dinlenirsin."</p>

  <p class="block6">Uyumuyordu. Duncan, onun yumruğunu sıktığını gördü. Arada bırakıyor sonra sanki bir şeyi sıkı sıkı tutması gerekiyormuş gibi yeniden yumruk yapıyordu.</p>

  <p class="block6">Bileklerindeki sargılar genç adamı şaşırtmıştı. Kaza geçirdiyse niçin ailesine haber vermemişti? Bu nasıl bir kazaydı ki iki bileği de zarar görmüş, yüzünde çürükler oluşmuş, kemikleri kınlacakmış gibi yürümesine neden olmuştu?</p>

  <p class="block6">O zaman kaza değildi.</p>

  <p class="block6">Aklından türlü türlü ihtimaller geçse de, düşüncelerini durdurmaya çalışıyordu. Teorilerle uğraşmanın faydası yoktu. Giysileri neredeydi mesela? Bütün bu düşünceleri ihtimallerden oluşan bir mayın tarlasına atıyordu.</p>

  <p class="block6">Hiç konuşmadan, onun istediği sessizliği sağladı. Zamanında insanların ne istediğini anlayacak kadar çok müşterisi olmuştu. Kimi çene çalmak isterdi, diğeri tartışmak, bilgi almak, kimi de sadece sessiz kalmak.</p>

  <p class="block6">Phoebe'nin ihtiyacı olan şey sadece sessizlikti.</p>

  <p class="block6">Elinin huzursuzca açılıp kapanması dışında pek fazla hareket etmemişti. Bu arada adaya gitmek için köprüyü geçip, bataklıkla dere kenarlarında yol aldılar. Birbirinin üzerine eğilmiş ağaçların oluşturduğu yemyeşil tünellerin içinden geçtiler.</p>

  <p class="block6">Son dönemeçte yavaşlayıp durmak üzereyken genç kadın kıpırdanıp gözlerini açtı.</p>

  <p class="block6"></p>

  <p class="block6">Duncan bu ev için çok uğraşmıştı. Klasik bir zarafet örneği sergileyen, evin tepesini taç gibi kaplayan teras biraz tuhaf görünüyordu. Etrafı yosunsu bitkilerle kaplı meşe ağaçlan, evin zarif beyaz süslemeli soluk mavi dış cephesinin üzerinde hoş bir gölge yaratmıştı. Tomurcuklanıp açmak üzere olan azelyaların kapladığı, alabildiğine uzanıp giden bahçeler, evin heybetini büyüleyici bir güzelliğe dönüştürüyordu.</p>

  <p class="block6">Çeşitli çiçek düzenlemeleri yapılmış sepetler ve saksılar, tüm veranda ve terası donatmıştı. Salıncak ve konforlu koltuklar konuklarını adeta oturup gevşemeye ve soğuk bir şeyler içmeye davet ediyordu.</p>

  <p class="block6">"Evin çok güzel."</p>

  <p class="block6">"Evet, gittikçe daha çok bağlanıyorum bu eve." Arabadan inip, Phoebe'nin kapısını açtı. "Yardım edeyim."</p>

  <p class="block6">"Teşekkürler." Koluna yaslandı. "Gerçekten. Teşekkür ederim, Duncan." "Sorun değil." Merdivenleri çıkıp verandanın vitray camlı kapısına ulaştılar. "Kaç yıldır burada yaşıyorsun?"</p>

  <p class="block6">"Sanırım beş yıl oldu. Çoğunlukla burada kalıyorum. Satmayı düşündüm, ama... neyse uzun hikâye." Kilidi çevirip kapıyı açarken gülümsedi.</p>

  <p class="block6">Gün ışığı canlı renkler üzerinde oynaşıyor, zarif merdivenler ve kemerli kapıların kıvrımları devasa boşlukları yumuşatıyor, hoş bir görüntü oluşturuyordu. Phoebe, gergin bedeniyle genç adamın yanında antreyi geçip salona doğru ilerledi. Buradaki kapılardan terasa çıkılıyordu, arkada bahçelerin devamı vardı, ortalarında da morsalkımlann çılgınca sarmaladığı bir çardak bulunuyordu.</p>

  <p class="block6">Salona, yüzü ön taraftaki camlara doğru bakan bir piyano konmuştu. Duvarların bordo rengiyle uyumlu açık gri kanepe ve koltuk takımları gruplar halinde yerleştirilmişti. Duvarlarda sanat eserleri asılıydı; antikalar ve seramikten yapılmış tombul bir domuz figürü-, Phoebe'ye bataklık ve nehirlerle dolu Georgia manzaralarını anımsatmıştı.</p>

  <p class="block6">Duncan onu bir koltuğa götürmek isterken genç kadın terasa açılan kapıya yürüdü.</p>

  <p class="block6">"Bahçelere bayıldım."</p>

  <p class="block6">"Ben de seviyorum. Buraya taşınınca bu tür işlerle de ilgilenmeye başladım." "Ben de öyle düşünmüştüm. Yalnız yaşayan biri için çok büyük bir alan gibi duruyor."</p>

  <p class="block6">"Evet. Onun için de satmayı düşündüm. Aslında evin büyük bir bölümünü kullanıyorum."</p>

  <p class="block6">"Sen..." Phoebe alnını cama dayayıp gözlerini yumdu. "Kusura bakma.</p>

  <p class="block6">Programın kendini dağıtma kısmına geliyoruz."</p>

  <p class="block6">"Sorun değil." Elini onun sırtına koydu ve titremesini hissettiği sırada fırtınanın kopmak üzere olduğunu anladı. "Kendini tamamen bırak."</p>

  <p class="block6">Genç kadın dönünce ona sarıldı, hıçkırmaya başlayınca da kucaklayıp divana götürdü. Orada kolları arasında kıvrılmış duran kadınla birlikte bir müddet oturdular ve fırtına dinene kadar öylece kaldılar.</p>
</body>
</html>
