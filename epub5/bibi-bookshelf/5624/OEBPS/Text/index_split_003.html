<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_3">3</h1>

  <p class="block6">Phoebe odanın ön tarafında yerini aldı. Çeşitli rütbelerden sivil giyimli ve üniformalı yirmi beş polis memuruna eğitim veriyordu.</p>

  <p class="block6">Odadakilerin büyük bir kısmının orada olmayı istemediğine adı gibi emindi. "Bugün, kriz durumlarında ve rehin alma vakalarında arabulucunun stratejik rolü hakkında konuşacağız. Öncelikle, dünkü toplantıyla ilgili sorusu olan var mı?"</p>

  <p class="block6">Birisi el kaldırdı. Phoebe içinde oluşan rahatsızlık duygusunu bastırmaya çalıştı. Memur Arnold Meeks, üçüncü kuşak polislerdendi. Phoebe, onun dik başlı, aksi ve geri kafalı olduğunu düşünüyordu. Üstüne üstlük, hepsine ağır basan maço tavırları vardı.</p>

  <p class="block6">"Memur Meeks?"</p>

  <p class="block6">"Evet, efendim." Genellikle yılışık yılışık sırıtarak söze başlar ve öyle de devam ederdi. "Geçen gün, Aziz Patrick Günü'nde çatıdan atlamaya çalışan şahsı siz mi engellemiştiniz?"</p>

  <p class="block8">"Evet."</p>

  <p class="block6">"Efendim, eğitim toplantısını sizinle yapacağımızı öğrenince, olayı biraz inceledim. Şimdi, merak ettim de, olay sırasında arabuluculuk kurallarının bazılarını çiğnemişsiniz. Siz FBI eğitimi almış biri olduğunuz için mi durum böyle?"</p>

  <p class="block6">Genç kadının gizli servis eğitimi almış olması, rütbesinden dolayı ona hep zorluk çıkarıyordu ve yanlış anlamalara sebep oluyordu. "Hangi kuralları çiğnedim, Memur Meeks?"</p>

  <p class="block6">"Şey, efendim -"</p>

  <p class="block6">"Ben size rütbenizle hitap ediyorum, siz de aynısını yapabilirsiniz."</p>

  <p class="block6">Adamın yüzünde beliren rahatsız ifadeye baktı. "Şahıs silahlıydı, ama siz onunla yüz yüze çarpışmaya girdiniz, yani koruma desteği olmadan."</p>

  <p class="block6">"Bu doğru. Ayrıca, bir arabulucu, mümkün olduğu kadar silahlı biriyle yüzyüze görüşmekten kaçınmalıdır. Ancak şartların öyle gerektirdiği durumlar da olabilir ve biz bu tür kriz durumlarım ikinci dönemde, tatbikat dersinde işleyeceğiz.'</p>

  <p class="block6">"Neden -"</p>

  <p class="block6">"Oraya geliyorum. Bana göre, o günkü olay yüzyüze olmayı gerektiriyordu. İşin gerçeği, bu yöntem yüksekten atlama vakalarında daha çok işe yarıyor. Şahıs daha önce şiddet eyleminde bulunmamış ve silahla kimseyi vurmamış. Bu tür bir vakada, ben, arabulucu olarak yüz yüze görüşmenin avantaj ve dezavantajlarını değerlendirip tartmak durumundaydım. Bence bu durumun avantajları risklerinden fazlaydı. Daha önceki oturumlarda konuyla ilgili diğer görüşlere yer verdiğimize göre -"</p>

  <p class="block6">"Efendim - Teğmenim." Arnie, genç kadın anlasın diye kasten duraklayarak konuşmuştu. "Adama alkol verdiğiniz de doğru mu?"</p>

  <p class="block6">Bahse girerim aletin minnacıktır, diye düşündü Phoebe. "isteği üzerine ona bir bira verdim. Pazarlık sırasında şahsa alkol vermek teşvik edilmez ancak yasak da değildir. Bu arabulucunun inisiyatifinde olan bir şeydir; duruma dair hissiyatına ve değerlendirmelerine göre karar verir."</p>

  <p class="block6">"Onu sarhoş edip, çatıdan düşmesine sebep olabilirdiniz." Sınıfta Arnie'nin bu yorumuna kıs kıs gülenler oldu. Phoebe başını eğip seslerin kesilmesini bekledi.</p>

  <p class="block6">"Bir dahaki sefere eğer o çatıda siz olursanız memur bey, bir birayla kafayı bulduğunuzu hatırlar ve size nefis bir şişe kola getiririm."</p>

  <p class="block6">Odadakiler artık kendilerini daha fazla tutamayıp kahkahalarla güldüler. Arnie'nin yüzü sinirden kıpkırmızı olunca, Phoebe lafı kısa kesti. "Defalarca söylediğim gibi, arabuluculuğun belli ilkeleri olmasına karşın, bu görevde esnek olunmalıdır; değerlendirme yapabilmeli, anlık karar alıp uygulayabilmelidir."</p>

  <p class="block6">"Ama alkol veya ilaç vermenin riskli olduğunu kabul ediyorsunuz?"</p>

  <p class="block6">"Kesinlikle. Ben bu vakada riskin düşük olmasını ölçü olarak aldım. Şahıs alkol talep etmedi; çok kibar bir şekilde bir bira içip içemeyeceğini sordu. Ona istediği şeyi götürmem, hem kontrolün bir süre onun elinde olmasını, hem de bana <span class="text98">silah</span> <span class="text98">çekmeyeceğine</span> dair verdiği sözün karşılığını almasını sağladı. Bana da yanına gidip onunla konuşabilme fırsatı verdi. Müsaade edin de bitireyim," diye Arnie'yi engelledi, çünkü adam sırıta sırıta konuşmaya devam etmek için ağzını açmak üzereydi.</p>

  <p class="block6">Genç kadın, sakin ve soğukkanlı bir ses tonuyla devam etmeden önce bekledi. "Yaşamın korunması, her zaman için arabulucunun ilk hedefi olmuştur ve hep de öyle olacaktır. Bunun dışında her şey kesinlikle ve kesinlikle ikinci derecede önemlidir. Dolayısıyla, her olayın kendine özgü olması gibi, ben bu olayda yüz yüze olmayı seçtim. Ona tek bir şişe bira vermeyi tercih ettim çünkü seçimlerin onu vazgeçirmede bana yardımcı olacağına inanıyordum. Hayatta olması, yara almaması ve silahını çekmeyip bana teslim etmiş olması da, bu olayda seçimlerimin doğru yönde olduğunu gösteriyor."</p>

  <p class="block6">"Olaya üçüncü şahısları da karıştırdınız."</p>

  <p class="block6">Şimdi de Phoebe gülümsüyordu, ama onun gülümsemesi daha sevimliydi. "Memur Meeks, bu olayla ve özellikle de benim bu olayı ele alışımla ilgili bir takım sorularınız ve sorunlarımız var gibi görünüyor. Adam oradan atlamış olsaydı daha mı çok memnun olurdunuz merak ediyorum."</p>

  <p class="block6">"Sadece dört kat yukarda durduğunu göz önüne alırsak, en fazla bir ya da iki kırıkla kurtulurdu. Tabii daha önce sizi ve kendini vurmamışsa."</p>

  <p class="block6">"İlginç bir düşünce zinciriyle karşı karşıyayız. Kişiye inanmamak, intihar vakalarında dikkat edilmesi gereken çok ciddi bir durumdur ve o şahsın ölmesiyle sonuçlanabilir."</p>

  <p class="block6">Tokasından fırlayan bir tutam saçı yerine yerleştirmek için elini gelişigüzel başına uzattı. Sonra her zamanki ses tonuyla devam etti. 'Aynı düşüncelere sahip bir arabulucu tanımıştım. Yerden üç buçuk metre yükseklikten atlamak üzere olan silahsız bir adamla ilgili bir dizi düşüncesi vardı. Kendi bakış açısıyla, bu baş belası bir durumdu ve değerli zamanını daha Önemli şeylere harcamaktan onu alıkoyuyordu. Ve bunu adama belli etti. Adam baş aşağı kaldırıma çakıldı. Adamın kesinlikle ölmüş olduğuna dair size garanti verebilirim, Memur Meeks."</p>

  <p class="block6">"Sizce bu baş belası durum niçin morgda son buldu?" Birisi, 'Arabulucu işi berbat etti," diye bağırdı.</p>

  <p class="block6">"Doğru cevap. Arabulucu en önemli talimatı atlayarak işi berbat etti: İnsan yaşamını korumak."</p>

  <p class="block6">"Olayla ilgili başka yorumları ya da sorulan olanlar, detaylı olarak yazıp bana verebilirler. Ama şimdi kaldığımız yerden devam etmemiz gerekiyor."</p>

  <p class="block6">"Ben, şey - "</p>

  <p class="block6">"Memur Hanım." Phoebe'nin nadiren açığa çıkan öfkesi patlamak üzereydi. "Bu toplantıyı kimin yönettiğini unutuyor olmalısınız. Ben yönetiyorum. Belki rütbe hiyerarşisi hususunda da kafanız karışmış olabilir. Ben sizin üstünüzüm."</p>

  <p class="block6"><span class="text83">"Bayan, bana öyle geliyor</span> ki, bir kriz yönetimi sırasında, tartışmaya açık kararlarınızdan söz etmek istemiyorsunuz."</p>

  <p class="block6"><span class="text83">"Çocuğum,</span> bana Öyle geliyor ki, sizden daha yüksek rütbeli bir bayan söylediğinde, hayır kelimesini anlamaktan acizsiniz. Ayrıca hem sabit fikirli hem de münakaşacı bir tavır içindesiniz. Bunlar bir arabulucu için son derece yetersiz ve kötü vasıflardır. Durumu amirinize bildireceğim ve umuyorum ki bir an önce birbirimizi rahat bırakmış olacağız. Şimdi çenenizi kapatıp kulaklarınızı iyice açmanızı istiyorum. Bu bir emirdir Memur Meeks. Emrimi görmezden gelmeyi seçerseniz, şu anda bunu itaatsizlik olarak sicilinize işleyeceğim. Yeterince açık mı?'</p>

  <p class="block6">Yüzü öfkeden kıpkırmızı olmuş, gözleri hiddet ışıltıları saçıyordu. Buna rağmen sözüne devam etti.</p>

  <p class="block6">"Pekâlâ. Şimdiki konumuz stratejiler, ekip çalışması ve arabulucunun rolü."</p>

  <p class="block6">Toplantı sona erer ermez, Phoebe doğruca bayanlar tuvaletine gitti. Kafasını duvarlara çarpmamak için kendine engel oldu ve aynaya dönüp lavaboya tutundu.</p>

  <p class="block6">"Arnold Meeks'in aleti ufacık bir havuç kadar; yılışık, <i class="calibre3">küstah</i> tavırlarıyla serçe parmak kadar olan şeyinin acısını çıkarmaya kalkışıyor."</p>

  <p class="block6">Omuzlarını indirip rahatladı. Tam o sırada bir sifon sesi duyunca başı <span class="text68">öne düştü. Kabinleri kontrol etmeden avaz</span> avaz aynalara konuşmuştu; nasıl böyle salakça bir şey yapabilirdi?</p>

  <p class="block6">Dışarı çıkan kadını tanıyor olması, rezil olmadığı anlamına gelmiyordu. Esmer dedektif Liz Alberta, cinsel taciz ve ırza geçme vakalarına bakan sıkı bir polisti.</p>

  <p class="block6">"Teğmenim." "Dedektif."</p>

  <p class="block6">Liz musluğu açtı, aynadaki aksini izler gibi başını sağa sola döndürdü. "Arnie Meeks bok kafalının tekidir," dedi.</p>

  <p class="block6">"Ah," diye iç çekti genç kadın. "Güzel."</p>

  <p class="block6">"Molalarda hep belden aşağı espriler yapar. İyi esprilere herkes gibi ben de gülerim. Erkeklerin klasik geyik muhabbetleri işte. Ama bazı istisnalarım vardır. Hani şu, eteği başına geçmiş kadın, pantolonunu indirmiş erkekten nasıl daha hızh koşar diye bayat bir espri var ya, onu bana yapmaya kalkıp, tecavüz vakalarının büyük bir kısmının uydurma olduğunu söyleyince, o istisnayı devreye soktum."</p>

  <p class="block6">"Bok kafa böyle mi söyledi?"</p>

  <p class="block6">"Ya, aynen öyle. Ben de şikâyet dilekçesi verdim. Onun için benden pek hazzetmez.' Liz, kısa siyah saçlarını eliyle kabarttı. "Onun o minicik aletinin ucuna kadar her şeyinden nefret ediyorum." Ellerini kurularken, neşeyle güldü. "Teğmenim."</p>

  <p class="block6">"Dedektif" diye selam veren Phoebe arkasını döndüğü sırada, Liz kâğıt havluyu çöpe atıp dışarı çıktı.</p>

  <p class="block6">Hoşuna gitmese de Dave'in yanına gitti. Konferans salonundan kendi ofisinin bulunduğu bölüme kadar olan iki kat merdiveni her zamanki gibi koşarak çıktı. Merdiven başına geldiğinde Dave ceketini omzuna atmış, odasından çıkmak üzereydi.</p>

  <p class="block6">"Ava, sanırım çıkıyorsun." "Toplantım var. Önemli miydi?" "Olabilir. Sonra gelirim."</p>

  <p class="block6">Dave saatine göz attı. "Sadece iki dakikan var," diyerek geri döndü ve odasına girdi. Phoebe kapıyı arkalarından kapatırken de hiçbir şey demedi.</p>

  <p class="block6">İlk karşılaşmalarından bu yana hiç değişmemişti. Şakakları hafifçe kırlaşmış, gözlerinde, erkeklerde karakter, kadınlarda yaşlılık belirtisi dedikleri, çizgiler oluşmaya başlamıştı. Ama Phoebe'ye göre hâlâ pırıl pırıl parlayan gözlerinden, sessiz ve mütevazı bir bilgelik yaymaya devam ediyordu.</p>

  <p class="block6">"Bunu yapmak hiç hoşuma gitmiyor çünkü bir bakıma beceremediğim anlamına geliyor. Ama yine de Memur Arnold Meeks'i benim eğitim programımdan almanı rica ediyorum."</p>

  <p class="block8">"Sebep?"</p>

  <p class="block6">"Ona hiçbir şey öğretemiyorum. Hatta, buradaki prensip ve stratejilere karşı önyargılı olmasına neden oluyorum."</p>

  <p class="block6">Dave masasına yaslanarak süresini aştığı halde istiyorsa devam edebileceğini belirten bir işaret verdi. "Kafası basmıyor olabilir mi?"</p>

  <p class="block6">"Hayır, efendim, ama kuş beyinli olduğuna şüphe yok. Bence öyle." "Babası hâlâ görev başında. Orospu çocuğunun tekidir."</p>

  <p class="block6">Phoebe biraz olsun rahatlamıştı. "Bunu duymak beni çok şaşırttı, adeta şok oldum."</p>

  <p class="block6">"Göreve atanan tüm memurların eğitimlerini tamamlamalarını istiyorum. Değerlendirmelerinde Memur Meeks'le ilgili düşüncelerini aktarabilirsin. Hepsinin bu eğitimi bitirmesini istiyorum, Phoebe. Sen de biliyorsun ki, öğrettiklerinin hiç değilse birazı bile işe yarayacaktır, kuş beyinlilerde bile."</p>

  <p class="block6">"Onu toplantı sırasında çok fena haşladım." "Hak etmiş miydi?"</p>

  <p class="block6">"Çok daha fazlasını hak etmişti. Fakat şimdi bana çok sinirlendiği için büyük ihtimalle beni dinlemez artık."</p>

  <p class="block6">"En az hasarla işi bitir ve yoluna devam et," diyerek genç kadının omzuna dokundu. "Gecikiyorum."</p>

  <p class="block6">"En az hasarla işi bitir," diye mırıldanırken uzanıp Dave'in kravatını düzeltti.</p>

  <p class="block6">Adam ona gülümsedi. "Birlikte çalıştıklarım arasından en iyisi sensin. Bunu unutma ve kuş beyinli Meeks'le ilgilen."</p>

  <p class="block6">"Başüstüne, efendim, Yüzbaşım."</p>

  <p class="block6">Birlikte çıktılar; genç kadın ceketini çıkarırken dışarıda işe ara vermiş birkaç polis memurunun arasında duran Arnie'yi fark etti. Midesi kasılmış olabilirdi ama adamın yanına yaklaşırken yüzünde gayet sakin bir ifade vardı. "Memur Meeks, Yüzbaşı göreve atanan tüm memurların eğitimi tamamlamalarını istiyor. Pazartesi sabahı, programda belirtilen saatte sizi burada görmeyi bekliyorum. Anlaşıldı mı?"</p>

  <p class="block6">"Anlaşıldı, efendim."</p>

  <p class="block6">"Şimdi, üçünüzün de burada sallanmaktan daha önemli işleri olduğuna eminim. Derhal işinizin başına dönün."</p>

  <p class="block6">"Anlaşıldı, efendim," diye tekrarladı, ses tonu bile genç kadının tüylerini diken diken etmeye yetti. En az hasarla işi bitir, diye kendi kendine hatırlattı. "Yaptığımız toplantılardan her ikimizin de bir şeyler Öğrenebileceğini umut ediyorum."</p>

  <p class="block6">Uzaklaşırken adamın ne dediğini duyamadı, yavaş ve anlaşılmaz bir şekilde konuşuyordu. Ama gülüşmeleri rahatlıkla duyuyordu.</p>

  <p class="block6">Umursamadı; Quantico'da FBI eğitiminden geçmiş, aldığı onca polislik ve arabuluculuk eğitiminde canı çıkmış, hem de aralarında sayıca onda bir azınlıkta olan bir kadın olarak, bu gülüşmeleri daha <span class="text83">önce</span> de çok duymuştu.</p>

  <p class="block6">Bu arada poposunu hedef alan bakışların da farkındaydı, bu onu çileden çıkartabilirdi ama poposunun hakkı yenemezdi hani.</p>

  <p class="block6">Ofisine girince telesekreterinde bir mesaj olduğunu gördü. Anlaşılan ukala bir polis ve dikizlenen bir popodan daha büyük sorunları vardı.</p>

  <p class="block6">Arabasının tamir masrafı, pazarlık dahil yedi yüz elli dokuz dolar tutmuştu. 'Allah kahretsin!"</p>

  <p class="block6">Pes etmiş bir halde başını masaya dayayıp bir müddet öylece kaldı. Otobüse binip eve geldiğinde, tekrar dışarı çıkma ihtimali olduğu için bayağı hayıflandı. Dışarı çıkma fikri bile - otobüse bin, barda oturup gevezelik yap, geri dönmek için bir daha otobüse bin - son derece aptalca görünüyordu.</p>

  <p class="block6">Duncan'ın numarasını bulup, randevuyu iptal etmeliydi. Zaten bu yarım saatliğine içki teklifi, zayıf anına denk gelmişti - ah o lanet olası gamzesi yok muydu! Eve dönerken yarım saatte yapılabilecek daha başka bir sürü şey düşünmemiş miydi?</p>

  <p class="block6">Köpük banyosu. Yoga. Cilt bakımı. Masanın ıvır zıvır çekmecesini elden geçirme.</p>

  <p class="block6">Hepsi de daha işe yarar şeylerdi. Ama anlaşma anlaşmadır.</p>

  <p class="block6">Carly son sürat koşup Phoebe'nin kollarına atıldı. Kocaman bir 'Carly Kucaklaması' her türlü gerginliği silip atardı.</p>

  <p class="block6">"Büyükannenin parfümünü sürmüşsün." Kızını güldürmek için boynunu, içine çeke çeke kokladı.</p>

  <p class="block6">"Bir kez sıkmama izin verdi. Yemek de hazır, ödevimi de bitirdim." Geriye yaslanıp, annesinin yüzüne gözlerinin içi gülerek baktı. "Bu gece bulaşık yıkamaktan kurtuluyorsun."</p>

  <p class="block6">"Vay canına. Bunu hak edecek ne yaptım?"</p>

  <p class="block6">"Artık randevun için hazırlanabilirsin. Hadi anne!" Carly, Phoebe'nin elinden tutup onu salona sürüklerken kıpır kıpırdı, yerinde duramıyordu. "Büyükannem, mavi kazağını giysin, dedi. Ava da arkadan bağlanan beyaz bluzu giymen gerektiğini söyledi. Ama <span class="text83">bence yeşil</span> elbiseni giymelisin."</p>

  <p class="block6">"Yeşil elbise böyle ayaküstü bir gece buluşması için bence uygun değil." "Ama o elbisenin içinde öyle güzel görünüyorsun ki."</p>

  <p class="block6">Anne kız içeri girerken Ava, "Onu akşam yemeğine çıkarken giymek için ayırmalı," dedi. "Hemen otur, her şey hazır. Makyajını yapman için sana bol zaman bıraktık."</p>

  <p class="block6">"Alt tarafı bir içki. Sadece barda bir kadeh içki, o kadar."</p>

  <p class="block6">Ava ellerini kalçasına dayadı. "Pardon? Bu gece sen bu şehirdeki tüm talihsiz yalnız kadınları, mikrodalgaya koyduğu Diyet Form makarnasını tek başına yiyecek olan kadınları temsil ediyorsun. Bir de tek yoldaşı <span class="text83">Sexarıd</span> <span class="text83">the</span> <span class="text83">City dizisinin tekrarları</span> ya da romanıyla bu gece yatağına yatacak bütün kadınları. Sen - " dedi parmağını genç kadının yüzüne uzatarak, 'bizim umut ışığımızsın'."</p>

  <p class="block6">"Aman Tanrım."</p>

  <p class="block6">Essie yerine oturmadan Phoebe'nin omzunu tuttu. "Ama yine de seni zorlamak istemeyiz."</p>

  <p class="block6">Umut ışığı olmaya hiç niyeti yoktu, yine de otobüse bindi. Ava'nın araba teklifini tam üç kez geri çevirmek zorunda kaldı ve siyah bir kazak ve kot pantolon giyerek Carly'yi de hayal kırıklığına uğrattı ama en azından onun seçtiği küpeleri taktı ve makyajını tazeledi.</p>

  <p class="block6">Biliyordu ki yaşam tavizlerle doluydu.</p>

  <p class="block6">Dışarıya çıktığında, bisikletiyle şımarık şımarık etrafında dönmeye başlayan on beş yaşındaki Johnnie Porter, ona ıslıkla laf attı. "Bu akşam çok güzel görünüyorsunuz, Bayan MacNamara. Çılgın bir randevu ha?"</p>

  <p class="block6">Genç kadın, randevuya gitmeye dünden razı bir görüntüsü olduğunu düşünüp kaygılandı. "Sağ ol, Johnnie, ama öyle değil. Otobüse yetişmem lazım."</p>

  <p class="block6">"Bir yere gidiyorsanız, atlayın bırakayım." Bisikleti şaha kaldırarak havasını attı. "Sizi götüreyim."</p>

  <p class="block6">"Dostluğun için sağ ol, ama otobüsle gideceğim. Annen nasıl?"</p>

  <p class="block6">"İyi, iyi. Susie Teyzem yanında." Dönmeye devam ederken bir yandan da gözlerini devire devire Phoebe'yi süzüyordu. "Kuzenim Juliet'in düğününü konuşuyorlardı. Ben de tüydüm. Gidonumun üstüne binmek istemediğinize emin misiniz?"</p>

  <p class="block6">On beş yaşında bir oğlan nasıl oluyor da cinsellikle dolu böylesine imalar yapabiliyordu. "Eminim."</p>

  <p class="block6">"Sonra görüşürüz."</p>

  <p class="block6">Johnnie kaldırımdan aşağı uçarak giderken, başı belaya girecek, diye düşündü Phoebe. Araba kullanacak yaşa geldiğinde Tanrı mahallemizi korusun.</p>

  <p class="block6">Otobüs durağından East River Caddesi'ne doğru yürüdü. Hava oldukça serindi ama neyse ki kazağını giymişti. Sokaklarda gezip eğlenen bir sürü insan vardı. Restoranlara, klüplere girip çıkıyor, vitrinlere bakıyor ya da sadece nehri seyrediyorlardı.</p>

  <p class="block6">Ne çok çift var, diye düşündü, el ele vermişler, ılık ılık kokan havayı içlerine çekiyorlar. Annesinin dediği doğruydu. Bu güzel bahar akşamında elini tutacağı birinin olması hoştuyani hoş olabilirdi.</p>

  <p class="block6">Kendi özel durumuna bakılırsa, bu tür şeylere kafa yormamak en iyisiydi.</p>

  <p class="block6">Özellikle de çok hoş bir adamla içki içmek üzereyken.</p>

  <p class="block6">Aslında tutulacak o kadar çok el vardı ki, nehir kıyısında tek başına yürümek, onun için bulunmaz bir nimetti. Bu anın tadını çıkar, diye kendi kendine nasihatte bulundu ve vakti kısıtlı olduğundan adımlarını yavaşlattı, nehre doğru döndü ve bu anın tadına varmaya çalıştı.</p>

  <p class="block6">Şuraya bak, diye düşündü, tek başına dolaşan sırf kendisi değildi. Az ilerde, ağaçların gölgesinde bacaklarını iki yana açmış, nehri seyreden, kendi gibi yalnız bir adam vardı. Spor şapkasının siperliği yüzüne eğilmiş, giydiği koyu renk rüzgârlıktan asker palaskası gibi iki tane fotoğraf makinesi sarkıyordu.</p>

  <p class="block6">Herkes çift olarak dolaşmıyordu.</p>

  <p class="block6">Cumartesi, Carly'yle buraya yürüyüşe gelebilirlerdi. Başını arkaya doğru eğdi ve saçlarını ılık rüzgâra bıraktı. Çocukcağızın buralarda gezip, karşısına çıkan her şeyi herkesi görmekten çok memnun kalacağına emindi.</p>

  <p class="block6">İlk önce kuralları belirlemeleri gerekiyordu. Öğle yemeğine evet. Müthiş ödüllere hayır. Hele tamircide rehin kalmış bir arabayla asla olmaz.</p>

  <p class="block6">Şu yürüyüşü indirim mağazalarından uzak bir parkta yapmak muhtemelen daha akıllıca olacaktı.</p>

  <p class="block6">Bu plan başarıyla sonuçlanabilirdi.</p>

  <p class="block6">Saatine bakıp kıyıdan uzaklaştığı sırada adamın fotoğraf makinelerinden birini ona doğrulttuğunu fark etmedi.</p>

  <p class="block6">Svvifty's Bar'ın adındaki 'i' harfinin noktası bir yoncadan oluşuyordu. Lekeli cam panelin üzerinde ekose desenler vardı. Kapının kulbu pirinçten yapılmıştı. Dış duvarlar ise soluk sıva rengindeydi, bu renk ona kartpostallarda gördüğü İrlanda köylerinin gölgeliklerini hatırlattı. Duvarda asılı saksılardan capcanlı çiçekler ve yemyeşil sarmaşıklar sarkıyordu.</p>

  <p class="block6">Küçük detaylar, diye düşündü. Adam küçük detaylara önem veriyordu.</p>

  <p class="block6">İçeri adım attığında, ilk gelişinden farklı bir şey göremedi. Kocaman bar tezgâhı, mekânın tarzını belirliyordu. Burası canlı eğrelti otları ve elmalı martinilerin buluşma yeri olamazdı. Ama bir bardak bira ya da İrlanda içkisiyle biraz sohbet edip müzik dinlemek isteyenler tam yerine gelmişti. Oturma bölmeleri derin ve rahattı, koyu renk masalar cilalı ahşaptandı. Tavandan sarkan lambaların renkli camlan <span class="text68">du- varda gölge oyunları yapıyordu.</span> Antika taş şöminenin kızıl alevleri <span class="text67">için</span> için yanıyordu. Barda insanı İçtenlikle karşılayan samimi bir hava vardı. Masasının üstü içki kadehleriyle dolu olan bölmelerin birinde müzisyenler oturuyordu. Siyah saçları, kızıl ışıltılar saçan kız, kemanın yayını tellerin üzerinde coşkuyla gezdirirken, hareketleri müziğin pürüzsüz sesinin içinde kaybolup gidiyordu. Dedesi olacak yaşta bir başkası, küçük akordeonuyla melodinin ritmine uyuyor. Phoebe'ye meleklerin kanatlarını hatırlatan, uçuk san saçlı genç bir adam gayda çalıyordun Sonra masadaki diğer adam da kadehini bırakıp kemanını eline alarak yavaşça şarkıya katıldı.</p>

  <p class="block6">Neşe dolu, diye düşündü Phoebe. Neşe dolu bir müzik ve yanında da neşe dolu bir muhabbet. Etrafa serpiştirilmiş neşe saçan ışık ve renkler. Eski maşrapalar, boğumlu fıçı, muhtemelen İrlanda'dan gelmiş toprak kaplar, İrlanda yapımı bir arp, Guinness birası tabelaları.</p>

  <p class="block6">"Tam zamanında geldin."</p>

  <p class="block6">Genç kadın sesin geldiği tarafa döndüğü anda, Duncan onun ellerini ellerinin arasına aldı. Gülümsemesi... O gülümseme Phoebe'ye orada olmak istemediğini unutturuvermişti.</p>

  <p class="block6">"Burası hoşuma gitti," dedi. "Müzik de Öyle."</p>

  <p class="block6">"Her gece çalarlar. Masamız hazır." Şöminenin önündeki masaya doğru ilerlediler, genç kadın rahat koltuğa gömüldü.</p>

  <p class="block6">Phoebe, bu anın tadını çıkar, dedi içinden kendi kendine. "En güzel yer burası sanırım."</p>

  <p class="block6">"Sana ne ısmarlayayım?"</p>

  <p class="block6">"Bir bardak bira içerim, teşekkürler."</p>

  <p class="block6">"Hemen dönerim." Bara gidip servis yapan kızla konuştu ve az sonra bir bardak birayla geri döndü.</p>

  <p class="block6">"Sen bir şey içmiyor musun?"</p>

  <p class="block6">"İşteyken bir bardak Guinness içmiştim." Yumuşacık bakan mavi gözlerini onun gözlerine dikti. "Ee, nasılsın?"</p>

  <p class="block6">"İyi sayılır. Sen nasılsın?"</p>

  <p class="block6">"Sana cevap vermem için kronometren olup olmadığını bilmem gerek." "Kusura bakma, öbür çantamda kalmış."</p>

  <p class="block6">"O halde iyiyim diyebilirim. Ama seni ikna edememiş olsaydım, bu beni sürekli rahatsız edecekti. Biliyor musun, çok güzel bakıyorsun."</p>

  <p class="block6">"Teşekkürler. Genellikle Öyle bakarım."</p>

  <p class="block6">"Seni köşeye sıkıştırdım." Şakağına dokundu, sonra birasını getiren garson kıza gülümsedi. "Sağ ol, RJ."</p>

  <p class="block6">"Ne demek." Garson kız masaya bir kâse kraker bıraktı, Duncan'a göz kırptı ve Phoebe'ye de şöyle bir göz atıp tepsisini alarak başka bir masaya doğru gitti.</p>

  <p class="block6">"Evet, sağlığına." Bardaklarını tokuşturup biralarını yudumladılar. 'Ya, kendi kendime sorup duruyorum, o gün halin İntiharcı Joe yüzünden mi orda kaldım yoksa sen çok seksi olduğun için mi. Öyle bir durumda bunu düşünmüş olmam çok uygunsuz ama sanırım orada kalmamın sebebi ikinci düşüncemdi."</p>

  <p class="block6">Genç kadın daha yavaş yudumlar alıyor, bir yandan da onu izliyordu! Genç adamın gülerken ağzının kenarında beliren gamzesi, mıknatıs gibi onu kendine çekiyordu. "İkinci düşüncen mi?"</p>

  <p class="block6">"Tabii ya, ilki şey gibiydi... Şükürler olsun, bu işin altından kalkacak." "Yabancılarla konuşurken kendine hep bu kadar güvenir misin?"</p>

  <p class="block6">"Hayır. Belki. Bunu düşünmem lazım." Eğilince, dizleri yaklaştı ve kot pantolonları hışırtıyla birbirine sürtündü. "Sana bakınca ne yaptığını bilen, ateşli bir kadın gördüm ve takılıp kaldım. İşte bu yüzden seni tekrar görmek istedim, hem nasıl olup da o hale geldiğini çözerim belki diye düşündüm. Çok zekisin, tabii bu da bir artıdır ama bu dediğim sadece yaptığın işle alakalı değil, yine de bu iş için çok gençsin, Teğmen."</p>

  <p class="block6">"Otuz üç yaş hiç de genç değil." "Otuz üç? Aynı yaştayız. Hangi ay?" "Ağustos."</p>

  <p class="block6">"Benimki Kasım. Benden yaşlısın." Başını salladı. "İşte şimdi bittim ben. Yaşlı kadınlar çok seksi olur."</p>

  <p class="block6">Phoebe onun bu esprisine gülerken, bacak bacak üstüne atıp adama biraz daha yaklaştı. "Komik birisin."</p>

  <p class="block6">'Zaman zaman. Eğer puanlan sayıyorsan, ciddi ve hassas taraflarım da vardır."</p>

  <p class="block6">"Ne puanı?"</p>

  <p class="block6">"Bu tür durumlarda hep uygulanan bir puan sistemi vardır. Adam temizse ya da kadının güzel göğüsleri varsa puan artar. Adam aptal aptal sırıtıyor, kadın spordan nefret ediyorsa puan azalır."</p>

  <p class="block6">"Peki ben nasılım?"</p>

  <p class="block6">"Henüz o kadar puanı toplayacak kapasitede bir hesap makinesi icat edilmedi."</p>

  <p class="block6">"Akıllıymış da. Puanın arttı." Birasını yudumlarken adamı süzüyordu. Sol kaşının kenarında çapraz bir yara izi vardı. "Yine de bu kadar az veriyle zeki ve yetenekli olduğuma karar vermen oldukça riskli - Tabii bu özellikler toplama dahil mi değil mi bilemem."</p>

  <p class="block6">"İnsan sarrafıyımdır. İşbaşında eğitim aldım." "Bar işletirken mi?"</p>

  <p class="block6">Ondan önce. Barmenlik ve taksi şoförlüğü yaptım. İki işi birden yaparken çeşit çeşit insan tanıman garanti, bir de insanları çok çabuk sınıflandırabiliyorsun."</p>

  <p class="block6">"Taksi şoförlüğü yapan barmen."</p>

  <p class="block6">"Ya da barmenlik yapan taksi şoförü." Uzanıp kadının saçını kulağının arkasına attı ve gümüş küpesine dokundu. Bunu öyle gelişigüzel ve yumuşak bir hareketle yaptı ki, genç kadın verdiği samimi tepkiye kendi de hayret etti.</p>

  <p class="block6">"İkisinin saatlerini çok rahat ayarlıyordum," diye devam etti, "ve kendi barımı açacak kadar da kenara para koyabildiğimi fark ettim."</p>

  <p class="block6">"Böylece büyük Amerikan rüyası gerçekleşti."</p>

  <p class="block6">"Amerikan rüyası henüz çok uzaktaydı ama sadece benim emektarın içinde vites sallayarak elime geçenle Slam Dunc'ı açamazdım."</p>

  <p class="block6">"Nasıl yaptın? Banka mı soydun, uyuşturucu işine mi girdin yoksa bedenini mi sattın?"</p>

  <p class="block6">"Bu şıkları düşünmedim diyemem ama yapmadım. Piyangodan çıktı."</p>

  <p class="block6">"Yok canım. Ciddi misin?" Keyifle, büyülenmiş gibi kadehini kaldırdı, ardından uzanıp bir kraker aldı.</p>

  <p class="block6">"Evet, talih kuşu ya da artık kader mi dersin, nasıl adlandırırsan işte. Ara sıra bilet alırdım. Doğrusunu istersen kırk yılda bir alırdım. Sonra bir gün, bir kutu altılı bira almak için girdiğim marketten bir bilet alıp çıktım."</p>

  <p class="block6">"Numaralan sen mi seçtin yoksa bilgisayar mı?"</p>

  <p class="block6">"Ben, kendim seçtim. Yaşım, taksinin plakası, altılı kutu için altı rakamı falan. Rastgele yani, ve.. .bingo. Hani insanlar der ya, böyle bir şey kazanırsam ya da kazanınca işimi bırakmam, yaşantımı değiştirmem diye."</p>

  <p class="block8">"Evet?"</p>

  <p class="block6">"Yanlış olan ne?"</p>

  <p class="block6">Phoebe güldü ve ağzına bir kraker daha attı. "Belli ki, taksi şoförü bir barmen olarak emekli oldun."</p>

  <p class="block6">Emin ol öyle. Kendi barımı açtım. Bu harika bir şeydi. Tuhaf olan - ki burada puanım düşebilir — iki-üç ay sonra, aslında aralıksız her gecemi bir barda geçirmek istemediğimin farkına varmamdı."</p>

  <p class="block6">Genç kadın etrafına baktı; müzik yavaşlamış, dinlendirici bir tonda çalıyordu. "Oysa iki barın var. Ve işte buradasın."</p>

  <p class="block6">"Şimdilik. Duncs'taki hissemin neredeyse yarısını tanıdığım birine sattım.</p>

  <p class="block6">İrlanda tarzj bir bar açmayı düşünüyordum." "Ve Swifty's böyle ortaya çıktı." "Evet."</p>

  <p class="block6">"Dünya turuna çıkmadın mı? Gösterişli bir araba falan da mı almadın?" "Biraz ondan, biraz bundan. Bu arada sen nasıl - ?"</p>

  <p class="block6">'Yok, yok, bu soruyu sormazsam rahat edemem." Parmağını adama doğru salladı. "Belki kabalık olacak, ama sormak zorundayım. Ne kadar kazandın?"</p>

  <p class="block6">'Yüz otuz sekiz milyon dolar."</p>

  <p class="block6">Phoebe ağzında krakerle az kalsın boğuluyordu. Sırtına vuran Duncan'ı eliyle durdurdu. "Aman Tanrım."</p>

  <p class="block6">"Evet, ben de aynen öyle dedim. Bir bira daha ister misin?"</p>

  <p class="block6">Şaşkınlıktan ağzı açık kalan genç kadın başını salladı. "Piyangodan yüz otuz sekiz <span class="text83">milyon</span> dolar mı kazandın?"</p>

  <p class="block6">'Ya, bir düşünsene. Satın aldığım en güzel altılı kutuydu. O zaman baya haber olmuştu. Duymadın mı?"</p>

  <p class="block6">"Ben..." Hâlâ yutkunup duruyordu. "Bilemiyorum. Ne zamandı?" 'Yedi yıl önce Şubat ayıydı."</p>

  <p class="block6">"Şey..." Saçıyla oynarken <span class="text83">milyon</span> lafı hâlâ kulağında çınlıyordu. "Ben o tarihlerde doğurmakla meşguldüm."</p>

  <p class="block6">"Güncel olaylara yetişmek zor olmuştur tabii. Çocuğun var, öyle mi? Kız- erkek?"</p>

  <p class="block6">"Kız. Adı Carly." Adamın bakışlarının sol eline kaydığını gördü. "Boşandım." "Marifetler giderek artıyor. Tek ebeveyn, enerjisi yüksek bir iş. Mükemmel bir el-göz koordinasyonun olduğuna iddiaya girerim."</p>

  <p class="block6">"Antrenmanlı olmak gerekiyor." Milyonlar, diye düşündü. Üst üste istiflenmiş milyonları vardı, ama Savannah'ta güzel bir barda, bira satarken sıradan bir adamdan farksız görünüyordu. Şirin mi şirin gamzesi, çekici yara izi ve müthiş seksi gülüşü olan sıradan bir adam. Ama yine de.</p>

  <p class="block6">"Niçin Güney Pasifik adalarından birinde yaşamıyorsun?"</p>

  <p class="block6">"Burayı seviyorum. Sevdiğin yerde yaşamıyorsan, zengin olmanın hiçbir anlamı yok. Sen kaç yıldır emniyette çalışıyorsun?"</p>

  <p class="block6">"Şey..." Aklı başından gitmişti. O sevimli-komik adam gitmiş, yerine sevimli- komik multimilyoner gelmişti. "Ben... okul biter bitmez FBI'da göreve başladım, daha sonra - "</p>

  <p class="block6">"FBI'da mı çalıştın? <span class="text83">Kuzuların</span> <span class="text83">Sessizliği'ndeki Clarice Starling gibi</span> yani? Bir de Dana Scully vardı, o da kızıl saçlıydı bu arada. Özel Ajan MacNamara ha?" Uzun ve abartılı bir iç çekti. "Gerçekten de <i class="calibre3">baş</i> <span class="text83">döndürücü</span> <i class="calibre3">bir</i> <span class="text83">kadınsın."</span></p>

  <p class="block6">"İşte bu nedenlerle, Savannah-Chatham Emniyet Müdürlüğü'ne geçtim. Rehin alma ve kriz vakalarında arabuluculuk görevine atandım."</p>

  <p class="block6">"Rehin mi?" Adamın o romantik bakışları birden ciddileşti. "Hani adamın teki, bir işyerinde masum insanlardan barikat oluşturup, on milyon papel ya da İşte bütün kahverengi gözlü mahkumların serbest bırakılmasını falan ister ya, onun gibi adamlarla sen mi konuşuyorsun?"</p>

  <p class="block6">"Savannah'ta böyle bir durum olduğu zaman."</p>

  <p class="block6">"Ne söylemen ya da ne söylememen gerektiğini nasıl biliyorsun?" "Arabulucular bu konuda özel eğitim alırlar ve kanunların uygulanmasında da deneyimleri vardır. Ne oldu?" diye sordu genç adam başını sallayınca.</p>

  <p class="block6">"Hayır. Önemli olan bütün bunları <span class="text83">biliyor</span> <span class="text83">olman. Eğitime varım, deneyime de</span> tabi ama bilmek çok önemli."</p>

  <p class="block6">Ne tuhaf, diye düşündü Phoebe. Arnie Meeks gibi ne dediğini bilmeyen ve asla bilemeyecek olanların anlaması gerekirken, bunu Duncan'm anlıyor olması ne tuhaftı. "Bildiğini varsayarsın. Sadece duymak değil, dinlemek zorundasın. Şimdi de seni dinledim ve şunu biliyorum ki Savannah'ta yaşıyorsun çünkü Güney Pasifik'teki o adada yapacak hiç bir şey yok ya da birlikte bir şey yapacağın kimse yok. O altılı kutunun yanında bir de büyük ikramiye çıkan bileti almış olmanın getireceği şansı önceden hesap etmedin ama bunun yanında, bazen olayların bize bir şeyler söylemek istediğini de hesaba katmadın. Bana paradan bahsederken havalara girmedin çünkü her şey gerçekti, eğlenceliydi. Burada asıl önemli olan benim tepkim. Eğer ben birden harekete geçşeydim bu gece yatakta bitecekti, tabii o da eğlenceli olacaktı. Ama sonrasında beni hemen aklından çıkaracaktın."</p>

  <p class="block6">"İşte buna bayılıyorum. Neyi iyi yapıyorsa onu yapan ve ne yapıyorsa <span class="text68">iyi yapan</span> bir kadın. İntiharcı Joe hâlâ benim elemanım olsaydı, o namussuza zam yapardım."</p>

  <p class="block6">Gülümsemeliyim, Tanrım. Genç kadın parmak uçlarına kadar büyülenmişti.</p>

  <p class="block6">Fakat..'. "Bir kadeh içki için bu kadar muhabbet yeter," dedi. "Artık eve dönmeliyim." "Kızını çok seviyorsun, o senin ilk ve son aşkın. Adını söylerken bile gözlerin ışıldıyor. Boşanman seni hâlâ biraz rahatsız ediyor, ne derece olduğunu henüz bilemiyorum. İşin senin için bir meslek değil, adeta bir misyon. İmza Taksi Şoförü Barmen," diye sözünü bitirdi. "Ben de dinlemesini bilirim."</p>

  <p class="block6">"Hakikaten öyle. Bir içki demiştik ama ikimiz de biraz abarttık." Yerinden kalkınca Duncan da kalktı. "Seni arabana kadar geçireyim." "O zaman yolumuz uzun. Arabam tamircide. Otobüsle giderim."</p>

  <p class="block6">"Olmaz, ben bırakırım seni. Aptal olma, çünkü değilsin." Bir eliyle genç kadının kolunu tutup, ötekiyle bardakilere el salladı ve kapıya doğru yürüdüler.</p>

  <p class="block6">"Bu gece beni arabasına davet eden ikinci kişisin." "Yaa?"</p>

  <p class="block6">"İlkinde bir bisikletin gidonunun üstüne oturmak durumundaydım. Ona da aynı şeyi söyledim, otobüsle gidebilirim."</p>

  <p class="block6">"Durağa yürüyeceğine, aynı sürede aşağıdaki otoparka yürüyebiliriz, Hem söz veriyorum, bu yolculuk diğerinden çok daha konforlu olacak. Arabayla gezmek için ideal bir gece."</p>

  <p class="block6">"Evim hemen Jones Caddesi'nde."</p>

  <p class="block6">"Şehrin en sevdiğim caddelerindendir." Elini yavaşça genç kadının kolundan aşağı kaydırdı ve elini tutarak yürümeye başladı. "Bu cadde de öyle."</p>

  <p class="block6">İşte nihayet ben de River Caddesi'nde sevdiğiyle el ele yürüyenlerden biri oldum, diye düşündü Phoebe. Duncan'ın eli sıcacıktı, avuç içi nasırlı ve genişti. Bu elleri, turşu kavanozunun sıkışmış kapağını zorlarken, havada uçan topu yakalarken ya da aynı rahatlıkla bir kadının göğsünü avuçlarken hayal edebiliyordu.</p>

  <p class="block6">Uzun bacaklı, ağır ve rahat adımlarla yürüyen bir adamdı. İsterse çok güzel vakit geçirebileceği biri olduğuna karar verdi.</p>

  <p class="block6">"Özellikle de nehir kıyısında yürümek için harika bir gece," yorumunu yaptı genç adam.</p>

  <p class="block6">"Eve dönmem lazım."</p>

  <p class="block6">"Söylemiştin. Üşümedin, değil mi?" "Hayır."</p>

  <p class="block6">Park yerine yürüyüp görevliye seslendi. "Nasıl gidiyor, Lester?" "Geçinip gidiyoruz, patron. İyi akşamlar, hanımefendi."</p>

  <p class="block6">Duncan'ın belli etmeden adama bahşiş verdiğini görür gibi oldu. Az sonra pırıl pırıl beyaz bir Porsche'un önünde durdular.</p>

  <p class="block6">"Bunun gidonu yok." Duncan omuz silkerek güldü ve binmesi için kapıyı açtı. "Otobüsten - ya da Johnnie Porter'ın Schwinn'inden daha iyi olduğunu kabul etmek zorundayım."</p>

  <p class="block6">'Araba merakın var mıdır?"</p>

  <p class="block6">"Bunu bana bir-iki saat önce sormuş olsaydın, arabalarla neden selamı sabahı kesmiş olduğumu sana nedenleriyle anlatırdım." Yağ gibi kaygan deri koltuğa dokundu. 'Ama bundan çok hoşlandım."</p>

  <p class="block8">"Bende."</p>

  <p class="block6">Çılgın bir şoför değildi, oysa Phoebe Öyle olacağını sanmıştı, daha doğrusu öyle ummuştu. Oysa, Phoebe nasıl kendi yatak odasını avucunun içi gibi tanıyorsa, o da şehrin her köşesini biliyordu.</p>

  <p class="block6">Ona adresi tarif etti ve hayal bile edemeyeceği bu yolculuğun keyfini sürmeye başladı. Evin önüne geldiklerinde derin bir nefes aldı ve "Çok güzeldi. Teşekkür ederim," dedi.</p>

  <p class="block6">"Benim için zevkti." Genç adam arabadan indi ve kaldırımda duran Phoebe'nin yanına gelip elini tuttu. "Çok güzel bir ev."</p>

  <p class="block6">"Evet, öyledir." Beyaz süslemeli, kırmızı tuğlalı ev, yüksek pencereleri ve ihtişamlı balkonlarıyla gerçekten de çok güzel görünüyordu.</p>

  <p class="block6">Sevse de sevmese de onun eviydi.</p>

  <p class="block6">"Ailem, sorumluluklarım. Benimkisi uzun hikâye." "Hikâyeni yarın akşam yemeğinde anlatmak ister misin?"</p>

  <p class="block6">Genç kadın ona doğru döndüğünde içinde bir şeyler onu tekrar görme isteğiyle yanıp tutuşmaya başladı. "Ah, Duncan, çok tatlısın, varlıklısın ve de çok çekici bir araban var. Sadece kendimi yeni bir ilişkiye hazır hissetmiyorum."</p>

  <p class="block6">"Peki akşam yemeği yemek için kendini hazır hissediyor musun?"</p>

  <p class="block6">Bu soruya gülerek karşılık verdi ve birlikte evin girişine doğru ilerlediler. "Haftanın bazı akşamlan olabilir, duruma göre."</p>

  <p class="block6">"Sen halka hizmet ediyorsun. Ben de halktan biriyim. Yarın akşam benimle yemek ye. Ya da başka bir gün isteğin bir şeyi yapalım. Ben de düşüneceğim.".</p>

  <p class="block6">'Yarın akşam için kızıma söz verdim. Ama madem ki senden kaçış yok, cumartesi akşamı olsun."</p>

  <p class="block8">"Cumartesi."</p>

  <p class="block6">Eğildi, çok yavaş hareket etmesine rağmen genç kadın her şeyin farkındaydı. Buna rağmen onu durdurmanın saçmalık olacağını hissetti ve dudaklarının dudaklarına dokunmasına izin verdi. Hoşuna gitmişti.</p>

  <p class="block6">Ardından genç adamın elleri omuzlarından bileklerine doğru indi ve ağzı dudaklarında hapsoldu. Artık hiçbir şey düşünemiyordu. Derinlerde, içine işleyen bir sıcaklık, yürek hoplaması ve kalp çarpıntısı. Uzun zamandır tuttuğu nefesi bırakıveren bedeni, bunların hepsini aynı anda hissediyordu.</p>

  <p class="block6">Genç adam henüz kendini geri çekmeden, başı dönmeye başlamış, gözleri gözlerine saplanıp kalmıştı. "Of, hay Allah," dedi.</p>

  <p class="block6">Duncan'ın yüzünde yine o gülümseme belirdi. "O zaman seni saat yedide alırım. İyi geceler, Phoebe."</p>

  <p class="block6">"Sana da." Kapıyı açmaya çalışırken dönüp adama baktı. Kaldırımda durmuş, gülümsemeye devam ediyordu.</p>

  <p class="block6">"İyi geceler," dedi tekrar.</p>

  <p class="block6">İçeri girince kapıyı kilitleyip verandanın ışığını söndürdü. Kendini nasıl bir maceranın içine atmıştı acaba?</p>
</body>
</html>
