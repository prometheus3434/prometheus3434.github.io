<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_8">8</h1>

  <p class="block6">Gözyaşlanndan utanmıyordu çünkü bunlar akması gereken gözyaşlarıydı ve en büyük korkuları, en berbat bulantıları yıkayıp beraberinde götürüyordu. Bunun için Duncan'a minnettardı; o, bir kadına ağlamamasını söyleyip beceriksizce sırtını okşayan erkeklerden biri değildi.</p>

  <p class="block6">O sadece sığınacağı ve omzunda rahat rahat ağlayabileceği biriydi.</p>

  <p class="block6">Titremesi hafifleyip gözyaşları azalınca, genç adam şakağındaki çürüklerin üstüne hafif bir öpücük kondurdu. "Geçti mi?"</p>

  <p class="block6">"Evet." Derin bir nefes aldı, nefesini verirken titremesinin geçtiğini hissetti. "Çok şükür geçti."</p>

  <p class="block6">"Şimdi ne yapalım biliyor musun? Sana bir içki hazırlayayım, sen de bana olanları anlat." Uzanıp yüzünü kendine çevirince gözleri birleşti. "Sonra ne yapacağımıza da zamanı gelince karar veririz."</p>

  <p class="block8">"Tamam."</p>

  <p class="block6">"Benim, şey... mendilim yok." "Çantamda kağıt mendil vardı."</p>

  <p class="block6">"İyi öyleyse..." Phoebe'yi yerinden kaldırıp yanına oturttu. "İstersen, yani, banyo yapmak istersen? Şu taraftan gidip sağa döneceksin."</p>

  <p class="block6">"İyi fıkır."</p>

  <p class="block6">Duncan odadan çıkınca, biraz daha oturup kalan gücünü toplamaya çalıştı. Acı içinde ayağa kalktı ve masaya koyduğu çantasını aldı, ardından kemerli kapıdan geçip ayna gibi parlayan döşemenin üzerinde yürüyerek banyoya gitti.</p>

  <p class="block6">Uzun oval aynada yüzünü gördüğü anda, hem üzüntüden hem de gururu da incindiğinden inlemeye başladı. Gözleri davul gibi şişmiş, kan çanağına dönmüştü. Sağ gözü çürük ve eziklerden tanınmayacak haldeydi, altına oturan kan, kapkara bir leke haline gelmişti.</p>

  <p class="block6">Çenesi şişliklerle doluydu, alt dudağı çift dudak gibi olmuş ve yarılmıştı. Alnındaki bandajlar, kötü görünümlü yarayı örtmüş, sıyrıklar içindeki derisinden geriye düzgün kalmış tek yeriydi.</p>

  <p class="block6">"Güzellik yarışmasında değilsin Phoebe, kendine gel. Ama, insan bundan daha kötü görünebilir mi Tanrım?"</p>

  <p class="block6">Eğer bu suratla eve giderse, herkes korkudan aptallaşırdı.</p>

  <p class="block6">Yapabileceği hiçbir şey olmadığını kendine hatırlattı, sonra da yavaşça yüzüne soğuk su çarptı.</p>

  <p class="block6">Çok geçmeden, insanın çürük bir kalça ve askıya alınmış bir kolla tuvalette temel ihtiyacını görmesinin bile, engeller ve sıkıntıyla dolu bir faaliyet olabileceğinin farkına vardı. Kendine çekidüzen vermek için hareket edince, ilaçların etkisi altındaki vücudu, yeniden zonklayarak ağrımaya başlamıştı. Gururu düşünecek halde değildi, paldır küldür duvara toslamış bir görüntüye sahip olmak onu hasta ediyordu.</p>

  <p class="block6">Üstüne üstlük topallamaktan da <span class="text83">nefret ediyordu. Ayağı aksayarak salona döndüğünde, Duncan masanın üzerine</span> bir tepsi bırakıyordu.</p>

  <p class="block6">"Acilde sana ne verdiler bilmiyorum, o yüzden mönüden alkolü çıkarttım. Çayımız var, bir de morarmış gözlere derman olacak özel ilacımdan getirdim. Bir poşet de dondurulmuş bezelye var."</p>

  <p class="block6">Phoebe durdu ve, "Sen çay yapmışsın," dedi. "Çay sevmez misin?"</p>

  <p class="block6">"Tabii ki severim. Hem de çok güzel bir çaydanlığa koyup tepsiyle servis ediyorsun. Bir de dondurulmuş bezelye getirmişsin" Sağlam olan elini yukarı kaldırdı. "Yine tüylerim diken diken oldu, tüm duygularım ayaklandı. Birisi bana çay yapıp bu buzlu bezelyeleri getiriyor; her an ağlayabilirim."</p>

  <p class="block6">"İyi ki kurabiye yapmamışım."</p>

  <p class="block6">Phoebe bezelye poşetini alıp, yüzünün en çok zarar gören tarafına bastırdı. 'Yapabilir misin?"</p>

  <p class="block6">"Hiç bir fikrim yok. Her neyse, bir şey çiğneyebilecek misin, emin olamadım.</p>

  <p class="block6">Çenen ne durumda?"</p>

  <p class="block6">Genç kadın ağır adımlarla divana doğru yürüyüp oturdu. "Metin olmamı mı yoksa gerçekleri duymayı mı tercih edersin?"</p>

  <p class="block6">"Gerçekleri alayım ."</p>

  <p class="block6">"Ağrıdan geberiyorum, gerçek olan bu. Vücudumda ağrımayan bir yer yok gibi.</p>

  <p class="block6">Bu da seni güldürüyor, öyle mi?"</p>

  <p class="block6">Gülümsemeye devam etti. "Acı çektiğin için değil. Sinirin tepende, onun için gülüyorum. Keyfinin yerinde olduğunu görmek güzel." Yanına oturup, çayları doldurdu. "Bana neler olduğunu anlat, Phoebe."</p>

  <p class="block6">"işyerinde merdivenlerin orada üzerime atladı." "Atladı mı? Kim?"</p>

  <p class="block6">"Onu göremedim, bir şey söyleyemem. Ama beni bekliyordu," diyerek anlatmaya başladı ve devam etti.</p>

  <p class="block6">Duncan onun sözünü kesmeden dinlerken camdan dışarıyı seyrediyordu. Yan bahçedeki morsalkımlan da, kıvrılarak giden patikaları da görmüyordu. Loş merdiven boşluğunu, Phoebe'yi, onun yaralandığını, çaresiz kaldığını, yüzünü göremediği o alçak ona saldırıp, üstünü parçalarken mücadele edişini ve dehşete düşmüş halini görüyordu.</p>

  <p class="block6">Yaptığının bedelini ödemeli, diye düşündü. Buna şiddetle inanıyordu. Phoebe'nih anlatması bittiğinde "Kim olduğunu biliyorsun," dedi ona. "Adamı görmedim."</p>

  <p class="block6">Duncan ona doğru döndü. Yüzü öyle soğuk ve ifadesizdi ki, alev alev yanan mavi gözleriyle büyük bir tezat oluşturuyordu. "Adamı tanıyorsun."</p>

  <p class="block6">"Birinden ciddi olarak şüpheleniyorum. Ama şüphelenmek kanıt sayılmaz." "Tipik polis ağzıyla konuştun. Kim bu şahıs?"</p>

  <p class="block6">"Kimin yaptığını biliyorum ve bunu kanıtlamanın bir yolunu bulacağım. Sence bununla <span class="text83">uğradayım mı? Öyle biri miyim sence?" Kendine engel olmak ister gibi elini kaldırdı.</span></p>

  <p class="block6">"Yok, devam et. Öfkeni kusmak, ağlamak kadar iyi gelir insana."</p>

  <p class="block6"><span class="text83">"Canımı</span> <i class="calibre3">yaktı.</i> Adi piç. Hem canımı yaktı hem de aşağıladı. Beni öldürüp bebeğimi öksüz bırakacak, annem, ailem kahrından ölecekti; bunları düşünmeme sebep oldu. Beni çırılçıplak yerde sürünür vaziyette bırakıp gitti. Her gün gitmem gereken, üstelik adamın bana yaptıklarını gören insanların yüzüne bakmak zorunda olduğum bir yerde, <span class="text83">işyerimde, giysilerim parçalanmış</span> halde bıraktı beni. Bunu neden yaptı biliyor musun?"</p>

  <p class="block6">"Hayır. Neden?"</p>

  <p class="block6">"Çünkü benden emir almaya dayanamıyordu. Onu disipline sokmaya çalışan, yaptıklarının bedelini ona ödeten bir otoriteye, özellikle de bir kadından gelen otoriteye katlanamıyordu."</p>

  <p class="block6">"Bunu yapanın bir polis olduğunu mu söylemeye çalışıyorsun?"</p>

  <p class="block6">Ağzından çok şey kaçırdığını fark edip sarsılan Phoebe, kendini geri çekti. "Çok güçlü şüphelerim var."</p>

  <p class="block6">"Adı ne adamın?"</p>

  <p class="block6">İçindeki yaralı, küçük düşmüş kadın, erkeğin sesindeki tonlamadan etkilenmişti. Ses açıkça, bu işin peşine düşeceğini söylüyordu. Genç kadın başını iki yana sallayarak, "Çizgiyi aşıyorsun, Duncan. Çaresine bakılacak. Adamın da. Şuan hayattaki tek amacım, o olduğundan emin olmak. Burada olmak, düşünmek için fırsatımın olması...öyle işime yaradı ki sana anlatamam."</p>

  <p class="block6">"Senin için iyi oldu demek. Yardım edebildiysem ne mutlu bana. Ama bana pek faydası olmadı çünkü ben hâlâ birinin yüzünü çürük tahta gibi dağrtmak, sonra da işi yaramaz aletini koparıp, almayı düşündüğüm köpeğin önüne atmak istiyorum, o havadayım yani."</p>

  <p class="block6">"Hayır." Phoebe biraz bekleyip konuşmaya başladı. "Bunun iyi bir fikir olduğunu sanmıyorum. İtiraf etmeliyim ki, şaşırtıcı derecede rahatladım, biraz da duygusallaştım."</p>

  <p class="block6">"Bunu nasıl adlandıracağımı bilmiyorum, yani ikimizin arasındaki şeyi. Bu kadar aklımı kurcalayacağını hiç düşünmemiştim. Burada her ne yaşıyorsak, hepsi bir tarafa, benim yapı itibariyle neye yatkın olduğumu bilmen gerek. İster ayrımcılık de, ister çağdışı de, ne dersen de ama korkak bir orospu çocuğu bir kadına vurursa ben de çizgiyi aşıp ona dünyanın kaç bucak olduğunu gösteririm."</p>

  <p class="block6">Phoebe, onun gerçekten de bunu yapabileceğinin farkındaydı. Duncan'a baktığında onun kızgın bakışlarının ardında müthiş bir öfkenin için için yandığını görebiliyordu. Bu adamda cazibe ve şanstan öte çok başka şeylerin de olduğunu anlamaya başlamıştı.</p>

  <p class="block6">"Tamam. Doğru anladıysam senin eğilimin savunmak ve harekete geçmek, söylemeye çalıştığın - "</p>

  <p class="block6">"Şu arabuluculuk zırvahğını benim üzerimde denemeye kalkma sakın."</p>

  <p class="block6">"Ben de yapım gereği buna yatkınım işte," diye karşılık verdi. "Bir diğeri de korumayaThtiyaç duymamamdır ama bu şartlar altında bunu söylemek aptallık olur. Hayatım boyunca koruyan ve savunan taraf ben oldum, bu göreve başlamamdan çok önce de böyleydi. Birinin beni korumak ve savunmak istemesine nasıl tepki vereceğimi bilemiyorum."</p>

  <p class="block6">Duncan onun yanına gitti, çekinerek eğildi ve "Çok dikkatli olacağım ama canın acırsa lütfen söyle," diyerek usulca dudaklarından öptü.</p>

  <p class="block8">"Acımadı."</p>

  <p class="block6">Doğrulmadan önce onu tekrar öptü. "Bir haftan var." "Anlamadım?"</p>

  <p class="block6">"Mevcut misyonunu tamamlamak için tam bir haftan var. Ondan sonra adını öğrenip bu işle kendim ilgileneceğim."</p>

  <p class="block6">"Eğer bu bir çeşit ültimatomsa - "</p>

  <p class="block6">"Hayır, değil. Sadece gerçek." Phoebe'nin karşısında masanın üstünde oturan Duncan, onun elinden bezelye poşetini aldı ve çevirip soğuk tarafını çenesine bastırdı. "Sana yaptığı şeyin öcünü almak istediğin bir polis olduğunu anlamıştım zaten. Bir saat içinde adını öğrenebilirim. Ama sen de bir hafta içinde kendi yöntemlerinle bunu çözebilirsin."</p>

  <p class="block6">"Paranla halledebileceğini sanıyorsun."</p>

  <p class="block6">"Hayır, Phoebe, param olduğu için halledebileceğimi biliyorum." Yavaşça ellerini tutup sargılı bileklerini öptü. Dediğim dedik tavırları bile genç kadını rahatlatıyordu. "İşimizi kolaylaştırıyor, bu da bir gerçek. Akıllısın, beni etkileyen de böyle bir gerekçen olması. Bahse girerim bu hafta bitmeden o piçi gebertirsin sen. Yapamazsan, sıra bende."</p>

  <p class="block6">"Ne demek sıra bende? Bu polisin işi, sırayla mirayla ilgisi yok. İlkokulda mıyız?"</p>

  <p class="block6">Duncan hafifçe gülümsedi. "Biliyor musun, berbat görünüyorsun." "Anlamadım?"</p>

  <p class="block6">"Diyorum ki, bu haşat olmuş suratla çok kötü görünüyorsun. <span class="text83">Doktorlar dizisindekilerin giyip dolaştıkları</span> o önlükle bile felaket haldesin. Hâlâ nasıl oluyor da sana baktığımda tepeden tırnağa titriyorum anlamış değilim. Ama öyleyim işte."</p>

  <p class="block6">Phoebe aniden poşeti tepsiye fırlatınca bezelye taneleri dört bir yana dağıldı. "Bunun konuştuklarımızla ne alakası var söyler misin?"</p>

  <p class="block6">"Hiç. Bir anda aklıma geliverdi. Bir çay daha alır mısın? Evet," diye devam ederken Phoebe onu seyrediyordu, "konuyu değiştiriyorum. Sen kararını vermişsin, ben de öyle. İkimiz de vazgeçmeyeceğimize göre tartışmanın anlamı yok. Çok keyifli olmadığını bildiğimden seninle kavga etmeyi düşünmüyorum."</p>

  <p class="block6">"Hayır, başka içmeyeceğim, teşekkürler. Ve haklısın, keyfim yok ama şunu iyice anlamalısın ki intikam almakla kanunları uygulamak arasında çok büyük fark var."</p>

  <p class="block6">"Bunu başka zaman tartışırız, sen gücünü topladıktan sonra. Jakuziye girmek ister misin? Sıcak suyla masaj, ağrılarını hafifletebilir."</p>

  <p class="block6">Atladığı bir şey daha vardı, adam taş kafalıydı. "Çok hoş bir teklif ama teşekkür ederim. Eve gitmem gerekiyor." Bunu düşündüğü anda kendine bakma ihtiyacı hissetti. "Tanrım."</p>

  <p class="block6">"Önce evi aramak istemez misin? Hem onları hazırlamış olursun."</p>

  <p class="block6">"Yok, hayır. O zaman ben gidene kadar meraktan ölürler. Seni yine çıkaracağım, o kadar yolu geri gidip beni bırakman gerekecek."</p>

  <p class="block6">"Bana borçlusun o zaman."</p>

  <p class="block6">Arabaya kadar yürümesine yardım etti. O kısa yolu yürümek bile yorulmasına yetti, Duncan kemerini bağlarken nefes nefese oturup kalmıştı.</p>

  <p class="block6">Yolda giderlerken, Carly'nin okuldan dönmek üzere olabileceğini düşündü. Annesi o sırada internetten siparişlerini veriyor ya da ertesi sabah bakmak üzere <span class="text80">e- postalarını depoluyor olmalıydı. Ava</span> ise büyük ihtimalle alışverişten dönmüş, mutfakta koşuşturuyordu.</p>

  <p class="block6">Onlar için sıradan bir pazartesi günüydü. O ise bu günü mahvedecekti. "Evde kim piyano çalıyor?"</p>

  <p class="block6">"Hiç kimse. Biraz ben çalıyorum. Notasız, ezberden. Piyanonun, durduğu odanın kalitesini yükselttiğini düşünmüşümdür hep."</p>

  <p class="block6">"Kuzen Bess, Carter'la benim ders almam için çok ısrar etmişti. Ben tekniğini aldım, Carter da ruhunu kaptı." Başını geriye attı. "Keşke birazdan yaşayacaklarımız çabucak bitse. Şoka girmeler ve her şeyi baştan açıklama kısmı hemen geçip gitse."</p>

  <p class="block6">"İstersen olanları onlara ben anlatabilirim."</p>

  <p class="block6">"Benim yapmam lazım. Senin ailen nerede yaşıyor, Duncan?" O anda, biraz önce evin odalarını dolaşırken hiç aile resmine rastlamadığını anımsadı.</p>

  <p class="block6">"Bir orada, bir burada işte." "Uzun hikâye ha?"</p>

  <p class="block6">"Destan. Daha sonraya bırakalım bunu."</p>

  <p class="block6">Phoebe'nin cep telefonu çaldı, güçlükle çantasına uzanıp telefonu çıkardı. "Ben Phoebe. Evet Dave, iyiyim, daha iyi sayılırım. Yok, şimdi eve gidiyorum. Bir arkadaşımla beraberdim. Hiç yoktan iyidir."</p>

  <p class="block6">Bir süre dinlemede kaldı. "Anlıyorum. Yarın gelip -Yüzbaşım. Dave." Sıkıntıyla iç geçirdi. "İki gün o halde. Üç. Tamam efendim, teşekkürler. Konuşmayı da mümkünse Perşembe günü yaparız. Çok sevinirim. Olur. Evet, olur. Hoşça kal."</p>

  <p class="block6">Duncan "Hallettin mi? diye sordu.</p>

  <p class="block6">"Tam değil ama buna da şükür. İki hafta rapor almamı emredecekti neredeyse." "Vay hergele."</p>

  <p class="block6">Phoebe kendini tutamayıp gülünce kaburgalarına sancı girdi. "İki hafta boyunca annemle Ava'nın dırdırını dinleyip dururdum artık. Çalışırsam daha çabuk iyileşirim ve bu da ifade almak gerektiğinde orada olmak demek benim için. O da biliyor bunu. Zaten herif öteden beri bu üç dört günü kollayıp durmuş. Ne sinsiymiş pislik herif."</p>

  <p class="block6">"Tam bana göre biri." "Herhalde. Silahımı alıp kaçtı," "Ne? Yüzbaşı mı?"</p>

  <p class="block6">"Yok, yok o değil. Kusura bakma, bu olanlardan sonra kafam karmakarışık, doğru dürüst düşünemiyorum."</p>

  <p class="block6">Onu hırpalayan polisten bahsettiğini anladı. Derin düşüncelere dalan kadını kendi haline bıraktı.</p>

  <p class="block6">Jones Caddesi'ne yaklaşıyorlardı. "Önce bir viskiyle sigara içmeye ne dersin? "Sanırım yapamam. Bir dolu isterik hatunla kapışmak üzereyim." Parke taşlı yolda ilerlerken derin derin nefes alıp kendini hazırlamaya başladı. "Hay Allah. Bu onları da geçti."</p>

  <p class="block6">"Ne?" Duncan ona bakınca, yüzünde ifadesiz bir gülümseme oluştuğunu fark etti. Sonra da alacakaranlıkta dolaşmaya çıkmış bir adamın birden koşarak onlara doğru geldiğini gördü.</p>

  <p class="block6">"Phoebe! Phoebe, ne oldu?" Arabanın kapısına asılan adam ona doğru eğildi. "Aman Tanrım, ne oldu sana böyle? Sen de kimsin? Kız kardeşime ne yaptın söyle."</p>

  <p class="block6">"Carter, dur! Durur musun? O bana bir şey yapmadı, sadece yardım etti." "Kim seni bu hale getirdi? Nerede o herif?"</p>

  <p class="block6">Jones Caddesi'nde gezen şehirli halk ve turistler, şimdi de dayak yemiş bir kadınla beyaz bir Porche'un iki yanında duran adamları seyretmek için durmuşlardı.</p>

  <p class="block6">"Böyle işlek bir caddede deli gibi bağırmaktan vazgeçsen iyi olur. İçeri girelim." "İyi sorulardı." Duncan, Phoebe'nin tarafına geçti. "Cevapları da verebilirim.</p>

  <p class="block6">Adım Duncan. Bazı yerleri dokununca acıyabilir. Dikkat etmemiz lazım." "Onunla ben ilgilenirim."</p>

  <p class="block6">"Carter, kes şunu. Arkadaşıma kaba davranarak, son derece rezalet geçen günümü daha beter hale sokmaya mı niyetlisin? Kardeşim kaba davrandığı için özür dilerim, Duncan." " "Sorun değil."</p>

  <p class="block6">"Aman, Bayan Tiffany ile şapşal köpeği parktan geliyorlar.</p>

  <p class="block6">Hiç uğraşamam. Carter, Tanrı aşkına, beni bunlarla uğraştırma. Yardım et de içeri gireyim."</p>

  <p class="block6">"Dikkatli ol," diye uyarıda bulunurken Duncan'ın gözüne, benekli tasması olan tüysüz bir köpekle yürüyen, kabarık sarı saçlı orta yaşlı bir kadın takıldı. "Kadın henüz seni görmedi. Yerinde olsam, ben de kabalaşırdım," Carter"a bunları söylerken, birlikte genç kadını kaldırıma çıkarttılar. "Her halükarda, koşullar ne olursa olsun, bir bayanı eve bıraktığımda kapıya kadar eşlik ederim."</p>

  <p class="block6">Phoebe teslim olup, onu sağlı sollu taşıyıp merdivenlerden çıkarmalarına müsaade etti. Açılışı yaptık, diye düşündü genç kadın, asıl cümbüş şimdi başlıyor.</p>

  <p class="block6">Evin kapısı açıldığında, Essie çoktan holden aşağı inmeye başlamıştı. "Bağırdın gibi geldi, Carter. Ben... Phoebe! Aman Tanrım!"</p>

  <p class="block6">Yüzü kireç gibi bembeyaz oldu, sendeledi.</p>

  <p class="block6">"Bırakın beni," diye mırıldanan Phoebe, öne atıldı. "Anne. İyiyim ben, anne.</p>

  <p class="block6">Hatırım için nefes al. Bir şeyim yok, geldim işte. Carter, koş biraz su getir."</p>

  <p class="block6">"Hayır, hayır." Yüzü hâlâ hortlak gibiydi, elini kızının yanağına değdirdi. "Bebeğim."</p>

  <p class="block6">"Ben iyiyim."</p>

  <p class="block6">"Yüzün. Reuben mi - "</p>

  <p class="block6">"O Öldü, anne. Sen de biliyorsun."</p>

  <p class="block6">"Evet. Evet. Affedersin. Affedersin. Ah, Phoebe. Neler oldu? Yüzüne, kollarına bak. Ava!"</p>

  <p class="block6">Phoebe, onun kendine geldiğini anladı. Yüzü hâlâ kağıt gibiydi ama kendindeydi.</p>

  <p class="block6">Ava telaşla evin arka tarafından geldi. Sonraki birkaç dakika, kargaşa, sesler, koşuşturma ve gözyaşları içinde geçti. Duncan ön kapıyı kapatıp geri çekildi. Bir yardımın olamıyorsa ayak altında olmayacaksın, derdi hep. "Tamam, biraz durun artık."</p>

  <p class="block6">Kavga kıyamet arasından Phoebe gayet sakin ve ciddi bir sesle konuştu. Bir kez daha tekrarladı, ardından bir daha. Üçüncüsünde kelimeler ağzından tokat gibi öfkeyle çıkınca, hepsi donup kaldı.</p>

  <p class="block6">"Her şeyi açıklayacağım ama şu an sizden ricam, hep bir ağızdan konuşmamanız. Gördüğünüz gibi haşat olmuş durumdayım ve bu eziyetlerin bana hiç faydası yok. Şimdi - "</p>

  <p class="block12">"Anne."</p>

  <p class="block6">Phoebe'nin tokat gibi çarpan sözleri odadaki heyecanı nasıl durdurduysa, ardından gelen tek bir titrek kelime de Duncan'ın sinir bozucu olarak nitelendirdiği uğultuyu durdurmaya yetmişti. Phoebe, elinde parlak kırmızı bir topla duran küçük kıza doğru döndü.</p>

  <p class="block6">"Ben iyiyim, Carly. öyle gibi görünmüyorum ama iyiyim. Daha iyi olacağım.</p>

  <p class="block6">Biraz canım acıyordu ama geçti."</p>

  <p class="block6">"Anneciğim." Elindeki topu yere attı ve koşup Phoebe'ye sarıldı, yüzünü onun kucağına gömdü. Durduğu yerden, Duncan genç kadının bedenine dalga dalga yayılan acıyı ve yanaklanndaki rengin nasıl uçup gittiğini görebiliyordu.</p>

  <p class="block6">"Şey, pardon. Sırası değil ama sanırım Phoebe'nin uzanması gerekiyor." Konuşurken yanma yaklaşıp Phoebe'yi yavaşça kucakladı. "Carly, annenin yatak odasını gösterir misin bana?"</p>

  <p class="block6">"Üst katta."</p>

  <p class="block6">"Yürüyebilirim, Duncan, yürüyebilirim ben."</p>

  <p class="block6">"Elbette yürüyebilirsin ama kucakladım artık seni. Bayan MacNamara? Hastaneden bazı ilaçlar verdiler. Bence onları alma zamanı geldi, bir bardak su getirebilirseniz."</p>

  <p class="block6">"Tabii, tabii."</p>

  <p class="block6">"Ben getiririm." Ava, Essie'nin koluna dokundu. "Sen onunla yukarı çık. Ben suyla biraz da buz getiririm. Carter, Phoebe için buz çıkaralım mı?"</p>

  <p class="block6">"Ben çıkıp yatağı ayarlayayım. Hemen çıkıp hazırlarım." Essie merdivenlere koştu.</p>

  <p class="block6"></p>

  <p class="block6">"Düştün mü?" Duncan'ın yanında yürürken sesi hâlâ titreyen Carly, annesinin giysisinin eteğinden tutuyordu.</p>

  <p class="block6">"Çok kötü düştüm, onun için hastaneye gitmek zorunda kaldım. Beni tedavi edip eve gönderdiler. Tam olarak iyileşmeden eve göndermezler biliyorsun. Öyle değil mi?"</p>

  <p class="block6">"Kolun kırık mı?"</p>

  <p class="block6">"Hayır, sadece incindi. Bir yere çarpmayayım diye askıya aldılar." Carly, Duncan'a, "Düşerken tutamadın mı onu?" diye sordu. "Keşke tutabilseydim. Düştüğü sırada ben yoktum."</p>

  <p class="block6">Odaya girdiklerinde Essie çoktan yatağı açmış, yastıkları kabartmıştı. "Şöyle yatırabilirsin. Çok teşekkürler, Duncan. Phoebe, özür dilerim canım, aklım başımdan gitti."</p>

  <p class="block6">"Önemli değil, anne. Her şey yoluna girecek."</p>

  <p class="block6">"Öyle tabii." Dudakları gözle görülür şekilde titrese de, Carly'ye bakıp gülümsedi. "Annene çok iyi bakacağız, değil mi? Şimdi ilaçlarını alması gerekiyor."</p>

  <p class="block6">"İlaçlar çantamda. Ben - "</p>

  <p class="block6">"İşte burada." Duncan çantayı yatağa koydu.</p>

  <p class="block6">"Detayları hiç kaçırmıyor sun," diye yorum yaptı Phoebe.</p>

  <p class="block6">Essie, "Aşağıya inip salonda biraz oturmaz mısın, Duncan?" diye sordu. "Carter sana bir içki getirsin. Ve..." Eliyle şakaklarını ovdu. "Yemeğe kalırsın. Kalacaksın zaten."</p>

  <p class="block6">"Çok naziksiniz ama Phoebe'yi size teslim ediyorum. Alacağım olsun." "Ne zaman istersen bekleriz. Her zaman. Seni geçireyim."</p>

  <p class="block6">"Burada kalın." Essie'nin omzunu okşayıp Phoebe'yi baktı. "Sözüm senin için de geçerli."</p>

  <p class="block6">"Aynen öyle yapacağım. Duncan - " "Sonra konuşuruz."</p>

  <p class="block6">Odadan çıkarken, Carter da koşarak yukarı çıkıyordu. Elinde bir çift buz torbasıyla durdu. "Dışarıda üzerine geldiğim için özür dilerim."</p>

  <p class="block6">"Boşver. Normaldir."</p>

  <p class="block6">Duncan kaşlarını kaldırırken, Carter, "Yüzüne bunu yapan kim, biliyor musun?</p>

  <p class="block6">Sonuçlarını bilecek kadar çok yumruk yedim ben," dedi. "Kim yaptı bilmiyorum ama onu bulacağım." "Benden önce bulursan eğer, haberim olsun." "Olur tabii."</p>

  <p class="block6">"Carter MacNamara. Memnun oldum." Buz torbalarını tek elle tutup, diğer elini uzattı.</p>

  <p class="block6"></p>

  <p class="block6">"Duncan Swift. Yakında görüşürüz."</p>

  <p class="block6">Dışarı çıkan Duncan, arabasına doğru yürürken yatak odasının penceresine doğru baktı. Muhteşem bir ev, diye düşündü, ama sorunlarla dolup taşıyor. Sorunların çok çeşitli Şekillerde insanın karşısına çıktığını bilecek kadar tecrübesi olmuştu.</p>

  <p class="block6">Hiç sormadığı halde, sorunları ne olursa olsun Phoebe'nin aileyi bir arada tutan bağlayıcı faktör olduğunu anlamıştı.</p>

  <p class="block6">Acaba bu Tanrı vergisi bir yetenek miydi, yoksa sırtına yüklenmiş bir yük mü?</p>

  <p class="block6">Merak ediyordu. Sonunda ikisinden de bir parça olduğuna karar verdi.</p>

  <p class="block6">Akıllı bir adam, böyle çeşit çeşit dertlerle dolu bir evden mümkün olduğunca uzak dururdu. Uzaklaş ve arkana bakma. Kafası çalışan bir adam böyle yapardı.</p>

  <p class="block6">Zaman zaman da dilsizi oynamak daha ilginç ve kesinlikle daha faydalı olabilirdi.</p>

  <p class="block6">Barın önünde durdu. İş çıkışı uğrayan kalabalığın Slam Dunc'ı doldurmasına daha bir saat vardı; her ne kadar tüm televizyon ekranları spor kanallarını gösteriyor, müşteriler bilardoya da hava hokeyi oynuyor olsalar da, Duncan buranın biriyle buluşmak için yeterince sakin olduğu inanandaydı.</p>

  <p class="block6">Neyse, bir bira söyledi, zaten öğle üzeri olanlardan sonra bunu hakkettiğini düşünüyordu. Gözü kapıdaydı, Phin'in içeri girdiğini görünce barı işaret etti.</p>

  <p class="block6">"Sana birayla patates söyledim."</p>

  <p class="block6">Duncan'ın oturduğu bölmeye doğru geldi. "Çok beklettin beni bugün." "Biliyorum, özür dilerim. Benim elimde olan bir şey değildi. Neler düşünüyorsun?"</p>

  <p class="block6">Phin yanaklarını şişirerek "Jake incelemesini yaptı, o da sen ayrıldıktan iki dakika sonra gelip epeyce bekledi. Sana yapmak istediklerinle ilgili ayrıntılı bir hesap dökümü çıkaracak. Ama ilk değerlendirmede düşüncesi ne biliyor musun? Alış fiyatına ilaveten en az bir buçuk milyon civan para yatırman gerekecekmiş," dedi.</p>

  <p class="block8">"Tamam."</p>

  <p class="block6">Garson yanında bir dilim limonla servis yaptığı birasını ve patates tabağını bırakırken, Phin arkasına yaslandı. "Geçmişe bakıp, bir buçuk milyon dolara bozuk para muamelesi yapacak hale nasıl geldiğimizi hiç düşündün mü?'1</p>

  <p class="block6">"Üzerindeki takıma kaç para verdin?"</p>

  <p class="block6">Phin sırıtıp birasını eline aldı. "Güzel görünüyor, değil mi?"</p>

  <p class="block6">"Dostum, sen benim moda ilahımsın. Şimdi tüm restorasyon için iki milyon diyelim. Pintilik yapmayalım. O sincabın mülküne ne ödeyeceksem üstüne onu da ekle."</p>

  <p class="block6">Phin "Hakikaten sincaba benziyor," dedi.</p>

  <p class="block6">"O paranın birazıyla gidip doğru dürüst bir peruk alır kafasına belki. Neyse kalemin var mı?"</p>

  <p class="block6">Phin ceketinin iç cebinden Mont Blanc dolmakalemini çıkardı. "Normal bir tükenmez kalemin olmaz mı hiç senin?"</p>

  <p class="block6">"Öyle bir kalemi nereme koyayım? Hem, senin yanında hep olurdu." Duncan bir peçeteye bazı rakamlar karaladı.</p>

  <p class="block6">Phin, işte bu her şeyi anlatıyor, diye düşündü. Adam; eskimiş kotu, etekleri dışarıda duran kolları sıvanmış gömleği, tıraşı gelmiş saçlarıyla sıradan biri gibi görünebilir ve birçok kişi onu doğru zamanda doğru sayılara oynamış olağanüstü şanslı bir adam olarak görebilirdi. Söz konusu kişi Duncan Swift olunca, nasıl göründüğü umurunda bile değildi.</p>

  <p class="block6">O ödünç aldığı kalem ve peçeteyle harcama dönemlerini, değişiklikleri, masrafları ve tahmini gelirini hesaplardı. Bunları yaparken bir yandan cips yiyip birasını yudumlar, işi bittiğinde de öngördüğü maliyet ve kar rakamları, muhase- becilerin çalışıp çıkaracağı rakamlarla birebir tutardı.</p>

  <p class="block6">Phin onun doğuştan yetenekli olduğuna karar verdi ve tabağına biraz daha patates aldı. "Nereye kayboldun?"</p>

  <p class="block6">"Bunu konuşmamız lazım. Ya da özel olarak güzel eşinle konuşmam gerekebilir."</p>

  <p class="block6">"Loo mahkemededir şimdi."</p>

  <p class="block6">Duncan başını kaldırıp ileriye doğru baktı ve gülümsedi. "Artık değil"</p>

  <p class="block6">Upuzun bacaklarını ortaya çıkaran gösterişsiz mavi bir takım giyiyordu. îç gıcıklayan buklelerini tokayla arkaya tutturmuştu, bu haliyle çıkık elmacık kemikleri, koyu kahverengi gözleri ve geniş ağzı bir tablo gibi ortaya çıkmıştı. Teni koyu karamela rengindeydi.</p>

  <p class="block6">Hakim ya da jüri üyeleri bu yüze bakınca nasıl oluyor da etkilenip onun istediklerini hemen yapmıyorlardı, Duncan bunu hep merak etmişti.</p>

  <p class="block6">Yerinden kalkıp kollarını kadının boynuna doladı, Phin'in duyabileceği şekilde kulağına fısıldadı. "Defet şunu başından. Senin için Fiji Adaları'nı bile satın alırım."</p>

  <p class="block6">Kendini tutamayıp kahkaha atan kadın, "Sen meşgulken, <span class="text67">onu oynaşmak için</span> tutsam olur mu?" diye sordu.</p>

  <p class="block6">"Karımı geri istiyorum."</p>

  <p class="block6">"Daha işim bitmedi." Duncan kadına uzun ve etkileyici bir öpücük verdi. "Bu beni şimdilik idare eder. Geldiğin için teşekkürler, Loo."</p>

  <p class="block6">"Mahkemede olduğunu sanıyordum."</p>

  <p class="block6">"Oradaydım." Phin'in yanına oturup, dudaklarını onunkilere bastırdı. "Savcılık ara talep edince ipler de benim elime geçti. Şimdi, hangi yakışıklı bana bir martini ısmarlayacak?"</p>

  <p class="block6">"Hemen hazırlanıyor. Bir dakika. İşte o sincaba bunu teklif edip, burada da işi bitireceğiz.'1 Duncan peçeteyi Phin'in önüne sürdü. "Tamam mı?"</p>

  <p class="block6">Phin sayılara bakıp omuz silkti. "Para senin."</p>

  <p class="block6">"Tamam. Nasıl ama, hakkından geliriz değil mi?" Duncan birasını aldı. Phin'le Loo'nun masanın altından el ele tutuştuklarını anlamıştı. O şey her neyse onlar buna sahipti. İnsanları birbirine bağlıyor ve mutlu ediyordu.</p>

  <p class="block6">"Başka bir şey isteyen var mı?"</p>

  <p class="block6">"Sadece martinimi istiyorum. Harika yavrumuz geceyi kuzeninde geçireceğinden ben de bu yakışıklı adamla yemeğe çıkmayı planlıyorum."</p>

  <p class="block6">"Öyle mi?"</p>

  <p class="block6">"Evet, ama içkimi içip sevgilimle oynaşmayı bitirmeden olmaz." Loo Duncan'a göz kırptı. "Eee, senin için ne yapabilirim, bebeğim?"</p>

  <p class="block6">Duncan bir an durakladı, ardından güldü. "Kusura bakma, aklımdan bin türlü şey geçiyor." Kadın bir kahkaha daha patlattı. "Konu bugün bir arkadaşımın başına gelenlerle ilgili, merak ettiğimse bunu yapan adam yakalandığında ne olacağı</p>

  <p class="block6">"Ceza davası mı kamu davası mı olacak?" "Ağır ceza."</p>

  <p class="block6">Loo'nun kaşları kalkmıştı. Garsonun getirdiği martini kadehinden ilk yudumunu aldı. "Bu şahsın cezası kesinleşir ve dava açılırsa, benim onu temsil etmeme kesin itiraz ederdin."</p>

  <p class="block6">"Ne yapacağını söylemek bana düşmez, ama tutuklandığında yasal olarak hangi yollara başvuracağını, girdisiyle çıktısıyla bilirsin diye düşündüm."</p>

  <p class="block6">"Tutuklanırsa değil tutuklandığında." Bir parça patatesin ucunu ısırdı. "Tamam, şimdi adamın ne yaptığı iddia ediliyor, anlat bakalım." .</p>

  <p class="block6">"Ne yaptığını anlatmadan önce, adamın polis olduğunu bilsen iyi olur." "Hadi ya. Vay canına." Loo içkisinden bir yudum daha aldı. "Anlat."</p>

  <p class="block6">İlginç. Barda oturmuş, birasını içip kızarmış peynir yiyor, bir yandan da ekrandaki basketbol haberlerini dinliyormuş gibi yapıyordu.</p>

  <p class="block6">Phoebe'nin manitasının, o iki siyahi züppeyle birlikte oturduğu bölmeyi çok rahat görebiliyordu. İlginç, çok ilginç - ayrıca o süslü araba Jones Caddesi'ndeki evin önünde durduğu sırada, evi gözetliyor olduğu için de çok şanslıydı doğrusu.</p>

  <p class="block6">Phoebe pek de iyi görünmüyordu.</p>

  <p class="block6">Dikkatleri üstüne çekmemek için kahkahasını bastırmak zorunda kalmıştı.</p>

  <p class="block6">Hayır efendim, kızıl saçlı kaltak hiç de iyi durumda değildi.</p>

  <p class="block6">Bu iş sona ermeden daha da kötü görünecekti. Ama şimdilik, Bay Süslü</p>

  <p class="block6">Araba'yla arkadaşlarının kim olduğunu keşfetmek için biraz zaman harcayıp, biraz eziyet çekmesi gerekiyordu.</p>

  <p class="block6">Kimin işe yarayacağı hiç belli olmazdı.</p>
</body>
</html>
