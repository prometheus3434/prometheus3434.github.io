<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block31" id="toc_id_29">29</h1>

  <p class="block6">Zamanlama mükemmeldi, mekansa büyük bir şanstı. Belki de kader böyle istemişti. Onu hor görüp, olayı buralara kadar getiren Angie'ydi.</p>

  <p class="block6">O gün bugündü.</p>

  <p class="block6">Yazık, McVee parçalara ayrılıp parçaları Barnard Caddesi'ne dağılsa ne güzel olacaktı. O şapşal komşu araya girmeseydi. Olsun, piç herif az da olsa havalanıp yere yapışmıştı. Evet, evet, işi bitmiş bir Süpermen gibi uçmuştu namussuz.</p>

  <p class="block6">Yağmurluğunun altından dokuzluk tabancasını çıkaramayınca dağıldığını düşündü, yoksa yere serdiği o orospu çocuğuyla şapşal karıyı bir güzel gebertecekti.</p>

  <p class="block6"><span class="text98">Bunu</span> yapsa amacına ulaşacaktı ve <span class="text206">doğru</span> <span class="text98">bir</span> <span class="text98">şey</span> yapmış olacaktı, ama bundan sonra olacaklara sebep olmuş da olabilirdi. Oyunun sonu görünmüştü.</p>

  <p class="block6">McVee ölse daha iyi olurdu ve bunu her zaman yapma şansı vardı. Ama şimdi zamanı ve fırsatı olursa, ilave olarak erkek arkadaşı da aradan çıkarabilirdi. O karı kılıklı erkek kardeşini patlayıcılarla donatıp büyüdüğü evin önüne dikme planını iptal ettiği için kendinden utanıyordu.</p>

  <p class="block6">Hepsi de kadınların etekleri altına saklanan bir avuç korkaktı. Onlar için harcadığı zamana da, uğraşmaya da değmeyeceğini düşündü Walken. İtinayla teçhizatını kurmaya devam etti.</p>

  <p class="block6">Şu anda muhtemelen her yerde onu arayıp duruyorlardı. Varsın arasınlar, diye düşündü. Nasıl olsa birkaç saat içinde nerede olduğunu öğreneceklerdi. Olmak istediği yerde olacak ve planını gerçekleştirecekti.</p>

  <p class="block6">İşi bittiğinde, herkes Phoebe MacNamara'nın bir meleği öldürdüğünü öğrenecekti. İşte o zaman her şey sona erecekti.</p>

  <p class="block6">"Evraklarını teslim edip, evden ayrılmış. İki aylık kirası için de çek yazmış." Dave'in başucunda adamla ilgili bilgileri gözden geçiriyordu. "İki tane kredi kartı varmış. Üç yıl içinde hesabında hiçbir hareket olmamış. Hiç kimseyle, ne en yakın arkadaşıyla, ne de eski amiriyle temasa geçmemiş. Çek hesabıyla mevduat hesabında toplam altı bin küsur doları, bir de kasası varmış. İşten ayrıldığı gün tüm parasını çekip kasasını boşaltmış. Üzerine kayıtlı bir Chevrolet kamyoneti varmış. Aynı binada oturan Derrick Means diye birine peşin sekiz bin dolara satmış. Adamla konuşacaklar ama buradan bir şey çıkacağını sanmıyorum. Ayrıca yine adına kayıtlı dokuzluk Smith Wesson ve otuz ikilik Remington'u varmış. Arkadaşı da bir av tüfeği, bir de babasından kalan yirmi ikilik tabancası olduğunu söyledi."</p>

  <p class="block6">"Silahlara meraklıymış."</p>

  <p class="block6">"Evet, öyle. Keskin nişancı. Ordudayken patlayıcı eğitimi almış. Özel Tim'e transfer olmadan önce de bizim bomba ekibiyle çalışmış. Buralarda bir yerdedir mutlaka ama bildiğim kadarıyla onu senden başka gören yok."</p>

  <p class="block6">Ellerini kaldırdı. "Ne yapacağımı bilmiyorum. Ben arabulucuyum, soruşturma benim işim değil."</p>

  <p class="block6">"Bulmacalar çözülmek içindir. Parçaları birleştirmek zorundayız."</p>

  <p class="block6">"Bazılarını birleştirdim. Angela Brentine'in ölümünden beni sorumlu tutuyor çünkü belki de suçlayabileceği başka biri yok. O gün o da ekiple beraberdi, Dave. Kadın öldürüldüğünde o da operasyonda görevliydi. Bankaya doğru nişan almış, işaret bekliyordu. Rehinelerin ya da yaralıların isimlerini henüz öğrenmemiştik. Dışarıda beklediği o uzun saatler boyunca, Walken, Angela'nın içeride ölmek üzere olduğunu ya da öldüğünü bilmiyordu."</p>

  <p class="block6">"Hem aciz, hem de beceriksiz." Dave başını salladı, ardından yaptığı hareketin etkisiyle kafasının içinde ani bir sancı hissedip gözlerini yumdu. "Lancelot, Guinevere'yi kurtaramadı."</p>

  <p class="block6">"İşte bununla yaşamaya dayanamıyor. Sevdiği kadın kanlar içinde, o ise dışarıda her şeyden habersiz bekliyor. Bu arada ben katilleri dışarı çıkartmaya uğraşırken onlar da benden emir bekliyorlar. Benim aldığım kararlar yüzünden katiller hayatta kaldı, Angela öldü. Sadece buna inanıyor, inanmak zorunda. Ama hiçbiri bizim onu bulmamıza yaramıyor."</p>

  <p class="block6">"Neden Roy'un peşine düştü?"</p>

  <p class="block6">Düşün, dedi Phoebe kendi kendine, kendini onun yerine koy. "Benimle olan bağı yüzünden - evliydik ve ortak bir çocuğumuz vardı. Eş - bir semboldü. Brentine'e ulaşması Roy'u yakalamasından çok daha zordu. Üstelik Roy bana aitti. Benim olan her şeyi yok etmek istiyor çünkü aynısını benim ona yaptığıma inanıyor."</p>

  <p class="block6">"Sırf o kadın değil," Su içmek için bardağa uzanınca, Phoebe bardağı alıp kamışı ağzına doğru eğdi. "Teşekkürler. Sırf kız arkadaşı değil, aynı zamanda kendi imajı da zarar gördü. Günü kurtarmayı başaramadı. Kendini ortaya atamadan, emirleri uygulayıp diğerleriyle birlikte beklemek zorunda kaldı."</p>

  <p class="block6">"Ama bu sefer ortada olan kendisi. Sıra ona geliyor," diye düşündü. "Önce Roy, sonra da sen. Herkes bizim ne kadar yakın olduğumuzu, senin sayende bu göreve geldiğimi biliyor. Dolayısıyla bankada bulunmamın bir ucu da sana doku- nuyor."</p>

  <p class="block6">Dave hareket edince yüzü acıyla kasıldı. "Hemşireyi çağırmamı ister misin?</p>

  <p class="block6">Artık dinlenmelisin, biraz - "</p>

  <p class="block6">"Hayır. Devam et sen. Kafam dağılıyor. Hemşireyi çağırırsan, elinde iğneyle gelip biraz daha kan alır. Yemin ederim, hastanede miyim, vampirlerin eline mi düştüm, anlamadım. Aldıkları kan bir türlü yetmiyor. Devam edebilirsin."</p>

  <p class="block6">Çarşafları yatağın altına sıkıştırıp düzeltti, keşke daha fazlasını yapabilseydi. "Tamam. Evimi hayvan leşleriyle kirleterek güvenliğin zayıfladığını gösteriyor. Yılan, tavşan ve fare. Muhtemelen şehir dışında bir yerlerden gelmiş, yoksa buralarda tavşan avlamaya kalksa hemen dikkat çeker. Şehir dışında ıssız ve gözlerden uzak bir yerde yaşamak daha mantıklı tabii. Dikkatli olursan kimse seni rahatsız etmez, kolay kolay dikkat çekmezsin. Aynen ekip arkadaşlarıyla olduğu gibi," dedi. Küçük bir ev, bir kulübe. Ulaşım sorunu olabilir. Hilton Head'e kadar nasıl gittiği araştırılıyor."</p>

  <p class="block6">Dönüp camdan dışarı baktı. "Şehir merkezinden kenar mahallelere, oradan bataklığa ve ormanlara kadar, köprüden geçip adalara kadar saklanabileceği binlerce yer var."</p>

  <p class="block6">"Şehirde ve adalarda, her polisin elinde robot resmi var. Bunu o da biliyordur. Senin hayatta olduğunu, onu gördüğünü, şu anda da arandığını biliyordur mutlaka. Şu durumda önünde iki seçenek var - ya her şeyden vazgeçip ortadan kaybolacak ya da işi bitecek. Bence kesinlikle kaçmayacak."</p>

  <p class="block6">"Hazırlıklı olman lazım."</p>

  <p class="block6">Başını salladı. "Olmaya çalışıyorum." Arkasını dönüp ona baktı. "Bu sabah nasılsın diye soramadım."</p>

  <p class="block6">"Hayatta kaldığım için çok mutluyum."</p>

  <p class="block6">"Evdekilerin seni ziyaret etmesini yasakladım. Eve döndüğün zaman da emrim altında olman için emir almış durumdayım, o yüzden sağlığına kavuştuğunda annemle Ava'nm seni çok şımartacağına emin olabilirsin."</p>

  <p class="block6">"Buna şeftalili turta da dahil mi?"</p>

  <p class="block6">"Sana her türlü garantiyi verebilirim. Ava'ya ne zaman randevu vermeyi düşünüyorsun?"</p>

  <p class="block9">"Anlamadım?"</p>

  <p class="block6">"Diyorum ki, birbirinizin arkasından baygın baygın bakmaktan ne zaman vazgeçeceksiniz? Koskoca yetişkin insanlarsınız, ikiniz de dulsunuz. Dün gece Ava'nm gözüne uyku girmemiştir bence."</p>

  <p class="block6">"Şey ben..."</p>

  <p class="block6">"Bu sabah defalarca seni sordu ve seni düşündüğünü söylememi istedi benden.</p>

  <p class="block6">Buraya gelmek için kaç defa tartıştık, bir bilsen." "Onunla biz eski arkadaşız."</p>

  <p class="block6">"Dave, senin arkadaşın annem." Sabrı taşmıştı artık. Yumruk yaptığı ellerini beline koyup sordu."Bu yatak neredeyse ölüm döşeğin olacaktı, şimdi bir de kalkmış Ava'yla annemi bir tuttuğunu mu söylüyorsun?"</p>

  <p class="block6">"Öyle olduğunu - "</p>

  <p class="block6">"Ne istiyorsun peki?" Yatağa yaklaştı. "İnsanların stres altında ve duygusal olduğu durumlarda ne istediklerini hemen anlarım. Utanıp bocalayacaksan ben söyleyeyim - tabii bu arada yüzünün kızarmasını seyretmek çok zevkli. Ayağa kalkar kalkmaz Ava'yı mum ışığında, romantik bir akşam yemeğine davet etmek istiyorsun."</p>

  <p class="block6">Yüzü yine kırıştı ama Phoebe bu seferkinin can acısından olmadığını anlamıştı. "Dün eve giderken Ava'yı - yani bu durumu - düşünüyordum. Bunu yapabilmek için yanlış bir zaman olduğunu söylüyordum kendi kendime."</p>

  <p class="block6">"Aslına bakarsan birçok şey için hiçbir zaman doğru zaman değildir." Gülerek, onun saçını okşadı. "Duncan'a evlenme teklif ettim. O da evet dedi."</p>

  <p class="block6">Dave'in ağzı açık kaldı. Sonra, "Bu sabah sürprizlerle dolusun," dedi.</p>

  <p class="block6">"Sürprizi kendime yaptım. Sanki ömrüm onu aramakla geçmiş gibi hissediyorum. Meğer onunla yeni bir hayata hazırlanıyormuşum. Bu mutluluğu benimle yeniden paylaşırsın, değil mi? Bahse girerim bu sefer tutturacağım bu işi."</p>

  <p class="block6">"Hiç şüphem yok." Uzanıp elini tuttu. "Senin adına çok sevindim."</p>

  <p class="block6">"Ben de öyle. Çok uzun zamandır bekliyordun, Dave. Sen de Ava'yı yemeğe davet et ve ömrünün geri kalan yıllarını onunla geçir."</p>

  <p class="block6">Phoebe, Dave'in odasından çıkınca, Liz yaslandığı duvardan doğrulup yanma geldi.</p>

  <p class="block6"></p>

  <p class="block6">"Onunla yalnız kalmamı sağladığın için teşekkürler." "Sorun değil. Durumu nasıl?"</p>

  <p class="block6">"Beni bu derece yatıştırabilecek kadar iyi. Yanımda olduğun için tekrar teşekkür ederim."</p>

  <p class="block6">"Tekrar sorun değil. Walken içimizden birini öldürmeye çalıştı. Birimde bu olayın peşine düşmeyen adam kalmadı resmen. Daha fazla saklanamayacak."</p>

  <p class="block6">"Kaçamayacak da." Dışarıda ağır ve nemli bir hava vardı. "Fırtınadan sonra hiç serinleyemedik, aksine rutubet daha da arttı."</p>

  <p class="block6">"Savannah yazı işte. Ya katlanacaksın, ya da çekip gideceksin. Hadi aç sen," dedi Phoebe'nin telefonu çalınca, "Arabayı ben kullanırım."</p>

  <p class="block6">"Galiba o arıyor." Ekranı ona gösterdi. Liz başım salladı ve biraz uzaklaşıp kendi telefonunu açtı. "Phoebe MacNamara."</p>

  <p class="block6">"Dave"den ne haber?"</p>

  <p class="block6">"Gayet iyi, teşekkürler. Bakıyorum bu sefer rezil oldun."</p>

  <p class="block6">"Hayır. Şartlar değişir. Sen de bilirsin, Phoebe. Terslik çıkar. Beni aradığınızı biliyorum."</p>

  <p class="block6">"Pek üzülmüşe benzemiyorsun, Jerry."</p>

  <p class="block6">"Hayır. Ben hazır olana kadar beni bulamayacaksınız. Çelik yeleğin üzerinde mi, Phoebe?"</p>

  <p class="block6">Birden yüreği hopladı ve hemen Liz'i arabanın yanına çekip yere doğru itti. "Bu sıcakta çelik yelek mi giyilir, Jerry? Ya sen?"</p>

  <p class="block6">"Sen de, o yanındaki esmer de, kafanızın arkasına kurşunu yerdiniz şimdi ama başka planlarım var. Seninle sonra konuşacağız."</p>

  <p class="block6">"Buradaydı," dedi Phoebe. "İçeri girerken ya da çıkarken gördü bizi. Şu an buralarda olduğunu sanmıyorum." Ama olabilirdi, diye düşündü. Eline baktı. Silahı elindeydi. Titriyordu ama yine de silahını elinden bırakmamıştı. "Kafanızın arkasına, dedi. Demek ki girerken gördü bizi. Ama şimdi burada değil."</p>

  <p class="block6">Telefon ikinci kez çalınca, yüreği ağzına geldi. "Sykes arıyor," dedi Liz'e. "Seni dinliyorum."</p>

  <p class="block6">"Samuel Grimes diye biri geçen perşembe havaalanından bir araba kiralamış. Cumartesi öğleden sonra da Hilton Head'e bırakmış. Şu an elimde ehliyetinin fotokopisi var. Bu Walken. Saçı daha koyu ve gözlüklü, ama kesinlikle o. Kredi kartıyla ödeme yapmış. Ehliyetteki adres Montana'da görünüyor ama kredi kartı hesap özeti Tybee'de bir adrese gidiyormuş."</p>

  <p class="block6">"İşte bu. Durumu ve adresi Komutan Harrison'a ilet. Liz'le ben de orada ekibe katılırız. Arabaya bindi. "Adresi ver."</p>

  <p class="block6">Bee Anne, telefonu sağ kulağına geçirirken gözlerinin içi gülüyordu. "Şimdi bana beyaz torunlarım olacağını mı söylüyorsun?"</p>

  <p class="block6">"Teknik olarak önce yedi yaşındakiyle başlayacaksın. Pırlantalar için bana yardım eder misin?"</p>

  <p class="block6">"Pırıltılı şeylere bayılırım, ayrıca mücevherler konusundaki zevkimi bilmeyen yok. Sanırım ünü dünyaya yayılmış bu zevkimden yararlanabilirsin."</p>

  <p class="block6">"Bugün olur mu? İşlerimi halledince fırlayıp gelirim, seni alıp yine fırlar -" "Kapının önündeki güzel arabam ne güne duruyor? Nereye gidilecekse ben kendim giderim. Nereye gidiyoruz?"</p>

  <p class="block6">"Abercorn'daki Mark D'de bulamazsak başka hiçbir yerde bulamayız, diye düşünüyorum."</p>

  <p class="block6">"Mark D mi?" Bu adı duyunca uzun bir ıslık çaldı. "Bu markayı düşünüyorsan dolarları istiflemen gerekiyor."</p>

  <p class="block6">"İstifledim ve Mark D'yi aradım bile. Telefona kendisi çıktı, bizimle tanışmaktan ve seçkin tasarımlarını göstermekten memnun olacağını söyledi."</p>

  <p class="block6">Bee Anne şimdi iyice coşmuş, çığlık atıyordu. "Sen inanılmazsın."</p>

  <p class="block6">"Asıl inanılmaz olan Phoebe. Carly için de bir şeyler düşünüyorum. Ama çocuklar konusunda çok cahil kalmışım. Küçük bir kıza yaraşır bir şey olmalı ama büyüyünce de kullanabilmeli. Böyle birkaç model bir arada olabilir, anladın mı, yani... bir set halinde diyorum."</p>

  <p class="block6">"Çok iyi bir baba olacaksın. Saat kaçta buluşalım?"</p>

  <p class="block6">"Öğlen gibi orada olurum. İyi iş çıkarırsan sana yemek ısmarlarım."</p>

  <p class="block6">"Tam vaktinde orada olacağım. Dolarları getirmeyi unutma, şimdiden avucum kaşınmaya başladı."</p>

  <p class="block6">Telefonu kapatıp ellerini ovuşturdu. Saate baktı ve hazırlanmadan önce haberi insanlara yetiştirmek için zamanı kaldığını düşündü.</p>

  <p class="block6">Phoebe oraya vardığında özel tim yerini almış, içeri girmeye hazırlanıyordu. Çevreye göz atıp, kendine iyi yer bulmuş, diye düşündü. Sahilden uzak, eski ve biraz harap durumda bir ev.</p>

  <p class="block6">Ekip, kapıyı kırıp içeri girerken o gün ikinci kez silahına davrandığını düşündü. "Arabası yok," dedi Harrison. "Bisiklet, motor, hiçbiri yok."</p>

  <p class="block6">"Walken da yok. Evde değil ama artık dönüp gelebileceği bir yer de yok." Kalbi çarparak bekliyordu.</p>

  <p class="block6">"Teğmenim." Sykes koşarak geldi. "Trafik şubesinden haber geldi. Chevrolet Escalade. Plakasını aldım. Şu an tüm birimlere duyuru yapılıyor."</p>

  <p class="block6">"İyi iş çıkardın, Dedektif."</p>

  <p class="block6">Harrison'ın anonsu duyuldu. "Burası temiz."</p>

  <p class="block6">Evi eşyalı kiralamıştır, diye düşündü Phoebe. Eşyalar ucuz, eski ama kullanışlıydı. Tertipli bir adammış, dedi içinden. Her şey yerli yerindeydi. Yatağı bir asker <span class="text98">tertibiyle</span> yapılmıştı. Başucundaki komodinin üzerine Angela Brentine'in resmiyle pembe bir gül koymuştu.</p>

  <p class="block6">Not alırken bir yandan da içinden, adam hem asker, hem de romantik sanıyormuş kendini, diyordu.</p>

  <p class="block6">"İkinci yatak odası kilitli," dedi Harrison. "Pencere de içten sürgülenmiş. Kapıyı uçurmadan önce bubi tuzağı var mı diye kontrol ediyorlar."</p>

  <p class="block6">"Katı disiplin, diyebilir miyiz? Askeri intizam. Karargahın temel <span class="text98">taşları.</span> Ev <span class="text98">sahibiyle</span> ve <span class="text98">civardaki</span> <span class="text98">evlerde</span> <span class="text98">yaşayanlarla</span> da konuşalım." Dolaba yaklaştı. "Giysilerini almamış - hepsi de çok düzgün asılmış."</p>

  <p class="block6">"Diş fırçası, tıraş kremi, banyo malzemeleri de duruyor," dedi Harrison. Phoebe'yte göz göze geldiğinde yüzü asılmıştı ve karamsarlığı bakışlarından anlaşılıyordu.</p>

  <p class="block9">"Kaçmıyor."</p>

  <p class="block6">"Doğru." İkinci kapının da parçalandığını duydu. "Ama bu geri dönmeyecek anlamına gelmez."</p>

  <p class="block6">"Teğmenim?" Özel timden bir görevli yanlarına geldi. "Görmek istersiniz sanırım. Barınağını bulduk."</p>

  <p class="block6">Holün karşısına geçince, birden kanı dondu. Tüm duvar onun fotoğraflarıyla kaplıydı. Mümkün olan her pozu yakalamaya çalışmıştı. Evinin önünde, Bayan Tiffany'yle konuşurken, parkta Carly'yle dolaşırken, annesiyle verandada dururken.</p>

  <p class="block6">Tüm aile bir arada - bu Aziz Patrick Günü olmalı. Teknede yemek yerken, Duncan'ın kollarına atıldığı anlardan biri. Chippawa parkında, Forrest Gump gibi bankta yalnız, sonra da Marvella'yla otururken. Alışverişte, yemek yerken, araba kullanırken.</p>

  <p class="block6">Başını çevirmeden önce içinin titrediğini hissetti.</p>

  <p class="block6">Karşı duvarda ise Angela'nın portresi, altında da, üzeri mumlarla ve pembe güllerle donatılmış bir masa duruyordu.</p>

  <p class="block6">Çalışma tezgâhım, uzun masayı ve rafları inceledi. Üzerlerinde özenle yerleştirilmiş bir dizüstü bilgisayar, bir polis telsizi, kimyasallar, kablolar, tahminen bir zaman ayarlayıcı, bant, ip ve bazı aletler vardı. Çiftesi ve tüfeği de gözünden kaçmamıştı.</p>

  <p class="block6">"Tabancasını yanma almış."</p>

  <p class="block6">"Birkaç peruk, gözlük, takma sakal, makyaj malzemeleri ve maske macunu bulduk," dedi Liz yanlarına gelince. "Not tutmamış, belki de hepsi bunun içindedir," diyerek bilgisayarı işaret etti.</p>

  <p class="block6">"Onu niye almadı? Önemli olan eşyalarını niye almamış olabilir?" Fotoğraflar onu çok sarstığı için duvara arkasını dönmüştü. "En azından yer değiştirmeyi düşünmüş. Adını öğrendiğimizi, elimizde resmi olduğunu ve birinin bizi buraya yönlendireceğini biliyordu."</p>

  <p class="block6">Liz, "Sizinle konuşana kadar, kimliğini tespit ettiğimizden haberi olamazdı," diyerek konuya dikkat çekti.</p>

  <p class="block6">"Bizden bir adım ilerdeyken, niçin birden geriye düştü acaba? Pahalı malzemeleri var, hepsi de kolayca taşınabilir şeyler. Nedense tümünü bırakıp gitmiş."</p>

  <p class="block6">Fotoğraf makinelerinden birini alıp arkasına baktığında, Angela'nm yaptığı pembe gonca desenini gördü. Onun makinesiydi.</p>

  <p class="block6">"Onu almak için geri dönmeyi planlıyordu."</p>

  <p class="block6">Elindekini yavaşça yerine koydu. "Sanmıyorum. Bence burayla işi bitmiş ve şu anda biz, tam da onun olmamızı istediği yerdeyiz. Peki o nerede?"</p>

  <p class="block6">Yandaki duvar da Savannah'ta çekilmiş fotoğraflarla kaplıydı. Bankalar, mağazalar, restoranlar, müzeler, çeşitli iç ve dış mekan fotoğrafları.</p>

  <p class="block6">"Hiçbir pozu boşa harcamıyor. Önüne gelen her şeye el atsa da, hepsinin bir amacı var. Peki ama bunları niye çekmiş?"</p>

  <p class="block6">"Ya diğerleri?" Liz merakla sordu. "Bazılarını indirip yerine yenilerini asmış." "Yanında götürdüğüne göre onlara ihtiyacı vardı. Görüntülediği yerler bir amaca hizmet ediyordu ya da edecekti. Hedefler. Dijital baskı bunlar, öyle değil mi?"</p>

  <p class="block6">Bilgisayarın yanma geldi. "Sisteme girip, dosyalara ulaşmalıyız. Yanında götürdüklerini bulmamız lazım. Asıl hedef onlar." Birden bir yanma hissedince elini midesine koydu. "Bence yeşil ışık yandı ve harekete geçti. O gün, bugündü... bugün olmalı."</p>

  <p class="block6">Saatin 10:55 olduğunu görünce buz gibi oldu. "Aynı <span class="text83">Kahraman</span> <span class="text83">Şerif filmindeki şarkıda olduğu gibi. Öğlen güneşinin</span> en yüksekte olduğu an... Onu bulmak için bir saatimiz var."</p>

  <p class="block6">Duncan elini cebine sokup bozuk paralarıyla oynadı. O sırada inşaat mühendisleri, mimar ve Jake bir araya toplanmış, depoyu tartışıyorlardı. "Biraz hızlansak iyi olur, Phin."</p>

  <p class="block6">"Toplantıyı ve bu denetleme işini sen düzenledin." "Evet, evet, ama bu daha önceydi."</p>

  <p class="block6">"Annemin sen gecikiyorsun diye kendi kendine kuyumcuya dalmayı akıl edeceğini düşünüyorsan, muhatabının kim olduğunu unutmuş olmalısın."</p>

  <p class="block6">Elini cebinden çıkarıp saatine baktı. "Şunu 12:30 yapalım, deseydim keşke." "Şu an yoldadır, zaten daha Loo'yla buluşacak." Duncan'ın boş boş baktığını görünce güldü. "Telefonu kapatır kapatmaz, megafonla herkese haber uçurduğunu düşünemediysen, aklın başında değil demektir oğlum. Üstelik, nişan yüzüğü almak üzere olan bir adamın sağlıklı düşünmesi de beklenemez zaten,"</p>

  <p class="block6">"Senin de başından geçti."</p>

  <p class="block6">"Evet. Benim de işlerim gayet yolunda gitmişti." Sırtına dostça vurdu. "Bu işler böyle, Duncan. Geç kalsan da, annemle Loo kendilerini çok güzel eğlendirmesini bilirler, merak etme. Loo'nun öğle tatili tam bir saatmiş ama gerekirse iki saate çıkarabilirmiş. Tanrı yardımcın olsun, ne diyeyim."</p>

  <p class="block6">Phoebe bilgi-işlem laboratuvarımn önünde tur atıyordu. Bir adım önde gidiyor, diye düşündü. O herif hâlâ bir adım önlerindeydi. "Angela'yla bağlantılı ve onu da ilgilendiren bir yer olmalı. Benimle olan bağlantısından daha Özel bir durum."</p>

  <p class="block6">Ailesi güvendeydi. Evin içinde, koruma altında ve emin ellerde. Yirmi dakika önce arayıp kontrol etmemiş miydi zaten? Carly'yle, annesiyle, hatta görevli memurlarla bile görüşmemiş miydi?</p>

  <p class="block6">"Kadının Öldürüldüğü banka şubesi yirmi dört saat izleniyor. Girdiği anda enseleyeceğiz."</p>

  <p class="block6">Phoebe Liz'e bakıp başını salladı. "Ama bunu biliyor olmalı. Her şeye rağmen, eğer hedefi buysa, hiçbir şey onu durduramaz. Arayı çok açtığını düşünüp biz oraya varmadan hedefi vuracağını tahmin ediyordur. Ama çok göz Önünde bir hedef ve bu da benim kafama takılıyor. Bence başka bir yere gidiyor. Eskiden buluştukları bir restoran, bir motel ya da otel, hatta park bile olabilir. Bir açıklaması olmalı, Liz."</p>

  <p class="block6">Bir yukarı bir aşağı yürürken parçaları birleştirmeye çalışıyordu. "Bonaventure'de bir adamı havaya uçurdu, işte sana açıklama. Merkezin birkaç blok ötesinde bir polis şefine de aynısını yapmaya çalıştı, bir diğeri de bu."</p>

  <p class="block6">"Çok büyük ve sansasyoneldi, farkındayım. Ama en büyüğü ve en gösterişlisi bu olacak." Phoebe gibi laboratuvara bakan camın önünde duran Liz, "Bunun da farkındayım," dedi.</p>

  <p class="block6">"Belediye binası, adliye, merkez ne durumda?"</p>

  <p class="block6">"Hepsi alarma geçti. Ama senin düşündüğün gibi şahsi bir meseleyse, buralara gitmesi duruma pek uymuyor."</p>

  <p class="block6">"Haklısın. Haklısın. Brentine'e ulaşamıyor, hem zaten onunla bir işi yok. Angela onu terk etmek üzereydi. Brentine fuzuli bir ayrıntı o kadar."</p>

  <p class="block6">"Her ihtimale karşı eviyle ofisine de adam yolladık." "Daha ne kadar bekleyeceğiz? Dosyalan silmiş olsa bile, sistemin hâlâ bir yerlerinde duruyor olması lazım. Kahretsin, öğlen olmasına sadece yirmi dakika kaldı."</p>

  <p class="block6">On ikiye on kala, Bee ve Loo güzel bir kutlama yemeği yemiş, ardından alışverişlerini bitirmiş, Mark D'ye girmek üzereydiler. Bee'nin ayağında çarşıya çıkarken giydiği ayakkabılar, üzerinde de uçuşan mor bir elbise vardı. Özel günler için sakladığı rujunu ve en sevdiği Fransız parfümünü sürmüştü.</p>

  <p class="block6">"Bu alışverişi tek başıma da yapabilirdim."</p>

  <p class="block6">Loo homurdanarak baktı ona. "Bu zevki sana bırakacağımı düşünmüyordun herhalde. Aynısını oğullarına da yapmıştın fakat ben, bir nişan yüzüğü alışverişine ilk defa katbda bulunacağım. Ne harika bir yer değil mi?" Etrafı incelerken dirseğiyle Bee'yi dürttü. "Şu taşlara bak, ayrıca çok sessiz ve saygın bir ortam."</p>

  <p class="block6">"O zaman fiyatları da çok yüksektir bunların."</p>

  <p class="block6">"Kesin. Şu siyahlı gümüşlü kutudan anlaşılmıyor mu, baksana. Geçen Noel'de Phin'in bana buradan aldığı bileziği görünce küçük bir kız gibi ciyaklamıştım."</p>

  <p class="block6">Homurdanma sırası Bee'deydi. "Bundan, bana yeni bir torun vereceğiniz sonucunu çıkaramadım ama."</p>

  <p class="block8">"Düşünüyoruz."</p>

  <p class="block6">"Daha hızlı düşünün. Yaşım geriye gitmiyor." Başını kaldırıp üçlü kristal avizeye baktı. "Ama haklısın, burası kesinlikle çok hoş. Hadi, Duncan gelmeden şunlara biraz bakalım."</p>

  <p class="block6">Arnie Meeks canından bezmişti artık. Ona göre, orada durup turistleri ve zengin Savannahlılar'ı karşılayan süslü bir kapıcıdan başka bir şey değildi. Turistler etrafa aval aval bakan baş belalarıydı. Zenginler de - daha çok fahişeler - burunları havada dolaşıp duruyorlardı.</p>

  <p class="block6">Sanki başka bir gezegende yaşıyorlardı da çömelerek işemiyorlardı.</p>

  <p class="block6">İhtiyar bunun çaresine baksa iyi olurdu. Onu düşündüğünde öfkeden boğazı düğümlenir gibi oldu. Bir torpil yaptırır, birilerine rüşvet falan verir, nüfuzunu kullanıp onu bu sinir bozucu alışveriş manyaklarından kurtarırdı.</p>

  <p class="block6">Bu aşağılayıcı göreve başladığından beri burası sadece iki kez hareketlenmişti.</p>

  <p class="block6">Şimdi piçin teki gelip burayı soymaya kalksa en büyük hayali gerçekleşecekti.</p>

  <p class="block6">Onu bir güzel yere sererdi ve günün kahramanı ilan edilirdi. Televizyona da çıkardı.</p>

  <p class="block6">Ait olduğu yere dönmeliydi.</p>

  <p class="block6">İkİ siyah derili kadının içeri girdiğini görünce dudağını büktü. Şu kalın topuklu ayakkabılar giymiş ihtiyar bayanın parası, buradan bir kol düğmesi bile almaya yetmezdi. Genç olanı da müthişti hani - Halle Berry tiplilerden hoşlanıyorsanız tabii - çok kurnaz birine benziyordu. Onun çantasından yüksek limitli bir kredi kartı çıkabilirdi.</p>

  <p class="block6">Etrafa alık alık bakmalarından, niyetlerinin sadece dolaşıp çıkmak olduğuna karar verdi. Buraya gelenlerin yarısından çoğu hiçbir şey almadan bakıp çıkarlardı.</p>

  <p class="block6">Dönüp çevreyi taramaya devam etti.</p>

  <p class="block6">İçeride sergilenen mücevherlere ağzı sulanarak bakan on-on iki kişi vardı. Üç tezgâhtar da, aldıkları prim karşılığında, onlara, ihtiyaçları olmayan şeyleri satmak için yaltaklanıyorlardı. Bir yandan tezgâhlan kolluyorlar, bir yandan da kilitli bölmeleri açıp bir şeyler çıkarıyorlardı.</p>

  <p class="block6">Mağaza güvenlik kameraları ve alarmlarla donatılmıştı. Arkada cüzdanı dolgun müşterilerini bekleyen açgözlü patronun odasına bile kamera ve alarm yerleştirilmişti - konuşurlarken duymuştu.</p>

  <p class="block6">Paralı müşteriler arka tarafa alınır, böylece ikinci sınıf vatandaşlar da onların mücevherlerle oynayışını seyredemezlerdi. Eğer <i class="calibre3">hava</i> <span class="text83">atmak için görünmek isterlerse</span> ve birileri kafasını içeri uzatırsa, hemen köşedeki özel masaya davet edilirdi.</p>

  <p class="block6">Ona işkence çektiren sarışın Patsy, bir keresinde arka odada Julia Roberts'ı ağırladıklarını söylemişti. Tom Hanks de o özel masada oturmuştu.</p>

  <p class="block6">Belki kendisi de Patsy'yle o masada bir macera yaşayabilirdi. Evliliği berbat gidiyordu, Mayleen'le arası - O MacNamara kaltağı yüzünden - düzelmeyecek gibi görünüyordu.</p>

  <p class="block6">Avlanma zamanı gelmişti, sürüden yeni olgunlaşmış taze bir piliç seçebilirdi. Bu arada, Patsy'ye bakınca - kırıtarak yürüyeceğim, diye kendini parçalamasından - onun da oynaşmaya hazır olduğunu anlıyordu. Belki bir gece iş çıkışı küçük bir tur atabilirlerdi. Bakalım yatakta ne hünerleri vardı?</p>

  <p class="block6">Kapının çıngırağını duyunca o tarafa doğru baktı. Kahverengi üniformayı görüp içinden bir küfür salladı. Lanet bir paket daha gelmişti.</p>

  <p class="block6">"Kapıya doğru ilerledi.</p>

  <p class="block6">Loo, Bee'ye göz kırparak telefonunu açtı. "Selam, çapkın çocuk." "Merhaba, muhteşem kadın. Bee Anne'yle mi berabersin?"</p>

  <p class="block6">"Şu anda ağzımız açık pırlanta yüzüklere bakıyoruz. Sen nendesin?"</p>

  <p class="block6">"Size yetişmeye çalışıyorum da, bana sülük gibi yapışan bir adamla bu işi nasıl halledeceğim bilmiyorum. Ben de geleceğim, diye tutturdu."</p>

  <p class="block6">"O sülük, erimiş çikolata gözlü ve bir seksen boylarında olabilir mi?"</p>

  <p class="block6">"Aşağı yukarı o boylarda. Şehre yaklaşmak üzereyiz. Bir on beş dakika daha yolumuz var, sanırım."</p>

  <p class="block6">"Acele etme; o çikolata gözlü adama da söyle, benim gözlerim de bir çift yakut küpeye takılmış durumda. On beş, <span class="text98">yirmi</span> dakika <span class="text98">sonra</span> ise <span class="text98">daha</span> çok afallayacağı <span class="text98">başka</span> bir şey <span class="text98">daha bulacağıma bahse girerim."</span></p>

  <p class="block6">"O halde hiç acele etmiyorum. Bugün bir tek ben mi para harcayacağım?"</p>

  <p class="block6">Phoebe, fotoğrafları gördüğünde öğlen olmak üzereydi. Bilgi-işlem teknisyeninin arkasından eğilmiş, ekrana bakıyordu.</p>

  <p class="block6">"Bunların bir kısmı duvarda asıhymış. İzleri duruyordu. Ama bunlar yoktu. Bu motel mesela."</p>

  <p class="block6">"Oglethorpe Alışveriş Merkezi'nin yukarısında. Bakın burada da binanın dışını, lobiyi ve bu odayı çekmiş."</p>

  <p class="block6">"Burayı, kaçamak yapan adamlara garsoniyer olarak verirlerdi. Bu restoran da</p>

  <p class="block6">- burayı biliyorum, küçük bir italyan lokantası. Alışveriş merkezinin yakınlarında. Buralar nispeten gözden uzak bölgeler. Yani kocasının çevresinden birilerine rastlama ihtimali zayıf olan yerler. Ama bence Walken'ın hedef alacağı türden mekanlar değil. Bunlar, Bonaventure gibi, nasıl desem, önemli değil. Şey gibi - Durun bir dakika."</p>

  <p class="block6">Dosyayı taramaya devam eden teknisyenin koluna yapıştı. "Bir dakika, burası Mark D'nin mağazası."</p>

  <p class="block6">"İçerisi ve dışarısı, arka ve ön cephe. Mark D'nin içerisinde fotoğraf çekmeye izin vermiyorlar diye biliyorum."</p>

  <p class="block6">"Hayır, güvenlik var, her şey sigortalı. Yok, izin vermezler. Arka kapının ve ön kapının da hem içeriden hem dışarıdan resmini çekmiş." Bir anda midesi kasılır gibi oldu. "Oraya birkaç devriye gönderin. Hemen. Liz, araştır bakalım, kişisel eşyalarının listesinde mücevher olarak neleri varmış. Bir de, Angela'nm ölümünden üç ay geriye doğru kredi kartı hareketlerine bakılsın. İyi iş çıkardın," dedi bilgisayarın başındaki görevliye. "Hemen oraya gidiyoruz."</p>

  <p class="block6">Koşarak binadan çıkarken, sadece altı dakika, diye düşündü. Altı dakika sonra tam öğle vaktiydi. Belki de yetişirlerdi.</p>

  <p class="block6">"Hey ahbap, size, teslimatlarınızı sabah müşteriler gelmeden yapmanızı söylemiyorlar mı?"</p>

  <p class="block6">"Bana verilen emirlere uyarım." Üç büyük kutuyu taşıyan tekerlekli çekiciyi içeriye doğru itti. Sonra dik dik Arnie'ye baktı ve "Tıpkı senin de şimdi yapacağın gibi, tabii karnına bir kurşun yemek istemiyorsan. Kilitle şu kapıyı, pislik herifi" dedi ve onun silahını kaptı. "Elimde göbeğine dayanmış bir Smith Wesson var. Dediklerimi yapmazsan, tetiği çektiğim an kurşun midende koca bir delik açıp sırtından çıkar."</p>

  <p class="block6">"Sen ne halt etmeye... Seni tanıyorum."</p>

  <p class="block6">"Evet, bir zamanlar ben de polistim. Bir de böyle yapalım istersen." Silahı kaldırıp birden suratına indirince, Arnie kendini yerde buldu. Birisi çığlık attığında elinde iki silahla arkasını dönmüştü bile. Her şey planladığı gibi yürüyordu, şimdi de akıllı patron alarmı çalıştırmış, otomatik kilitler devreye girmişti."</p>

  <p class="block6">"Herkes yere yatsın. Hemen! Hemen dedim!" Dönüp tavana ateş açınca, kristal avize o anda paramparça oldu. İnsanlar bir yandan haykırıyor, bir yandan da yattıkları yerde birbirlerine sokulup siper almaya çalışıyorlardı. "Sen hariç, sarışın bebek."</p>

  <p class="block6">Silahı Patsy'ye doğrulttu. "Buraya." "Lütfen. Lütfen."</p>

  <p class="block6">"Ya buraya gelirsin, ya da ölürsün. Beş saniyen var."</p>

  <p class="block6">Gözleri yaş içinde sendeleyerek yanına geldi. Bir eliyle boynunu kavrayıp namluyu şakağına dayadı. "Yaşamak mı istiyorsun?"</p>
</body>
</html>
