<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block16" id="toc_id_13">13</h1>

  <p class="block6">Bu Pazar akşamını evde, ailesinin yanında, geçiremeyeceği için kendini suçlu hissetmeyecekti. Her Pazar sabahı yaptıkları gibi o sabah da, Carly, öpüşüp koklaşmak için onun yatağına zıplamış ve Phoebe de o andan itibaren, Tanrım, ne olur beni affet, diye dua edip durmuştu.</p>

  <p class="block6">Kızının, önceki gece mis gibi şampuanlarla yıkadığı kıvırcık saçlarını öpüp koklamaya başladı. Ana-kız sarılmış, Sherrilynn'in erkek kardeşi Kırpık'in - her an bir şeyleri kesip yırttığı için ona bu adı takmışlardı - maceralarının içyüzünü konuşuyorlardı. Oğlan, babasının çakısını alıp ablasının Barbieler'inden ikisinin kafasını koparmış, yakalanınca da sıkı bir ceza almıştı.</p>

  <p class="block6">Başlarını aynı yastığa gömüp burun buruna vermiş, birbirlerine bu dehşet cinayetle ilgili neler hissettiklerini anlatıyorlardı.</p>

  <p class="block6">Böyle pırlanta gibi, mükemmel bir kıza sahip olmak için ne yapmıştı acaba? Nasıl olur da boş zamanlarının her anını bu olağanüstü, minnoş kızla geçirmezdi? Öğleye doğru, ikisi kafa kafaya vermiş, büyükannesinin kataloglarından birinde gördüğü mor kelebekli sandaletleri alıp almamak konusunda çekişiyorlardı. Bu seferlik o küçücük ayakkabıları çaktırmadan almasına izin versem mi, diye düşündü kendi kendine.</p>

  <p class="block6">Hayır, kendisini suçlu hissetmesine gerek yoktu.</p>

  <p class="block6">Hem zaten Carly en yakın arkadaşının doğum günü partisine gitmeyecek miydi? Bahçede piknik yapacakları partiye onu Ava bırakacak, sonra da almaya gidecek, dönerken de çiçekçilere uğrayacaktı.</p>

  <p class="block6">Ya annesi? O da zaten yeni desenler tasarlamakla meşguldü, başını iplikleriyle yumaklarından kaldırıp da Phoebe'nin tatil için Antigua adasına uçtuğunu ruhu bile duymazdı.</p>

  <p class="block6">O zaman ortada, kendisini suçlu hissetmesini gerektirecek hiçbir neden yoktu. Yine de bu durum, Carly'nin o ışıl ışıl parlayan güzel saçlarını tarayıp, muhteşem tokalarından birini seçerlerken, içinin sızlamasına engel olamadı. Sayısız itirazlardan sonra, Carly'nin seçtiği kıyafeti giymesine yardım ederken de sızısı dinmedi.</p>

  <p class="block6">Verandada durup, Pazar gezmesine çıkan Ava'yla küçük hanımefendiye el sallarken de içinde hâlâ bir burukluk vardı.</p>

  <p class="block6">İçeriye girip annesini aramaya başladı ve onu, bilgisayarının başında oturmuş, kahkahalarla gülerken buldu.</p>

  <p class="block6">Sohbet sitesine girmiş, dedi içinden. Agorafobiklerin en sadık dostu. Kapının ağzında durup, Essie'nin parmaklarının tuşların üzerinde uçuşmasını ve gözlerinin keyifle parlamasını izlemeye devam etti.</p>

  <p class="block6">Ne de olsa, bu onun dış dünyayla kurduğu en güvenli bağlantılardan biriydi. Komşuları uğramaya devam ediyor, eski arkadaşları arayıp hatırını soruyorlardı. Arada bir çay saatinde kadın kadına toplanıyorlardı. Ava'nın ya da kendisinin planladığı kokteyller ve akşam yemekleri de çok hoşuna gidiyordu doğrusu.</p>

  <p class="block6">Hiç gelmez olurlar mıydı? Güneyliler, bu kaçık aileye bayılıyordu.</p>

  <p class="block6">MacNamaralar'ı tanıyan herkes, Essie'yi sevimli bir kaçık olarak görüyordu.</p>

  <p class="block6"><span class="text143">Essie</span> <span class="text145">MacNamara</span> <span class="text143">mı?</span> diyorlardı. <span class="text143">Benedict</span> <span class="text145">MacNamara'yla</span> <span class="text83">evlenmeden</span> <span class="text85">önce</span> <i class="calibre3">adî</i> <i class="calibre3">Essie</i> <span class="text83">Carter'mtş.</span> <span class="text83">Otuzuna</span> <span class="text83">gelmeden</span> <i class="calibre3">de</i> <span class="text143">dul</span> <span class="text145">kalmış.</span> <span class="text143">Tam</span> <span class="text143">bir</span> <span class="text145">trajedi!</span> <span class="text143">On</span> <span class="text145">yıldır,</span> <span class="text145">belki</span> <span class="text85">de</span> <span class="text143">daha</span> <span class="text130">fazla,</span> <span class="text145">Jones</span> <span class="text130">Caddesi'ndeki</span> <span class="text144">evlerinden</span> <span class="text130">dqarı</span> <span class="text145">adım</span> <span class="text130">atmıyor,</span> <span class="text145">Tanrı</span> <span class="text145">onu</span> <span class="text144">korusun.</span> <span class="text144">Bazen</span> <span class="text144">verandaya</span> <span class="text144">çıkıyor.</span> <span class="text130">Hâlâ</span> <span class="text130">çok</span> <span class="text144">güzel,</span> <span class="text144">resim</span> <span class="text144">gibi.</span> <a class="calibre4" href="http://hern.de/"><span class="text204">Hern.de</span></a> <span class="text145">incecik.</span></p>

  <p class="block6">Tabii hiçbiri annesinin panik atak krizlerinden birine denk gelmemişti ve verandaya adım atabilmek için kendisiyle nasıl mücadele ettiğine dair bir fikirleri de yoktu. Düğün öncesi, müstakbel gelini düğünü bu evde yapmak istediklerini söy- lediğinde, nasıl teşekkür edeceğini şaşırıp sevinç gözyaşları döktüğünü görmemişlerdi.</p>

  <p class="block6">İçinden, Tanrı Josie'yi korusun, diye dua etti. Ve Tanrı annem için İnternet'i de korusun. Annesi dış dünyaya çıkamıyordu belki ama hiç olmazsa bu yolla dünya onun ayağına geliyordu.</p>

  <p class="block6">"Merhaba, tatlım." Phoebe"yi görünce yazmayı bıraktı. "Bir ihtiyacın var mı?" "Hayır. Hayır. Sadece biraz spor yapacağımı söyleyecektim, sonra da çıkmak için hazırlanacağım."</p>

  <p class="block6">Essie"nin gamzeleri, gülünce daha da çukurlaştı. "Duncan'la." "Bir arkadaşının mangal partisine gidiyoruz."</p>

  <p class="block6">"İyi eğlenceler, dolapta bıraktığın çiçekleri almayı unutma." "Unutmam."</p>

  <p class="block6">"Askılı yeşil elbiseni giy," diye seslendi. "O güzel omuzların görünsün. Tanrı biliyor ya, o omuzlan bu hale getirmek için çok çalıştın."</p>

  <p class="block6">Phoebe dönüp ona baktı. "Biraz daha allık süreyim de, kendime bir koca bulayım."</p>

  <p class="block6">"Ne demek şimdi bu?"</p>

  <p class="block6">"Hiç. Çıkmadan uğrarım sana."</p>

  <p class="block6">Egzersiz odasına kapanıp, bir saat ter attı.</p>

  <p class="block6">Duşa girdiğinde, aylardır sporu seksin yerine koymuş olabileceği düşüncesi takıldı aklına. Son altı ayda koşma hızını gitgide artırmıştı.</p>

  <p class="block6">Sekiz ay, diye düzeltti saçını durularken. Yoksa on muydu?</p>

  <p class="block6"><span class="text83">Tanrım, biriyle yatmayalı</span> bir yıl olmuş muydu gerçekten? Islak saçlarını arkaya attı ve geçmişe dönerek hesaplamaya koyuldu.</p>

  <p class="block6">Ava ona, bir arkadaşının komşusu olan Wilson'ı ayarlamıştı. O kadar ısrar etmişti ki, Phoebe de dayanamayıp kabul etmişti. Çok hoş biri olduğunu hatırlıyordu. Keçi sakallı, mahcup bir adamdı. Country tarzı müzikten ve futboldan hoşlanıyordu. Boşanmak üzereydi.</p>

  <p class="block6">Birkaç defa çıkmışlardı, iki' kere de birlikte olmuşlardı. Ondan hoşlanmıştı. Sonra karısıyla barışmıştı. Bu da hoştu aslında. Bebekleri olduğunu duymuştu, şeyden sonra...</p>

  <p class="block6">Bir dakika, bir dakika. Duştan fırlayıp, bir havlu kaptı. Havluya sarındı ve birbirlerine iyi şanslar diledikleri anı, tarihi anımsamaya çalıştı.</p>

  <p class="block6">Yılbaşından hemen sonraydı. Onunla yılbaşı gecesi yatmıştı, birkaç gece sonra bir kere daha birlikte olmuşlardı. <span class="text83">Geçen yılın yılbaşı gecesi.</span></p>

  <p class="block6">"Aman Tanrım! On beş ay geçmiş." Aynadaki buharı silip bir müddet yüzünü seyretti. "Otuz üç yaşındayım ve on beş aydır kimseyle yatmadım. Neler oluyor bana böyle?"</p>

  <p class="block6">Elini karnına bastırdı. Ya içi pas tutmuşsa? Bilseydi de fark etmezdi, düşüncesi bile yeterince dehşet vericiydi.</p>

  <p class="block6">Ya Duncan'la yatmış olsa ve seksin yerine koyduğu egzersizlerini aksatsaydı?</p>

  <p class="block6">O zaman da formu bozulacak, şişko ve tembel biri olup çıkacaktı.</p>

  <p class="block6">Belki artık Duncan'a çekici de gelmezdi. Vücuduna iltifat etmişti, değil mi? Etleri yumuşayıp tombullaşmca onunla yatmak istemeyecek, o da intikam almak için yeniden Pilates'e başlayacaktı.</p>

  <p class="block6">Bu böyle sürüp gidecek, sonunda işe. yaramaz bir tesisat ve paslanmış karın kaslarıyla yaşama veda edecekti.</p>

  <p class="block6">Hemen bir terapiste gitmeliydi.</p>

  <p class="block6">Bu düşünceler onu neşelendirmişti, saçını havluya sarıp özel durumlarda kullandığı vücut kremini aldı.</p>

  <p class="block6">Ne olursa olsun, on beş aydır kapalı olan kilit açılacaktı.</p>

  <p class="block6">Bu, herhangi biriyle olmayacaktı. O şırfıntı birisi değildi, olamazdı da. Şimdiye kadar diğer polislerden, suçlulardan ve savcılardan hep uzak durmuş, yanlış anlaşılacak bir davranışta bulunmamaya özen göstermişti. Meslekten biriyle çıkmaya ya da yatmaya kalksa, teşkilattaki herkesin haberi olurdu. Bu yüzden de eğlence alanı kısıtlıydı.</p>

  <p class="block6">Sevimli Wilson'la yatağa gitmek üzere ilk hareketin kendisinden geldiği doğruydu. Ama ondan hoşlanmıştı, onunla birlikte vakit geçirmek eğlenceliydi. Ayrıca, o yılbaşı gecesinden önce, şeyden beri biriyle beraber olmamıştı, şeyden...</p>

  <p class="block6">Yok, hayır, hayır. Daha gerilere gidip keçileri kaçırmaya niyeti yoktu.</p>

  <p class="block6">Zor beğeniyordu, hepsi bu - öyle olması daha iyiydi. Buluştuğu kişileri seçerken titizleniyordu, yatmaya niyetlendiklerini ise daha da fazla ölçüp biçiyordu. Onuruna düşkündü, değerleri vardı ve en önemlisi de düşünmesi gereken bir kızı vardı.</p>

  <p class="block6">Şimdi de bir yandan da basit bir mangal davetine hazırlanırken kafayı sekse takmıştı. Acınacak haldeydi.</p>

  <p class="block6">Bir kez daha aynada uzun uzun kendini seyretti. Acınacak halde görünüp görünmeyeceği umurunda değildi, şu allığı biraz koyulaştırıp, o iğrenç yeşil elbiseyi giyecekti.</p>

  <p class="block6">Hazırlanması her zamankinden uzun sürdü. Tabii pikniğe hazırlanan Moda Prensesi Carly kadar olmasa da, alıştığı süreyi geçmişti. Çabasının ilk ödülü annesinden geldi.</p>

  <p class="block6">Essie'nin oturma odasına uğradığında, annesi ona adeta ışık saçan gözlerle baktı. Essie internetteki sohbet odalarını bırakmış, desen çizimine başlamıştı. Kapıda eteklerini dalgalandırarak dönen kızını görünce kalakaldı. "Evet, nasılım?"</p>

  <p class="block6">"Phoebe, resim gibi olmuşsun." "Biraz abartı olmamış mı?</p>

  <p class="block6">"Tatlım, bu sade bir elbise ve parti için de çok uygun. Önemli olan senin üzerinde nasıl durduğu. Aynı anda hem toy hem de seksi görünüyorsun."</p>

  <p class="block6">"Tam da bu ikiliyi hedeflemiştim. Duncan birkaç dakika içinde burada olur herhalde. Çiçekleri almaya iniyorum. Çıkmadan önce benden istediğin bir şey var mı?"</p>

  <p class="block6">"Yok canım. Sen eğlenmene bak." "Eğleneceğim. Carly yatmadan dönerim, ama - "</p>

  <p class="block6">"Dönrriesen de, Ava'yla ben onu nasıl yatağa sokacağımızı biliyoruz merak etme. Gözün saatte takılı kalsın istemiyorum."</p>

  <p class="block6">Kalmayacak, diye kendi kendine söz verdi Phoebe. Her şeyin kendiliğinden gelişmesine izin yerecekti. İyi vakit geçirecek, kollarını ve sırtını açıkta bırakan yeşil elbisesiyle toy ve seksi göründüğünü bilerek keyiflenecekti. Formunu korumak için fazlasıyla çalışmıştı.</p>

  <p class="block6">Aşağıya inip, bahçedeki açık mutfağa gitti. Kuzen Bess'in zamanında, burayı düzenli olarak kullanırlardı. Bol para akıttıkları partileri düzenlerken, konserve yaparken ve sıcak gecelerde bir şeyler atıştırırken bu mutfakta toplanırlardı. Şimdi ise nadiren kullanıyorlar ama soğuk içecek stok etmek için yine de burada yedek bir buzdolabı bulunduruyorlardı. Phoebe, ev sahibine hediye etmek üzere topladığı sarı papatyaları dolaptan çıkardı.</p>

  <p class="block6">Güzel bir akşam olacağını düşündü ve Ava'nın özenle baktığı çiçekleri seyretmek için avluya yöneldi.</p>

  <p class="block6">"Aman Tanrım!" Merdivenin alt basamağında duran fare leşini görünce ağzı açık kaldı.</p>

  <p class="block6">Daha yakından bakmak için eğilirken, bir yandan da duyduğu tiksintiyi bastırmaya çalışıyordu. Farenin öldüğü kesindi ama beklediği gibi hırpalanmış görünmüyordu. Kediye yakalanmış olsaydı böyle kalmazdı. Yoksa kedi, fareden sıkıl- mış ve komşudan gelen tatsız bir hediyeyi bir köşeye atar gibi onu avluya mı bırakmıştı?</p>

  <p class="block6">Farenin ölümüyle ilgili tahminyürütmekgerekseydi, hakkını tuzağa düştüğü yönünde kullanırdı. Darbeyi boynundan almıştı. Bu fikir tüylerini ürpertti ve hemen geri çekildi.</p>

  <p class="block6">Mahallenin çocukları, eşek şakası yapmak için ölü fareyi duvarın üzerinden fırlatmış olmalıydılar.</p>

  <p class="block6">İçeri girip boş bir ayakkabı kutusu ve süpürge çıkardı. Midesi bulanarak fare leşini süpürüp kutuya attı. Kutunun kapağını kapatırken gözlerini kaçırdı. Çöpe atmaya giderken de kutuyu kendinden uzak tutuyordu.</p>

  <p class="block6">Tiksintiyle çöp bidonundan uzaklaştı, sonra da içeri koştu. Ameliyata giren cerrahlar gibi ellerini iyice ovalayarak yıkarken bir yandan da kendi kendine saçmalamamasını söylüyordu. O pisliğe dokunmamıştı ki.</p>

  <p class="block6">Kapı çaldığında yatışmıştı. Duncan'ın yüzündeki beğeni ifadesi ona bütün olanları unutturdu.</p>

  <p class="block6">"Merhaba, Muhteşem Kadın." "Sana da merhaba."</p>

  <p class="block6">"Bunlar benim için mi?"</p>

  <p class="block6">Kapıyı kapatırken çiçekleri kolunun altına sıkıştırdı. "Kesinlikle hayır. Ev sahibi bayan için topladım onları. Gerçi kadın mı erkek mi olduğunu söylemedin."</p>

  <p class="block6">"Kadın. Omzun nasıl?"</p>

  <p class="block6">"Daha iyi, teşekkürler." Genç adama manalı bir bakış attı. "Yakında bilek güreşine başlayacağım."</p>

  <p class="block6">"Barmenlik yaparken bir adam vardı. Rus, çöp gibi kolları vardı. Kimse onu yenemiyordu. İçkiye hiç para vermezdi, hep yenilenler ısmarlıyordu." Phoebe için arabanın kapısını açtı.</p>

  <p class="block6">"Bu arada harika kokuyorsun."</p>

  <p class="block6">"Biliyorum." Gülerek arabaya bindi. Duncan yerine geçince Phoebe ona doğru döndü. "Şimdi karnımızı doyuracak şu arkadaşından bahset bana."</p>

  <p class="block6">"Tanıdığım en iyi insan. Harika biri. Onu seveceksin. Aslında en yakın arkadaşımın, aynı zamanda da avukatımın annesi."</p>

  <p class="block6">"Avukatınla yakın arkadaş mısınız? İlginç."</p>

  <p class="block6">"Phin'le taksicilik yaparken tanıştım. Savannah'ta kimse taksiye seslenip binmez, burada yaşayanlar da bunu iyi bilir. Yolcu indirmiş, Hilton'un önünde sıraya giriyordum. Onu gördüm, o da bana baktı ve eliyle durdurdu. O gün de sağanak halinde yağmur yağıyordu. Adliyeye gidiyormuş, acelesi varmış. Daha sonra, avukat olmaya çabalayan genç bir asistan olduğunu öğrendim. Birtakım kağıtları mahkemeye yetiştirmesi gerekiyormuş. Neyse ki yetiştik. Hemen parayı ödemek için cüzdanını çıkardı ama cüzdan boştu."</p>

  <p class="block6">"Yapma ya."</p>

  <p class="block6">"Utancından yerin dibine geçti. Bazen taksi ücreti fazla gelince, insanlar kendilerini açındırırlar. Ama benim bunu anlamak için ölçülerim vardı ve bu adam gerçekten utanmıştı. Özür dileyip duruyordu. Adımı ve taksinin numarasını alıp, borcuyla birlikte durağa gelip yüklü bir bahşiş bırakacağına annesinin üstüne yemin etti. Ya, işte böyle."</p>

  <p class="block6">"İnandırıcı bir hikâye." Phoebe çok eğleniyordu.</p>

  <p class="block6">"Adamı bir daha görmem diye aklımdan çıkartmıştım. Sekiz dolar için geleceğini hiç sanmıyordum."</p>

  <p class="block17">"Ama?"</p>

  <p class="block6">"Evet ya, ama. O gece, mesai bitiminde çıkageldi. Yirmi dolar ödedi. Öncelikle gelmeye tenezzül etmesi konusunda yanılmıştım, ikincisi de, sekiz dolarlık yol için yirmi dolar, fazladan da öteydi. Ona dedim ki, "Arkadaşım, on dolar yeterli, sağ ol," ama parayı geri almadı. Ben de "Tamam o zaman, o on dolarla bira içmeye gidelim," dedim. Ve gittik,"</p>

  <p class="block6">"O zamandan beri de arkadaşsınız." "Evet."</p>

  <p class="block6">"Bu anlattıkların, ikinizin de hamurunda var olan şeyi açığa çıkarıyor bir yerde." Midtown'ın şirin evlerinin sıralandığı sokaklardan geçerken Phoebe dışarıyı seyrediyordu. "Ben de buralarda büyüdüm, Columbus Caddesi'nin öbür ucunda küçük sevimli bir evimiz vardı."</p>

  <p class="block6">"Senin için güzel anıları mı var, yoksa kötü anıları mı?"</p>

  <p class="block6">"ikisinden de,var. Ama ben bu bölgeyi hep sevmişimdir, farklı tarzda yapıları, cıvıl cıvıl çocuk sesleri çok hoşuma gidiyor."</p>

  <p class="block6">Sanatkar bir elden çıkmış gibi duran evin, şimdiden dolmuş araba yoluna park ettiler. Evin özenle biçilmiş ön bahçesi çiçeklerle çevrelenmişti. Duncan "Benim de," diye karşılık verdi.</p>

  <p class="block6">Elini tutmak için yanına geldiğinde, Phoebe çocukların haykırışlarını ve çim biçme makinesinin gürültüsünü duydu. Şakayıklar nefis kokuyordu, birinin arka bahçesinden de ızgara kokuları geliyordu. İlk zamanlar o da aynen böyle yaşıyordu. Sonra her şey, ama her şey tamamen değişmişti.</p>

  <p class="block6">Tel kapı çarparak açıldı, dışarıya çikolata renkli, saçları tutam tutam örgülü, hamile bir kadın çıktı.</p>

  <p class="block6">Arkasından, dizleri yara bere içinde bir oğlan çocuğu fırladı. "Dunc, Dunc, Dunc!" diye bağırarak jet gibi koşarak yanlarına geldi. "Yakala!" deyip kaçıverdi.</p>

  <p class="block6">Belli ki bu aralarında sürekli oynadıkları bir oyundu. Duncan oğlanı yarı yolda yakalayıp kaldırdı ve havada döndürdü. "Bu baş aşağı duran garip yaratığın adı Ellis."</p>

  <p class="block6">"Nasılsın, Ellis?"</p>

  <p class="block6">"Selam! Bir daha yapsana, Dunc."</p>

  <p class="block6">"Ellis Tyler, bırak da Duncan içeri girsin, sırtına sonra atlarsın."</p>

  <p class="block6">Çocuk baş aşağı duruyordu ama gözleri hâlâ fırıl fırıl dönüyordu. "Tamam anne."</p>

  <p class="block6">Duncan onu yere indirince sırıtarak güldü. "Kirazlı turtamız var. Hadi içeri gel, Dunc. Hadi! Siz de gelebilirsiniz bayan." Fırlayıp eve girdi.</p>

  <p class="block6">"Oğlum misafir karşılamaya bayılır. Siz Phoebe olmalısınız. Benim adım Celia. Umarım aç gelmişsinizdir." Öpmesi için Duncan'a yanağını uzattı. "Sen kesin açsındır."</p>

  <p class="block6">"Kaç turta yaptınız?"</p>

  <p class="block6">"Bir saniye bekle. Duncan geldi!" Onları aceleyle içeri aldı.</p>

  <p class="block6">Her yaştan ve her boydan bir ordu insan vardı. Bebekler, küçük çocuklar, gençler, Walter amca dedikleri çok yaşlı bir adam, erkekler, kadınlar ve hepsinden çıkan koca gürültü.</p>

  <p class="block6">Birçoğu arka bahçede toplanmıştı; koltuklara, çimenlere yayılanlar, çocukların peşinden koşup onları parlak kırmızıya boyalı salıncaklara bindirenler. Erkekler mangalın başında, çıkan dumanı seyrederken öyle bir mest olmuşlardı ki, sanki dergideki orta sayfa güzeline bakıyorlarmış gibi görünüyorlardı.</p>

  <p class="block6">Phoebe'nin tahminiyle, şu anda burada beş nesil bir aradaydı ama belli ki güç merkezinde, pusula ibresinin gösterdiği tarafta, bahçeye masa taşımakla uğraşan gençleri denetleyen o kadın vardı.</p>

  <p class="block6">Her çocuğun, kucağına tırmanıp başını göğsüne yaslayarak rahat edebileceği türden, yusyuvarlak bir kadındı. Derin bakışlı gözleri, keskin hatlı burnu ve kırmızı dudakları simsiyah buklelerinin arkasına gizlenmişti.</p>

  <p class="block6">Kadın iki elini kalçalarına dayayıp yumruk yapmış orada öylece duruyordu. Sonra tekir kediyi kovalayan kocaman sarı köpeği görünce başını geriye atıp gülmeye başladı. Gülerken tüm bedeni sarsılıyordu.</p>

  <p class="block6">Sonra da yaşlı adama dönüp, elleriyle bir şeyleri işaret etti. Çok geçmeden, Phoebe onun sadece işaret etmediğini, işaret diliyle konuştuğunu fark etti. Yaşlı adam hırıltıyla gülüp ona karşılık verdi.</p>

  <p class="block6">Duncan kolunu Phoebe'nin omzuna attı ve genç kadın gülümsemek için başını çevirdiğinde, onun kahkaha atarak gülen kadına baktığını gördü. Yüzünde, mavi gözlerinin derinliklerinde, saf ve karşılıksız bir sevgi gördü.</p>

  <p class="block6">Bir an için ürperdi, özel bir <span class="text85">an</span> yaşanıyordu. Bu sıradan bir mangal partisi olmayacaktı.</p>

  <p class="block6">Duncan ilerlemelerini işaret ettiğinde, deminki kedi gibi fırlayıp kaçmamak için kendini zor tuttu. "Bee anne."</p>

  <p class="block6">Bee kocaman kollarıyla önce Duncan'ı kucakladı. Sonra da iki eliyle yanaklarını sıktı.</p>

  <p class="block6"></p>

  <p class="block6">"Hâlâ inceciksin, bembeyazsın." "Sen de hâlâ hayatımın aşkısın."</p>

  <p class="block6">Tekrardan vücudu hoplaya hoplaya gülmeye başladı, bakışları şefkat doluydu. Ardından dönüp şüphe dolu gözlerle Phoebe'ye baktı.</p>

  <p class="block6">"Bee Anne. Bu Phoebe MacNamara. Phoebe, bu da Beatrice Hector."</p>

  <p class="block6">"Sizi tanıdığıma çok sevindim, Bayan Hector. Beni davet ettiğiniz için çok teşekkür ederim."</p>

  <p class="block6">"Birinin annesi kızını oldukça iyi yetiştirmiş." Düncan"a göz kırptı. "Evimize hoş geldin. Bu papatyalar bana mı? Papatyalara zaafım vardır, teşekkürler." Çiçekleri Phoebe'nin elinden alıp özenle kucakladı. "Ne kadar mutlu bakıyorlar. Tisha? Şu çiçekleri al da, Anneler Günü'nde Arnette'in bana verdiği mavi cam vazoya koy. Büyük servis takımının altındaki dolabın sağ tarafında olması lazım. Bu papatyalar ancak böyle bir vazoya yakışır."</p>

  <p class="block6">Phoebe, çiçekleri almaya gelen genç kıza gerekli açıklamaları yapan Bee'yi saygılı bir ifadeyle süzdü. Duncan'ın yüzünde düşünceli bir ifade vardı.</p>

  <p class="block6">"Walter Amca, Kore Savaşı'nda yaralandığından beri kulakları duymuyor," diye açıklama yaptı ve işaretle yaşlı adama Phoebe'nin adını söyledi. Adam karşılık verince de kıs kıs gülmeye başladı. "Bu kız, çelimsiz beyaz çocuğun geçen sefer getirdiğinden daha güzel, diyor."</p>

  <p class="block6">Phoebe gülümsedi ve işaret diliyle teşekkür etti. "Bildiğim birkaç işaretten biri," derken Bee dudaklarım büzdü. "Merhaba, hoşça kal ve teşekkürler."</p>

  <p class="block6">"Onunla sohbet etmen gerektiğinde, tane tane konuşursan dudaklarını okuyabilir. Zaten sonunda hep uyuyakalır. Ve bu da gelinim, diğer oğlum Phin'in karısı. Loo -"</p>

  <p class="block6">İkisi de aynı anda "Ben seni tanıyorum," dedi şaşkınlıkla. "Teğmen MacNamara."</p>

  <p class="block6">"Louısa Hector, savunma avukatı. Dünya ne kadar küçük."</p>

  <p class="block6">"Öyle görünüyor ve biz yakın zamana kadar dünyanın iki ayrı kutbundaymışız.</p>

  <p class="block6">Annenin Yeri'ne hoş geldin."</p>

  <p class="block6">"Madem tanışıyorsunuz, Phoebe'ye istediği içkiyi ver ve diğerleriyle tanıştır." Bee, başını kaldırıp piknik masalarına baktı. "Sofraya yiyecekleri taşımamız gerekiyor."</p>

  <p class="block6">Mükemmel, diye düşündü Phoebe. Bu insanlarla kaynaşması için güzel bir fırsat gibi görünüyordu. "Yardım edebileceğim bir şey var mı?"</p>

  <p class="block6">"Misafirler tabak taşımaz. Bu aile üyelerinin görevi. Duncan, daha fazla iskemle gerekiyor."</p>

  <p class="block6">"Anlaşıldı, hanımefendi. Önce bayanlara bir içki ısmarlayayım."</p>

  <p class="block6">"Biz hallederiz," diyen Loo, Phoebe<span class="text130">'y\e</span> oradan uzaklaştı. "Ne içersin?"</p>

  <p class="block6">İnsanların yanında rahat olabilmek için biraz alkol alsa fena olmazdı. "Hazırda ne var?"</p>

  <p class="block6">Daha sonra bir bardak beyaz şarap alan Phoebe, öğrendiği isimleri aklında tutabilmek için onları harf sırasına dizmeye başladı.</p>

  <p class="block6">"Duncan'ın bahsettiği kişiyle, Rehine ve Kriz Birimi'ndeki teğmenin aynı kişi olabileceğini hiç düşünmemiştim. Bahçeyi şenlendiren çiçeklerle, bodur çalılıkların çevrelediği çimenlerin üstünde yürürlerken, Loo, "Geçenlerde yaralandığını duyunca çok üzüldüm," dedi.</p>

  <p class="block6">"Şimdi gayet iyiyim."</p>

  <p class="block6">"İyi görünüyorsun. Elbisen de çok güzelmiş. Gel seni mangal ustalanyla tanıştırayım. Phoebe MacNamara. Bu benim kayınbiraderim Zachary, bu da eşim, Phineas. Phoebe polistir, ayağınızı denk alın."</p>

  <p class="block6">"Bugün izin günüm." Bardağını havaya kaldırırken, dumandan uzak durmak için yana kaçtı.</p>

  <p class="block6">Zachary "Şu trafik cezalan için bir şeyler yapabilir misin?" diye sorunca, Phin onun koluna vurdu.</p>

  <p class="block6">"Ona kulak asma."</p>

  <p class="block6">"Ben şaka yapmıyorum. Tisha yılbaşından bu yana iki defa hız limitini aştı." Phoebe'ye bakıp dişlerini göstererek güldü. "Benim tavuğumu yedikten sonra bu konuyu konuşalım. O zaman yumuşarsınız."</p>

  <p class="block6">"Sizin tavuğunuz mu?"</p>

  <p class="block6">"Oğlum, bu tavuğun yumurtaları bile pişmez. Haksız mıyım, Loo?" "Sessiz kalma hakkımı kullanıyorum."</p>

  <p class="block6">"Al işte, iki şehirli avukat," dedi Phoebe'ye, parmağını diğer ikisine doğru sallayarak.</p>

  <p class="block6">"Boş cüzdanlı avukat," diye karşılık veri Phoebe.</p>

  <p class="block6">"Bundan <i class="calibre3">asla</i> kurtulamayacaksın." Loo bir kahkaha patlattı ve parmağını kocasının yüzüne doğru salladı. "Beleşçi seni."</p>

  <p class="block6">Phoebe, "Bence bu hikâye onun onuruna ne kadar düşkün olduğunu gösteriyor," diye fikrini söyleyince, Phin sırıtarak güldü.</p>

  <p class="block6">"Onu sevdim. Onu burada bırak. Sen -," karısına döndü, "gidebilirsin."</p>

  <p class="block6">'Anne!" Küçük bir kız çocuğu koşarak geldi. Saçları iki atkuyruğu yapılmış, kulaklarının üstünden lüleler halinde sarkıyordu. Cesur ağaçtan inmiyor. İndirsene onu!"</p>

  <p class="block6">"Kendisi isteyince iner. Bayan MacNamara'ya merhaba de, Livvy." "Nasılsınız?"</p>

  <p class="block6">"İyiyim, sen nasılsın bakalım?" "Kediyi oradan i nd iremiyor um."</p>

  <p class="block6">"Kediler yükseklere tırmanmayı sever," dedi Phoebe ona. "Neden?" '</p>

  <p class="block6">"Kendilerini bizden üstün görmek için."</p>

  <p class="block6">"Ama Willy, Cesur'un düşüp boynunu kırabileceğini söyledi."</p>

  <p class="block6">"Livvy, bak canım, o sadece seni ayaklandırıp telaşa sokmak için öyle demiştir." Loo kızının saçını okşadı. "Tavuk sofraya gelene kadar bekle. O zaman hemen iner aşağıya. Gidip ellerini yıka, yemeğe oturmak üzereyiz."</p>

  <p class="block6">Livvy, "Orada olmak gerçekten hoşuna gidiyor mudur?" diye sordu Phoebe'ye. "Kesinlikle." Livvy koşarak giderken Phoebe küçük kızın arkasından baktr.</p>

  <p class="block6">"Kaç yaşında?"</p>

  <p class="block6">"Haziranda yediyi bitirecek."</p>

  <p class="block6">"Benim de yedi yaşında bir kızım var."</p>

  <p class="block6">"Oğlum?" Bee Anne'nin sesi bahçede çınladı. "Bu tavuğu bugün yemeyi düşünüyor musunuz acaba?"</p>

  <p class="block6">"Hemen geliyor, anne," diye seslenen iki kardeş, tavukları servis tabağına doldurdular.</p>

  <p class="block6">Yemekte patates salatası, börülce, brokoli, barbunya, mısır ekmeği ve mayonezli lahana salatası vardı. Elden ele o kadar çok tabak ve kase geçmişti ki, artık sayısını şaşırmıştı. İtişip kakışmalar ve şakalaşmalar da, tabaklar gibi oradan oraya uçuşuyordu. Çoğu, anlayamadığı aile işleriydi - arada Duncan'ın da adı geçiyordu. Çocuklar durmadan sızlanıp birbirlerini şikâyet ediyorlardı. Bebekler bile, servis yapar gibi elden ele geçiyordu.</p>

  <p class="block6">Bu ailenin, kendi ailesiyle hiçbir benzer tarafı yoktu. Kendi ailesinde kaç kişi olduğu belliydi ve McNamara evindeki en basit yemek sırasında bile baskın kadın sesi kendini belli ederdi. Zavallı Carter, diye düşündü, ailede asla üstünlük sağlayamayacaktı.</p>

  <p class="block6">Onların yaptıkları aile pikniklerinde asla yaşlı bir adam koltukta uyuyup kalmamış ya da mısır koçanlarıyla düello yapan oğlan çocukları etrafta koşuşturmamıştı.</p>

  <p class="block6">Kafaları tam olarak uyuşmasa da, Phoebe'yle Celia, iki çocuğu ve doğacak bebeği hakkında sohbet ettiler. Masadaki yiyeceklerden nasiplenmek için tırmandığı yerden hızla inen kediyi görünce, Livvy'yle Phoebe birbirlerine bakıp gülümsediler.</p>

  <p class="block6">Bir ara, Duncan'la Phin basketbol konusunda hararetli bir tartışmaya girdiler. Çatallarıyla birbirlerini dürtüp kaba sözler söyleyerek atışıyorlardı. "Beyinsiz, erkek olsan..." gibi hakaretler havada uçuşmasına rağmen diğerleri onlara hiç aldırış etmiyordu.</p>

  <p class="block6">Atışmaları iyice saçma sapan bir hal alınca, Phoebe aralarındakinin sadece basit bir arkadaşlık olmadığının farkına vardı. Onlar kardeş gibiydiler. Geçmişleri, yetiştirilme tarzları, derilerinin rengi her ne olursa olsun, onlar iki kardeşti. Aynı kandan ya da çok samimi iki kişi olmadıkları sürece, hiç kimse diğerine böyle kaba şakalar yapamazdı.</p>

  <p class="block6">Pazar günü, mangal partisinde, Duncan'ın ailesiyle birlikte aynı sofradaydı.</p>

  <p class="block6">Bu anları sadece özel anlar olarak tanımlamak yanlış olurdu. Bu anlar, unutulmayacak, heykeli dikilecek anlardı.</p>

  <p class="block6">"Jones Caddesi'nde oturan Bayan Elizabeth MacNamara'yla akrabalığınız <span class="text67">var mı?"</span></p>

  <p class="block6"></p>

  <p class="block6">Phoebe daldığı düşüncelerden sıyrılınca, sabit gözlerle ona bakan Bee'yle burun buruna geldi.</p>

  <p class="block6">"Evet, babamın kuzeniydi. Onu tanır mıydınız? "Kim olduğunu bilirdim."</p>

  <p class="block6">Ses tonundan, Bess MacNamara hakkında olumsuz düşündüğünü anlayınca,</p>

  <p class="block6">Phoebe aniden gerildi. Savannah'ta yaşayanların böyle bir huyu vardı, bir kişi yüzünden tüm aileyi aynı kefeye.koymaktan hoşlanırlardı.</p>

  <p class="block6">"Jones'ta oturan Bayan Tidebar'a temizliğe giderdim," diye konuşmasını sürdürdü, "bundan yıllar önceydi, ölene kadar gittim o eve."</p>

  <p class="block6">"Bayan Tidebar'ı ismi dışında pek tanımam."</p>

  <p class="block6">"Tanıdığını sanmam. Bayan MacNamara ve o konuşmuyorlardı." Bu cümleyi üstüne basa basa söyledi.</p>

  <p class="block6">"Evet, bir davaları olduğunu hatırlıyorum. Bahçecilik kulübünün komitesinde bir sorun çıkmıştı. Biz daha o eve taşınmadan önce olmuş, eski bir davaydı. Araları açılmıştı. Yaşı ilerledikçe olayı da kafasında daha çok büyüttüğü için, Kuzen Bess'in evinde yaşayanların Tidebarlar'la konuşup görüşmesi yasaklanmıştı."</p>

  <p class="block6">"Peki ya Bayan Tiffany? Onun hizmetçileri vardı ama parti verdiği zamanlarda ya da sıkışınca evine benim gittiğim de olurdu. O hâlâ hayatta mı?"</p>

  <p class="block6">"Evet." Konu Bayan Tiffany"ye dönünce Phoebe rahatlamıştı. "Ve her zamanki gibi rengarenk bir hayat yaşıyor."</p>

  <p class="block6">"Ben orada çalışırken dördüncü kocasıyla evliydi."</p>

  <p class="block6">"Bir kere daha evlendi sonra ve sanırım bir tane daha bulmak için fırsat kolluyor."</p>

  <p class="block6">"Soyadını hâlâ değiştirmedi, değil mi? Kaç adamı rahibin karşısına çıkarırsa çıkarsın, Tiffany'den asla vazgeçmedi."</p>

  <p class="block6">"Tiffany ikinci eşinin soyadıydı," diye açıklama yaptı Phoebe. "Sonradan başka evlilikler yapsa da, bu isme takılıp kaldı. Farklı bir ışıltısı varmış Tiffany'nin. Öyle demişti."</p>

  <p class="block6">Bee'nin dudakları seğirdi. "Hatırladığım kadarıyla kuzenin, Bayan Tiffany'nin hayatını pek onaylamıyordu."</p>

  <p class="block6">"Kuzen Bess kimseyi onaylamazdı ki. O...zor bir kadındı."</p>

  <p class="block6">"Kişi neyse odur. Tidebarlar'da çalışırken, arada bir merhaba demek için annene uğrardım. Ona çok benziyorsun."</p>

  <p class="block6">"Biraz benzerim. Kızım daha çok benziyor aslında. Carly, büyükannesinin modeli gibi."</p>

  <p class="block6">"Güzel bir kız olmalı. Annene, Bee Hector'ın ona iyi dileklerini gönderdiğini söyler misin?"</p>

  <p class="block6">"Söylerim tabii. Sizinle bağlantı kurduğumu duyunca çok sevinecek. Duncan'ı çok seviyor zaten."</p>

  <p class="block6">"Biz de onu çok severiz." Erkeklerin tartışması sürüp giderken, Bee Phoebe'nin kulağına eğildi ve, "Söyle bakalım, bu çocukla ne yapmayı düşünüyorsun?" diye sordu.</p>

  <p class="block6">"Duncan'la mı?" İçtiği şaraptan ya da Bee'nin gözlerinin parlamasının verdiği cesaretten olsa gerek, ilk aklına geleni söyleyiverdi. "Benimle yapmayı düşündüklerine izin verip vermemek konusunda karar vermeye çalışıyorum."</p>

  <p class="block6">Bee, duyduklarına sevinip bir kahkaha patlattı. Tombul parmaklarıyla Phoebe'nin omzuna yavaşça vurdu. "Buraya senden başka güzeller de getirdi."</p>

  <p class="block6">"Eminim getirmiştir."</p>

  <p class="block6">"Ama bugüne kadar getirdiklerinin hiçbiri için benden onay istemedi."</p>

  <p class="block6">"Ah, öyle mi?" Şarabından bir yudum daha alsa fena olmazdı. "Sınavı geçtim mi?"</p>

  <p class="block6"></p>

  <p class="block6">Bee gülümsedi ve masaya vurmaya başladı. "Turta ve dondurma yemek istiyorsanız, sofrayı toplamak zorundayız." O kargaşanın ortasında Phoebe'ye bakarak, "Neden sen de birkaç tabak alıp mutfağa götürmüyorsun," dedi.</p>

  <p class="block6">İşte, diye düşündü Phoebe, sonunda aileye kabul edildim.</p>

  <p class="block6">Gecenin sonunda, Phoebe'nin evinin önünde sarılıp öpüştüler. "Seni içeri davet edemeyeceğim," dedi Phoebe. Genç adamın, dudaklarına yavaşça kondurduğu öpücüğün şiddeti artınca, beyninin içinde şimşekler çakmaya başladı. 'Yani, üstü kapalı bir şekilde, odama çıkamayacağımızı ve birbirimizi rahatça soyamayacağımızı ima etmeye çalışıyorum."</p>

  <p class="block6">"Öyleyse ne zaman?" Elleri onunkilerin üzerinden kayarken, ikisi de adeta işkence çekiyordu.</p>

  <p class="block8">"Nerede?"</p>

  <p class="block6">"Şey... bilmiyorum. Zorluk çıkarmaya ya da nazlanmaya niyetim yok. Bunları söylemekten nefret ediyorum. Carly var, bir de annem." Evi işaret ederek, "Anlayacağın burada işler çok karışık."</p>

  <p class="block6">'Yemeği bende yiyelim. Benim evimde."</p>

  <p class="block6">Dudakları Phoebe'nin boynundan aşağı doğru kayarken, genç kadın kemiklerinin pelteleştiğini hissetti. Onun evinde . yemek kuşkusuz şifreli sözcüklerdi.</p>

  <p class="block6">Şükürler olsun.</p>

  <p class="block6">"Yemeği sen mi pişireceksin?"</p>

  <p class="block6">"Hayır, sen oturacaksın, ben de pizza ısmarlayacağım." "Pizzaya bayılırım."</p>

  <p class="block6">"Ne zaman gidebiliriz?"</p>

  <p class="block6">"Şey...yarın olmaz. Benim - " Şartlarını düşünerek hareket etmeliydi. Pratik ve dikkatli davranması gerekiyordu. "Salı olabilir. Salı gecesi diyelim. Mesai bitiminde yola çıkarım. Eğer - "</p>

  <p class="block6">"Çatıda bekleyen ya da rehine alınmış birisi yoksa. Anladım. Salı günü görüşürüz o zaman." Arkasına yaslandı. "Pizzan neli olsun?"</p>

  <p class="block6">"Sürpriz olsun."</p>

  <p class="block6">"Niyetim de bu zaten. İyi geceler, Phoebe."</p>

  <p class="block6">"Tamam. Dur bir dakika." Kollarını onun boynuna dolayıp, duyduğu arzu acıya dönüşene dek, ateşli bir öpüşmeye bıraktı kendini. "Tamam."</p>

  <p class="block6">Aptalca bir şey yapıp, üstündekileri fırlatıp atarak sersem sersem yukarıya çıkmaktan korktuğu için, hemen içeriye girdi. Bu adam, öpücükleriyle, onu dumanları tüten bir şehvet denizine kolayca sürükleyebilirdi. Kabul etmesi gerekirdi ki, Salı gecesini iple çekmesine rağmen, bu bekleyişler, bu kendini frenlemeler bile kalbini çarptırıp, damarlarını ateşlemeye yetiyordu.</p>

  <p class="block6">Geçmişte bir başkası onun başını bu derece döndürmüşse bile, kimdi, neydi hatırlayanıiyordu. Bunun bir anlamı olmalıydı.</p>

  <p class="block6">İçeriden televizyonun sesi ve Carly'nin kahkahaları geliyordu. Daha yatma saati gelmemiş, diye düşündü. Sırıtarak odaya girmeden önce bir iki dakika yalnız kalmaya İhtiyacı vardı.</p>

  <p class="block6">Nefis bir geceydi, pencereleri açtı. Çok yakında, Savannah'm kavurucu yaz sıcağını dışarıda bırakıp klimaları çalıştırmak için, tüm kapılarla pencereleri sımsıkı kapatmaları gerekecekti.</p>

  <p class="block6">Kızların yanına gitmeden üzerindekileri çıkarıp pijamalarını giymeye karar verdi.</p>

  <p class="block6"></p>

  <p class="block6">Elbisesini henüz çıkarmıştı ki dışarıdan gelen bir ıslık sesi duydu. Açık pencereden içeri doğru süzülen melodiyle, aniden tüyleri diken diken oldu.</p>

  <p class="block6">İşte yine oydu. Aynı melodi. O fotoğraf çeken adam.</p>

  <p class="block6">Birden, River Caddesi'nde yalnız başına dolaşan adamı hatırladı. Aynı adam olabilir miydi? Kendini zorunlu hissedip, sabahlığını üzerine geçirdi ve terasa koştu. Dışarı çıktığında ıslık sesi kesilmişti.</p>

  <p class="block6">Jones Caddesi'nin geniş beyaz kaldırımları bomboştu.</p>
</body>
</html>
