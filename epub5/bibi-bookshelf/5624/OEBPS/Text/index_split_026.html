<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block30" id="toc_id_26">26</h1>

  <p class="block6">Ekip odasına girdiğinde, kafasındaki tabloyu oluşturmak için büyük yazı tahtasını kullanmaya karar verdi. Tabloya şemalarla isimleri ilave ederken aklı hâlâ Duncan'la yaptığı konuşmadaydı.</p>

  <p class="block6">İnatçı, pis maço. Ondan adam gibi önlem almasını isteyince konuyu nasıl saptırıp terbiyesizleşti.</p>

  <p class="block6">Onun böyle davranacağı hiç aklına gelmezdi. Demek ki insan başkaları hakkında yanılabiliyormuş. Beyni ya da o lanet fazlalıkları havaya uçarsa, tüm suç kendisinin.</p>

  <p class="block6">Durup, gözlerini kapadı ve kendi kendine, sakin olmasını söyledi.</p>

  <p class="block6">Böyle bir şey olamazdı. Duncan'ın nerde olduğunu bilmezse, Roy'un katilini nasıl <span class="text98">bulacaktı?</span> Adam, tüm Savannah'ı dolaşıp, tüm zamanını ve enerjisini Duncan'a harcamazdı herhalde. Hem, aptal aptal ortalıkta dolaşarak kendini tehlikeye atmayacak kadar da akıllıydı.</p>

  <p class="block6">Adamın bir planı olduğundan emindi. Eğer Duncan onun ilk ve öncelikli hedefi olsaydı, kendisine dokunmazdı. Duncan çok iyi bir hedef olabilir ama henüz değil, diye düşündü.</p>

  <p class="block6">Paniğe kapılmıştı ama şimdi her şeyi daha iyi anlıyordu.</p>

  <p class="block6">Soğukkanlı ve mantıklı düşününce, cevaplar birbiri ardına geliyordu.</p>

  <p class="block6">Bu dava için deneyimli bir sivil polisle, bir dedektifi daha görevlendirmişti. "Kimliği belirsiz şahsın," Konuşurken bir yandan da yazmaya devam ediyordu,</p>

  <p class="block6">"operasyonlardan birinde ölen bir kadınla bağlantısı olduğunu düşünüyoruz - geçmişte benim görevli olduğum rehine ya da intihar vakalarından birinde. Roy Squire'ı, özellikle benimle bağlantısı olduğu için kaçırıp öldürdüğünü biliyoruz. Patlayıcı deneyimi olduğunu da. Hilton Head'e gidip Roy'u kaçırdı ve onun arabasıyla Savannah'a geri döndü. Araba havaalanı otoparkında terk edilmiş olarak bulundu, buradan da arabasını orada bıraktığı ya da taksiyle döndüğü sonucu çıkıyor. Hilton Head'e nasıl gittiğini henüz bilmiyoruz."</p>

  <p class="block6">Dönüp onlara baktı. "Dedektif Peters, sizden, araç kiralama şirketlerini araştırıp Savannah'tan Hilton'a sırf gidiş için araba kiralanmış mı, öğrenmenizi istiyorum. Ayrıca tek yön tren, otobüs ve uçak biletleri kontrol edilsin. Gidiş-geliş alı- nıp tek yön kullanılanlara da bakılsın. Özel uçak da kiralamış olabilir. Cebi dolgun mu değil mi, bilemeyiz. Son bir hafta içinde Hilton Head'e inen özel uçakları bir araştırın bakalım."</p>

  <p class="block6">Sykes söz aldı. "Neden kendi arabasıyla gidip dönmedi? Tabii arabası varsa.</p>

  <p class="block6">Orası arabayla pek uzak sayılmaz. Neden kurbanın arabasını kullandı?" "Bunu da bilmiyoruz. Arabasının olmama ihtimali de var."</p>

  <p class="block6">"Ya da," Ekibe yeni giren Nably söz istedi, "arabası ya da kullanacağı araç, koca bir adamı bağlayıp bagaja tıkarak götürmeye uygun değildi."</p>

  <p class="block6">"Çok küçük bir araba belki de," diye düşündü Phoebe.</p>

  <p class="block6">"Veya adamı saklayacak bagajı olmayan bir kamyonet de olabilir." Nably, çıkık alt dudağını ısırdı. "Ya da, yalnızca bu bulmacayla uğraşıp zamanımızı boşa harcayalım diye yapıyordur."</p>

  <p class="block6">"Bu da mümkün." Ara verip biraz su içti. "Adamımızın orduda ya da emniyette eğitim almış olması da olasılık dahilinde ve bence büyük ihtimalle öyle. Çalışma yöntemlerimizi bildiği için bizi daha çok yormanın yollarını da biliyordur. Johnson vakasında güvenlik kordonundan sızmayı başarıp hedefi vurdu ve en ufak bir sorun yaşamadan geri döndü."</p>

  <p class="block6">"Üniformalıydı belki de," diye fikrini söyledi Sykes, "ya da polis kimliği taşıyordu."</p>

  <p class="block6">"Evet. Güvenliği aşıp binaya, oradan da Reeanna Curtis'in dairesine girdi. Bina tahliye edilince kadın çocuğuyla dışarı fırladı - kapıyı kilitleyip kilitlemediğini hatırlamıyor. Her iki durumda da, bir şekilde içeri girdi. O binayı ve o pencereyi seçti. Niçin?"</p>

  <p class="block6">"Çünkü o konumun açısı özel tim için uygun değildi, o bölüm kullanılmayacaktı."</p>

  <p class="block6">"Aynı fikirdeyim." Arkasını döndü. "Mezarın üstündeki pembe güller de, onun şu an muhtemelen hayatta olmayan bir kadına olan bağlılığının göstergesi. Burada gördükleriniz, benim teşkilatta ve daha önce FBI'da katıldığım operasyonlarda ölen kadınların isimleri."</p>

  <p class="block6">"Brenda Anne Faik, intihar. Kocası suçsuz bulundu. Babası ve erkek kardeşinin, Roy'un kaçırılıp öldürüldüğü zaman diliminde Mississippi'de oldukları doğrulandı. Bu durumda onunla bağlantılı olup onu intihara sürükleyebilecek ya da fırsat yaratacak başka birine ulaşamıyoruz. Bu da, olayla ilgili dosyada isimleri yazılı emniyet görevlilerinin listesi. Hiçbirinin Brenda Falk'la, bilinen kişisel bir bağlantısı yok."</p>

  <p class="block6">"Belki adamın da onlarla bir bağlantısı yoktu," diye araya girdi Sykes. "Belki de yalnızca güneye doğru yola çıkmış bir polis ya da bir ajandı ve gözü buradakilerden birine takıldı," Tahtayı işaret edip devam etti, "ve/veya size, Teğmenim, çünkü telefondaki ses öyle söyledi."</p>

  <p class="block6">"O halde onu bulmamız zorlaşıyor. Tarih sırasına göre, ikinci kurban Christina Vendi. Sundovvn isminde, aşırı uçlardaki bir organizasyonun, küçük bir terör çetesinin üyesiydi. İyi örgütlenememiş ve finanse olamamış bir çete. Buna rağmen, özel uçak üreticisi Gulfstream Aerospace'in başkanının evini basmayı başardılar. Evde bir yemek daveti veriliyordu. Konuklarla birlikte on beş kişi rehin alındı.</p>

  <p class="block6">"Hatırlıyorum," Nably Phoebe'yi işaret etti. "Operasyonu siz yönetmiştiniz." "Evet. Kendileri kadar uçlarda ve radikal taleplerde bulundular ama bunlar üzerinde pek fazla düşünülmemiş isteklerdi. Görüşmeler on iki saat sürdü, o sırada rehinelerden birinin ağır yaralandığını öğrendik ve tim komutanı içeri girmeye karar verdi."</p>

  <p class="block6">"Çocukları ve hamile bir kadını serbest bırakmalarını istemiştiniz. Şimdi hatırladım."</p>

  <p class="block6">"Başkanın iki küçük çocuğuyla yedi aylık hamile misafirlerini bırakmayı kabul ettiler, böylece rehinelerin sayısı on ikiye düştü. İki kişi, binaya ikinci katın penceresinden girip teröristlerden ikisini yakaladı. Vendi polislere ateş açınca indirildi. Tek kalan diğer terörist de tutuklanıp gözaltına alındı. Hâlâ içerde."</p>

  <p class="block6">Korkunçtu. Phoebe çığlıkları, silah seslerini çok net hatırlıyordu.</p>

  <p class="block6">"Vendi'nin babası emekli olmadan önce orduda görevliydi. Kızının yaptıklarını hiçbir zaman onaylamamıştı. Olay sırasında ne Savannah'ta ne de Hilton Head'de görülmemiş. Buna rağmen, orduyla bağlantıları olması mümkün; Vendi'nin de, dağılan örgüt üyelerinden biri vasıtasıyla ayrıca bir bağlantısı olabilir."</p>

  <p class="block6">Saçını geriye attı. "FBI'dan bu konuda destek istedim. Biliyorum," dedi odadakilerin yüz ifadelerine bakarak, "bu bizim davamız. Fakat onlar bu tür soruşturmalarda, bizden daha geniş kaynaklara sahip."</p>

  <p class="block6">"Bir sonraki isim, Philipa Delray, oto hırsızlığında öldürüldü. Kadının beş yaşındaki kızı o sırada arabadaymış, onu da rehin almışlar. Batı yakasındaki bir garaja kadar takip edildi, oraya ulaştığımızda görüşmeler başarılı geçti. Çocuğu bırakıp teslim oldular. Delray'in erkek kardeşi o sırada Almanya'da <span class="text98">askerliğini</span> <span class="text98">yapıyordu.</span> Şimdi o da, kadının kocası da Savannah'ta yaşıyor. Kardeşi, Ricardo Sanchez, atlı devriye ekibinde görevli."</p>

  <p class="block6">"Onu tanıyorum." Üniformalı memur elini kaldırdı. "Rick Sanchez'i tanırım. İyi adamdır."</p>

  <p class="block6">"Umarım haklısındır, ama yine de onu sorguya çekmek zorundayız."</p>

  <p class="block6">Bu pek hoş kaçmamıştı. Bir polisin diğerini böyle terslemesi hoş değildi. "Onunla kendim konuşacağım," diye o anda kararını açıkladı. "Sonra sırada Angela Brentine var. Banka soygunu sırasında kaybettik onu. Görüşmeler başlamadan yaralandı, tıbbi yardım almayı reddetti. Dört saat sonra ambulansla hastaneye götürülürken durumu ağırlaştı ve kurtarılamadı. Kocası, Joshua Brentine, o sırada NevvYork'ta iş seyahatindeydi. Karısının ölümünden on dokuz ay sonra tekrar evlendi. Ordu ya da emniyetle bağlantısı yok. Angela Brentine'in de tanıdığı başka bir erkek şüpheliye rastlanmadı."</p>

  <p class="block6">"Bu vakayla ilgili basında haberler çıkmıştı." Sykes olayları hatırlıyordu. "Yalnızca soygunla ilgili değil, Brentine'in karısının da haberi yapılmıştı. Adam sonradan zengin olmuş, işleri de iyiye gitmiş. Hatırladığım kadarıyla, karısının ölümü onu boşanmaktan kurtardı, şeklinde söylentiler çıkmıştı."</p>

  <p class="block6">"O halde, bir an önce Brentine'le konuşacağım. Memur Landow? Hîtch Caddesi'ndeki olayla ilgili Reeanna Curtis'le bir kez daha konuşmanızı istiyorum. Binadan çıkmadan önce, olay sırasında ya da sonrasında hatırlayabildiği en küçük ayrıntıya bile ihtiyacımız olacak. Komşularıyla da görüşün. Yanınıza bir memur daha alın. Yetki belgesini benden alırsınız. Dedektif Sykes, siz de aynı olayda özel timde görev almış arkadaşlara ulaşmaya çalışın. Sizinle daha rahat konusaçaklarını düşünüyorum. Hiç birini zor durumda bırakmak istemem. O anda akıllarına gelmeyen bir ayrıntıyı hatırlayabilirler; örneğin meslektaşlarından biriyle ilgili - üniformalı ya da sivil olabilir - dikkatlerini çeken küçük bir söz, bir hareket bile önemli olabilir. Konuşmak isteyen olursa, ona Bonaventure'da çekilen fotoğrafları gösterebilirsiniz. Roy Squires paramparça olduktan sonra çekilenleri."</p>

  <p class="block6">"Hemen ilgileneceğim, Teğmenim."</p>

  <p class="block6">"Teşekkürler." Dave'in içeri girdiğini görünce başını salladı. "Başlayabiliriz." Dave, Phoebe'nin odasını işaret edince, genç kadın önden yürüyüp içeri girdi. "Kısa zamanda çok büyük uğraş verdin, Phoebe. Uykunu ihmal etmiyorsundur umarım."</p>

  <p class="block6">"Biraz uyuyabildim. Doğrusunu istersen, gözlerim kapandığı anda aynı kabus sürekli geri geliyor. Roy'un mezarlıktaki hali, patlama. Uyanık kalıp bir şeylerle meşgul olunca kendimi daha iyi hissediyorum. Durduğum anda içimdeki korku tekrar ortaya çıkıyor."</p>

  <p class="block12">"Ailen?"</p>

  <p class="block6">"Bilemiyorum. Onları daha ne kadar evde tutabilirim? Bu durum bir tek anneme yaradı." Zorla gülümserken aslında içten içe acı çekiyordu. "Diğerlerini sorarsan? Bilmiyorum. Şimdi gidip görgü tanıklarıyla konuşacağım ve o dört kadın kurbanla bağlantısı olan şahısları sorguya çekeceğim. Buradan bir şeyler çıkacağına eminim."</p>

  <p class="block6">"Yanma birini daha al istersen."</p>

  <p class="block6">"Başka adamım kalmadı. Bir kısmı evdekilerle ilgileniyor, diğerleri de Josie ile Carter'ı işe götürüp yanlarında bekleyecekler."</p>

  <p class="block6">Bunları düşündükçe kendini hasta hissediyordu. Hem beyni, hem yüreği, hem de midesi olanlara tahammül edemiyordu artık. "Bu böyle devam edemez, biliyorum. Limitsiz bakıcı tutmaya ayıracak adam da para da kalmadı."</p>

  <p class="block6">"Bugün oradalar değil mi, o zaman sadece bugünü düşünelim. Ava nasıl... diğerleri idare edebiliyorlar mı?"</p>

  <p class="block6">"Ava dahil herkes elinden geleni yapıyor. İstersen onu arayabilirsin ya da en iyisi uğraman. Kafası dağılır biraz."</p>

  <p class="block6">"Olur. Evet." Elini cebine soktu. "Görüşmelere ben de gelmek istiyordum <span class="text67">ama belediyede</span> bir toplantım var. Teşkilattan birini seç desem, ekip dışından da olabilir, kimi seçerdin?"</p>

  <p class="block6">Belki de, evet <span class="text83">belki</span> <i class="calibre3">de</i> Dave ya da Ava emekli maaşlarını almadan önce artık nihayet harekete geçerlerdi ama kesinlikle bunun için iddiaya girmeye niyeti yoktu. "Sykes'a kesinlikle güvenirim, bu yüzden onu özel time istemiştim. Sonra Liz Alberta, insanları dinleme konusunda çok iyidir. Programı yoğun mu bilmiyorum, ya da belki - "</p>

  <p class="block6">"Ben öğrenip bir şeyler yapmaya çalışırım. On dakika ara ver ve evi <span class="text67">ara,</span> tamam mı? Rahatlarsın, hem aklın da onlarda kalmaz."</p>

  <p class="block6">"Haklısın. Ya da beş dakika ara ver ve kendin ara, sen de rahatlarsın." Sanchez atına binmiş, Forsythe Parkı'nda gölgelik bir yerde onları bekliyordu.</p>

  <p class="block6">O sabah hava o kadar bunaltıcıydı ki, atın koyu kahverengi derisi terden parlıyordu.</p>

  <p class="block6">Burası bizim eve oldukça yakın, diye düşündü Phoebe. Üniformalı bir atlı polis, dikkat çekmeden rahatlıkla evi gözetleyebilirdi.</p>

  <p class="block6">Boyu 1.75 m civarında, sert, kavgacı görünümlü bir adamdı. Sol gözünün kenarında çengel şeklinde bir yara izi ve çenesine doğru inen inatçı, derin çizgiler vardı.</p>

  <p class="block6">Islık çalan yabancı daha mı uzundu? Belki bir-iki santim. Emin olacak kadar dikkatli bakmış mıydı ona?</p>

  <p class="block6">"Arabası umurunda bile değildi," dedi Sanchez, kız kardeşini kastederek. "Tek istediği Marissa'yı oradan çıkarmaktı. Yavrusunu bırakmamak için mücadele etti ama maalesef onu bıçaklayıp caddenin ortasında ölüme terk ettiler."</p>

  <p class="block6">"O sırada siz Almanya'da mıydınız?"</p>

  <p class="block6">Evet anlamında başını salladı. "Bana mahrumiyet izni çıkarıp cenaze için eve gitmemi sağladılar. Annemin, onun ölümüne dayanamayacağını biliyordum. Phillipa'nın kocası da günlerce ölü gibi dolaştı."</p>

  <p class="block6">"Bu olay olduğunda on dokuz yaşındaydınız. Savaş silahları üzerine uzmanlık eğitimi alıyordunuz."</p>

  <p class="block6">"Orduda kalmayı düşünüyordum. Dünyayı tanıyıp her türlü kötülükle savaşacaktım. Ama Philli'den sonra... görevim biter bitmez eve döndüm."</p>

  <p class="block6">"İki yıl sonra da bu göreve başladınız."</p>

  <p class="block6">"Doğru." Gözlerini kısarak, "Ne hakkında görüşecektik, Teğmen MacNamara?</p>

  <p class="block6">Onu bıçaklayan herif hâlâ içerde. Yoksa çıkıyor mu?"</p>

  <p class="block6">"Hayır. Dün gece nerede olduğunuzu öğrenebilir miyim, Memur Sanchez? On birle üç arası?"</p>

  <p class="block6">"Söylerim," dedi istifini bozmadan. "Ama önce sebebini öğrenmek istiyorum. O adamın Bonaventure'de havaya uçtuğu saatlerde benim nerede olduğum niçin bu kadar önemli?"</p>

  <p class="block6">"Çünkü sizin de dediğiniz gibi Bonaventure'de bir adam havaya uçtu." "Bunun benimle ne ilgisi var?"</p>

  <p class="block6">"İzin verirseniz bu soruyu ben sorayım. Kız kardeşiniz öldürüldüğü sırada yeğeninizin nasıl serbest bırakıldığını anlatmadınız."</p>

  <p class="block6">"Söyledim size, Philli'yi onlara saldırdığı için öldürdüler. Polis onları bir garajda yakaladı, Marissa'yı da alıp garajın kapısını içerden kilitlemişlerdi. Polis baskın yaptı ve sonunda yeğenimi bırakıp teslim oldular."</p>

  <p class="block6">Phoebe, "Onlarla kim görüştü?" diye sordu.</p>

  <p class="block6">"Polis." Sanchez'in sesindeki telaş, atı da huzursuz etmişti. Hayvanı <span class="text98">yatıştırmak</span> için başını okşadı. "Yeğenimin hayatını onlar kurtardı. O herifler var ya. Bebeğini korumaya çalışan bir anneyi öldürmeye cesaret eden biri, aynısını gözünü kırpmadan o yavruya da yapardı. Marissa'yı polis kurtardı. Benim de bu mesleği seçmemin tek sebebi budur."</p>

  <p class="block6">Phoebe, Sanchez'in aradıkları kişi olamayacağını düşündü. Liz'le göz göze geldiklerinde onun da aynı fikirde olduğunu anladı. "O operasyonda arabulucu bendim." "Siz mi?" Birden rengi attı fakat hemen sonrasında yüzü kıpkırmızı oldu.</p>

  <p class="block6">"Görüşme yapıldığını bilmiyordum." Sesi boğuk çıkıyordu. "Polisten ayrıntıları istemediniz mi?"</p>

  <p class="block6">"Ben...buraya geldiğimde... herkes şoktaydı, dövünüp duruyorlardı. Neler konuşulduğunu hayal meyal hatırlıyorum. Sonra görevimi tamamlamak için Almanya'ya geri döndüm. Terhis olup eve döndüğümde, hiç bir şey duymak istemedim. Geçmişe dönmek istemedim. Tek istediğim - "</p>

  <p class="block6">"Hayat kurtaran, zor durumdakilere yardım eden o polislerden biri olmaktı."</p>

  <p class="block6">Bir an durdu. Sonra Liz'e bakarak, "Evet, efendim," dedi. "Dün gece nerede olduğumu sormuştunuz. Geceyi kız arkadaşımın evinde geçirdim. İşte." Cebinden not defteriyle kalemini çıkardı. "Adı, adresi ve telefonu burada yazılı. Başka sorunuz var mı?"</p>

  <p class="block6">"Bu yeterli. Teşekkürler, Memur Sanchez."</p>

  <p class="block6">Kağıdı verip cebinden cüzdanını çıkardı. "Marissa şimdi on yaşında. On yaşını doldurdu. Bu onun son hali."</p>

  <p class="block6">Cüzdanının içinden, siyah saçları ve kapkara gözleri olan güzel bir kızın fotoğrafını çıkarıp onlara uzattı. Phoebe, "Şu güzelliğe bak," dedi resme bakarken.</p>

  <p class="block6">'Annesine benziyor." Cüzdanı kaldırıp elini uzattı. "Size kardeşim adına teşekkür ederim."</p>

  <p class="block6">"Hayat ne garip bir yolculuk, değil mi?" dedi Liz, Phoebe'nin arabasına doğru yürürlerken. "Adamın hayatının akışını değiştirmişsin. Onunla hiç karşılaşmadın, hatta bugüne kadar hiç konuşmadın bile fakat bugün nerde ne yapıyorsa, bunda beş yıl önce o gün senin yaptıklarının payı çok fazla."</p>

  <p class="block6">"Olabilir. Başka birinin açısından bakacak olursan, bir diğerinde de iki kişinin Ölümüne sebep oldum."</p>

  <p class="block6">Phoebe'nin bakışlarını takip eden Liz, cadde üzerindeki eve doğru ilerledi. "Benimle gelip, onlara bir bakmak istemez misin?"</p>

  <p class="block6">"Hayır, gidip kocasıyla konuşalım. Sonra da Brentine'i deneriz."</p>

  <p class="block6">Delray, sessiz, uysal bir adamdı. Beş dakika içinde, Phoebe onun değil adam öldürmek, bir örümceği bile ezmeye cesaret edemeyeceğini anlamıştı.</p>

  <p class="block6">Joshua Brentine hakkındaki izlenimleriyse çok daha farklıydı.</p>

  <p class="block6">Nehir manzaralı ofisinin danışma odasında onları yirmi dakika bekletti. Kuzeydoğu yönünden gelen kapkara bulutlara baktı, Phoebe. Her an fırtına çıkabilirdi.</p>

  <p class="block6">Brentine'in gösterişli, küçük popolu asistanı, onları işyerinden ziyade şık döşenmiş bir salona benzeyen ofise götürdü. Odanın muhteşem bir nehir manzarası vardı.</p>

  <p class="block6">Adamdan güç ve zarafet yansıyordu. İnsanda, sanki üzerinde şık bir takımla doğmuş gibi bir his uyandırıyordu. Briyantinli saçları, soylu bir izlenim veren geniş alnından geriye doğru taranmıştı. Atmaca gibi bakan gözleri, gülümsemesiyle çelişiyordu.</p>

  <p class="block6">"Hanımlar. Beklettiğim için özür dilerim." Antika çalışma masasının arkasında durup onları oymalı bir kanepe ve berjer koltukların bulunduğu köşeye doğru davet etti. "Bugün programım çok yoğun da."</p>

  <p class="block6">"Zaman ayırdığınız için teşekkürler, Bay Brentine. Ben Teğmen MacNamara ve bu da yardımcım Dedektif Alberta."</p>

  <p class="block6">"Oturun lütfen. Şehrimizin en çekici iki devlet memurunun bu hoş ziyaretini neye borçluyuz acaba?"</p>

  <p class="block6">"Eşinizin trajik ölümüyle sonuçlanan banka soygunu tekrar gündeme geldi, biz de yeni bir soruşturma açmak durumunda kaldık."</p>

  <p class="block6">"Öyle mi?" Arkasına yaslandığında, biraz şaşırmış görünüyordu. "Nasıl yani?" "Devam eden bir soruşturma hakkında detaylı bilgi verme yetkim yok. Raporda belirtildiği üzere eşiniz öldüğü sırada Savannah'ta değildiniz." "Doğru. İş seyahatindeydim. NevvYork'ta."</p>

  <p class="block6">Phoebe bir yandan ofisi incelerken, "İşiniz gereği çok seyahat ediyor olmalısınız," dedi.</p>

  <p class="block6">"Evet, öyle."</p>

  <p class="block6">"Şu eşinizin öldürüldüğü banka. Yanılmıyorsam, o sırada şahsi ya da ticari hesaplarınız bu bankada bulunmuyordu."</p>

  <p class="block6">"Hayır, bulunmuyordu. Bunun soruşturmanızla ne ilgisi olduğunu anlayamadım, Teğmen."</p>

  <p class="block6">"Sadece bazı ayrıntıları doğrulamaya çalışıyoruz. Ayrıca size bu üzücü olayı hatırlatmak zorunda kaldığım için de affınıza sığınıyorum."</p>

  <p class="block6">Ama çok da etkilenmişe benzemiyorsun, diye düşündü Phoebe içinden. Bu adamın, Brenda'nın ölümünü hatırlattıkları zavallı Falk'la uzaktan yakından hiçbir alakası yoktu.</p>

  <p class="block6">"Görgü tanıklarının ifadeleri, Bayan Brentine'in bu bankada bir hesabı olduğunu doğruluyor. Ve olay günü gelip tüm parasını çekmiş, hesabı da kapatmış. Belki bu konuda bize yardımcı olabilirsiniz, Bay Brentine, çünkü üzerinden üç yıl geçti. O dönemde kayıtlı hesap dökümlerine ulaşamadık."</p>

  <p class="block6">"Ne söylememi istiyorsunuz?" Sırtını dikleştirdi. "Angela'nın hesabında küçük bir miktar para vardı. Keyfi bir para, diyebiliriz. Birkaç bin dolar. Kaderin cilvesi işte, o gün tam da soygun anında bankaya gideceği tutmuş."</p>

  <p class="block6">"Böyle bir hesabın varlığından haberiniz yok muydu?"</p>

  <p class="block6">"Haberim yoktu demedim. Küçük bir kumbarası olduğunu söylemeye çalışıyorum, deyim yerindeyse."</p>

  <p class="block6">"Kusura bakmayın ama sizin gibi maddi durumu kıskanılacak seviyede olan birinin eşi, neden o küçük kumbaraya ihtiyaç duysun ki?"</p>

  <p class="block6">"Sanırım bağımsız hareket etmek hoşuna gidiyordu." "Ama raporda, evliliğiniz sırasında çalışmadığı yazıyor."</p>

  <p class="block6">"Çalışmıyordu." Bir elini sandalyenin kolundan yukarı kaldırdığını gören Phoebe, adamın sabırsızlandığını anladı. "Çünkü hem eviyle ilgileniyor, hem de hayır kurumları için çalışıyordu. Korkarım, bu konuda size daha fazla yardım etmem mümkün değil; şimdi izin verirseniz - "</p>

  <p class="block6">"Ama şu paranın tamamını tek seferde çekmesi," Phoebe ısrarla devam etti, "dosyayı şimdiki soruşturmayla birleştirerek incelediğimde, diğerlerinin arasında hemen göze çarpıyor. Kafa karıştırıcı."</p>

  <p class="block6">"Maalesef sizin de, benim de bunu ona sorma şansımız yok."</p>

  <p class="block6">"Maalesef yok. Belki de size bir hediye alacaktı ya da saçma sapan bir şeye harcayacaktı. Elime ne zaman biraz para geçse, ben de saçma sapan yerlere harcarım. Eminim yakın arkadaşları da vardı..Biz kadınlar böyleyizdir işte, eşlerimize söyleyemediğimiz minik sırlarımızı onlarla paylaşırız."</p>

  <p class="block6">"Nereye varmaya çalıştığınızı hâlâ anlamış değilim."</p>

  <p class="block6">"Haklısınız galiba. Konuyu teğet geçip gereksiz ayrıntılarla uğraşıp duruyorum sanırım. Kafamı kurcalayan bir şey var ve bunu bilmemek çok canımı sıkıyor. Peki o zaman; dün gece nerede olduğunuzu söylerseniz çok yardımcı olursunuz ve biz de sizi rahat bırakırız. Dün gece saat on birden sonra?"</p>

  <p class="block6">Birkaç saniye odada buz gibi bir hava esti. "Böyle imalı konuşmalardan hoşlanmıyorum."</p>

  <p class="block6">"Ah, yanlış anladıysanız özür dilerim. Kesinlikle bir şey ima etmeye çalışmıyorum. Nerede olduğunuz doğrulanırsa soruşturma için çok faydası olur. Yoksa..." Phoebe Liz'e baktı.</p>

  <p class="block6">"Yoksa bu konu ikimizin de kafasını kurcalamaya devam edecek," diye devam etti Liz. "Sonra da değerli zamanınızdan biraz daha çalmak zorunda kalacağız."</p>

  <p class="block6">"On bire kadar bir arkadaşımla tiyatrodaydım, sonra da bir şeyler içmeye gittik.</p>

  <p class="block6">Saat bir gibi de eve döndüm. Şimdi eğer başka sorunuz yoksa - "</p>

  <p class="block6">"Son bir şey daha. Arkadaşınızın ismi. Sadece konuyu toparlamak istiyorum ki sizi de bir daha rahatsız etmeyelim."</p>

  <p class="block6">"Catherine Nordic." Ayağa kalktı. "Şimdi gitmenizi istiyorum. Başka sorunuz olursa, avukatımı arayacağım."</p>

  <p class="block6">"Gerek yok. Tatsız hatıraları canlandırdığımız için tekrar özür dilerim. Zaman ayırdığınız için de çok teşekkürler."</p>

  <p class="block6">Geri dönüp danışmanın önünden geçerlerken, Liz, "Bu adamı hiç sevmedim," dedi.</p>

  <p class="block6"></p>

  <p class="block6">"Al benden de o kadar! Kendini beğenmiş sersemin teki. Karısının arkadaşları ve banka hesabıyla ilgili konuşmak istememesi sana da ilginç gelmedi mi? Söylesene, çok zengin bir adamla evli olsaydın kendine özel hesap açtırıp para biriktirir miydin?"</p>

  <p class="block6">"O zengin adam bir gün beni başından atmaya falan karar verirse diye, kendimi güvence altına alabilirdim."</p>

  <p class="block6">"Peki evliliğin yolunda gitmeseydi?"</p>

  <p class="block6">"Kız arkadaşıma anlatırdım. Bu olayda kötü kokular alıyorum. Soğuk nevale bir koca ve her iddiasına girerim, karısının her şeyine karışan biri - sen böyle bir durumda olsan ne yaparsın? Ayrı bir hesap açtırıp ondan aşırdığın paraları orada tutarsın - sonra da sen çiçeklerinle uğraşıp, hanımlarla yemekli toplantılar düzenlerken kocan da sık sık şehir dışına kaçar."</p>

  <p class="block6">"Başka bir kadın."</p>

  <p class="block6">"Biz bu adam için yalnızca iki çekici devlet memuru olmakla kalmadık, bir de şüpheci olduk."</p>

  <p class="block6">"Hımm." Asansörle aşağıya inerken, Phoebe'nin aklı konuştuklarındaydı.</p>

  <p class="block6">"Zavallı Angela'nın onun hayatının aşkı olduğuna inanmıyorum. Sanki bir toplantıyı iptal etmiş gibi, karısını bir şekilde beyninden silip atması beni çok etkiledi. Belki bir sevgilisi vardı... ve onunla kaçmayı planlıyordu. O küçük kumbarayı parçalayıp içindekileri alacaktı."</p>

  <p class="block6">"Yanlış zaman, yanlış mekan. Katil ve suç ortakları ömür boyu hapse mahkûm oldular ama kalbi kırık sevgili bununla yetinmeyip bir suçlu bulmak zorunda."</p>

  <p class="block6">"Bankada, onun dışında herkes hayatta kaldı. Sağlık ekibini zamanında çağırmadım."</p>

  <p class="block6">Liz, "Çağıramadın," diye düzeltti. "Dosyayı ben de okudum, Phoebe."</p>

  <p class="block6">"Eğer kadının bir aşığı varsa ve onun yüzünden bankaya gittiği için suçluluk duygusuyla kafayı yemişse, o zaman kesinlikle yardım ekibini benim çağıramadığımı değil çağırmadığımı düşündüğüne eminim. Gidip Angela Brentine'in arkadaşlarını, kuaförünü, özel hocalarını araştıralım. Mutsuz bir kadın içini bu tür insanlara döker. Sevgilisi varsa, içlerinden biri bunu mutlaka biliyordur."</p>

  <p class="block6">"En yakın arkadaşını bulabilirim." Antreden geçip kapıya doğru yürürken Liz cebinden telefonunu çıkardı. "Gazetede çalışan bir arkadaşım var. Ondan, Brentineîer'in düğün haberinin ayrıntılarını isteyeceğim. Nedimesi büyük ihtimalle en yakın arkadaşı olmuştur ya da davetliler arasındadır."</p>

  <p class="block6">"Seni her an el altında tutmak lazım."</p>

  <p class="block6">"Onu kapı dışarı edene kadar, birlikte yaşadığım adam da böyle söylüyordu."</p>

  <p class="block6">Glynis Colby fasulye sırığı gibi uzun boylu bir sarışındı. O gün keten gömlek ve kot pantolon giymişti. Greene Square yakınlarındaki restore edilmiş bir binanın üçüncü katında fotoğraf stüdyosu vardı. Duvarlardaki desteklerde kocaman bir fincan, etrafında da çok sayıda doldurulmuş hayvan postları asılıydı.</p>

  <p class="block6">Atkuyruklu, güler yüzlü asistanı Dub'ı çağırıp herkese içecek soğuk bir şeyler getirmesini söyledi.</p>

  <p class="block6">"Onu çok özlüyorum. Üç yıldan fazla oldu ama ne zaman ona benzeyen birisini görsem, içimden Angie diye seslenmek geliyor."</p>

  <p class="block6">Bu Joshua Brentine'de eksik olan bir duyguydu. "Kaç yıldır arkadaştınız?" diye sordu Phoebe.</p>

  <p class="block6">"On dört yaşından beri. Glyn, Angie ve Dub - şeytan üçgeni. Meşhur bir üçlü olacaktık."</p>

  <p class="block6">"Çalışmalarınızı biliyorum," diye araya girdi Liz. "Kuzenimin hamilelik fotoğraflarını çekmiştiniz. Muhteşemdi. Sonra minik bir oğlu doğdu. Kısa sürede iyi isim yaptınız ve bunu gerçekten de hak ediyorsunuz."</p>

  <p class="block6">"İyi iş çıkarıyoruz, öyle değil mi Dub?"</p>

  <p class="block6">Bardakları masaya bırakıp arkadaşının elini tuttu. "Angie mi? O bizim canımızdı."</p>

  <p class="block6">"Aramızda bir görev dağılımı yapmıştık." Glynis anlatmaya devam etti. "Angie düğün fotoğrafçılığında uzmanlaşmıştı, ben de hamilelerle ve çocuklarla çalışıyordum. Dönemsel iş çıkarmak keyifli oluyordu. Artı, düğünler tam ona görevdi. Ayrıntıları yakalamakta üstüne yoktu. Dub da..."</p>

  <p class="block6">"Ben de yöneticilik yapıyordum."</p>

  <p class="block6">"Ben onun ölmeden önce işi bıraktığını sanıyordum."</p>

  <p class="block6">"Bırakmıştı çünkü bu iş Joshua'nın hoşuna gitmiyordu. Bizden de hoşlanmıyordu." Glynis, Dub'a imalı bir bakış fırlattı. "Kötü arkadaşlar."</p>

  <p class="block6">"Hele beni hiç sevmiyordu," dedi Dub. "Eşcinsel fobisi vardı."</p>

  <p class="block6">Glynis onun kolunu dürttü. "Üste çıkmaya bayılıyorsun. En az senin kadar benden de nefret ediyordu. Onun gözünde ben de sürtüğün tekiydim."</p>

  <p class="block6">"Ben de nonoş sürtük. Benim durumumu koz olarak kullanıyordu. Angie'yle çalıştığı bir düğünde tanışmışlar," diye devam etti Dub. "Yüksek sosyeteye girip iyi iş yakalamıştık."</p>

  <p class="block6">"İşe başlayalı sekiz ay kadar olmuştu." "Angie çok güzel bir kızdı. Çok tatlıydı, çok."</p>

  <p class="block6">"Müthiş bir cazibesi vardı. Joshua onun ayaklarını yerden kesmişti." Glynis elleriyle birinin üzerine çullanır gibi bir hareket yaptı. "Düzinelerle çiçek yollardı ona - en çok pembe gülleri severdi. Mum ışığında yemekler, romantik kaçamaklar. Altı hafta sonra nişanlandılar. Üç ay sonra da Bayan Brentine oldu bizimki."</p>

  <p class="block6">"Her şey ondan sonra başladı." Dub hikâyeyi anlatmaya başladığında sinirden dişlerini sıkıyordu. "Angie'yi işi bırakması için zorladı. Düğünlerde konuk olacağın yerde, foto şipşak mı olacaksın, diyordu."</p>

  <p class="block6">"Yapacak bir sürü işi varmış, mış, mış, mış." Glynis omuz silkip devam etti. "Kocası için her şeyden vazgeçti. Ona tapıyordu. O ise karısının bizimle samimi olmasını istemiyordu. Sürekli zorluk çıkarıyordu. İnsanları kullanmak imrentine <span class="text67">ge- leneğidir.</span> Biz de ara sıra yemeğe çıkıyorduk, tabii Angie ondan gizli çıkıyordu evden. Joshua şehir dışındayken de akşam yemeklerini birlikte yiyorduk."</p>

  <p class="block6">"Tehlikeli ilişkiler," diye ekledi Dub. "İlişkisi ne zaman başladı?"</p>

  <p class="block6">Phoebe'nin sorusu karşısında Glynis'in gözleri fal taşı gibi açıldı. "Nereden biliyorsunuz?"</p>

  <p class="block6">"Anlatmak ister misiniz?"</p>

  <p class="block6">"Onlarınki basit bir beraberlik değildi; <i class="calibre3">o</i> basit bir kadın değildi. Joshua her şeyin kendi istediği gibi olması için diretiyordu. Onu rahat bırakmıyordu ve Angie gitgide daha mutsuz oluyordu. Joshua onun her an etinin altında olmasını istiyordu ama pislik herif, ona canının istediği gibi davranıyordu."</p>

  <p class="block6">Glynis'in omzunu okşayan Dub, "Uysal kaplan," dedi.</p>

  <p class="block6">"Pekâlâ." Glynis derin bir nefes aldı. "Anlatacağım. Angie perişan durumdaydı çünkü kocası hiçbir dediğini yapmıyordu. Depresyona girince terapi görmesine de engel oldu.</p>

  <p class="block6">O zamanlar kendine ait parası yoktu. Sahip olduğu her şey Joshua'nın üstüne kayıtlıydı. Boşanmanın tek çıkar yol olduğunu anlayınca, buraya daha sık gelmeye başladı. Montaj, karanlık oda işleri, dijital rötuş, ne gerekiyorsa canla başla <span class="text68">ça- lışıyordu.</span> Biz de ona peşin Ödeme yapıyorduk."</p>

  <p class="block6">"Sonra birisiyle tanıştı. Nerede, ne zaman tanıştıklarını ve nasıl karşılaştıklarını anlatmıyordu ama mutluydu." Dub, mavi bir peçete çıkarıp gözlerini kurulaması için Glynis'e uzattı. "Dünyası yeniden aydınlandı."</p>

  <p class="block6">"Ne zaman oldu bu?"</p>

  <p class="block6">"Ölmeden altı ay kadar önce. Onu Lancelot diye çağırıyordu, sanki evcil hayvanıymış gibi."</p>

  <p class="block6">"Nasıl görüşüyorlardı?"</p>

  <p class="block6">"Angie kendine kontörlü telefon almıştı. Sevgilisinin fikriydi, değil mi Dub?" "Evet, neyi nasıl yapması gerektiğini çok iyi biliyor, derdi hep. Bakın, ona bunu yapanlar yakalanıp içeri atıldı. Bu dava niye bu kadar uzadı?"</p>

  <p class="block6">"Başka bir davada işimize yarayacak. Bize o adam hakkında söyleyebileceğiniz her şey önemli olabilir."</p>

  <p class="block6">"Şey, batı yakasında buluştukları bir evi vardı." Glynis başını sallayınca devam etti. "Olaydan bir gün önce görmüştüm onu. Havalarda uçuyordu. Boşanıp evden ayrılmaya karar vermişti. Sonra da Lancelot'la evlenecekti. Tüm parasını çekip Reno'ya gidecekti. Orada oturma izni alıp boşanma işini halledecekti. Çok telaşlıydı. Onun her işi aceleydi zaten."</p>

  <p class="block6">"Lancelot'la ilgili başka ne biliyorsunuz? Angie'nin anlattıkları ya da dikkatinizi çeken küçük bir ayrıntı bile çok işe yarayabilir."</p>

  <p class="block6">"Sanırım yoğun bir şekilde vücut çalışıyordu. Angie onun ne kadar güçlü kuvvetli olduğundan ve sürekli antrenman yaptığından bahsetmişti. Angie'ye kaslarını kuvvetlendirmenin inceliklerini anlatıyormuş."</p>

  <p class="block6">"Mavi gözlüydü," Dub bir şeyler hatırlamıştı. "Bir gün ona bir gömlek aldı. Gözleriyle aynı renkte, demişti. Mavi spor bir gömlekti. Ha, bir de güzel yemek yaparmış."</p>

  <p class="block6">"Doğru, doğru. Yemek yaparken çok seksi göründüğünü söylemişti. Çok şaşırmıştım çünkü o tarz biri olduğunu düşünmüyordum."</p>

  <p class="block8">"Neden?"</p>

  <p class="block6">"Söylediği her şey, ya da bende bıraktığı intiba, onun acayip maço bir erkek olduğuna işaret ediyordu. Doğrusunu isterseniz onun için endişeleniyordum - yani ikimiz de endişeleniyorduk. Joshua'yla tamamen zıt kutuplardaydı. Acaba bu ilişkiye tepki olarak mı atlamıştı? Sıcak kanlı, dayanıklı, yapılı. Mavi yakalı."</p>

  <p class="block6">"Ne demek istediniz?"</p>

  <p class="block6">"Zaman zaman ona "mavi şövalyem" diyordu. Herhalde göz renginden dolayı.</p>

  <p class="block6">Ama bence o işçi sınıfından biriydi."</p>

  <p class="block6">Phoebe düşünüyordu. Belki de mavi olan üniformasıydı.</p>

  <p class="block6">"Ona Joshua'yı terk etmesi için baskı yapıyordu. Her ne kadar Angie'yle Joshua'nın seks hayatı bitmiş olsa da, Lancelot onun başka bir erkekle aynı yatağı paylaştığını düşündükçe çıldırıyordu. Onun bu kıskanç tavırları Angie'nin hoşuna gidiyordu. Kendini seksi ve hayat dolu hissediyordu. Ama bana yine kullanılıyormuş gibi gelmişti."</p>

  <p class="block6">'Ara vermeye ihtiyacı vardı, içindeki gerçek Angie'ye dönebilmek için biraz zamana ihtiyacı vardı. Ama bu adam ona kendini tanrıça gibi hissettiriyordu. Vazgeçilmez ve yıkılmaz bir tanrıça. Onunlayken kendisine hiçbir şey olmayacaktı. Angie'ye söz vermişti."</p>

  <p class="block6">"Ama oldu," dedi Glynis usulca. "En kötüsü oldu hem de." "O günden sonra sizi hiç aramadı mı?"</p>

  <p class="block8">"Hayır."</p>

  <p class="block6">"Angie'nin fotoğraf makineleri nerede duruyor?"</p>

  <p class="block6">"Bilmiyorum. Onları o esrarengiz sevgilisinin evinde tutuyordu. İki makinesi vardı. Bir süre interneti, rehincileri ve ikinci el mağazalarını araştırdım. Belki adam ikisini de satmıştır, diye düşündüm. Ondan bir hatıra saklamayı çok isterdim."</p>

  <p class="block6">"O makineleri görseniz tanır mısınız?"</p>

  <p class="block6">"Tabii, en azından birine dokunsam onun olup olmadığını anlarım. Kendi araç gereçlerinin hepsinin altına pembe gül goncası resmi yapmıştı. Bir imza gibi. Pembe güller favorisiydi."</p>

  <p class="block6">"Roy'un zincirlendiği mezarın üstündekiler gibi." Olayın bu kadar kesin bir şekilde doğrulanması Phoebe'yi kendine getirmişti. "Adamımız Lancelot," dedi.</p>

  <p class="block6">"Evet. Şimdi mavi gözlü, kaslı, iyi yemek pişiren ve batı yakasında oturan ya da üç yıl önce oturmuş olan bir adam arıyoruz."</p>

  <p class="block6">"Ve bir polis. Batı yakasında çalışan bir polis nasıl oluyor da Gaston Caddesi'nde yaşayan hüzünlü bir prensese rastlıyor?" Gözlerini kapayıp düşüncelere daldı. "Hayır işleri yapıyor, şık davetlere katılıyor. Bir çok polis, mesai saatleri dışında koruma görevlisi olarak çalışıyor. Son üç yıl içinde işten ayrılan otuzla kırk yaş arası polisleri araştıralım. O yaşlarda olması gerek çünkü intikam peşinde koşarken görev yapacak zamanı olmamıştır."</p>

  <p class="block6">"Bankaya gittiğinde yanında yeni telefonu vardı. Özel eşyaları kocasına teslim edilmiş olmalı."</p>

  <p class="block6">"Evet." Phoebe bunu atlamıştı. Liz'i takdir eden bakışlarla başını salladı. "Haklısın, eğer dediğin gibiyse, kocası görüşme kayıtlarına ulaşmıştır. Her şeyi öğrenmiş olabilir. Kudurması için ona biraz zaman verelim. Sonra icabına bakarız."</p>

  <p class="block6">Phoebe arabaya bindiğinde bakışlarını gökyüzüne çevirdi. Çok yakında fırtına kopacaktı.</p>
</body>
</html>
