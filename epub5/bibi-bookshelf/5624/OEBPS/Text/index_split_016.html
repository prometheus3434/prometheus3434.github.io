<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block21" id="toc_id_16">16</h1>

  <p class="block6">Havaya karışan gecenin sesleri, cıvıltılar, çıtırtılar ve koşuşturmalar arasında, Duncan, Phoebe'yi arabasına götürdü. "Bir akşam birlikte tekneyle açılsak, ne dersin?"</p>

  <p class="block6">"Bir akşam - neden olmasın? Çok sevinirim. Çoğu akşam evde olamamak zorluyor biraz beni. Bu arada, şu ana kadar buluştuğumuz akşamlarda ya da öncesinde işe çağırılmamış olduğum için çok şanslısın."</p>

  <p class="block6">Dönüp arabaya yaslandı. "Ayrıca sadece bir polisle değil, aynı zamanda yalnız bir anneyle çıkmakla, işini daha da zorlaştırıyorsun."</p>

  <p class="block6">"Zorluklar, onları kolaylaştırmanın yolları keşfedildiği zaman ilginç hale gelirler." Eğilip genç kadını Öptü. "Bir akşam görüşmek üzere."</p>

  <p class="block6">"Tamam." Kapıyı açarken, ani bir dürtüyle geri döndü. "Bu hatta bize yemeğe gelsene. Zorlukları olacak elbette ama annem şimdiden sana abayı yaktı."</p>

  <p class="block6">"Öyle mi? Zaten seninle bir yere varamazsak, onunla devam etmeyi düşünüyorum." Phoebe'nin saçını kulağının arkasına attı ve taktığı küçük altın halka küpeye dokundu. "Kurabiyeleri müthiş."</p>

  <p class="block6">"Kesinlikle. Perşembeye ne dersin? Böylece misafir telaşına kapılmak için de onlara bolca zaman kalır ve ayrıntılarla beni delirtmek için de fırsat bulamazlar."</p>

  <p class="block6">"Perşembe gelebilirim."</p>

  <p class="block6">Başını yana eğdi. "Ajandana bakmak istemez misin? Bir randevun falan olmasın."</p>

  <p class="block6">"Perşembe günü gelirim," diye tekrarladı ve onu tekrar öptü. Bu kez onu öptüğünde Phoebe'nin karnında adeta bir alev topu dolaşıyordu.</p>

  <p class="block6">"Şey," dedi dudaklarını silerek. "Her an gitmekten vazgeçebilirim, bir an önce yola çıksam fena olmayacak. Zaten gitmemek gibi bir seçeneğim de olamaz." Duncan konuşmaya yeltenince iterek onu durdurdu. "Perşembe, saat altıda." Gülerek arabaya bindi. "Ertesi gün okul var."</p>

  <p class="block6">"Ödev yapmak zorunda kalmadığım sürece benim için sakıncası yok. Dikkatli git, Phoebe. Ve sakın eve girmeden beni düşünmeye başlama. Yoksa kafan karışır ve araba yoldan çıkabilir."</p>

  <p class="block6">Yola çıktığında gülmeye devam etti, aynen Duncan'ın istediği gibi. Fakat kafasının karışmasını göze alacaktı çünkü düşünmek için ona çok fazla malzeme vermişti.</p>

  <p class="block6">Eğlenceli, ilginç ve çekici bir adamdı. Yatakta da - daha doğrusu kapıda - oldukça iyiydi. Kendisinin bu konuda engin tecrübeleri olmasa da, fena sayılmazdı. Ne de olsa birkaç yıl evli kalmıştı.</p>

  <p class="block6">Yine de hiçbir şey Duncan'ın o geceki karşılama töreniyle boy ölçüşemezdi.</p>

  <p class="block6">Rahat bir yapısı vardı ama ilgisiz değildi. İlgisizliği Roy'la birlikteyken yaşamıştı ve aynı şeylerin tekrarlamasına izin vermeyecekti.</p>

  <p class="block6">Servete kavuşunca arkadaşlarını ihmal etmemişti. Phin avukatı olmuştu, Jake de sözleşmeleri yapıyordu. Dostlarını unutmuyordu. Sadakat Phoebe için son derece önemliydi.</p>

  <p class="block6">Rahat olabilirdi, sadık da olabilirdi, ama dizinin dibinden ayrılmayan evcil bir köpek gibi de değildi. Çok katmanlı bir adamdı, her tarafta bir bağlantısı vardı.</p>

  <p class="block6">Katmanlardan bir tanesi, eski yaralardan oluşuyordu. Her şeyi nasıl böylesine kalbine gömebilmişti? Eski yaraları iyi bilirdi, onları belleğinin derinliklerine hapsetmek hiç de kolay değildi. Çoğu insanın yaptığı gibi, yaralarını gurur meselesi yapmamıştı. Kendisi zaman zaman arpacı kumrusu gibi geçmişi düşünüp dururdu ama Duncan öyle yapmıyordu. O, geçmişin izlerinin hayatını yönlendirmesine izin vermiyordu.</p>

  <p class="block6">Dolayısıyla, muhtemelen kendisinden daha iyi idare ediyordu.</p>

  <p class="block6">Paranın faydası olmuş muydu? Elbette olmuştu. Doğruya doğru. Ama ona öyle geliyordu ki, para olmadan da gayet iyi geçinip gidebilirdi. Para ona ihtirasın yolunu açmıştı. Ya da en azından ihtirasları <span class="text83">olduğunun, onları</span> harekete geçirmesi gerektiğinin farkına varmıştı.</p>

  <p class="block6">Phoebe'nin ihtirasları hep olmuştu ve birçoğu da onun için oldukça özeldi. Büyük bir kısmında başarılı olmuştu. Kapıdaki karşılamada ne kadar iyi olursa olsun, amacı ve hedefleri olmayan bir adamla uzun süre ilgilenebileceğinden Şüpheliydi.</p>

  <p class="block6">Sahiden de, Duncan'ın amaçları ve hedefleri hakkında ne biliyordu? Barlar, bir de proje aşamasında olan bir mağaza. Kuyunun derinliği düşünülürse, bunlar sadece küçücük damlalardı. Başka ne yapardı? Ne isterdi? Neler planlıyordu?</p>

  <p class="block6">Nasıl da didikliyordu ama. Eline aldığı kumaşı büküp katlayarak istediği şekle sokmaya çalışıyordu.</p>

  <p class="block6">Bu özelliği sayesinde işini iyi yaptığını kabul ediyordu ama yakın bir zamana kadar aşk hayatının yolunda gitmemesi de muhtemelen yine bu özelliğiyle alakalıydı.</p>

  <p class="block6">Niçin kendi haline bırakmıyordu? Müdahale etmeyip akışına bıraksa olmaz mıydı? Bunu yapmak çok kolay olmayacaktı ama deneyebilirdi.</p>

  <p class="block6">Perşembe akşamı Duncan yemeğe gelecekti. Belki başka bir akşamı da teknede geçirebilirlerdi. Muhabbet ederler, eğlenirler ve saatlerce tutkuyla birbirlerinin olurlardı. Bakalım neler olacaktı.</p>

  <p class="block6">Evin önüne park ettiğinde, kendini iyi hissedip hissetmediğinden emin değildi. Önce Carly'ye bakacaktı, onu uyurken bulsa ne iyi olurdu. Sonra belki çaydanlıkla yukarı çıkar, annesi ve Ava'nın küçük kızlarına söyleyeceklerini dinlerdi.</p>

  <p class="block6">Mırıldanarak arabanın kapısını kilitledi ve kaldırımdan eve doğru yürümeye başladı.</p>

  <p class="block6">Aniden yüreği ağzına geldi. Ciyaklamamak için kendini zor tuttu. Kelimenin tam anlamıyla cıyaklamak üzereydi. Polis de olsa, sonuçta diğer kızlardan farkı yoktu. Basamaklarda kıvrılmış duran yarım metrelik yılanı görüp de ayaklamayacak bir kız olabilir miydi?</p>

  <p class="block6">Plastiktir mutlaka, dedi içinden. Bir yandan da çarpıntısını yatıştırmak ister gibi elini göğsünün üstüne koydu. Büyük ihtimalle mahallenin veletlerinden biri, evdeki hatunlara eşek şakası yapmaya çalışıyordu.</p>

  <p class="block6">O yüzsüz Johnnie Porter'ın işiydi bu. Çünkü böyle şakalar onun uzmanlık alanına giriyordu. Artık Johnnie'yle konuşması şart olmuştu. Hem de en kısa zamanda, ona biraz sert...</p>

  <p class="block6">Hayır, plastik değildi. Yaklaşınca, oyuncakçıda satılan şaka malzemelerinden olmadığını anladı. Neredeyse bileği kadar kalın, gerçekbir yılandı. Nabzını kontrol edip, kardiyolojidekileri çağırmaya gerek olmadan da ölü olduğu anlaşılıyordu.</p>

  <p class="block6">Belki de sadece uyuyordu.</p>

  <p class="block6">Bir adım geriye gidip elini saçında gezdirdi, bir yandan da kımıldamasından korktuğu için gözünü ondan ayıramıyordu. Ölü olsun olmasın, onu orada öylece bırakamazdı. Ölüyse, çok çirkin bir görüntüydü, bakılacak gibi değildi. Canlıysa da, her an uyanabilir ve kaçıp bir yere giriverebilirdi. Ya eve girerse?</p>

  <p class="block6">Bu ihtimal aklına gelir gelmez doğruca arabasına koştu. Bagajı açarken durmadan dönüp yılanı kontrol ediyordu. Keşke üzerinde silahı olsaydı; ama yine de, eğer hayvan ona doğru bir hamle yaparsa, eli titremeden nişan alıp onu vura- bileceğinden pek emin değildi.</p>

  <p class="block6">Bagajdan şemsiyesini çıkartırken, "Atış menziline gitmeli," diye mırıldandı. 'Atış menziline gidip biraz antrenman yapmalı. Of Tanrım, kahretsin, bunu yapmak istemiyorum."</p>

  <p class="block6">Başka seçeneği var mıydı? Komşunun evine koşup telefonunu ister ve Carter'ı arardı. Lütfen gelip şu merdivenlerde uyuyan ya da ölü yatan yılanı alabilir misin? Çok sağ ol. Tanrım. Tanrım.</p>

  <p class="block6">Yutkunarak, yavaş adımlarla merdivenlere yaklaştı. Gözlerini kısarak şemsiyesinin ucuyla yılanı dürttü.</p>

  <p class="block6">Bu defa ciyaklar gibi oldu. Geriye doğru sıçrarken kalbinde taklalar atıyordu sanki. Sevimsiz kara şey, kıpırdamadan duruyordu. İki kere daha dokunduktan sonra, artık resmen ölü olduğunu söylemek mümkündü.</p>

  <p class="block6">"Pekâlâ, tamam. Yapabilirsin. Başka şeyler düşün. Sadece... Ay, ay, ay!"</p>

  <p class="block6">Şemsiyenin ucunu yılanın altından geçirdi. Yanlardan sarkan bedenini dengede tutup düşürmemek için kollarını kıpırdatmamaya çalışıyordu. Ama iki defa düşürünce, kızgın korların üstünde yürüyormuş gibi küfrederek zıplayıp durdu. Şömine demirlerini alsa daha iyi olurdu ama eve bir girerse bir daha çıkamayabilirdi.</p>

  <p class="block6">Sonunda yandaki bahçe kapısına kadar gidip avluya çıktı. Midesi bulamyordu, aynı zamanda sinirinden gülüyordu. Hepsini çöpe attı, yılanı da yepyeni şemsiyesini de. Sonra da çöp bidonunun kapağını hızla çarparak kapattı.</p>

  <p class="block6">Ölmüş sürüngen hayvanları poşete koyup ağzını bağlamadan öylece çöp bidonuna koymak muhtemelen kanunen yasaktı. Aman, kanunun da içine...Yapacağını yapmıştı.</p>

  <p class="block6">Atık işlerine bakan şirketi arardı. Çöpçülere biraz bahşiş verir, biraz da cilveleşirdi.</p>

  <p class="block6">Çöp bidonundan uzaklaştı ama bacakları onu merdivenlere kadar ancak taşıyabildi ve olduğu yere çöktü. Kahrolası kedi. Hayvanları boğazlayıp leşlerini onun bahçesine bırakan o hınzır kedinin sahibini er ya da geç bulacaktı.</p>

  <p class="block6">Savannah'ta öyle büyük bir yılanı nereden bulup getirmişti, o da ayrı bir muammaydı. Yok,yok, bunu ancak geri zekâlının teki yapmış olabilirdi, kesin Öyleydi. Johnnie Porter ya da o cins biri işte.</p>

  <p class="block6">Artık buzlu çay içip kız kıza sohbet edecek hali kalmamıştı, kalktı ve odasına çıkıp hemen yatağa girmeye niyetlendi.</p>

  <p class="block6">Kapının önüne geldiğinde ıslık sesini duydu, bu defa ki titreme nöbeti dosdoğru midesini sardı.</p>

  <p class="block6">Az daha gülmekten ölecekti. En son ne zaman böyle gözlerinden yaş gelene kadar güldüğünü hatırlamıyordu. Kamerasının gece çekimine ayarladığı merceğinden bakarken, iyi görebilmek için defalarca gözlerini silmişti.</p>

  <p class="block6">Allahım ya, nasıl da zıp zıp zıplamıştı! Neredeyse altına yapacaktı. Gürültülü bir kahkaha atmak yerine, kendini tutup, sarsılarak at gibi kişnemek zorunda kaldığından kaburgaları ağrıyordu.</p>

  <p class="block6">Onun yılanın üstüne uçmasını bekliyordu ama kadın düşündüğünden daha çetin ceviz çıkmıştı. Sadece biraz komik duruma düşmüştü.</p>

  <p class="block6">Karşısına o karayılanı çıktığı için şanslı olduğunu düşünüyordu. Kafasını kürekle ezdikten sonra, onu kullanabileceğini fark etmesi de büyük bir şanstı. Fakat, kadının o yılanla uğraşmasını izlerken bu kadar eğleneceğini tahmin etmemişti.</p>

  <p class="block6">Sabaha kadar uyuyamayacağına bahse girerdi, uyuşa bile rüyasında yılanlarla uğraşacaktı.</p>

  <p class="block6">Kendisi? Gidip fotoğrafları basacak, yine kahkahaları patlatacak, sonra da bebekler gibi mışıl mışıl uyuyacaktı.</p>

  <p class="block6">Phoebe o gece iyi uyuyamamıştı. Kafasında türlü türlü senaryolar ve olasılıklar dolaşıp duruyordu, sonunda gün ağardiktan kısa bir süre sonra düşünmekten vazgeçip Carter'ı aradı.</p>

  <p class="block6">Telefonu Josie açınca özür üstüne özür diledi, karşılığında sadece homurtular ve Carter'ın uykulu sesi geldi.</p>

  <p class="block6">"Özür dilerim. Çok özür dilerim. Daha uygun bir saatte aramalıydım." "Artık çok geç."</p>

  <p class="block6">"Şey, <span class="text83">üzgünüm</span> ama buraya gelip benim için bakmanı istediğim bir şey var." "Nedir o? Bir denizkızı mı? Yoksa üç başlı bir balık mı? Çok sevdiğin ve taptığın kardeşine bir Jaguar mı aldın? Eğer hiç biri değilse? Horrrrr."</p>

  <p class="block6">"Karşımda horlama, Carter. Poponu yataktan kaldırıp üstüne bir şey geçir ve buraya gel, sana ihtiyacım var. Sakın evdekileri uyandırma, avlu tarafından gel, beni duyuyor musun?"</p>

  <p class="block6">"Tamam, tamam, duydum. Şuna bak, şirretlik yapıp sözünü geçirmeye çalışıyor. Bir kahve yap bari."</p>

  <p class="block6">Gelecekti. Hep homurdanır ama sonunda gelirdi. Hemen giyinip sessizce aşağıya kahve yapmaya indi. Sonra da elinde iki fincanla dışarı çıkıp beklemeye koyuldu.</p>

  <p class="block6">O gece iki kere gök gürlemiş, ardından sağanak yağmur yağmıştı. Phoebe ikisini de duymuştu. Avlunun taşlan, rüzgarın savurduğu yağmurdan sonra hâlâ kurumamıştı. Hava pusluydu, ama bir iki saat içinde dağılır, yine her taraf ışıldamaya başlardı.</p>

  <p class="block6">Kahvesini yudumlayıp, Ava'nın önceki yıl diktiği, yerlere kadar sarkan şeftalileri ve bordo renkli yapraklarından süzülen yağmur damlalarını seyretti.</p>

  <p class="block6">Carter'ın ayak seslerini duyduğunda, ondan önce davrandı ve gidip ağır demir kapıyı açtı.</p>

  <p class="block6">Yataktan kalktığı gibi gelmişti, saçları dağınık, gözleri de yan kapalı ve şişti. Eşofmanlarla gelmiş, ayağına da eski koşu ayakkabılarını geçirmişti. O <span class="text67">anda silahlarını kuşanmış</span> bir şövalye bile gelse, Phoebe'nin gözüne, kardeşinden daha hoş gözükmesi mümkün değildi..</p>

  <p class="block6">Kaşlarını çatarak kahvesini eline aldı. "Nerede o kahrolası ceset?" "Çöp bidonunda."</p>

  <p class="block6">Bu cevap üzerine kahvesinin ilk yudumu boğazına kaçtı. "Ne?" "Şuradaki." Uzaktan işaret etmekle yetindi.</p>

  <p class="block6">"Phoebs, birini mi öldürdün? Şimdi de onu Ava'nın bahçesine gömmemi mi istiyorsun, ha?"</p>

  <p class="block6">Tekrar bidonu işaret etti. Carter omuz silkerek hızla kapağı açıp şaşkınlıkla gerileyince, kahvesini üstüne sıçrattı ve Phoebe de onun verdiği bu tepkiyi görünce rahatladı. Fakat genç adam hemen elini bidona sokup, tiksinerek Ölü yılanı oradan çıkardı.</p>

  <p class="block6">"Sakin olalım."</p>

  <p class="block6">"Ay, lütfen, bunu yapmak -" "Yine ciyaklayıp geri kaçtı çünkü Carter dönüp sırıtarak yılanı ona doğru sallamaya başlamıştı. "Bırak, yapma! Lanet olsun, Carter."</p>

  <p class="block6">"Çok etkileyici. Bu koca adam caddeden geçip Ava'nın bahçesine girmiş, öyle mi?"</p>

  <p class="block6"></p>

  <p class="block6">"Onu bahçede bulmadım. Şunla <span class="text83">oynamayı</span> keser misin? Ön tarafta, merdivenlerde ölü buldum onu."</p>

  <p class="block6">"Yaa." Sanki yılanla konuşacakrmş gibi kafasını yüzüne doğru tuttu. "Ne yapıyordun oralarda, koca adam?"</p>

  <p class="block6">"Onu kedi öldürmüştür diye düşündüm. Geçenlerde de avluda ölü bir fare bulmuştum. Bir kedi... Ama bu kocaman bir şey, kedi onunla başa çıkamaz bence. Zaten lanet kedi o leşleri niye hep buraya bıraksın ki? O zaman düşündüm de?"</p>

  <p class="block6">"Bu hayvanı bir kedi öldürdüyse, bunu ancak kafasına bir odun indirip yapmıştır." Yılanı Phoebe'ye uzattı. Kafayı biraz dişleyebilir ama böyle pide gibi dümdüz etmesi mümkün değil."</p>

  <p class="block6">"Doğru." İçini çekti. "Evet, ben de buna benzer şeyler düşündüm." Evden getirdiği kutuyu ayağıyla iterek, "O sevimsiz şeyi şunun içine koyup çöpe geri koyar mısın rica etsem? Ve de ellerini yıkamadan sakın bana ya da başka herhangi bir şeye dokunmaya kalkma," dedi.</p>

  <p class="block6">Carter yılanı kutuya koydu. "Ön merdivenlerde buldum, dedin, değil mi?" "Evet." Kardeşinin yüzü ciddileşmişti. Bu onu daha da rahatlattı. "Dün gece on bir civarı eve geldim, ve - " "Neredeydin?"</p>

  <p class="block6">"Her şeyi bilmen gerekiyorsa, biriyle buluştum." "Şu başına talih kuşu konan adamla."</p>

  <p class="block6">"Onun adı Duncan ve evet aynen öyle. Her neyse, o şey basamaklara yayılmıştı. Demek ki onu oraya birisi koymuş."</p>

  <p class="block6">"Dangalağın teki yapmıştır."</p>

  <p class="block6">"Şu köşede oturan Johnnie Porter'ı biliyor musun? En çok ondan kuşkulanıyorum, listemin başında o var."</p>

  <p class="block6">"Onunla konuşmamı ister misin?"</p>

  <p class="block6">"Hayır, ben konuşurum. Ben sadece çöpe yaklaşıp o iğrenç şeye yakından bakmaya cesaret edemedim."</p>

  <p class="block6">"İşte kardeşler böyle günler içindir." Kutuyu bidona atıp kapağını kapattı, sonra dönüp muzip muzip gülümsedi. "Zavallı Phoebecik."</p>

  <p class="block6">"Sakın o pis ellerinle bana sürüneyim deme. Pişman ederim seni." "Kardeşimin sırtını okşayıp, bu zor zamanında ona destek olmak-"</p>

  <p class="block6">"Tek bir parmağını bile değdirmeye kalkarsan, öyle bir tekme yersin ki feleğin şaşar."</p>

  <p class="block6">Yumruklarını kaldırıp gardım aldı. "Senin hakkından gelebilirim, biliyorsun." "Epeydir denememiştik. Ben de bugün için hazırlanıyordum."</p>

  <p class="block6">"Aman, hadi içeri gir de temizlen. Bu saatte imdadıma yetiştiğin için benden geçer not aldın." İçeri girdiler, ardından Carter lavaboda elini yıkarken Phoebe de tezgâha yaslanıp konuşmaya devam etti. "Carter, beynimi kemiren başka bir ihtimal daha var. Ama bu öyle Johnnie Porter gibi dangalak biri değil."</p>

  <p class="block6">'Yani dangalak değil ama baş belası diyorsun, öyle mi?"</p>

  <p class="block6">"Doğru. Eşek şakası yapmak istediler, tehdit falan değil canım ama yine de... Bir de o öteki iğrenç şey de var," dedi oyuncak bebeği kastederek. "Johnnie'yle konuşurum, ama içimde...beni huzursuz eden bir şeyler var.diyelim. Onun için bir süreliğine çıkışlarda bize uğrayabilir misin diyecektim. İçeri girmesen de olur. Sadece uğraman yeter. Ama ben yokken etrafta dolaşırsan, daha da rahat ederim."</p>

  <p class="block6">"Tabii ki yaparım. Tatlım, gerçekten endişeleniyorsan - "</p>

  <p class="block6">"Yalnızca biraz huzursuzum o kadar," diye düzeltti. "Henüz o kadar endişeye kapılmış falan değilim. Sanırım şeyi hatırladım..."</p>

  <p class="block6">"Reuben"in yaptıklarını." Susup ellerini kuruladı. "Arabanın lastiklerini indirirmiş, sonra annemin dışarıda yetiştirdiği çiçekleri zehirlemişti."</p>

  <p class="block6">Phoebe onun kolunu okşadı, bunları hatırlamak Carter için daha zordu. "Evet, öyle ufak tefek huysuzluklar yapardı. Eğer bunları yapan Arnie Meeks ise umarım yakında bıkıp vazgeçer."</p>

  <p class="block6">"Ya da olayı iyice kızıştırır." Bu kez Carter, onun gözlerinin altındaki yara izlerine dokundu. "Tekrar peşine düşebilir, Phoebe."</p>

  <p class="block6">"Arnie öyle doğrudan harekete geçen tiplerden değil. İnan bana Carter, bir daha beni şaşırtamayacak. Beni, annem gibi savunmasız bırakamayacak."</p>

  <p class="block6">"Tabii ki yapamaz ama hastanelik olduğunu da unutma."</p>

  <p class="block6">"Bir daha asla yapamayacak." Carter'm kolunu sıkarak, "Sana abla sözü veriyorum." Başını sallayıp onun konuşmasını engelledi. 'Annem geliyor. Sabah koşusuna çıkmıştın, tamam mı? Kahve içmeye uğradın. Duyarsa artık avluya da çıkamaz." Carter, "haklısın" der gibi başını salladı ve annesi mutfağa girmeden, yüzündeki ürkütücü ifadeden kurtulmaya çalıştı. "Şunlara bakar mısınız? İki yavrum da buradaymış!"</p>

  <p class="block6">Oyuncak bebek meselesi çıkmaza girmişti. Bu tür bebeklerin yapımına üç yıl önce ara verilmişti ve ne Savannah'ta ne de şehir dışındaki alışveriş merkezlerinde artık satılmıyordu. Elbette internet mağazaları, bitpazarları, kermesler ve diğer bütün mekanlar araştırılmıştı. Bu bir ölüm kalım meselesi haline gelmediği için, polisin harcadığı zamana, emeğe ve masrafa değmeyecekti.</p>

  <p class="block6">Tüm haftayı arkadaşlarıyla birlikte kampta geçirdikleri ortaya çıkınca, Johnnie Porter'ın gereksiz yere şüpheli duruma düştüğü anlaşıldı.</p>

  <p class="block6">Başka belalı gençler de vardı elbette ama o sıra hiç biri şüpheli görülmemişti. Ayrıca, Phoebe, Johnnie dahil hiçbirinin iki kez aynı evi hedef alacağını sanmıyordu. Komşularından aldığı bilgiler doğrultusunda eviyle ilgili böyle bir kanıya varmıştı.</p>

  <p class="block6">Şimdi de, her gün işten dönerken o hüzünlü melodiyi duyabilmek için, meydanda ve parkta uzun yürüyüşler yapmayı kendine iş edinmişti. O gece de odasının terasa açılan kapısının önünde kendine bir gözetleme noktası oluşturmuş, gelebilecek yeni bir hediye için tetikte bekliyordu.</p>

  <p class="block6">Dürbünü kucağında, koltuğunda sallanırken kendini yaşlı Bayan Sampson gibi hissetti. O da sallanan koltuğunda oturur, salon camının önünden geçen her şeyi kaçırmadan izlerdi.</p>

  <p class="block6">Eğer huzursuzluk duygusu azıcık bile yoğunlaşırsa, hemen bir gece devriyesi isteyecek, gündüz saatlerinde de çevrede birkaç tur atmalarını sağlayacaktı. Kuzen Bess'in zoruyla eve çok iyi çalışan bir alarm sistemi kurulmuştu. Herkes yattıktan sonra evi kolaçan eder ve alarmı çalıştırırdı.</p>

  <p class="block6">Bu da onun zoruyla yapılanlardan biriydi.</p>

  <p class="block6"><span class="text85">İyi</span> <span class="text143">insan</span> <span class="text145">yoktur,</span> <span class="text85">bir</span> <span class="text143">tek</span> <span class="text85">iyi</span> <span class="text145">insan</span> <span class="text143">bile</span> <span class="text145">bulamazsın.</span> Kuzen Bess hep böyle söylerdi. <span class="text85">Ama</span> <span class="text76">siz</span> <span class="text83">MacNamara</span> <span class="text83">soyundansınız,</span> <i class="calibre3">onun için</i> <i class="calibre3">de iyi</i> <span class="text83">olmak</span> <span class="text83">zorundasınız.</span></p>

  <p class="block6">Annem onun için asla yeterince iyi olamamıştı, diye düşündü Phoebe. Tek yapabildiği başını sokabileceği bir eve ve evlatlarının güvenliğine karşılık, köle gibi çalışmak, getir götür işlerine bakmak ve ortalığı temizlemek olmuştu.</p>

  <p class="block6">İhtiyar cadı Carter'ı da küçümserdi. Reuben olayından sonraki aylarda gördüğü kabuslar ve yaşadığı dehşet anları, Kuzen Bess tarafından, doğal olarak annesinden geçen zayıf karakter ve asaletten yoksun kan bağı olarak yorumlanmıştı. Bir MacNamara, yedi yaşında olsa bile, asla uykusunda zırlamazdı.</p>

  <p class="block6">Phoebe ise ayrı bir konuydu. Carter'ı. koruduğunda ya da çenesini tutamayıp ukalalık yaptığı zamanlarda Kuzen Bess tarafından onaylanıyordu. <i class="calibre3">En</i> <span class="text83">azından</span> <span class="text83">bu</span> <span class="text83">daha</span> <i class="calibre3">yürekli.</i></p>

  <p class="block6">Onun, hiç beceremediği piyano dersleri ve çok eğlendiği <span class="text67">dans dersleri vardı. Sanat</span> ve müziğe yönlendiriliyor, uygun mağazalardan alışveriş yapılıyordu. Hatta Paris'e bile gitmiş ve baş döndürücü bir hafta geçirmişti. Sosyeteye tanıştırıldığı baloda sıkıntısı doruğa çıkmış, serseme dönmüştü.</p>

  <p class="block6">Kuzen Bess'le, Carter'ın kolej masraflarını karşılaması konusunda sıkı bir pazarlık yapmış ve ancak ondan sonra baloya katılmaya razı olmuştu. Kardeşinin dört yılını garantiye almak için tek bir gecesini seve seve feda ederdi.</p>

  <p class="block6">Hiç kuşkusuz, Kuzen Bess Phoebe'nin FBF'a katılmasına' şiddetle karşı çıkmıştı. Onun müdahale edemeyeceği kadar uzakta, kuzeyde, eğitim görmesini istemiyordu. Fakat tuhaf bir şekilde, Roy'un varlığını onaylamıştı.</p>

  <p class="block6">Bebeğiyle MacNamaralar'm yanma geri döndüğünde de Kuzen Bess'in memnuniyeti yüzünden okunuyordu.</p>

  <p class="block6">"Kariyer peşinde koşarken öyle bir adamla mutlu olamamana hiç şaşırmadım.</p>

  <p class="block6">Bir kadının sadece iki seçeneği vardır: kocası ya da mesleği." "Çok saçma. Evliliğimin bitmesinin işimle hiçbir alakası yok."</p>

  <p class="block6">Gitgide ölüme yaklaşıyordu. Phoebe bunu görebiliyordu, ölümün kokusunu alıyordu. Son ziyaretinden bu yana, Kuzen Bess bir deri bir kemik kalmıştı. Sadece gözleri canlı görünüyordu, sert bakışlarını yitirmemişti.</p>

  <p class="block6">"Seninle bu ev için evlendi. Onu suçlayamam. Servete kavuşmak için evlenmek gayet mantıklı bir yol."</p>

  <p class="block6">"Ben bu evi istemiyorum."</p>

  <p class="block6">"Bu ev senin ya da bir gün senin olacak. Olması gereken bu. Zaten burası yıllar öncesinden senindi. Senin, o bebek gibi zırlayan kardeşinin ve o tabansız annenin."</p>

  <p class="block6">"Sözlerine dikkat et." Yatağa yaklaştı. "Ailem hakkında böyle konuşamazsın." "Senin ailen." Elini kaldırırken bile yorgun düşüyordu. "Benim değil. Sadece sen benim kanımı taşıyorsun. Ve bu ev de benim kanımı taşımaya devam edecek. Bütün ayarlamaları yaptım."</p>

  <p class="block9">"İyi."</p>

  <p class="block6">Kuruyan dudaklarıyla gülümsemeye çabaladı. Derisi kemiklerinin üstünde eriyip gidiyor gibiydi. Kötü Ruhlu Cadı işte böyle yok olup gidiyordu. Eriyerek.</p>

  <p class="block6">"Sen de yapacaklarını planlıyorsun. Ben toprağa girdikten sonra tabii. Uzun sürmeyeceğini düşünüyorsun, ikinci yaşamın başlamak üzere. Benim vaktim azaldı."</p>

  <p class="block6">"Affedersin." Aralarındaki uçuruma rağmen, Phoebe'nin içi sızlamıştı. "Canının yandığını biliyorum. <span class="text145">Senin</span> için yapabileceğim bir şey var mı?"</p>

  <p class="block6">"Hâlâ o yumuşak tarafını yok edememişsin. Sabret, yavaş yavaş katılaşırsın. Ev senin olacak. Annene ya da kardeşine vermeyi düşünme bile. Zaten veremezsin, evraklar o şekilde düzenlendi. Param da koruma altında. Avukatlardan bilgi alabilirsin. Meydan sana kalınca hemen üstüne atlama diye paramın kullanım haklarını devrettim. Yalnızca ev için kullanılacak. Her şey açığa kavuştu sanırım."</p>

  <p class="block6">"Senin paranı da istemiyorum."</p>

  <p class="block6">"O halde şanslısın, çünkü tek bir kuruş alamayacaksın. Hiçbiriniz. Hepsi eve ait kalacak. Sen ölünce, ev senin çocuğuna geçecek. Tabii, şartlara uyman koşuluyla. Annenin bu çatının altında yaşamasını istiyorsan, sen de burada yaşaya- caksın güzelim. Bu evde ikamet edeceksin. Öyle pansiyona, müzeye falan çevirmek yok. Burası bir ev ve sen de bundan böyle burada oturacaksın."</p>

  <p class="block6">Ne kafasına bir silah, ne de boğazına bıçak dayamıştı. Yok, yok, Kuzen Bess, ortalıkta olan silahlan kullanmayacak kadar kurnazdı. Silahlarını canından çok sevdiği kişilere doğrultmuştu.</p>

  <p class="block6">"Senin ne evini, ne paranı, ne de onayını istemiyorum. Anladın mı? Çocuğumu her koşulda barındırır, ona çok da iyi bakabilirim, bakacağım da. Senin buyurduğun gibi değil."</p>

  <p class="block6">"Dediklerimi yapmazsan, anneni hemen bugün gönderirim bu evden. Yıllardır cesaretini toplayıp burnunun ucunu bile çıkaramadığı bu kapıdan çıkıp gider. Ne durumda olduğunu <span class="text83">bilmiyor</span> <span class="text83">muyum</span> sanıyorsun? Bir saat içinde kavga kıyamet gönderirim onu. Artık bir süre, ses geçirmeyen bir odada kalması gerekebilir, ne dersin?"</p>

  <p class="block6">"Niye onunla uğraşıyorsun? Sana göz kulak olmaktan başka ne yaptı ki? Aylarca senin pisliğini temizleyip boşalttı, seni yıkadı. Bir kez bile, hayatı boyunca tek bir kez bile ne sana ne de bir başkasına zararı dokunmadı."</p>

  <p class="block6">"Keşke yapsaydı, o zaman daha çok itibar görürdü. Benden değil, senden. O bu evde, ancak sen de kalırsan kalabilir. Sen gidersen, o da sepetlenir. Onu bu eve ben aldım, hepinizi evime kabul ettim. Ve sizi aynı şekilde kapının önüne koymasını da bilirim."</p>

  <p class="block6">"Hep aynı şeyi söylüyorsun."</p>

  <p class="block6">"Bu defa," dedi gülümseyerek, "temelli gideceksiniz."</p>

  <p class="block6">Phoebe sarsılarak uyandı. O duyduğu ıslık sesi miydi? Gerçekten duymuş muydu yoksa rüya mı görmüştü?</p>

  <p class="block6">Dürbünü alıp caddeyi ve parkı taradı ama hiçbir şey göremedi. Gözlerini ovuşturdu, boynunu ovdu.</p>

  <p class="block6">Kuzen Bess. Ölüm döşeğindeki cadıya yaptığı o ziyaretten sonra ne kadar yaşamıştı? Birkaç hafta daha. Ne zor, ne berbat günlerdi. Gün boyu ya hayal görüyor ya da derin uykuda oluyordu.</p>

  <p class="block6">Avukatlardan, yedieminlerden, vasiyet ve diğer belgelerden bazı şeyleri tartışmanın artık imkansız olduğunu Öğrenmesi uzun zaman almıştı. O günden sonra da yaşlı kadınla bir daha konuşmamışlardı. Yıllar sonra, işte yine evde oturmuş, dışarıyı seyrediyordu. Anlaşılan o ki, bu hep böyle sürüp gidecekti.</p>
</body>
</html>
