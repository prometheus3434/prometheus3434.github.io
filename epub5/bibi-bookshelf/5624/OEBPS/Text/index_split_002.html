<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Yüzleşme</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block5" id="toc_id_2">2</h1>

  <p class="block6">Duncan, akşamdan kalma bir halde yıkandıktan sonra bir fincan kahve alıp bilgisayarının basma geçmiş, kara kara düşünüyordu. Aslında niyeti Slam Dunc'ın müdavimleriyle biraz takılıp birkaç bira içmek, sonra da sahibi olduğu Swifty's Bar'da müzik dinleyip bir iki şişe daha yuvarlamaktı.</p>

  <p class="block6">Bar sahibi olunca, aşırıya kaçmadan içip ayık kalmak akıllıcaydı. Deneyimlerinden bunu öğrenmişti. Aziz Patrick Günü'nde veya Noel Gecesi gibi özel durumlarda biraz daha fazla içebilirdi. Bir kaç şişe birayla gece boyunca nasıl <span class="text67">amaç- sızca dolaşılacağım</span> da iyi bilirdi.</p>

  <p class="block6">Duncan'ın biraları devirip arkasından bir de eline viski kadehini almasının sebebi kutlama yapmak değildi. Bunu sadece biraz rahatlayabilmek için yapmıştı. Joe, barın önündeki kaldırımda duran o pisliklerden biri değildi.</p>

  <p class="block6">Buna içilirdi işte.</p>

  <p class="block6">Ayrıca, iyi bir haberin şerefine akşamdan kalma olmak, kötü haberden sonra olmaktan iyiydi. Beyninin içinde kornalarla borular öterken, hâlâ berbat hissediyorsun dostum, diye düşündü, ama biliyorsun yavaş yavaş onlar da geçecek.</p>

  <p class="block6">İhtiyacı olan tek şey kendini evden dışarı atmaktı. Biraz yürüyüş. Ya da hamakta şekerleme. Sonra da yapacaklarını tasarlardı. Yedi senedir aynı şeyi yapıyordu, hep hesap kitap. Ve bu hoşuna gidiyordu.</p>

  <p class="block6">Bilgisayarın başında bir müddet daha suratı asık oturdu, sonra başını salladı. Şu an iş yapmaya çalışsa, veya çalışıyor gibi yapsa muhtemelen beyni infilak ederdi.</p>

  <p class="block6">Kahvesini alıp evin arkasındaki verandaya çıktı. Kumrular ötüşüyor, kafalarını bir aşağı bir yukarı sallayarak toprağı gagalıyorlardı. Şişko ve tembeller, diye düşündü, uçup yere konarak yemlenmek için zahmete girmiyorlar. Vazgeçip başka tarafa gitmek işlerine geliyor.</p>

  <p class="block6">Tıpkı birçok insanın yaptığı gibi.</p>

  <p class="block6">Bahçedeki bitkiler büyüyüp gelişiyordu. Bunda bir parça da olsa kendi çabasının olduğunu ve ter akıttığını bilmek hoşuna gidiyordu. Şu an oralarda dolaştığını düşündü, meşe ağaçlarının ve bataklıktaki örümcek ağlarının arasından geçip rıhtıma inecekti. Nehirde bir yelkenli turu yapabilirdi.</p>

  <p class="block6">Farkına varabilen biri için ne harika bir gündü. Temmuz ayı gelince kıymetini anladığınız türden, hafif bir esintinin eşlik ettiği pırıl pırıl sabahlardan biriydi.</p>

  <p class="block6">Ya da sadece aşağıya inip rıhtımda oturabilir, kıyıdaki tuz birikintilerine bakıp güneşin üzerlerinde yaptığı ışık oyunlarını seyredebilirdi. Bu güzelim bahar sabahında, al kahveni, hiçbir şey yapmadan otur işte az şey mi?</p>

  <p class="block6">Joe acaba bu güzel sabah saatlerinde ne yapıyordu? Hücresinde mi oturuyordu? Ses geçirmeyen bir odada mıydı? Peki ya kızıl saçlı ne işler çeviriyordu? Dün olanları aklından çıkarmadıkça, sıradan bir günmüş gibi davranmasının faydası yoktu. Sanki her şey mükemmelmiş gibi rıhtımda oturup hava almanın da anlamı yoktu.</p>

  <p class="block6">Gerisin geriye yatak odasına çıktı, üzerindekilerle uyuyakalmış görüntüsünden kurtulmak için temiz bir kot pantolon ve gömlek arayıp buldu. Daha sonra, yarı sarhoş yatağa devrildiğinden beri üzerinde olan pantolonun ceplerinden cüzdanını, anahtarlarını ve geri kalan öteberisini çıkardı.</p>

  <p class="block6">Parmaklarını saçlarında gezdirirken, en azından taksi tutacak kadar aklının başında olduğunu anımsadı.</p>

  <p class="block6">Belki de takım elbise giymeliydi. Giyse miydi acaba? Kahretsin.</p>

  <p class="block6">Joe'nun durumundaki eski bir çalışanı ziyarete giderken öyle giyinmek gösteriş gibi olurdu. Zaten takım elbise giyecek havada da değildi.</p>

  <p class="block6">Yine de, kızıl saçlı takım elbiseden hoşlanıyor olabilirdi <span class="text67">ve</span> onun peşini bırakmaya niyeti olmadığı için kıyafeti ona avantaj sağlayabilirdi.</p>

  <p class="block6">Cam cehenneme.</p>

  <p class="block6">Evin kıvrılarak inen ana merdiveninden aşağı koştu, antrenin beyaz taşlı zeminini geçip kapıya ulaştı. Kemerli kapılardan birini açtığında, yolun sonundaki virajı son hızla dönen küçük kırmızı Jaguar'i gördü.</p>

  <p class="block6">Arabadan eğilip bükülerek inen adam takım elbise giymişti, kesin italyan malıydı ayakkabıları da öyle. Phineas T. Hector, kasırga kopup çamurlarda boğuşsa bile, sonrasında son derece bakımlı görünmeyi becerirdi.</p>

  <p class="block6">Duncan ellerini cebine soktu ve Phin'in ağır ağır yaklaşmasını izledi. O hiçbir zaman telaş içinde olmazdı ama beyni çok hızlı çalışırdı.</p>

  <p class="block6">Züppe bir avukat gibi görünüyordu. Şu an tam da öyleydi zaten. İlk karşılaşmalarında - on yıl olmuş muydu? - taksiye binecek parayı zor denkleştirmişti, ki bu para bir Armani takımın fiyatının oldukça altındaydı.</p>

  <p class="block6">Şimdi ise, sanki üzerinde bu takım elbiseyle dünyaya gelmiş gibi bir havası vardı. Açık gri takım elbise, esmer teni ve sporcu vücudu için mükemmel bir seçimdi. Basamakları çıkmadan <i class="calibre3">önce</i> duraklayıp Duncan'a baktı. Koyu renkli gözlükleri güneş ışığını yansıtıyordu.</p>

  <p class="block6">"Dostum, biraz kötü görünüyorsun." 'Aynen dediğin gibi hissediyorum."</p>

  <p class="block6">"Dün gece hüzünlü bedenine boşalttığın içkilerin miktarına bakılırsa..." 'Ama o zaman kendimi iyi hissetmiştim. Ne işin var burada?" "Görüyorsun, randevumuza sadık kaldım."</p>

  <p class="block6">"Randevulaşmış mıydık?"</p>

  <p class="block6">Phin basamakları tırmanırken başını sallamakla yetindi. "Hatırlamayacağını bilmem gerekirdi, içkileri devirip, bağıra çağıra <i class="calibre3">Danny</i> <i class="calibre3">Boy</i> şarkısını söylemekle meşguldün tabii."</p>

  <p class="block6">"O şarkıyı söylemedim ki." Lütfen, Tanrım.</p>

  <p class="block6">"Aslında ben de tam emin değilim. Bana bütün o İrlanda melodileri aynıymış gibi geliyor. Çıkıyor muydun?"</p>

  <p class="block6">"Evet, çıkıyordum. İçeri girelim mi?"</p>

  <p class="block6">"Burası iyi." Phin uzun beyaz salıncağa yerleşip kollarını arkaya uzattı. "Burayı satmayı hâlâ düşünüyor musun?"</p>

  <p class="block6">"Bilmem. Olabilir." Duncan etrafındaki bahçelere, ağaçlara, gölgeliklere, yeşil çimenlere baktı. Burası hakkında hissettikleri günden güne değişiyordu. "Büyük ihtimalle, er ya da geç o da olacak."</p>

  <p class="block6">"Yeri iyi, orası kesin de, biraz şehrin hareketinden uzakta."</p>

  <p class="block6">"Yeterince hareket yaşadım ben. Gerçekten buraya gelmeni istemiş miydim?</p>

  <p class="block6">Kafam biraz bulanık da."</p>

  <p class="block6">"Bu sabah İntiharcı Joe'yla görüşmemi, sonra da gelip sana bilgi vermemi istedin. Tamam deyince, bana sarılıp şapır şupur öptün. Şimdi kesin, karımın bizim ilişkimizi kamufle ettiği dedikodusu yayılmıştır."</p>

  <p class="block6">Duncan bir an düşündü. "Onu da öptüm mü?" "Evet. Joe'ya dönelim mi?"</p>

  <p class="block6">Duncan cebindeki anahtarları şıngırdattı. "Ben de birazdan şehre inip onunla görüşecektim."</p>

  <p class="block6">"Seni götürebilirim. Dün onu ilk gördüğüm zamanki halini düşünürsek, durumu beklediğimden de iyi gidiyor."</p>

  <p class="block8">"Karısı..."</p>

  <p class="block6">"Oradaydı," diyerek sözünü kesti Phin. "Kadın müthiş öfkeliydi ama oradaydı. Joe'nun yanıkları berbat durumda, tedavi oluyor. Avukatı olarak, mahkemenin atadığı bir psikiyatrla görüşmesine onay verdim. Şikâyetçi olmadığına göre fazla uzun sürmez. Senin istediğin gibi yardım alacak."</p>

  <p class="block6">"Tamam. Peki ama niye kendini suçlu hissediyordu?"</p>

  <p class="block6">"Duncan, eğer onu tekrar işe alırsan, sana dünyanın kaç bucak olduğunu gösteririm."</p>

  <p class="block6">'Yapamazsın." Duncan ağzını çarpıtarak sırıttı. "Sen yeteri kadar pis dovüşemezsin, kara çocuk."</p>

  <p class="block6">"Bir ayrıcalık yapıp ona yardım edeceğim. Karısı onu kabul eder ya da etmez orasını bilemem. Ama sen işi abarttın ve ona Savannah'daki en iyi avukatı tuttun,"</p>

  <p class="block6">Duncan, "Çıkarttığın faturaya uygun bir avukat olsan iyi edersin," diye mırıldandı.</p>

  <p class="block6">Phin sadece sırıttı. "Bunun için kendini suçlu hissedebilirsin. Neyse, ben şimdi gideyim de birkaç müşterimi kazıklayayım." "Kızıl saçlıya ne diyorsun?"</p>

  <p class="block6">"Hangi kızıl saçlı?" Phin gözlüklerinin üzerinden kaşlarını çatarak Duncan'a baktı. "Biriki sarışın, bir de biraz ileı giden nefis bir esmer vardı ama sen, sana yapılan kurları fark edemeyecek kadar bira bardağınla bütünleşmiştin."</p>

  <p class="block6">'Yok, dün geceden bahsetmiyorum. Şu kızıl saçlı Phoebe MacNamara. Teğmen olan. Neydi o Tanrım." Duncan abartılı bir şekilde iç çekerek elini göğsüne dayadı. 'Adım söylemek bile enerjimi artırıyor, o yüzden aynı şeyi tekrarlayıp durabilirim. Teğmen Phoebe MacNamara."</p>

  <p class="block6">Phin üstü kapalı verandanın beyaz tavanına doğru başını kaldırıp, "Sen başlı başına bir vakasın, Swift, Tanrı biliyor ya. Bir polisle ne işin olabilir senin?" diye sordu.</p>

  <p class="block6">"Her türlü işim olabilir. O yeşil gözler, o daracık kalçalar. Ve düşün, o kadın çatıya çıkıyor, hem de çatının kenarında silahlı bir herif varken ve kadın hayatında hiç görmediği bu adamın yanına yaklaşıyor."</p>

  <p class="block6">"Ve sen de onu çekici buluyorsun ha?"</p>

  <p class="block6">"Büyüleyici buluyorum. Ve de yakıcı. Onunla tanıştın, değil mi? Nasıl sence?" "Çevik, isabetli kararlar veren, iyi yetişmiş ve açıkgöz biri bence. Ve de muhteşem bir poposu var."</p>

  <p class="block6">"Çok fena takıldı kafama. Şey, sanırım gidip onu görürsem kafama takılanı da çözerim. Beni bırakıver, zaten arabamı da almam lazım."</p>

  <p class="block6">İki saatlik eğitim toplantısını yönettikten sonra, Phoebe odasına geçmiş, masasında oturuyordu. Gözünün önüne gelmesin diye saçını ensesinde toplamıştı. Dahası bu tarzın ona otoriter bir hava kattığını düşünüyor — yani umuyordu. Eğitime katılan erkek memurların birçoğu, göreve yeni başladıklarında kadın meslektaşlarını pek ciddiye almazlardı.</p>

  <p class="block6">Genelde sonradan ciddileşirlerdi, yoksa tekmeyi yiyip giderlerdi.</p>

  <p class="block6">Çalıştığı birimde kendine yer edinmek için Dave'i de kullanabilirdi ama Phoebe rütbesini kendisi kazanmış, şu anda bulunduğu pozisyona gelmişti.</p>

  <p class="block6">Şimdi de pozisyonu gereği, uğraşacağı bir yığın dosya masasında onu bekliyordu. Öğleden sonrayı da mahkemede, rehin almaya dönüşen bir aile kavgası ile ilgili bir davada şahitlik yaparak geçirecekti.</p>

  <p class="block6">Daha sonra geri dönüp kalan işlerini toparlaması gerekiyordu. Bu da bitince alışverişe çıkacaktı.</p>

  <p class="block6">Evdeki işleri yoluna koyunca kitaplarına gömülüp, 'kriz durumunda arabuluculuk' konusunda vereceği konferansa hazırlanacaktı.</p>

  <p class="block6">Bütün bu işlerin arasında eğer zaman bulabilirse, süresi çoktan geçmiş çek defterini gözden geçirip, banka soymadan bir araba alabilmenin yolunu arayacaktı.</p>

  <p class="block6">Önündeki ilk dosyayı açtı ve Savannah-Chatham Emniyet Müdürlüğü'ndeki işine başladı.</p>

  <p class="block8">"Teğmenim?"</p>

  <p class="block6">"Evet?" Birimdeki arabuluculardan biri olan Sykes'ı sesinden hemen tanıdı. "Burada sizi görmek isteyen biri var. Adı Duncan Swift'miş."</p>

  <p class="block6">"Ha?" Bu kez başını kaldırdı ve kaşlarını çatarak baktı. İç camdan dışarı bakınca Duncan'ı gördü, genç adam departmanı sanki yabancı bir gezegendeymiş gibi inceliyordu.</p>

  <p class="block6">Onu bekleyen işleri ve zaman darlığını düşünüp adamı görmezden gelecekti ki başını çevirince göz göze geldiler. Duncan gülümsedi.</p>

  <p class="block6">"Pekâlâ," deyip masasından kalktı ve kapıya yürüdü. "Bay Swift?"</p>

  <p class="block6">Adamın korkunç derecede etkileyici bir gülümsemesi olduğuna karar verdi.</p>

  <p class="block6">İçinden bir ses onun bu gülümsemeyi sık sık kullandığını söyledi. <span class="text83">Gece mavisi gözleri,</span> insanı içine çekercesine, yumuşacık bakıyordu. Tecrübelerine göre çoğu insan bu tarz aralıksız göz temaslarından hoşlanmazdı. Fakat bu adam, size sadece bakmadığını, bakarken aynı zamanda sizi düşündüğünü de belli ediyordu.</p>

  <p class="block6">"Meşgulsün. Yoğun görünüyorsun," dedi yanına yaklaşırken. "İşin bittiğinde gelmemi ister misin?"</p>

  <p class="block6">"Bunun için on yıl kadar bekleyebilirseniz, olur tabii." "Umarım o kadar uzun sürmez."</p>

  <p class="block6">"O zaman içeri gelin."</p>

  <p class="block6">"Vay canına. TV ekranı gibi, ama tam olarak değil. Bütün gün, insanların senin her yaptığını görmesi tuhafına gitmiyor mu?"</p>

  <p class="block6">"Öyle hissedersem, stor perdeleri çekebilirim."</p>

  <p class="block6">Genç adam ellerini yıpranmış kotunun ön ceplerine soktu. Amma da uzun bacakları varmış, diye düşündü Phoebe.</p>

  <p class="block6">"Joe için tuttuğunuz avukatla konuştum. Oldukça yetenekli görünüyor." "İntiharcı Joe'yu ziyaret etmem doğru olur mu diye sormak istiyordum sana." "Pardon, anlamadım? İntiharcı Joe mu dediniz?"</p>

  <p class="block6">"Affedersin, dün gece ona ad taktık da, dilime yapıştı. Ziyaretine gitsem mi acaba, yoksa biraz uzak durmam daha mı iyi olur?"</p>

  <p class="block6">"Ne yapmak istiyorsunuz?"</p>

  <p class="block6">"Bilemiyorum. Arkadaş falan değildik. Fakat dün yaşananlar çok fena kafama takıldı."</p>

  <p class="block6">"Asıl onun kafasına takılanlar önemli." "Ya, evet. Hatta rüyama bile girdi." "Öyle mi?"</p>

  <p class="block6">"İç çamaşırımla çatının ucunda oturan bendim." "Şortla mı, iç çamaşırıyla mı?"</p>

  <p class="block6">Genç kadının sorusu onu güldürdü. "Şortla. Her neyse, orada oturuyordum ve sen de yanımdaydın."</p>

  <p class="block6">"İntihara eğiliminiz mi var?" "Hiç düşünmedim."</p>

  <p class="block6">"Buna duygu transferi denir. Kendinizi onun yerine koyuyorsunuz. Bu her ikiniz için de bir travma durumuydu, her ne kadar sonu iyi bitse de."</p>

  <p class="block6">"Daha önce hiç sonu iyi bitmeyen oldu mu?" "Oldu."</p>

  <p class="block6">Genç adam başım salladı ve detayları sormadı. "Peki aklımın sana takılıp kalmasına ne ad veriliyor? Hayal kurmak mı?"</p>

  <p class="block6">"Bu neyin hayalini kurduğunuza bağlı." "Seni internette araştırmaya başladım."</p>

  <p class="block6">Genç kadın arkasına yaslanıp, kaşlarını kaldırdı.</p>

  <p class="block6">"Düşündüm ki, bu hem kestirme hem de merakımı giderecek bir yol. Ama bazen insan uzun yoldan gitmek ister. Bir yemek veya içkiyle, böylece birisi hakkında ihtiyacın olan bilgiyi kaynağından toplayabilirsin. Merak ediyorsan, evet, beni müthiş etkiliyorsun."</p>

  <p class="block6">"Ben eğitimli bir gözlemciyim. Bir şeyi anladığımda fazla düşünmem.</p>

  <p class="block6">Dürüstlüğünüzü ve ilginizi takdir ediyorum, fakat- "</p>

  <p class="block6">"Öyle çabucak <span class="text83">fakat deme." Eğildi</span> ve genç kadının daha önce düşürdüğü saç tokasını yerden alıp ona verdi.</p>

  <p class="block6">"Bunu bir kamu hizmeti olarak düşünebilirsin. Ben de onlardan biriyim. Bir yemek ve içki eşliğinde hayat hikâyelerimizi paylaşabiliriz. Yeri ve zamanı sen seç. Duymaktan hoşlanmayacağımız şeyler olabilir ama bunun ne zararı var ki?"</p>

  <p class="block6">Phoebe saç tokasını masanın üzerine bıraktı. Şimdi de siz pazarlık yapıyor- sunuz!</p>

  <p class="block6">"Pazarlıkta çok iyiyimdir. Sadece içki de ısmarlayabilirim, bu ne kadar zaman alır ki? Belki yarım saat. İnsanlar bir çift ayakkabı beğenmek <span class="text67">için bile daha çok zaman harcıyor.</span> İşin bitince bir yarım saat ya da görev başında olmadığın bir ara."</p>

  <p class="block6">"Bu gece çıkamam. Başka planlarım var,"</p>

  <p class="block6">"Yakın gelecekte planın olmayan bir gece var mı?"</p>

  <p class="block6">"Var. hem de bir sürü." Döner koltuğunda öne arkaya sallanırken, adamı inceledi. Bu kadar sevimli ve çekici olmak zorunda mıydı? Aslında bütün bunlara ayıracak zamanı yoktu. "Yarın akşam, saat dokuzla dokuz buçuk arası. Sizin barda buluşuruz."</p>

  <p class="block6">"Harika. Hangisinde buluşalım?" "Pardon?"</p>

  <p class="block6">"Dunc's Bar'a gitmek istemezsin herhalde dünden sonra tuhaf kaçar. Hem zaten orası gürültülü ve maç yorumu yapan bir sürü adamla dolu. Swifty's olsun."</p>

  <p class="block6">"Orası da sizin mi?"</p>

  <p class="block6">"Bir bakıma Öyle sayılır. Daha önce gittin mi?" "Bir kere."</p>

  <p class="block6">Genç adam hoşnutsuzca, "Beğenmedin galiba," dedi. 'Aslında beğendim. Beğenmediğim yanımdaki insandı." "Başka bir yer istersen - "</p>

  <p class="block6">"Swifty's olsun. Saat dokuzda. Yarım saatlik zamanın bir kısmını, barların ve apartmanın 'bir bakıma' nasıl sahibi olduğunuzu anlatarak geçirebilirsin mesela."</p>

  <p class="block6">Genç kadın kalkma zamanının geldiğini belirtmek için ayağa kalkınca, Duncan yine aynı şekilde gülümsedi. "Sakın fikrini değiştirme."</p>

  <p class="block6">"Pek âdetim değildir."</p>

  <p class="block6">"Bunu bilmem iyi oldu. Yarın görüşmek üzere, Phoebe."</p>

  <p class="block6">Duncan'ın arkasından bakarken, hata yapıyorum, dedi kendi kendine. Sırım gibi, çekici bir adamla randevulaşmak belki de hataydı. Hele <span class="text67">bir</span> de o adam kendisine gülümsediğinde midesinin kasılmasına sebep oluyorsa.</p>

  <p class="block6">Ne de olsa sadece yarım saat, bir içki içecek kadar.</p>

  <p class="block6">Ayrıca, bir adamla birlikte hata yapmak için kendine yarım saat ayırmayalı oldukça uzun zaman olmuştu.</p>

  <p class="block6">Phoebe eve bir torba dolusu market öteberisi, ağzına kadar dolu bir evrak çantası ve yıpranmış sinirlerle, saat yediyi biraz geçe adeta sürüklenerek girdi. Artık değiştirebileceğinden pek emin olamadığı arabası bir blok ötede sarsılarak <span class="text67">du- ruvermişti.</span></p>

  <p class="block6">Sırf arabayı çektirmek bile aylık bütçesinin büyük bir bölümünü tüketecekti.</p>

  <p class="block6">Tamir ettirmek için de banka soymak daha akla yatkın geliyordu.</p>

  <p class="block6">Çantasını hemen kapının girişine fırlattı, sonra da şık döşenmiş antreye dikkatle baktı. Bu ev bütün ihtişamına rağmen ona ucuza mal olmuştu. Normal şartlarda böyle bir evi satın almaya asla gücünün yetmeyeceğini biliyordu. Müthiş bir konakta yaşayıp sekiz yıllık bir Ford Taurus'u nasıl tamir ettireceğini düşünmek gerçekten de gülünçtü.</p>

  <p class="block6">Evin her tarafı antikalarla, nadide parçalarla, gümüş ve kristallerle, güzellik ve zarafetle çevrilmişti hiçbirini ne satabilir, ne rehin bırakabilir, ne de takas edebilirdi. Lüks içinde yaşa, sonra da kahrolası bir araba için başın ağrısın.</p>

  <p class="block6">Kapıya sırtını yaslayıp, tüm bunlar için şükretmeyi kendine hatırlatacak kadar uzun süre gözlerini yumdu. Ailesiyle birlikte başını sokacağı bir evi vardı. Daima da olacaktı.</p>

  <p class="block6">Ölmüş bir kadının koyduğu kurallara uyduğu sürece tabii.</p>

  <p class="block6">Doğruldu ve endişesini görünmeyecek kadar derinlere gömdü. Sonra da alışveriş torbasını mutfağa götürdü.</p>

  <p class="block6">İşte buradaydılar. Onun sevgili kızları. Carly masaya oturmuş, dilini dişlerinin arasına kıstırmış Ödeviyle uğraşıyordu. Annesiyle Ava ocağın başında akşam yemeğinin son hazırlıklarını yapıyorlardı. Phoebe, pratikte iki kadının bir mutfağı <span class="text98">paylaşamayacağını</span> <span class="text98">biliyordu</span> ama nasıl oluyorsa bu ikisi bunu da başarıyordu.</p>

  <p class="block6">Mutfak, baharat, yeşillik ve kadın kokuyordu. "Beni yemeğe beklemeyin dememiş miydim?"</p>

  <p class="block6">Phoebe içeri girdiğinde üçü de başını çevirip ona baktı. "Anne! Heceleme ödevim bitmek üzere."</p>

  <p class="block6">"Benim çalışkan kızım." Aldıklarını tezgâha bıraktı ve gidip Carly'yi şapır şupur öptü.</p>

  <p class="block6"></p>

  <p class="block9">"Acıkmışsındır."</p>

  <p class="block6">"Seni beklemek istedik."</p>

  <p class="block6">"Beklemez miyiz hiç?" Essie yanına gelip genç kadının kolunu okşadı. "İyi misin yavrucuğum? Araban yüzünden çok yorulmuş olmalısın."</p>

  <p class="block6">"Bir ara içimden silahımı çekip onu vurmak gelse de şimdi iyiyim." "Eve nasıl geldin?"</p>

  <p class="block6">"Otobüse bindim. Arabam tamir olana kadar böyle."</p>

  <p class="block6">Ava ona, "Benimkini kullansana," dedi ama Phoebe olmaz anlamında başını salladı.</p>

  <p class="block6">"Evde elimizin altında bir araba olduğunu bilirsem içim daha rahat eder.</p>

  <p class="block6">Endişelenmeyin. "Yemekte ne var? Açlıktan ölüyorum."</p>

  <p class="block6">"Git elini yüzünü yıka," diyen Essie onu eliyle masadan <span class="text98">uzaklaştırdı.</span> "Sonra hemen sofraya gel. Yemek hazır, hadi canım."</p>

  <p class="block6">"Benim için mahsuru yok," Carly'ye göz kırptı ve sessizce salondan geçerek tuvalete girdi.</p>

  <p class="block6">Şükredecek ne çok şey var, diye kendine hatırlattı. Neyse ki önünde dağ gibi yığılmış ev işleri ve başka düzinelerce zorunlu vazife yoktu, annesiyle Ava sağ olsun. Evdeki ufak tefek binlerce meseleyi görmezden gelebiliyordu. Ulaşım gibi sinir bozucu bir mesele için kendini altüst edemezdi.</p>

  <p class="block6">Ellerini kurularken aynada yüzünü inceleyen Phoebe, yorgun ve gergin göründüğünün farkına vardı. Eğer biraz rahatlamazsa, yarın sabah yüzünde daha dün var olmayan çizgiler oluşacaktı.</p>

  <p class="block6">Her halükârda, otuz üç yaşında, sinsice ilerleyen kırışıklıkların olması kaçınılmazdı. Hayatın gerçeğiydi bu.</p>

  <p class="block6">Ava ne olursa olsun, yemekte mutlaka büyük bir kadeh şarap içecekti.</p>

  <p class="block6">Başka ellerin değdiği nefis yemekler, loş ışık ve kadın seslerinden oluşan doğal müzik onu rahatlatıyordu.</p>

  <p class="block6">Carly'nin o gün okulda yaptıklarını ve annesinin okuduğu kitapla ilgili anlattıklarını dinledi.</p>

  <p class="block6">"Bu akşam çok sessizsin, Phoebe. Yorgunluğun haricinde başka bir şeyin yok, değil mi?"</p>

  <p class="block6">"Biraz yorgunum," diye karşılık verdi Ava'ya. "Daha ziyade dinliyorum,"</p>

  <p class="block6">"Beş dakika bile konuşmadan duramıyoruz da ondan seni sıkıştırıyoruz. Haydi bize bugün başına gelen güzel bir şeyi anlat."</p>

  <p class="block6">Bu, Phoebe kendini bildi bileli annesinin onlarla oynadığı eski bir oyundu. Ne zaman tatsız, üzücü ya da sinir bozucu bir olay olsa, Essie onlardan güzel bir şey anlatmalarını isterdi.</p>

  <p class="block6">"Peki, bir düşüneyim. Eğitim toplantısı iyi geçti." "Bu sayılmaz."</p>

  <p class="block6">"O zaman, öğleden sonra mahkemede verdiğim ifadeyle savcıyı ikna etmiş olmamı da saymazsınız herhalde."</p>

  <p class="block6">"Seninle ilgili bir şey olsun," diye hatırlattı Essie. "Kuralı biliyorsun."</p>

  <p class="block6">"Pekâlâ. Ama kurallar çok katı." Carly'yi güldürmek için söylemişti bunu. "Güzel mi değil mi bilmiyorum ama değişik bir şey oldu. Bugün ofise yakışıklı bir adam geldi."</p>

  <p class="block6">"Seni yemeğe davet etmediyse yine sayılmaz," diye söze girdi Ava, ama bir anda Phoebe'nin yüzündeki ifadeyi fark edince şaşkınlıktan ağzı açık kaldı. "Senin biriyle <span class="text83">randevun</span> mu var?"</p>

  <p class="block6">"Ya, Allah aşkına yepyeni bir tür keşfetmişiz gibi konuşma öyle." "Neredeyse soyu tükenmiş bir tür. Kim?"</p>

  <p class="block6">"Ayrıca randevum falan da yok. Gerçekten. Hani dün konuşarak önlediğim intihar olayı vardı ya? Bu adam onun eski patronu. Sadece içki içmeye davet etti beni."</p>

  <p class="block6">"Ava yemeğe davet etmediyse sayılmaz, dedi ama," diye Carly annesine hatırlattı.</p>

  <p class="block6">"O yemeğe davet etti ama içkide anlaştık. Yarın yarım saatliğine çıkacağız." Carly'nin burnuna dokundu. "Senin yatma vaktinden sonra."</p>

  <p class="block6">Ava, "Hoş biri mi?" diye sordu.</p>

  <p class="block6">Şarap ve gruptakilerin sözleri etkisini göstermişti. Phoebe aniden sırıttı. "Cidden hoş bir adam. Ama sadece bir kadeh içki için buluşuyorum onunla. Konuşma bitmiştir."</p>

  <p class="block6">"Flört etmek ölümcül bir hastalık değil ki."</p>

  <p class="block6">Phoebe bir parça tavuğa batırdığı çatalını havaya kaldırdı. "Konuşanı da dinleyin, konuşmayanı da. Anne?"</p>

  <p class="block6">"Düşünüyorum da birlikte yemeğe, sinemaya gidebileceğin, yürüyüşe çıkabileceğin biri olsa ne güzel olurdu." Elini kızının elinin üstüne koydu. "Bu evde erkek sesini, ya bir tamirci geldiğinde ya da Carter buradaysa duyabiliyoruz. Bu <i class="calibre3">cidden</i> <i class="calibre3">hoş</i> <span class="text83">adam</span> ne iş yapar?"</p>

  <p class="block6">"Tam olarak emin değilim, hatta hiç değilim." Şarabını yudumladı. "Sanırım yarın öğreneceğim."</p>

  <p class="block6">Phoebe, evde olmayı başarabildiği günlerde Carly'yi uykuya yatırmayı çok seviyordu. Yedi yaşında bir kızı yatağına götürme dönemi fazla uzun sürmeyecekti. Bu yüzden bu anlar onun için çok kıymetliydi.</p>

  <p class="block6">"Yatma zamanın geldi de geçti, şekerim." Phoebe eğilip kızının burnunun ucuna bir öpücük kondurdu.</p>

  <p class="block6">"Azıcık geçti. Cuma gecesi istediğim saatte yatabilir miyim?"</p>

  <p class="block6">"Hımm." Phoebe ellerini Carly'nin kıvırcık saçlarında gezdirdi. "İstediğin saati belki ayarlayabiliriz. İlk önce cuma günü heceleme sınavında ne yapacaksın, bir görelim bakalım."</p>

  <p class="block6">Bu fikri duyunca Carly'nin gözleri parladı ve yatağında doğruldu.</p>

  <p class="block6">"Sınavdan yüz alırsam, patlamış mısır yiyerek DVD'de film seyredip istediğim saatte yatabilir miyim?"</p>

  <p class="block6">"Bu kadar çok ödül olur mu hiç?" Yavaşça ve kararlı bir şekilde, elinin içiyle kızı alnından yatağa doğru itti. "Cumaya matematik sınavın da yok muydu senin?"</p>

  <p class="block6">Carly bakışlarını Barbie desenli yatak örtüsüne çevirdi. "Galiba var. Matematik, hecelemeden daha zor."</p>

  <p class="block6">"Ben de öyle düşünmüştüm. Ama iki sınavdan da iyi not alırsan, DVD, mısır ve yatma saatinde anlaşabiliriz. Şimdi biraz uyu da, beynin yarın çalışmaya hazır olsun."</p>

  <p class="block6">"Anne?" diye seslendi Carly, Phoebe başucundaki lambayı söndürünce. "Efendim bebeğim."</p>

  <p class="block6">"Roy'u özlüyor musun?"</p>

  <p class="block6">Babacığım demedi, diye düşündü Phoebe. Babam, bile dememişti. Yazık, ne acı bir ifade. Yatağın kenarına oturup, Carly'nin çenesini ellerinin arasına aldı. "Ya sen?"</p>

  <p class="block6"><span class="text83">"Ben</span> <span class="text83">sana sordum."</span></p>

  <p class="block6">Ve ekledi. "Demek özledim" Dürüstlük, kızıyla ilişkilerinin temel taşıydı. "Hayır tatlım, özlemedim."</p>

  <p class="block8">"İyi."</p>

  <p class="block8">"Carly-"</p>

  <p class="block6">"Sorun değil. Ben de onu özlemiyorum. Büyükannem yemekte, işte öyle birlikte yürüyüşe çıkmaktan falan bahsetti ya, onun için merak ettim de sordum."</p>

  <p class="block6">"Seninle ikimiz yürüyüşe çıkabiliriz."</p>

  <p class="block6">Carly sevimli ağzını yamultup, "Cumartesi uzun bir yürüyüş yapabiliriz. River Caddesi'ne ineriz," dedi.</p>

  <p class="block6">Kızının uyguladığı bu taktiğe karşılık, Phoebe'nin gözleri kısıldı ve "Alışverişe <span class="text83">gitmiyoruz,"</span> dedi.</p>

  <p class="block6">"Vitrinlere bakmak, alışveriş yapmak demek değil ki. Biz de bakarız ama bir şey almayız."</p>

  <p class="block6">"Hep böyle söylersin zaten. Hem Cumartesileri cadde turist kaynıyor." "O zaman alışveriş merkezine gitmekten başka seçeneğimiz kalmadı."</p>

  <p class="block6">"Seni üçkâğıtçı seni, ama bu kez kazanan sen olmayacaksın. Bu hafta sonu alışveriş yapmak yok. Ayrıca büyükannene, internetten alışveriş yapalım, demek de yok."</p>

  <p class="block6">Carly gözlerini devirerek, "Tamam," dedi.</p>

  <p class="block6">Phoebe gülerek ona sokuldu ve sımsıkı sarıldı. "Seni, böyle, minik minik yerim ben. O kadar çok seviyorum ki seni."</p>

  <p class="block6">"Ben de seni seviyorum. Anneciğim, üç sınavdan da A alırsam, şeye izin -" "Bu gecelik pazarlık bitmiştir. Carly Anne MacNamara, sizin için de Öyle."</p>

  <p class="block6">Ayağa kalkarken ona eliyle Öpücük gönderdi. Çıkarken de odaya holün ışığı girsin diye kapıyı aralık bıraktı, aynı minik kızının istediği gibi.</p>

  <p class="block6">Artık çalışmaya başlasa iyi olurdu. İki saatlik işi vardı. Çalışma odasına geçmek yerine, yönünü değiştirip annesinin oturma odasına gitti.</p>

  <p class="block6">Essie genelde yaptığı gibi o gece de odasında tığ işi yapıyordu.</p>

  <p class="block6">"Bir vaftiz kıyafeti siparişi aldım," dedi Essie, elindeki tığ ve iplikle örgüye devam ederken ve gülümseyerek kızına baktı.</p>

  <p class="block6">Phoebe yaklaştı ve annesininkiyle bir örnek olan şık goblen koltuğa yerleşti. "Öyle güzel yapıyorsun ki."</p>

  <p class="block6">"Zevkle yapıyorum. Biliyorum, fazla para getirmiyor kızım, ama -"</p>

  <p class="block6">"En önemlisi manevi tatmin. Senin yaptıklarını alanlar, birer aile yadigârı alıyorlar. Çok şanslılar, anne. Bu arada Carly, bana Roy'u sordu."</p>

  <p class="block6">"Ya?" Essie yaptığı işi bırakıp, "Üzgün mü?" diye sordu.</p>

  <p class="block6">'Yok, artık değil. Onu özleyip özlemediğimi sordu. Ona gerçeği söyledim, yani özlemediğimi, umarım doğru bir şey yapmış imdir."</p>

  <p class="block6">"Bana sorarsan doğru olanı yapmışsın." Essie'nin bakışları kaygılıydı.</p>

  <p class="block6">"Erkeklerden yana biraz şanssızız, öyle değil mi yavrum?"</p>

  <p class="block6">"Ah, evet." Arkasına yaslanan Phoebe, bakışlarını eski evin usta bir işçilikle boyanmış tavanında gezdirdi, "Şu yarınki randevu dediğiniz şeyi iptal etsem mi diye düşünüyorum."</p>

  <p class="block6">"Niyeymiş o?"</p>

  <p class="block6">"Biz böyle gayet iyiyiz, öyle değil mi? Carly mutlu. Senin de tatminkâr bir işin var, benim de. Ava hayatından memnun gerçi o ve Dave'in numara yapmayı bırakmasını isterdim, artık ikisi de bekâr ve birbirlerinden hoşlandıkları açıkça ortada. Bu durumda, tanımadığım bir adamla barda içki içip işleri karıştırmanın ne gereği var?"</p>

  <p class="block6">"Çünkü sen genç ve güzel bir kadınsın, önünde upuzun bir hayat var. Arada sırada bu kafesten dışarı adım atmalısın. Bunları benim söylemem sana saçma gelebilir ama doğruyu söylüyorum." Essie'nin elleri tekrar yapmakta olduğu işe döndü. "Senin kendini buraya hapsedip aramızda kaybolup gitmen en son isteyeceğim şey. Yarınki buluşmaya git, içkini de iç, sohbetini de et. Bu bir emirdir."</p>

  <p class="block6">Annesinin bu söyledikleri Phoebe'nin çok hoşuna gitmişti. "Yani, bu bir söylediğimi yap, yaptığımı yapma durumu mu?"</p>

  <p class="block6">"Aynen öyle. Anne ayrıcalığı."</p>

  <p class="block6">"Öyleyse yaparım herhalde." Yerinden kalkıp kapıya doğru yürüdü, arkasını döndü ve "Anne? Bu hafta sonu Carly'yle internetten alışveriş yapmak yok," dedi.</p>

  <p class="block6">"Ya?" Ağzından dökülen tek hece hayal kınklığıyla doluydu.</p>

  <p class="block6">"Anne ayrıcalığı," diye tekrarladı ve odadan çıkıp işinin başına döndü.</p>
</body>
</html>
