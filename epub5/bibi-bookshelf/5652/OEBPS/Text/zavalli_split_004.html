<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>zavalli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3">3</h1>

  <p class="normal">İşlerimi bitirmiş, rahatça gezebilmek için artık kendi keyfime kalmıştım. O zaman sevdiklerimi ziyarete başladım. Altı ay devam eden yolculuğum sırasında İstanbul’a döndüğüm zaman günlerce gezmek, gereğince eğlenmek için ne güzel planlar yapmıştım. Şimdi bütün o planlar karışmıştı. Her gün bir tarafa gidiyordum. Akrabadan birini görmeye, dostlarımdan biri ile görüşmeye koşuyordum.</p>

  <p class="normal">Evvelce hazırlamış olduğum planlarda İstanbul’a dönünce Necdet Feridun’u arayıp bulmak, ne olduğunu anlamak da vardı. On, on beş gün geçtiği halde kendisini görememiştim. Nerede oturduklarını da bilmiyordum. O sırada bir gün Şişli tramvayında İbrahim Şemsi’ye rastladım. Kendisinde yine eski içtenliği, eski hoş sohbetliliği buldum. Seyahatim hakkında biraz bilgi verdim. Biraz şakalaştık, güldük. Nihayet mühim bir şey unutmuş gibi sordum:</p>

  <p class="normal">– Necdet nerede oturuyor? Kendisini görmeyi pek arzu ediyorum da.</p>

  <p class="normal">– Bebek’teki yalıda. Zavallı çocuk. Kendisi için bilseniz ne kadar üzgünüm. Annesiyle şimdi oraya çekildi.</p>

  <p class="normal">– Siz nerede yaşıyorsunuz?</p>

  <p class="normal">– Fener yolunda... Orasını bilmem neden, ben pek seviyorum. Yazları o güzel yerden ayrılmak istemiyorum.</p>

  <p class="normal">– Eski köşkte mi?</p>

  <p class="normal">– Hayır, biraz ileride...</p>

  <p class="normal">Galatasaray’a gelmiştik. Vedalaştım. Tramvaydan atladım.</p>

  <p class="normal">Kendi kendime dedim ki:</p>

  <p class="normal">– Yarın Bebek’e gitmeli!</p>

  <p class="normal">Artık buna karar vermiştim.</p>

  <p class="normal">Ertesi gün sabahleyin Bebek iskelesinde bulunuyordum. Belediye bahçesine doğru, deniz kenarında biraz yürüdükten sonra yalının önünde durdum. Ben yalıyı evvelden bilirdim. Birçok sene evvel Necdet Feridun ile bu yalıda pek hoş çocukluk günleri geçirmiştik. Yalıyı şimdi biraz harap buldum. Geçen bu kadar senelerin getirdiği bundan mı ibaretti? Çıngırağı çektim. Temizce giyinmiş tanımadığım bir uşak karşıma çıktı. Dedim ki:</p>

  <p class="normal">– Beyefendiyi görmek isterim.</p>

  <p class="normal">Uşak beni bir süzdü. Sonra şu yolda cevap verdi.</p>

  <p class="normal">– Pek rahatsız, kimseyi kabul etmiyor.</p>

  <p class="normal">Buraya kadar geldikten sonra geriye dönmeye razı olmadım. Uşağa adımı söyledim. Yabancı olmadığımı anladıktan sonra Necdet Feridun da koşup geldi. Saf çocuklar gibi birbirimizi kucakladık. Bana dedi ki.</p>

  <p class="normal">– Pek acele, gerekli bir yolculuğa çıktığını işittim. Bu ne kadar uzun sürdü... Doğrusunu ister misin? Seni dünya turuna çıkmış sanıyorum.</p>

  <p class="normal">– Hemen onun gibi bir şey...</p>

  <p class="normal">Bana seyahatim hakkında bin türlü sorular sordu. Irak, Filistin hakkında birçok bilgi, ayrıntı vermeye çalışıyordum. Dicle vadileri, Irak çölleri üzerine hayli ayrıntı verdim. Sonra artık konu uzayıp gitmesin diye başka bir konu açmak istedim.</p>

  <p class="normal">– Ey! Şimdi nasılsın bakalım, dedim.</p>

  <p class="normal">– Şimdi çok, çok iyiyim. Yoksa bunu fark edemiyor musun?</p>

  <p class="normal">– Öyle gerçekten çok fark var.</p>

  <p class="normal">Onu onaylamak için ağzımdan birden bire çıkmış olan bu sözleri söylerken kendisine dikkatle bakıyordum. Çok zayıflamıştı. Çehresinin sarı rengi gözlerinin altını kaplayan siyah halkalar, bana onun söylediklerinin aksini kanıtlıyordu. Seyahatimden evvelki haline oranla şimdi daha çok ezilmiş olduğunu anlamamak, hissetmemek olanaksızdı. O halde kendisinin pekiyi olduğunu niçin söylüyordu. Eskiden sağlığından daima şikâyet eden Necdet değişmiş mi idi? Sanmam! O halde, benden saklanacak, itiraf edilemeyecek bir şey mevcut olabilir, üzüntülerini, ızdıraplarını tamamı ile itiraf etmek, onları hikâye için bir yol açabilir. Bunları söylemek ise belki.</p>

  <p class="normal">Bu fena fikirleri aklımdan çıkardım. Daha doğrusu çıkarmaya çalıştım. Kendi kendime dedim ki:</p>

  <p class="normal">– Bunu niçin başka bir sebebe bağlamalı? Mesela veremliler, hastalıkları arttıkça bunu itiraf edemezler. Hatta bunun zerresini bile üzerlerine kondurmak istemezler. Böyle bir şey olamaz mı?</p>

  <p class="normal">İşte bütün bunlar bir dakikada aklımdan geçti. Kendime sordum ki:</p>

  <p class="normal">– Burada nasıl yaşıyorsun, bakalım?</p>

  <p class="normal">Pek sade bir şekilde... Yalıya taşınalı yedi ay olduğu halde bir defa İstanbul’a inmedim. Hatta inanır mısın, o kadar sevdiğim Göksu’ya bile bir kere gitmedim. Yok, şunu söylemeyi unutacaktım. Hava açık olduğu zaman yemekten sonra dağ yolu ile biraz gezmeye gidiyorum. Bunun neresi olabileceğini hiç düşünme! Bulamazsın! Eğlenmek için, daha doğrusu biraz hava almak için şehitliğe gidiyorum. Bu ne kadar yüce bir mezarlık...</p>

  <p class="normal">Bu sohbet epeyce uzamıştı. Ben artık gitmek için izin istedim. Bırakmadı:</p>

  <p class="normal">– Birlikte yemek yeriz. Sonra da şehitliğe doğru gezmeye çıkarız, olmaz mı, diyordu.</p>

  <p class="normal">Zamanım vardı. Kendisini kırmadım, razı oldum. Yemeği yedik. Necdet Feridun arkasındaki giysisini çıkararak bir ceket giydi. Yalının koruluğu doğru açılan kapısından çıktık. Ağaçlar arasından biraz yürüdükten sonra kuru tarlalar arasından, patika yollardan ilerleyerek Robert Koleji’nin aşağılarına doğru sarktık. Rehberliği Necdet yapıyordu. Hava o gün o kadar sıcaktı ki... Mendil elde, terlerimi sile sile kendisini takip ediyordum. Şehitliğin sağ tarafında, fakat biraz uzakta yeni kabirler bulunan bir mezarlık görülüyordu. Henüz çok büyüyememiş olan ağaçlar bu mezarlar üzerine hafif bir gölge veriyordu.</p>

  <p class="normal">Necdet Feridun oraya doğru yürüyordu. Ben de kendisini takip ediyordum. Yeni dikili olduğu görülen ufak bir ağacın sağ tarafında bir mezar, hem de kadın mezarı... Yüreğim birden bire oynadı yerinden. Aklıma ne garip şeyler gelmişti, Mezar görülüyordu ki pek yeni yapılmıştı. Sade fakat zarif taşlar yenilikleri ile parlaklıkları ile bu mezarın henüz yirmi otuz günlük olduğunu gösteriyordu. Tam üzerine dikkat ettim. Fatma Müzehher... 1310 kelimeleri yazılıydı. Necdet Feridun bu mezara hürmetle yaklaştı. Onun bu hareketinden hiçbir şey anlamıyordum. Yalnız hayretle bakıyordum. Bana acılı bir sesle dedi ki:</p>

  <p class="normal">– Bu talihsiz bir kızdı. Yirmi gün önce öldü. Ruhuna dua edelim!</p>

  <p class="normal">Bulunduğumuz yerin o vahşi sessizliği içinde ellerimizi kaldırarak dua ettik. Necdet Feridun ellerimden tuttu. Aşağıya doğru, Hisar’ın kayalıklarla çevrilmiş eteklerine doğru beni çekiyordu:</p>

  <p class="normal">– Bu kız, diyordu. Bu talihsiz kız da benim hayatımda bir yara, bir acı oldu. Bilmezsin!</p>

  <p class="normal">Bu kadar söylemiş olduğuna bile pişman olmuş bir tavırla ekledi:</p>

  <p class="normal">– Adam sen de. Bu acıklı olayı bırakalım. Seni gereksiz üzmüş olmayayım. İşte bu da benim gibi bir talihsiz sonuçta...</p>

  <p class="normal">O acıklı öyküyü de öğrenmek arzusu bende uyanmış olsa bile o noktada ısrar edebilmek mümkün mü? Yavaş yavaş Hisar’ın deniz kenarına indik. Ben oradan ayrılıp Rumelihisarı İskelesi’nden vapura binecek ve İstanbul’a inecektim. Deniz kenarındaki fenerin önünde vedalaştık. Kendisine elimde olmadan sordum:</p>

  <p class="normal">– Eski kötü anıları artık unuttun değil mi kardeşim?</p>

  <p class="normal">– Ona şüphe yok. Tamamı ile unuttum.</p>

  <p class="normal">Yüzünde garip bir değişiklik görür gibi oldum. Acı olan bu değişiklik neden? Yoksa Necdet Feridun beni sözleriyle aldatmak mı istiyordu. Fakat neden aldatmaya gerek görüyordu? O halde Şehitlik ziyaretleri neden icap ediyordu? O kız ne idi? Kimdi?</p>

  <p class="normal">Rumelihisarı’ndan Köprü’ye kadar olan bir saatlik süre boyunca vapurun içinde düşündüklerim, hep bunlardı. Bin türlü açıklama buluyordum. Sonra bunları birbirleri ile karıştırıyor, aralarında bir ilişki bulmaya çalışıyordum. Anlamsız, pek anlamsız. Bulduğum bütün bu açıklamalar aradığım ilişkiler güneşe karşı kalmış buz parçaları gibi birden bire eriyordu. Bütün bu hayaller, bu düşünceler içinde Köprü’ye çıkıp da kalabalık içine karıştığım zaman derin bir oh çektim...</p>

  <p class="normal">Çünkü hayalden kurtulmuş, yaşımın gerçeğine kavuşmuştum.</p>
</body>
</html>
