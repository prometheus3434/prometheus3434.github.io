<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-3</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-3" xml:lang="tr-TR">
		<div>
			<p><br /><br /><br /></p>
			<p id="_idParaDest-3"><st c="0">Bir yıl önceydi...</st></p>
			<p><br /><br /><br /></p>
			<p><st c="19">Evet, tam bir yıl önceydi.</st></p>
			<p><st c="46">Ucu ucuna kazandığım bu görkemli lisede okumaya başlamıştım. </st><st c="108">Karma bir okula dönüşse de adı hâlâ İzmir Kız Lisesi olan okulda.</st></p>
			<p><st c="173">İzmir Kız Lisesi...</st></p>
			<p><st c="193">Burada öğrenci olmak, benim için hayallerin ötesinde bir şeydi ama rastlantı değildi. </st><st c="280">Çalışmış, kazanmayı çok istemiştim. </st><st c="316">Sonunda elimde irice bir sırt çantasıyla kendimi okulun büyük, demir kapılarının önünde bulmuştum. </st><st c="415">Yüksek taş duvarlarından caddenin kıyısındaki havuza çavlanlar gibi sular iniyordu.</st></p>
			<p><st c="498">Caddede, duvarların dibinden yürürken okulu görmek ise imkânsızdı. </st><st c="566">O bir kartal yuvasıydı. </st><st c="590">Tamamını ancak tepesinden kuşbakışı bakarsanız görebileceğiniz tarihi bir yapı. </st><st c="670">Bense liseye başlıyordum, evet, ama kendimi bir çocuk gibi küçük ve çaresiz hissediyordum. </st><st c="761">Bu korunaklı, saklı ihtişam karşısında başka türlü hissetmek de pek mümkün değildi sanırım.</st></p>
			<p><st c="852">Daha ilk aylarda kendimi sıkı bir programın içinde bulmuştum. </st><st c="915">Bu yüzden okula alışmam pek zor olmadı. </st><st c="955">Düşünmeye, duygularımla baş başa kalmaya, yabancılık hissetmeye zaman bulamadım belki. </st><st c="1042">Hem günün yirmi dört saatini içinde geçirdiğiniz bir ortama ne kadar yabancı kalabilirdiniz ki? </st><st c="1138">Dersler, spor, kültürel etkinlikler neredeyse bütün zamanımı almaya başlamıştı. </st><st c="1218">Yatakhaneye girinceye kadar sürüyordu bu yoğunluk. </st><st c="1269">Hâlâ da öyle. </st><st c="1283">Sanırım bu okuldaki öğrenimim boyunca böyle olacak. </st><st c="1335">Delidolu davranabilmek, birbirimizle tanışmak, kaynaşmak için on dakikayla sınırlı kısacık ders aralarıyla ve yemek saatleriyle yetinmek zorundaydık. </st><st c="1485">Bu arada rüyalarım farklılaşmaya başlasa da çocukluğumdaki gibi hemen her gece rüya görmeye devam ediyordum.</st></p>
			<p><st c="1593">Ben eskiden, çok eskiden, her sabah evde birilerine rüyalarımı anlatırdım. </st><st c="1669">İnsan uyandığında, rüyalarından başka neyin sözünü etmek isteyebilir acaba?</st></p>
			<p><st c="1744">Haksızlık etmek istemem, sonraları da rüyalarımı dinleyecek insanlar buldum. </st><st c="1822">Başkalarını dinlemeyi bilen, kırmak istemeyen insanlar... </st><st c="1880">Bu önemliydi. </st><st c="1894">Çünkü zamanla, yalnızca dile getirilen rüyaların unutulmadığını anladım. </st><st c="1967">Eğer beni dinleyecek birini bulamamışsam, onları biriktirmenin işe yaramadığını anlatmaya kalktığımda hepsini unuttuğumu gördüm. </st><st c="2096">Demek ki rüyaların da zamanında farkına varılması gerekiyordu. </st><st c="2159">Tıpkı hayaller gibi, onlar da çabucak unutuluyordu.</st></p>
			<p><st c="2210">Sık sık geldiğim bir nokta vardı. </st><st c="2245">Bir düğüm. </st><st c="2256">Bütün yollar orada buluşuyordu. </st><st c="2288">Sanki hayattaki her şey, anımsamak ve unutmakla ilgiliydi. </st><st c="2347">Anımsanan ve unutulanların, anımsanmak ya da unutulmak istenenlerin zihinde yarattığı karmaşa. </st><st c="2442">En azından benim hayatımda böyleydi.</st></p>
			<p><st c="2478">Rüyalarımı anlatacak bir arkadaş bulabilecek miydim bu okulda acaba? </st></p>
			<p><st c="2548">Düşüncesi bile komikti. </st><st c="2572">Lisede küçük çocuklar ya da babaanneler değil, gençliğe adım atmış kızlar vardı. </st><st c="2653">Yani herkes kendi rüyalarıyla sarmaş dolaşken benimkileri kim dinlemek isteyebilirdi? </st><st c="2739">Üstelik şairin dediği gibi, kimin bu tür inceliklere zamanı vardı?</st><span><span id="footnote-000-backlink"><a href="uc_yaprakli_yonca_ebook-3.xhtml#footnote-000"><st c="2805">*</st></a></span></span></p>
			<p><st c="2807">Öyleyse ne olacaktı? </st><st c="2828">Hayallerimiz gibi rüyalarımızı da tümden unutmak zorunda mı kalacaktık?</st></p>
			<p><st c="2899">Bana göre böyle bir şey korkunç olurdu ama.</st></p>
			<p><br /></p>
			<p><st c="2943">O günlerden birinde, yıl içinde okuyacağımız kitapların listesi verildi. </st><st c="3017">Üç farklı yazardan üç roman.</st></p>
			<p><st c="3045">İlk kitap kasım ayı sonuna kadar okunacak, son hafta yazarıyla buluşulacaktı. </st><st c="3124">Bu kadar erken olmasının nedeni yazarın takvimiydi. </st><st c="3176">Kitap ve yazma serüveni üzerine söyleşi yapacaktık kendisiyle. </st><st c="3239">Ardından imza.</st></p>
			<p><st c="3253">Bu heyecan vericiydi. </st><st c="3276">Bir yazarla tanışmak. </st><st c="3298">Ama benim için durumun bambaşka bir boyutu vardı aynı zamanda. </st><st c="3361">Karşılaştığım rastlantı inanılmazdı. </st><st c="3398">Ben onun birkaç yıl önce başka bir kitabını okumuştum. </st><st c="3453">Mutluluk Sokağı’nı... </st><st c="3475">Öğretmenimizin okumamız için seçtiği dönem kitaplarındandı.</st></p>
			<p><st c="3534">“Bu kitapta bir mücadele var,” demişti edebiyat öğretmenimiz. </st><st c="3597">“Sizin de en çok ihtiyacınız olan şey bu bence. </st><st c="3645">Hayatınız için savaşmak. </st><st c="3670">Ve seçimleriniz elbette. </st><st c="3695">Okuduğunuzda geleceğiniz hakkında yeniden düşünmek isteyeceğiniz, bitirdiğinizde kararlarınızı gözden geçirmenize neden olacak bir roman.”</st></p>
			<p><st c="3833">Okula gelirken öteki eşyalarımla birlikte onu da yanımda getirmiştim. </st><st c="3904">Dolabımda duruyordu. </st><st c="3925">Bu romanın benim için apayrı bir önemi vardı. </st><st c="3971">Şimdi okumamız kararlaştırılan kitap bir devam kitabı olabilir miydi acaba? </st><st c="4047">Yani Mutluluk Sokağı’nın ikinci cildi?</st></p>
			<p><st c="4085">Hayır. </st><st c="4093">Ne yazık ki öyle değildi. </st><st c="4119">Bambaşka bir kitap olduğunu daha ilk sayfalarda fark ettim. </st><st c="4179">Romanın kahramanları ne Bilgi’ydi, ne Utku ne de Özge. </st><st c="4234">Hatta Lamia’dan, Çekirdek’ten bile eser yoktu. </st><st c="4281">Yeni kitabı okumak da hoş olacaktı elbette. </st><st c="4325">Ama ben en başından hayal kırıklığına uğramıştım.</st></p>
			<p><st c="4374">Mutluluk Sokağı’yla ilişkimi, ilerleyen zamanlarda daha açık biçimde anlatabilmeyi umuyorum.</st></p>
			<p><st c="4467">Günler geçti. </st><st c="4482">Sonunda etkinlik tarihi geldi çattı.</st></p>
			<p><st c="4518">O sabah... </st><st c="4530">Telaşlıydım, hem de çok. </st><st c="4555">Benim için sıradan bir sabah değildi. </st><st c="4593">Bir hayali gerçeğe dönüştürme fırsatını yakalayabileceğim gün gelmişti. </st><st c="4665">Gelmesini beklemeden gelmişti üstelik.</st></p>
			<p><st c="4703">Aynada kendime uzun uzun baktım. </st><st c="4737">Saçlarımı ensemde bağlarken, tokayı kolayca açabileceğim şekilde taktım. </st><st c="4810">Davranışımın bir nedeni vardı elbette.</st></p>
			<p><st c="4848">İşte, kitabın yazarı karşımdaydı ve ben çok heyecanlanmıştım.</st></p>
			<p><st c="4910">Okulun tiyatro salonundaydık. </st><st c="4941">Üç küçük basamakla çıkılan sahnede, masanın arkasındaydı. </st><st c="4999">Önünde beyaz zambaklar arasına sıkıştırılmış pembe gül goncalarından kocaman bir çiçek demeti vardı.</st></p>
			<p><st c="5099">Ne diyordu:</st></p>
			<p><st c="5111">– Size dikkatle bakıyorum. </st><st c="5139">Nasıl dinliyorsunuz, nasıl soru soruyorsunuz, nasıl oturuyorsunuz, birbirinizle nasıl iletişim kuruyorsunuz, hangi sözcüklerle konuşuyorsunuz, ne giyiyorsunuz, saçınızı nasıl tarıyorsunuz diye. </st><st c="5333">Bakışlarınızı, duruşunuzu, davranışlarınızı izlerken sizi tanımaya çalışıyorum. </st><st c="5413">Çünkü bilgisayarın başına yazmaya oturduğumda yarattığım kahramanların gerçekçi olmasını önemsiyorum. </st><st c="5515">Şimdiki zamanın gençleri olarak hikâyelerime, romanlarıma giriyorsunuz. </st><st c="5587">Sizi yazıyorum aslında.</st></p>
			<p><st c="5610">Sorular peş peşe gelmeye başlamıştı. </st><st c="5648">Ben susuyordum.</st></p>
			<p><st c="5663">– Yazmaya başladığınızda romanın sonunu biliyor musunuz?</st></p>
			<p><st c="5720">– Bazen kendi yarattığımız karakter, kendi içinde taşıdığı çelişkiler yüzünden yazanı da şaşırtacak şeyler yapabilir. </st><st c="5839">Tıpkı gerçek yaşamda olduğu gibi. </st><st c="5873">Ya da bir yandan sürdürmekte olduğumuz hayat, romana yeni cümlelerle, paragraflarla, sayfalarla katılabilir, sızabilir. </st><st c="5993">Önümüzde farklı yollar açılabilir. </st><st c="6028">O zaman da olaylar değişik yönlere akmaya başlar. </st><st c="6078">Hesaplanan gidiş değişir. </st><st c="6104">Örgüdeki motifler çeşitlenince baştan kararlaştırılan model başkalaşır. </st><st c="6176">Bu nedenle en başından romanın sonunu bilmek bence mümkün değil. </st><st c="6241">Üstelik unutmamak gerekir, kahramanları bir yere kadar denetiminiz altına alabilirsiniz. </st><st c="6330">Eğer onların kişilik kazanmasına, özgür olmasına izin vermezseniz ortaya çıkan şey, tırnak içinde, karakter olamaz.</st></p>
			<p><st c="6445">Bu arada o da sorular yöneltiyordu kırmızı koltuklarda oturan bizlere... </st><st c="6519">Hem de az buz değil. </st><st c="6540">Ne çok sorusu vardı böyle?</st></p>
			<p><st c="6566">– Romanda en çok hangi kahramandan etkilendiniz? </st><st c="6616">Siz olsaydınız filancanın yerinde nasıl davranırdınız? </st><st c="6671">Gelecekte yapacağınız işi seçtiniz mi? </st><st c="6710">Yapmayı en çok sevdiğiniz şey ne? </st><st c="6744">Aranızda yazanlar var mı? </st><st c="6770">Neler yazıyorsunuz? </st><st c="6790">Peki, müzikle ilgilenenleriniz? </st><st c="6822">Hangi müzik aletlerini çalıyorsunuz? </st><st c="6859">Saz? </st><st c="6864">Piyano? </st><st c="6872">Gitar? </st><st c="6879">Flüt mü? </st><st c="6888">Harika. </st><st c="6896">Ya resim? </st><st c="6906">Sergileri geziyor musunuz? </st><st c="6933">Hemen şuracıkta, Resim Heykel Galerisi’nde ve AKM’de resim sergileri var şimdi. </st><st c="7013">EgeArt kapsamında. </st><st c="7032">Gidip gezebildiniz mi? </st><st c="7055">Film izlemeye zaman bulabiliyor musunuz? </st><st c="7096">Kurguyla matematik arasındaki ilişki üzerine hiç düşündünüz mü? </st><st c="7160">Bir metni çözümlemek...</st></p>
			<p><st c="7183">Sesi kulaklarımda çınlıyordu. </st><st c="7214">Zaman zaman dikkat kesiliyor, zaman zaman da ortamdan tümüyle kopup başka bir zamana savruluyordum. </st><st c="7314">Ben neşeyle hüzün, dikkatle dikkatsizlik, ilgiyle ilgisizlik, sevgiyle sevgisizlik arasında hızlı gelgitler yaşayan biriydim. </st><st c="7440">Durumu fark etmek davranışlarımı değiştirmiyordu. </st><st c="7490">Bu okulda biraz azalmıştı gerçi ama kendimi durmadan çelişkiler içinde bulmak hâlâ önemli sorunlarımdandı. </st><st c="7597">Sık sık yaşamak zorunda kaldığım sorunlarımdan.</st></p>
			<p><st c="7644">Salondan ara sıra birbirine benzer sorular geldiği de oluyordu. </st><st c="7709">Aynı soruların tekrar edildiği de... </st><st c="7746">Kalabalıktık. </st><st c="7760">Her şeyi iyi duyamadıklarındandı belki. </st><st c="7800">Yanıtları tam dinlenmedikleri için belki. </st><st c="7842">Ya da inandıklarından vazgeçmek istemedikleri için.</st></p>
			<p><st c="7893">Kahramanlarınız gerçek o zaman?</st></p>
			<p><st c="7925">Gerçek her zaman hayalleri biçimlendirir. </st><st c="7968">Hayatta karşılığı varsa romandaki kişiler gerçekçi olur. </st><st c="8025">Benimkiler öyle. </st><st c="8042">Gerçek değil, gerçekçi.</st></p>
			<p><st c="8065">Haykırmamak için kendimi zor tuttum. </st><st c="8103">Gerçek değilmiş! </st><st c="8120">Gerçek değil ne demekti? </st><st c="8145">İnkâr mı ediyordu?</st></p>
			<p><st c="8163">Ben iç çatışmalarımla boğuşurken mikrofon elden ele dolaşıyordu.</st></p>
			<p><st c="8228">– Onları yazarken çevrenizdekilerden, tanıdığınız birilerinden mi esinlendiniz?</st></p>
			<p><st c="8308">– Hiçbir roman kahramanımın bire bir aslı yok. </st><st c="8356">Olsaydı, yazdığım biyografi olurdu.</st></p>
			<p><st c="8391">Gerçek değil, diyor. </st><st c="8413">Nasıl olur? </st><st c="8425">Ben kimim o zaman? </st><st c="8444">Ben ne oluyorum? </st><st c="8461">Burada elinde kitaplarla bekleyen, soluk alıp veren insan?</st></p>
			<p><st c="8519">Sonunda sıra imzaya gelmişti. </st><st c="8550">Birden upuzun bir kuyruk oluştu sahnenin önünde. </st><st c="8599">Arkalara doğru eklemlenen arkadaşlarla, ucu salonun en dibine ulaşan bir kuyruk.</st></p>
			<p><st c="8679">Oturduğum yer ön sıralardaydı ama imza için acele etmiyordum. </st><st c="8742">Herkes kuyruğa bir an önce girmeye, ilerlemeye çalışırken ben ağırdan almıştım. </st><st c="8822">Ve hep biraz dışarı doğru çıkarak onun hareketlerini izliyordum.</st></p>
			<p><st c="8886">Benim yaptığım da onunki gibi bir şeydi. </st><st c="8928">Hayatımızı yazan, kalbimize bazen sevinç doldururken bazen acı karıştıran satırların yazarını inceliyordum. </st><st c="9036">Nasıl oturuyor, nasıl yazıyor, adını sorduğu okuruna nasıl bakıyor, nasıl gülüyor, nasıl konuşuyor diye.</st></p>
			<hr />
			<div>
				<div id="footnote-000">
					<p xml:lang="en-US"><span><a href="uc_yaprakli_yonca_ebook-3.xhtml#footnote-000-backlink"><st c="9140">*</st></a></span><span><st c="9142">  “</st></span><span><st c="9144">Ah, kimselerin vakti yok durup ince şeyleri anlamaya</st></span><span><st c="9196">” Gülten Akın</st></span></p>
				</div>
			</div>
		</div>
	<div id="charCountTotal" value="9210"></div></body>
</html>
