<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-8</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-8" xml:lang="tr-TR">
		<div>
			<p><br /><br /><br /></p>
			<p id="_idParaDest-8"><st c="0">Bir bulmacanın içinde...</st></p>
			<p><br /><br /><br /></p>
			<p><st c="25">Bana yazmasından umut kestiğim bir anda düştü adresime yazarın yanıtı. </st><st c="97">Tepesine benim gibi bir not iliştirmişti: Üçyapraklıyonca’dan.</st></p>
			<p><st c="159">Kısaydı yazı. </st><st c="174">Sevinmişti kendimi Özge’nin yerine koyuşuma. </st><st c="219">Böyle olabiliyordu bazen. </st><st c="245">Daha önce de görmüş, duymuş, okumuştu. </st><st c="284">Bazı insanlar, kendilerini roman kahramanlarından birinin yerine koyabiliyorlardı. </st><st c="367">Tıpkı şimdi benim yaptığım gibi. </st><st c="400">“Yine de çok hoşuma gitti Özge’yi sahiplenmen. </st><st c="447">Bana yazmaya devam edersin umarım,” diye bitiriyordu mailini.</st></p>
			<p><st c="508">Birden öfkelendim. </st><st c="528">Beni başından savdığını düşündüm. </st><st c="562">Romanın devamını yazmak istemiyordu. </st><st c="599">Bu yüzden de Özge olduğuma inanmıyordu. </st><st c="639">Onu kaybettiğine göre, romanın devamını da yazamazdı yani. </st><st c="698">Nedeni buydu.</st></p>
			<p><st c="711">Sonra öfkenin beni istediğim yere götürmek yerine alıkoyacağını fark ettim. </st><st c="788">Ona öyle şeyler yazmalıydım ki benimle ilgili düşünebilsin. </st><st c="848">Gözlerinin önünde canlanayım. </st><st c="878">Kafasında yer etmeye başlayayım. </st><st c="911">İyi güzel de ne yazabilirdim? </st><st c="941">Ne?</st></p>
			<p><st c="944">Bir bulmacanın içindeydim artık.</st></p>
			<p><st c="977">Sonunda buldum. </st><st c="994">Yeni mesajımda, ona bu devasa okulu anlatmaya girişecektim. </st><st c="1054">Yavaş yavaş. </st><st c="1067">Bölüm bölüm. </st><st c="1080">Anlatacaklarıma kayıtsız kalamayacağını düşünüyordum.</st></p>
			<p><st c="1133">Yazdıklarımda, buradaki hayatımdan, yatakhanelerden, yemekhanelerden söz etmeliydim. </st><st c="1219">“Mekânlar beni çok etkiler,” dememiş miydi? </st><st c="1263">Öyleyse bu okul, uzun koridorları, yüksek tavanları, gri duvarları, çın çın yemekhaneleri, çıktıkça çoğalan merdivenleri ve çalkantılı tarihiyle onu etkileyebilirdi. </st><st c="1429">Ya geceleri bahçeden içeri doluşan gölgeler? </st><st c="1474">Denizin balıklı, yosunlu, köpüklü kokusu? </st><st c="1516">Martıların çığlıkları? </st><st c="1539">Rüzgârın uğultusunda rüyalarımızda durmadan dönüp durmamız?</st></p>
			<p><st c="1598">Çok eski ama iyi bakılmış bir yapıydı okulumuz. </st><st c="1647">Karşıda çalkalanıp duran denizle aramızda yalnızca bir cadde vardı, Mithatpaşa Caddesi. </st><st c="1735">Biz o caddeden epey yüksekteydik. </st><st c="1769">Yamacın tepesine yaslanmıştık. </st><st c="1800">Küçük küçük kesilmiş döşeme taşlarla kaplı ön bahçemizde dizi dizi palmiyeler, her bahçeyi alttakinden ve üsttekinden ayıran taş duvarlar ve hepsini birleştiren merdivenler... </st><st c="1976">Buraya ilk çıktığımda Rapunzel’i anımsamıştım. </st><st c="2023">Demek çalışıp çalışıp bir kuleye kapatılma hakkı kazanmıştım. </st><st c="2085">Bahçeye bile çok basamaklı merdivenleri tırmanarak çıkabiliyorsanız, gerisini siz düşünün artık. </st><st c="2182">Hele de bu kulede kapalı kalma düşüncesinin nasıl bir şey olduğunu... </st><st c="2252">Bu kısmı hayal değil, hayır. </st><st c="2281">Gökyüzüne doğru uzanan bir de kulesi var okulumuzun.</st></p>
			<p><st c="2333">Bunlar onu ilgilendirir miydi ki?</st></p>
			<p><st c="2367">Bilmem. </st><st c="2376">Yazmalıydım işte. </st><st c="2394">Ne yazacaksam yazmalıydım artık.</st></p>
			<p><st c="2426">Okuldaki kalabalığın beni içine aldığını, yine de bütün kalabalığına, cıvıltısına karşın hayatımızın; tavanlarla, duvarlarla sınırlı olduğunu anlatmalıydım. </st><st c="2584">Gitmek, çıkmak, sınırları aşmak isteği doğuran bir tekdüzelikti bu. </st><st c="2652">Gerçekten bir kuleye kapatılmış gibiydik ve ben hâlâ o duygudan tam kurtulabilmiş değilim. </st><st c="2743">Çarşı izinlerinde okuldan çıkıp merdivenlerden denize doğru inerken içimdeki rüzgâra başka bir rüzgâr karışıyor. </st><st c="2856">Denizden esen rüzgâr. </st><st c="2878">Dalgalar, kütüphanenin pencerelerinden göründüğü gibi resim değil. </st><st c="2945">Sesleriyle, çağıltılarıyla doluyor kulaklarıma.</st></p>
			<p><st c="2992">Deniz kıyısına inmek ve denize yakından bakmak büyülü bir şeye yalnızca bakmak gibi değil, dokunmak gibi de aynı zamanda. </st><st c="3115">Bana öyle geliyor. </st><st c="3134">Ege Denizi karşımda özgürce uzanırken dalgaları kıyıyı dövüyor durmadan. </st><st c="3207">Kararlı da olabiliyor, kararsız da. </st><st c="3243">Çarparak da vurabiliyor kıyıya, okşayarak da. </st><st c="3289">Köpük köpük ya da durgun su gibi. </st><st c="3323">Ucu başka ülkelere uzanan, kumları karışık bir deniz. </st><st c="3377">Bu özgürlük bana da iyi geliyor. </st><st c="3410">Basamakları üç beş atlayarak iniyorum. </st><st c="3449">Bütün kuralları unutarak.</st></p>
			<p><st c="3474">“Böyle inme bu merdivenlerden. </st><st c="3506">Bir gün ayağın burkulursa yüzünün üstüne çakılacaksın,” diyor Aslı.</st></p>
			<p><st c="3573">Onunla, Üçyapraklıyonca’yla, aramdaki incecik bağ hayatıma en son eklenen sır olmuştu. </st><st c="3661">Buraya, bu okula ait bir sır. </st><st c="3691">Oysa ben geçmişten de sırlar taşıyordum. </st><st c="3732">Ona yazacaklarım konusunda yardım alacak, bana yol gösterecek kimsem yoktu. </st><st c="3808">Keşke olsaydı. </st><st c="3823">Çünkü Üçyapraklıyonca’dan, romandan ve kendimden söz etmek, hayatım hakkındaki her şeyi anlatmakla sonuçlanabilirdi. </st><st c="3940">Bunu yapamazdım. </st><st c="3957">Kimsenin benim için üzülmesini ya da bana acımasını istemediğimden. </st><st c="4025">Bu konuya tek başıma çözüm bulmak zorundaydım. </st><st c="4072">Düşünüyordum. </st><st c="4086">Aslı’ya değil de Umut’a açılabilirdim belki. </st><st c="4131">Bir yere kadar. </st><st c="4147">Çünkü Aslı’yla geceleri de aynı odadaydık. </st><st c="4190">Sürekli aynı şeyi anlatmam hem tuhaf kaçabilir hem de ben ipin ucunu kaçırabilirdim. </st><st c="4275">Umut’la ise bunu konuşabileceğim zaman gündüzle, kısa ders araları ve öğle yemeği tatiliyle sınırlıydı. </st><st c="4379">Evet, ama yine de ilk anlatacağım Damla olmalı, diyordum bir yandan. </st><st c="4448">Söylediklerimin hiçbirine kulak asmayan Damla.</st></p>
			<p><st c="4494">Onunla ne zaman ve nasıl görüşebilirdim ki?</st></p>
			<p><st c="4538">Yazara anlatacaklarımın neler olabileceğine karar vermiştim sonunda.</st></p>
			<p><st c="4607">Peki, nereden başlamalıydım?</st></p>
			<p><st c="4636">Yatakhanedeki odamızdan söz etmek harika olabilirdi. </st><st c="4690">Kızlar odası. </st><st c="4704">Desenli pijamaları, dağınık saçları, etajerlerin üstüne konmuş tokaları, yastıklarının altına sokuşturdukları günlükleriyle onlar uyurken, renkli renksiz rüyalarının, sayıklamaların birbirine karıştığı bir oda. </st><st c="4915">Duvarlara dayalı elbise dolapları. </st><st c="4950">Sonra derslikler. </st><st c="4968">Pek çok kapının açıldığı upuzun koridorlar. </st><st c="5012">Etüt salonları. </st><st c="5028">Çatık kaşlı duruşları ya da gülümseyen yüzleriyle geceleri de duvarlardaki camlı çerçevelerden bakmayı sürdüren eski öğretmenler. </st><st c="5158">Çamların, palmiyelerin boy attığı binaların arasındaki yollarla ve merdivenlerle birbirine bağlanan ön, arka, alt, üst bahçeler. </st><st c="5287">Denize bakan heykeller. </st><st c="5311">Yüksek pencereler. </st><st c="5330">Çift kanatlı kapılar. </st><st c="5352">Birleşince motifler oluşturan mermer yer döşemeleri. </st><st c="5405">Büyük salonlar. </st><st c="5421">Ağırbaşlı, geniş, aydınlık kütüphane. </st><st c="5459">Havada kitap kokusu. </st><st c="5480">Raflarda binlerce kitap... </st></p>
			<p><st c="5507">Aslında ne çok şey vardı yazacak.</st></p>
			<p><st c="5540">Bilgisayarı kucağıma alıp yazmaya başladım. </st><st c="5585">Sonunda...</st></p>
			<p><st c="5595">Yattığımız odayı anlatırken küçük bir değişiklik yaparken buldum kendimi. </st><st c="5670">Özgece bir haşarılık da diyebiliriz buna. </st><st c="5712">Ona odada yedi yatak olduğunu, yedi kişi kaldığımızı yazmaya karar verdim.</st></p>
			<p><st c="5786">Yanıt yine geç geldi. </st><st c="5809">Çarpıcı bir cümleydi hepsi hepsi:</st></p>
			<p><span><st c="5842">Kendi yatağını mı bahçeye attın Özge, yoksa arkadaşlarından birininkini mi? </st><st c="5919">En az sekiz kişilik odalarda kaldığınızı biliyorum.</st></span></p>
			<p><st c="5970">Ona upuzun bir yazı yazmış, pijamalarımızın desenlerinden bile söz etmiştim. </st><st c="6048">Demek bunlar içinde ilgisini çeke çeke odada kaç yatak olduğu çekmişti. </st><st c="6120">İnanılmaz!</st></p>
			<p><st c="6130">Simge’nin bizim odada olmamasını istediğimi, evet, onu yok saydığımı bilmesi gerekmiyordu. </st><st c="6222">Ona karşı bu kadar açık kalpli olmak zorunda değildim.</st></p>
			<p><st c="6276">Açıklama yapmak yerine ona sormayı yeğledim. </st><st c="6322">Nereden biliyordu bir odada kaç kişi kaldığımızı?</st></p>
			<p><st c="6371">Bu kez çabucak yanıt verdi Üçyapraklıyonca. </st><st c="6416">Bilmediğim bir şey vardı. </st><st c="6442">O zaten, yatılı okulda geçen bir roman yazacağını söyleyerek kendisine yatakhaneleri gezdirmelerini istemişti idarecilerden.</st></p>
			<p><st c="6566">Bu isteği söyleşi sonrasında gerçekleşmiş, pek çok bölümü gezmiş, yataklarımızı görmüş, pencerelerden dışarı bizim gözlerimizle bakmıştı. </st><st c="6705">Bunu öğrendiğimde benden önde olduğunu anladım ve şaşırdım. </st><st c="6765">Sanırım biraz da heyecanlandım.</st></p>
			<p><st c="6796">Demek yatakhaneleri gezmişti. </st><st c="6827">Elinde zambak ve gül demetleriyle hem de.</st></p>
			<p><st c="6868">Öyleyse ben o güzel, pembe güllerin kokusunu neden duymamıştım bizim sıkıcı odamızda?</st></p>
			<p><st c="6954">O gece hem odamıza haksızlık ettiğimi düşündüm hem de içimi kime açacağımı buldum. </st><st c="7038">Bir kere odamız zaman zaman çok eğlenceli bir yer olabiliyordu. </st><st c="7102">Diğer yandan onu en baştan elemiştim ama, Damla’nın yerine Beste’yi koymanın iyi fikir olacağını keşfetmiştim. </st><st c="7213">Beste’den iyi Damla mı olurdu?</st></p>
			<p><st c="7243">Dudakları baloncuk değildi ama onun da kendi düşüncelerinin sarmalında yaşadığını, gülüp konuşurken, evet ya da hayır derken aslında hep kendi içinde yaşadığını görüyordum. </st><st c="7417">Dikkati dağınık biriydi sanki. </st><st c="7448">Hatta, bu kız nasıl kazandı bu okulu, diye düşündüğüm oluyordu. </st><st c="7512">Yine de hakkını yememeli. </st><st c="7538">Çalışıyordu Beste. </st><st c="7557">Etüt sırasında da hiçbir şeyle ilgilenmiyordu, ders dinlerken de. </st><st c="7623">Çok canlıydı. </st><st c="7637">Durmadan koşan, zıplayan, hareket halinde biri. </st><st c="7685">Yine de gün gelip büyük bir fırtınaya kapılabileceğini ve hayatının akışını kontrol edemeyecek hale gelebileceğini düşünmeden edemiyordum. </st><st c="7824">Duygulara bu kadar bağımlı yaşamak tehlikeli sonuçlar doğurabilirdi. </st><st c="7893">Duygusuz yaşamak kadar hem de. </st><st c="7924">Ben öyle düşünüyordum en azından. </st><st c="7958">Bunu nereden mi çıkarıyorum? </st><st c="7987">Rüyalara ve kendi kurduğum hayallere bağımlılığımdan...</st></p>
			<p><st c="8042">Beste’nin, çarşı izninde birlikte Alsancak’a gitme önerisine hiç düşünmeden evet dedim. </st><st c="8131">Bunu her şeyden çok isterdim. </st><st c="8161">Hem onunla konuşacak hem şehri tanıma fırsatı bulacaktım. </st><st c="8219">Adını kızlardan sık sık duyduğum Alsancak nasıl bir yerdi, doğrusu çok merak ediyordum. </st><st c="8307">Ayrıca ona ne söylersem söyleyeyim beni dinlemeyeceğinden emindim. </st><st c="8374">Üstelik onun da bana anlatacakları vardı. </st><st c="8416">Bunun için sabırsızlandığını anlamak zor değildi. </st><st c="8466">Ne de olsa odada hepimizin önünde paylaşmak isteyeceği şeyler sınırlıydı. </st><st c="8540">Hem zaten, okulda birbirimizi sonuna dek dinlemeye zamanımız mı vardı?</st></p>
			<p><st c="8610">Rahat olabilirdim yani. </st><st c="8635">Kendi kendime konuşmak gibi bir şey olacaktı bu. </st><st c="8684">Bir farkla. </st><st c="8696">Karşımda biri oturacaktı ve bu yüzden de kimse benim deli olduğumu düşünmeyecekti.</st></p>
		</div>
	<div id="charCountTotal" value="8778"></div></body>
</html>
