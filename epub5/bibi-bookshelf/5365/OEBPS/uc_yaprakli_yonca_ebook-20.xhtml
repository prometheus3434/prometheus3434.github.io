<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-20</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-20" xml:lang="tr-TR">
		<div>
			<p><br /><br /><br /></p>
			<p id="_idParaDest-20"><st c="0">Susmaya karar vermişse içimde bir yer...</st></p>
			<p><br /><br /><br /></p>
			<p><st c="41">Beste gitti. </st><st c="55">Hem de çok çabuk. </st><st c="73">Sırlarımı da alarak.</st></p>
			<p><st c="93">Eşyalarını toplamasına yardım ederken gözyaşlarımı tutamadım. </st><st c="156">Artık üst katım boştu. </st><st c="179">Beste’nin Sarayı...</st></p>
			<p><st c="198">Oysa bütün gerçekliğine karşın gitmeyebilir sanmıştım. </st><st c="254">Hayal kurup sonra da ona inanmakta şu koca okulda bir benzerim daha olabilir miydi acaba? </st><st c="344">Beste’nin ve ailesinin bir dileği olarak kalacaktı sanki onların İstanbul’a yerleşme planı. </st><st c="436">Öyle olmadı.</st></p>
			<p><st c="448">Beste’nin aramızdan ayrılacağını duymak sınıftakileri çok şaşırttı. </st><st c="517">Ben hariç... </st><st c="530">Biliyor, inanmıyordum sanırım. </st><st c="561">İnanmamam yüzünden, gidişi birdenbire olmuş gibi üzüldüm. </st><st c="619">Cıva gibi ele avuca sığmaz bir arkadaştı o. </st><st c="663">Sürekli hareket eden, konuşan. </st><st c="694">Ona alıştıysanız olmadığında ardında kalan boşluk hiç hafifsenecek türden değildir. </st><st c="778">Üstelik ne yaparsa yapsın, ne düşünürse düşünsün, ne söylerse söylesin içten olduğunu bilirdiniz.</st></p>
			<p><st c="875">Benim için daha da zordu durum. </st><st c="908">Candan bir arkadaş bulmuştum. </st><st c="938">Arkadaştan öte sırdaşımdı. </st><st c="965">Birden kafamda bir şimşek çaktı. </st><st c="998">Yoksa büsbütün gideceğini öğrendiğim için mi kendimle ilgili bazı gerçekleri anlatmıştım ona? </st><st c="1092">Nefesimi tutup sorguya çektim kendimi. </st><st c="1131">Ama yanıt alamadım. </st><st c="1151">Susmaya karar vermişse içimde bir yer beni artık kimse konuşturamazdı. </st><st c="1222">Bunu biliyordum.</st></p>
			<p><st c="1238">Beste gittiği için hayatım yine büsbütün bir sır olarak sürecekti. </st><st c="1306">Çerçevesini hayallerin çizdiği bir sır. </st><st c="1346">Artık ailemden söz ederken göz ucuyla Beste’yi aramayacaktım. </st><st c="1408">Çünkü odada ona anlattıklarımı bilen başka biri yoktu.</st></p>
			<p><st c="1462">Bunun iyi bir şey olduğunu sanmıyordum. </st><st c="1503">Kalbimi açtığım birini bir daha bulur muyum bilemiyordum çünkü. </st><st c="1567">Ailesi bana sevgi dolu ve çok içten davranmıştı. </st><st c="1616">Onu kaybetmek istemiyordum. </st><st c="1644">Artık kaybetmek istemiyordum. </st><st c="1674">Kimseyi, ama kimseyi... </st><st c="1698">Beste gitmemeliydi.</st></p>
			<p><st c="1717">Ne var ki gitti.</st></p>
			<p><st c="1734">Yüzünü buruşturarak, porselenler de buruşurmuş, bilmezdim,</st></p>
			<p><st c="1793">– Yapraklarınızdan biri koptu işte! </st><st c="1830">Ne acıklı bir durum. </st><st c="1851">Gözlerim yaşardı, dedi Simge.</st></p>
			<p><st c="1880">Donduk kaldık. </st><st c="1896">Aylardır aynı odada kalıyorduk. </st><st c="1928">İnsan birazcık hüzünlenirdi. </st><st c="1957">Hiç mi duygu yoktu bu kızda?</st></p>
			<p><st c="1985">– Zaten zavallı bir üç yapraklı yoncacıktınız. </st><st c="2033">Dört yapraklı olmak gibi bir hayaliniz var mıydı, o bile kuşkuluyken şimdi kaldınız iki yaprak. </st><st c="2129">Yolunuyorsunuz resmen kızlar.</st></p>
			<p><st c="2158">Çok sinirlenmiştim. </st><st c="2179">Kaşlarımı çatıp baktım yüzüne. </st><st c="2210">Oralı bile olmadı.</st></p>
			<p><st c="2228">Bir gün kendimi onun yüzüne ‘Kıskanç Prenses, ne olacak!’ diye haykırırken bulmaktan korkuyordum.</st></p>
			<p><st c="2326">Dersler yine olanca ağırlığıyla hayatımızı doldurmaya başlamıştı. </st><st c="2393">Fizik, kimya, matematik, İngilizce, Almanca ve seçmeliler... </st><st c="2454">Etüt saatleri bile yeterli olmuyor, ders aralarında çalışmayı sürdürüyorduk. </st><st c="2531">Bu yoğunluğun gelecek yıl nasıl bir hale dönüşeceğini bilmek için sihirbaz olmaya gerek yoktu. </st><st c="2626">Hele de üçüncü sınıfta. </st><st c="2650">Son zamanlarda sayısal seçmeyi düşünmeye başlamıştım. </st><st c="2704">Bu da fen demekti, matematik demekti. </st><st c="2742">Ve ben her ne kadar problemleri bulmacaya benzetsem ve çok eğlenceli bulsam da çözüm kurallarını öğrenmem, bellemem gerekecekti. </st><st c="2871">Büyüyen, bilinmezleri artan karmaşık denklemleri çözmenin daha büyük çözme bilgisi ve becerisi gerektirdiğini en iyi bilenlerdendim.</st></p>
			<p><st c="3003">Şansım buradaydı belki de. </st><st c="3031">Yapmam gerekenleri bana anımsatacak kimse yoktu hayatımda. </st><st c="3090">Durmadan öğütleyecek, yapmazsam neler olacağını söyleyecek birileri... </st><st c="3161">Ben her şeyi kendim düşünmek ve bilmek zorundaydım. </st><st c="3213">Enerjimi doğru kullanmalıydım. </st><st c="3244">İyi arkadaşlarım vardı, iyi bir okulum. </st><st c="3284">Evet, öğretmenlerimiz bize çalışma yöntemleri öğretiyor, gelecekle ilgili önümüze daima yol haritası koyuyorlardı. </st><st c="3399">Yine de ben boşlukta yaşayan, iyi rüyalara tutunan, kötü rüyalardan kurtulmaya çalışan bir roman kahramanıydım. </st><st c="3511">İnanmıyor gibi görünse de Üçyapraklıyonca’nın bunu anladığını seziyordum. </st><st c="3585">Benim işim herkesten zordu. </st><st c="3613">Ben aynı zamanda o hayalleri, rüyaları gerçeğe dönüştürmek zorunda olan biriydim. </st><st c="3695">Dönüştüremezsem kendi hayatımın roman kahramanı olamayacağım çok açıktı. </st><st c="3768">Başarısız, geleceğini kurmaktan aciz, hayatı için savaşım vermeyen, onu güzelleştirmeye gücü yetmeyen bir roman kahramanı olmayı ben de istemezdim. </st><st c="3916">Okuduğum kitapların bana yaşama sevinci, hayata tutunma gücü vermesini seviyorum çünkü. </st><st c="4004">Yıkımların ardından da ayağa kalkmayı başarabilmeli insan. </st><st c="4063">Yitip gitmeyi aklının ucuna bile getirmeden. </st><st c="4108">Bence...</st></p>
			<p><st c="4116">İşte o günlerden birinde Üçyapraklıyonca’dan mail geldi. </st><st c="4174">Öyle heyecanlandım ki yanlışlıkla ‘sil’ tuşuna bastım. </st><st c="4229">Ardından bir paniğe kapıldım. </st><st c="4259">Çöp kutusunda büsbütün silinmeden açıp okumayı düşünebildim ve maili böylece yeniden açabildim. </st><st c="4355">Kendimi şanslı hissediyordum. </st><st c="4385">Bakalım bana ne diyordu yazar?</st></p>
			<p><span><st c="4415">Bana artık kendinle ilgili gerçeği anlatmalısın Özge... </st><st c="4472">Sence?</st></span></p>
			<p><st c="4478">İşte bu kadar kısaydı mesaj. </st><st c="4508">Bu kadar net. </st><st c="4522">Ne yapacaktım peki?</st></p>
			<p><st c="4541">Sıkışmıştım. </st><st c="4555">O gece gözüme uyku girmedi. </st><st c="4583">Hiç tahmin etmediğim bir şeydi bu. </st><st c="4618">Anlattığım kadarıyla yetineceğini ve daha ötelerde bir şeyler aramaya kalkışmayacağını sanıyordum. </st><st c="4717">Oysa beni keskin bir dille deşiyordu işte. </st><st c="4760">Bunu yapacak cesaretim var mıydı, bilmiyordum. </st><st c="4807">Tek ihtiyacım olan şey, karar verebilmek için biraz olsun düşünmekti sanırım. </st><st c="4885">Bu noktaya nasıl gelmiştik?</st></p>
			<p><st c="4912">Onun bana uzun süredir yazmaması dışında her şeyin yolunda gittiğini sanıyordum. </st><st c="4994">Hatta romanı yazdığını, benimle bu yüzden yazışmadığını, zaman bulamadığını bile varsaymaya başlamıştım. </st><st c="5099">Ortaya çıkacak olan şey, onun da dediği gibi, hem ben olacak hem de olmayacaktım. </st><st c="5181">Ama işin rengi başka görünüyordu. </st><st c="5215">Ölçü benim değil, onun elindeki olacaktı. </st><st c="5257">Ben anlatacaktım. </st><st c="5275">Her şeyi. </st><st c="5285">Kendimle ilgili her şeyi. </st><st c="5311">O ne kadarını isterse alacak kullanacak, istediğini değiştirecek, istemediğini bırakacaktı.</st></p>
			<p><st c="5402">Yapmak istediği şeyi çok adaletsiz bulduğumu söylemeliyim.</st></p>
			<p><st c="5461">Aslında ona her şeyi anlattığımı sanıyordum. </st><st c="5507">Geçmiş hariç... </st><st c="5523">Geçmişimi o romanda yazmamış mıydı zaten? </st><st c="5565">Ne anlatmamı istiyordu?</st></p>
			<p><st c="5588">Pekâlâ biliyordum ne beklediğini.</st></p>
			<p><st c="5622">Apaçık yazdığı gibi, gerçeği bekliyordu.</st></p>
			<p><st c="5663">Peki, onun yazdığı kitaptakiler gerçek değil miydi? </st><st c="5716">Mutluluk Sokağı gerçek değil miydi?</st></p>
			<p><st c="5751">Onun sözlerinden yola çıkarsak: </st><span><st c="5784">“Her romanın bir gerçeği vardır, roman gerçeği. </st><st c="5832">Bir romanda her şey, zaman, mekân o romana özgü olur.”</st></span></p>
			<p><st c="5886">Demek ki devam kitabı da olsa bu romanın kendine ait bir evreni, zamanı ve mekânı olacaktı. </st><st c="5979">Zaman ve mekân belliydi. </st><st c="6004">Büyük şehirlerden birinde ünlü, geçmişi çok eskilere dayanan, dünyaya güzel pencerelerden bakan bir lise. </st><st c="6110">Kahraman da bendim işte. </st><st c="6135">Daha ne istiyordu?</st></p>
			<p><st c="6153">Susarak sorunu halledemeyeceğimi anlamam için üç gün geçmesi gerekti. </st><st c="6224">Üç koca gün.</st></p>
			<p><st c="6236">Onunla yazışmalarımızı unutmaya çalıştım bu zaman süresince.</st></p>
			<p><st c="6297">Yazarsa yazsın, yazmazsa yazmasın, ona kendimle ilgili daha fazla hiçbir şey anlatmayacağıma karar verdiğim gece, ikinci geceydi. </st><st c="6428">Deliksiz uyudum. </st><st c="6445">Laf aramızda, rüya bile görmedim. </st><st c="6479">Ama üçüncü günün sabahında, uyumuş, dinlenmiş olarak kalktım. </st><st c="6541">İlk aklıma gelense, bu kadar ilerlemişken bundan vazgeçemeyeceğim düşüncesi oldu.</st></p>
			<p><st c="6622">Derste unutuyordum neyse ki her şeyi. </st><st c="6661">Başka türlü, anlatılanları anlayamazdım zaten. </st><st c="6708">Yemekte başladığım yere dönmenin verdiği sıkıntıyla çatalımı tabaktaki fasulyelere batırıp çıkarırken Aslı’nın,</st></p>
			<p><st c="6819">– Hey! </st><st c="6827">Özge! </st><st c="6833">Uyan kızım. </st><st c="6845">Öğle yemeğindeyiz. </st><st c="6864">Sen hâlâ rüya mı görüyorsun, sözleriyle irkildim.</st></p>
			<p><st c="6913">– Bak, bu okulda herkesin takma bir adı var, seninki de Rüyacı Özge olur, ona göre, dedi Umut.</st></p>
			<p><st c="7008">Hah! </st><st c="7014">Şaka mı yapmıştı bana şimdi bunlar? </st><st c="7050">Simge’ye Kıskanç Prenses adını takan Aslı, o çok ciddi görünen Aslı, şimdi bana takma ad takılmasına neden olabilecek cümleler kuruyordu. </st><st c="7188">Bu okulda duvarların, döşemelerin bile kulağı vardı, bilmiyorlar mıydı? </st><st c="7260">Onlara hiç yakıştıramadım söylediklerini. </st><st c="7302">Hele Umut’a! </st><st c="7315">Güvendiğim dağlar kar altındaydı, kar!</st></p>
			<p><st c="7353">Ve korktum birden. </st><st c="7373">Ya adım öyle kalırsa?</st></p>
			<p><st c="7394">“Rüyacı Özge”</st></p>
			<p><st c="7408">Sesimi sertleştirdim. </st><st c="7431">Bakışlarımı dikleştirdim ve onları tek tek süzdüm.</st></p>
			<p><st c="7481">– Bunu bir daha duyarsam hiçbirinizle konuşmam. </st><st c="7530">Sizden bilirim, ona göre, dedim.</st></p>
			<p><st c="7562">Çıkışım işe yaramıştı. </st><st c="7586">Umut üst üste özürler diledi. </st><st c="7616">Aslı, bizden laf çıkar mı canım, dedi. </st><st c="7655">Ama çıkmıştı işte, laf ağızdan çıkmıştı bir kez. </st><st c="7704">Yine de sinirim çabuk geçti. </st><st c="7733">Onları, arkadaşlarımı çok seviyordum. </st><st c="7771">Hem sonra herkesin bildiğine ve dediğine göre, takma isimleri en son sahipleri duyardı. </st><st c="7859">Ben ne de olsa ilk duyan olmuştum. </st><st c="7894">Demek ki kurala aykırıydı durum. </st><st c="7927">“Rüyacı Özge” benim takma adım filan olmayacaktı.</st></p>
			<p><st c="7976">Böyle düşününce rahatladım. </st><st c="8005">Ne var ki sakinleşmem, akşam yatakhaneye giderken Aslı’nın beni uyarmasına engel olmadı. </st><st c="8094">Dediğine göre, bu şakaya gösterdiğim tepki abartılıydı.</st></p>
			<p><st c="8149">– Yeni bir Simge doğmasın, dikkat et, diyordu.</st></p>
			<p><st c="8196">Ona kızmalıydım ama kızamıyordum. </st><st c="8231">Örnek bir öğrenci, iyi bir arkadaştı. </st><st c="8269">Sorun sanırım bendeydi. </st><st c="8293">Her şeyi abartmaya başlamıştım, evet.</st></p>
			<p><st c="8330">Ne söylense alınıyor, küsüyordum. </st><st c="8365">Canım konuşmak istemiyordu. </st><st c="8393">Çevremdekileri çok alaycı bulmaya başlamıştım. </st><st c="8440">Her şeyle dalga geçiyorlardı. </st><st c="8470">Kendileriyle bile. </st><st c="8489">Bunu çok doğal bir şey gibi yapıyorlardı hem de. </st><st c="8538">Neşelerinin kaynağı buydu adeta.</st></p>
			<p><st c="8570">Neşemizin kendimizden başka kaynağı olabilir miydi bu okulda ama? </st><st c="8637">Bu sorunun yanıtını o sıralar dürüstçe arasaydım olmadığını görürdüm. </st><st c="8707">Ben sevinmemeyi seçmeye başlamıştım sanırım. </st><st c="8752">Okula başladığım ilk aylarda öyle değildim. </st><st c="8796">Gençlerden oluşan bu bin kişilik kalabalık beni sarıvermişti. </st><st c="8858">Ağaçlı, kat kat bahçe; vapurlarıyla, iskeleleriyle, kıyıları büklüm büklüm dolaşmasıyla deniz; denize bakan dizi dizi kafeler, sıra sıra derslikler, yan yana odalarımız, cıvıltılı yemekhaneler, güzel ve zengin kitaplık ve kısa süreli de olsa şehir kaçamaklarımız yeni dünyamın motifleri olmuştu. </st><st c="9154">Çok mutluydum. </st><st c="9169">Sonra yavaş yavaş diplere ittiğim o gerçek, bütün bastırmalarıma karşın kıpırdanıp durmaya ve kendini duyurmaya başladı. </st><st c="9290">Tuhaftır ki kahkahaların yükseldiği, çığlıklı sevinçlerin ulu orta ortaya döküldüğü zamanlarda daha da fazla hissettirmeye...</st></p>
			<p><st c="9415">Derinlerde bir yere dokunulmuştu. </st><st c="9450">Dokunan kimdi, ‘bana gerçeği anlat’ diyen yazar mıydı, hiçbir sorunları yokmuş gibi tasasız görünen arkadaşlarım mıydı, bilemiyordum ama o derinler sızlamaya başlamıştı. </st><st c="9620">Bu da benim sevinçlerden uzaklaşmama, gülmelerimin giderek azalmasına neden oluyordu. </st><st c="9706">Arkadaşlarım yakında benimle uğraşmayı bırakabilirlerdi. </st><st c="9763">Hiçbir esprilerine gülmeyen, Simge gibi durmadan somurtan Özge’den uzaklaşabilirlerdi.</st></p>
			<p><st c="9849">Doğru ya... </st><st c="9862">Bir de Simge vardı sevinmelere soğuk su katan.</st></p>
			<p><st c="9908">Arkadaşlarımı tersleyerek, somurtarak Simge’ye benzemek... </st><st c="9968">Tehlikeli bir durumdu bu. </st><st c="9994">Çarçabuk değiştirmem gereken bir durum.</st></p>
			<p><st c="10033">Aslında Simge’yle benim hayatım arasında ne benzerlik olabilirdi ki? </st><st c="10103">Kapıda görmemiş miydim bindiği arabayı? </st><st c="10143">Simge’nin sürücünün yanına değil, arka koltuğa oturmasını filan.</st></p>
			<p><st c="10207">Benim hayatımın neresi benzeyebilirdi Simge’ye?</st></p>
			<p><st c="10255">Beste gitti. </st><st c="10269">Evet. </st><st c="10275">Belki de buydu içimi küskünlüklerle dolduran.</st></p>
			<p><st c="10320">Eksildik. </st><st c="10331">İki yapraklı kaldık. </st><st c="10352">Üstelik onunla bulduğum yeni aileyi de kaybettim. </st><st c="10402">Yeniden bir boşluktaydım.</st></p>
			<p><st c="10427">Bocalamalarım, yalpalamalarım hayatımı olumsuz etkilemeye başlamıştı. </st><st c="10498">Korkuyordum. </st><st c="10511">Korkumu yoklamaktan kaçınıyor, üstünü örtmeyi yeğliyordum. </st><st c="10570">Altından ne çıkacağını bilmek istemiyordum.</st></p>
			<p><st c="10613">Koşuyordum. </st><st c="10626">Rüyalarımda bile koşuyordum. </st><st c="10655">Kaçmak nereye kadarsa, oraya kadar kaçıyordum. </st><st c="10702">Dönüp bakıyordum ardıma, kimseler yok. </st><st c="10741">Derin bir yalnızlık duygusu sarıyordu o zaman her yanımı. </st><st c="10799">İnsanı alıp götürse, kimselerin farkına bile varamayacağı bir yalnızlık duygusu...</st></p>
			<p><st c="10881">Okulda o güne dek benzerini hiç yaşamadığımız fırtına o sıralarda patlak verdi. </st><st c="10962">Bu yüksek kuleli, önü denize açık binanın fırtınadan böyle etkilenmesi normal bir şeydi belki. </st><st c="11057">Normal olmayan, benim bu durumu olağanüstü bulmam ve fırtınaya değişik anlamlar yüklememdi. </st><st c="11149">Çatırdayan pencerelerin, uğuldayan ağaçların, şimşekler altında hayalete dönüşen bahçenin, kuduran denizin beni bu kadar etkileyeceği hiç aklıma gelmezdi.</st></p>
			<p><st c="11303">Aklıma gelmeyen öyle çok şey başıma gelmişti ki, fırtınaya hayret etmek, öteki fırtınaları unutmaya çalışmak anlamını taşıyabilirdi belki.</st></p>
			<p><st c="11442">Bunu zamanla anlayacaktım.</st></p>
		</div>
	<div id="charCountTotal" value="11469"></div></body>
</html>
