<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-28</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-28" xml:lang="tr-TR">
		<div>
			<p><br /><br /><br /></p>
			<p id="_idParaDest-28"><st c="0">Benim adıma gelen paket... </st><st c="28">ve bir mektup.</st></p>
			<p><br /><br /><br /></p>
			<p><st c="42">Yeni bir ders yılına başlamanın heyecanı bu. </st><st c="88">Cıvıltı. </st><st c="97">Sonsuz devinim. </st><st c="113">Bir köpüklü deniz sanki, bin kişilik genç öğrenciler ordusu.</st></p>
			<p><st c="173">Biz de artık okulun eskilerinden sayılırız. </st><st c="218">Bu yıl başlayanlara göre çoktan ‘okullu’ olduk.</st></p>
			<p><st c="265">Her şeyin hangi sırayla yapılacağını biliyoruz. </st><st c="314">Bu yıl da sınıf başkanını seçeceğiz. </st><st c="351">Sonra sınıf temsilcileri seçilecek. </st><st c="387">Seçilemeyenler öfkelenecek ya da en azından üzülecek. </st><st c="441">Seçilenleri deli gibi, avuçlarımız patlayana dek alkışlayacağız. </st><st c="506">Derken, Okul Öğrenci Meclisi Başkanına gelecek sıra. </st><st c="559">Heyecan dolu günler bekliyor bizi. </st><st c="594">Takımlara, koroya, bando takımına da yeni öğrenciler seçilecek. </st><st c="658">Ders programları yapılacak. </st><st c="686">Yeni gelenlere yatakhane odalarında yer bulunacak. </st><st c="737">Onlar biraz tuhaf karşılanacak önce. </st><st c="774">Her hareketleri izlenecek. </st><st c="801">Tuhaf gülümsemelerle dudak bükülecek bazılarının ardından. </st><st c="860">Zamanla onlarla da bütünleşilecek. </st><st c="895">Birlikte yemeklere gidilecek. </st><st c="925">Birlikte akşam sohbetleri yapılacak. </st><st c="962">İstemeden de olsa sırlar paylaşılacak. </st><st c="1001">Okul içi kurallara uyulacak ya da inatla uyulmayacak. </st><st c="1055">Okulda, bu devasa organizmada hayat en canlısından akıp duracak.</st></p>
			<p><st c="1119">Yeni keşifler yapacak yeni öğrenciler. </st><st c="1159">Kütüphaneyi keşfedecekler. </st><st c="1186">Bahçeler, palmiyeler, koridorlar, odalar, yemekhane, yatakhaneler, derslikler, çok amaçlı salon, guruplar, bölümler, takımlar, dersler, öğretmenler ve en önemlisi üst sınıflardakiler.</st></p>
			<p><st c="1369">Ben hâlâ çok heyecanlıyım. </st><st c="1397">Yaz tatilinin bir kısmını Bestelerle Nazilli’de geçirdik. </st><st c="1455">Babaannemi almaya otogara kadar geldiler. </st><st c="1497">Taze incir yedik bol bol. </st><st c="1523">Yeşil pamuk aralarından kavun karpuz topladık. </st><st c="1570">Mısırlar arasında dolaştık. </st><st c="1598">Böyle iyi insanların yaşadığını, var olduğunu görmek mutluluk verici.</st></p>
			<p><st c="1667">Okul bana gerçekten yuva olmuş. </st><st c="1700">Döneceğim günü heyecanla bekledim. </st><st c="1735">Buradaki ikinci sonbaharım. </st><st c="1763">Güz mevsimi bu şehre bambaşka bir güzellik katıyor. </st><st c="1815">Artık alıştığım renklerle dolu her yer. </st><st c="1855">Ve ben bütün bu renkleri sözcüklere dönüştürüp kâğıtlara işliyorum. </st><st c="1923">Yaşadığım, hissettiğim, dokunduğum her şeyi koşa koşa gidip yazmak geliyor içimden. </st><st c="2007">Yazdıkça çözüyorum kendimi, düşüncelerimi. </st><st c="2050">Dünyaya ve insanlara bakışımı da.</st></p>
			<p><st c="2083">Öğle yemeğinden önceki son derste, öğretmen bana idareye uğramam gerektiğini söylediğinde şaşırdım biraz. </st><st c="2190">Ne olabilir ki?</st></p>
			<p><st c="2205">Bu cümle öğrenciler arasında hep bir tedirginlik yaratır çünkü. </st><st c="2270">“İdareden çağrılmak!”</st></p>
			<p><st c="2291">Beni bir sürpriz bekliyor müdür yardımcısının odasında. </st><st c="2348">Bir zarf. </st><st c="2358">Büyük, sarımtırak, kabarık...</st></p>
			<p><st c="2387">– Bu senin için, diyor Figen Hanım.</st></p>
			<p><st c="2423">– Size mi gelmiş?</st></p>
			<p><st c="2441">– Evet. </st><st c="2450">Sana vermemiz için.</st></p>
			<p><st c="2469">Postalarımızı idareden almazdık ki biz! </st><st c="2510">Neyin nesi acaba bu?</st></p>
			<p><st c="2530">Uzatılan zarfı alıyorum. </st><st c="2556">Bocalama içindeyim. </st><st c="2576">Açmalı mıyım? </st><st c="2590">Oracıkta. </st><st c="2600">Yakışık alır mı bu davranışım? </st><st c="2631">Yoksa açmamam mı tuhaf kaçar?</st></p>
			<p><st c="2660">Kararsızlığımı şıp diye sonlandırıyor Figen Hanım.</st></p>
			<p><st c="2711">– O sana ait. </st><st c="2726">Gidebilirsin Özge. </st><st c="2745">Seni bunun için çağırmıştım.</st></p>
			<p><st c="2773">– Teşekkür ederim.</st></p>
			<p><st c="2792">Bana kim bir paket gönderir ki? </st><st c="2825">Bana...</st></p>
			<p><st c="2832">Heyecandan titriyorum. </st><st c="2856">Üstünde adımdan başka hiçbir not olmayan zarfı yokluyorum usulca. </st><st c="2922">İçinde kalın bir defter ya da kitap olduğu anlaşılıyor.</st></p>
			<p><st c="2977">Yemekhane yerine bahçeye yöneliyorum. </st><st c="3016">Denize bakan yamaçtaki sıralardan birine oturuyorum. </st><st c="3069">Zarf, dizlerimin üzerinde duruyor şimdi. </st><st c="3110">Ama ellerim tutuk.</st></p>
			<p><st c="3128">Açarsam içinden bir kuş çıkacak ve uçup gidiverecek sanki. </st><st c="3188">Ağzında bana yazılmış upuzun bir mektup olan güzel, geniş kanatlı, çok renkli bir kuş. </st></p>
			<p><st c="3275">Onu kaçırırsam bir daha tutamam diye korkuyorum. </st><st c="3324">Zarfı bu yüzden bir türlü açamıyorum.</st></p>
			<p><st c="3361">Denize bakıyorum. </st><st c="3380">Güz bitmek üzere ama deniz hâlâ mavi. </st><st c="3418">Dalgalar köpük köpük.</st></p>
			<p><st c="3439">Ağaçlar son yapraklarını da döküyor. </st><st c="3477">Yakında çıplak kalacaklar. </st><st c="3504">Ama yaşlı fıstık çamları, kozalak dolu dallarıyla yemyeşil uzanacak gökyüzüne doğru. </st><st c="3589">İri taç yapraklarıyla, upuzun gövdeleri üzerinde püsküllü şemsiyeler gibi maviliklere açılan palmiyeler de öyle. </st><st c="3702">Bir de kapının hemen önündeki meyve yüklü dev turunç. </st><st c="3756">Buraya gelirken, palmiyeleriyle ünlü bir şehre gidiyorsun demişti bir öğretmenim. </st><st c="3838">Çamları unutmuş sanırım.</st></p>
			<p><st c="3862">Beyaz bir vapur süzülüyor Karşıyaka’dan Göztepe İskelesi’ne doğru.</st></p>
			<p><st c="3929">Daha fazla bekleyemeyeceğim.	</st></p>
			<p><st c="3959">Zarfı usulca, hırpalamadan yırtıyorum. </st></p>
			<p><st c="3998">İçindekini çıkarmaya çalışırken, ikiye katlanmış bir kâğıt düşüyor yere. </st><st c="4071">Sararmış yaprakların üzerine.</st></p>
			<p><st c="4100">Çabucak eğilip alıyorum. </st><st c="4126">İçinde, “Sevgili Özge,” diye başlayan bir yazı... </st></p>
			<p><st c="4176">Uzun bir hikâyenin sonuna geldik demek. </st><st c="4216">Kuşun gagasındaki mektup olmasın bu?</st></p>
			<p><st c="4252">Açıp okumaya başlıyorum kâğıdı.</st></p>
			<p><span><st c="4284">Sevgili Özge,</st></span></p>
			<p><span><st c="4298">Bana yaşadıklarını, üzüntülerini, sevinçlerini ve umutlarını içtenlikle anlattığın için teşekkür ederim.</st></span></p>
			<p><span><st c="4403">Roman kahramanı Özge olduğuna beni inandırmak için nasıl çabaladığını anımsıyorum da... </st><st c="4492">Beni yazmaya itecek bir hikâyen olduğunu ilk günden anlamıştım ben. </st><st c="4560">Sen daha kendini tanıtmadan, adını söylemeden, bir küheylan gibi yerinde duramayışından...</st></span><span><st c="4650"> ‘Adım Özge’ derken sesinin dokunaklı tonundan, bakışından, ellerinin çekingen devinimlerinden anlamıştım. </st><st c="4757">Sana inanmasaydım bu kitap yazılmazdı. </st><st c="4796">Ama seni yazmamın nedeni bunlar değil.</st></span></p>
			<p><span><st c="4834">Senin o yangından yalnızca rüyaların aracılığıyla söz etmen çok çarpıcıydı. </st><st c="4911">Günlük yaşantını orasından burasından anlatırken buna hiç değinmemen rastlantı değildi. </st><st c="4999">Sorularıma kaçamak yanıtlar veriyordun. </st><st c="5039">Ama sonra bir bakıyordum ki aslında bana her şeyi anlatıyorsun. </st><st c="5103">Simge’yle ilgili o mailin örneğin. </st><st c="5138">Simge’nin sana, ayaklarını kimseye göstermeyen kız olduğunu söylemesi. </st><st c="5209">Bir sırrın vardı, evet. </st><st c="5233">Ama aslında sen o sırrı saklamıyordun. </st><st c="5272">Rüyalarınla anlatmaya çalışıyordun zaten. </st><st c="5314">Seni korkutan sorulardı. </st><st c="5339">Soruları sevmiyordun. </st><st c="5361">İçine kapanıvermene neden oluyorlardı çünkü.</st></span></p>
			<p><span><st c="5405">Böylesine derin, yaralayıcı, iz bırakıcı bir olay yaşamıştın ve her şeye rağmen ayaktaydın. </st><st c="5498">Okuyordun. </st><st c="5509">Eksiklerini gidermek için çabalıyordun. </st><st c="5549">Ve bunlar kadar önemli bir şey daha yapıyordun Özge, hayaller kuruyordun. </st><st c="5623">Babaannen sana tek başına bir aile olmaya çalışmış aslında. </st><st c="5683">Ama sen, onun yaşadığı yerde öğrenimine devam edemediğin, onunla kalamadığın için bir anlamda onu da kaybetmişsin.</st></span></p>
			<p><span><st c="5797">Gerçek hayatında bir zamanlar sahip olduğun ablanı, kardeşini, anneni ve babanı bulmuş gibi olman, kendini roman kişileriyle özdeşleştirmen çok sıradışı bir şey değil aslında. </st><st c="5974">Okuma sürecinde pek çok okur kitapla bütünleşir. </st><st c="6023">Kendini kahramanların yerine koyar. </st><st c="6059">Bazen kitap bittikten sonra da bu durum sürer. </st><st c="6106">Bizi çok etkisi altına alan, çağını etkileyen romancıların romanlarını okuduktan sonra uzun zaman bu etkiyi hissederiz. </st><st c="6226">Seninki sanırım kalıcı olmuş. </st><st c="6256">Bir oyuna çevirmişsin bunu. </st><st c="6284">Zor hayatını kolaylaştırmak için. </st><st c="6318">Mutluluk Sokağı biraz da bunun kitabı değil mi? </st><st c="6366">Hepimizin hayatı zaman zaman zorlaşır. </st><st c="6405">Ve biz çeşitli yöntemlerle, oyunlarla, çabalarla bu zorlukları aşmaya, hayatımızı normalleştirmeye çalışırız.</st></span></p>
			<p><span><st c="6514">Üç Yapraklı Yonca’yı okuduğunda bana ve defterine yazdığın her şeyi bulamayacaksın, şimdiden söyleyeyim. </st><st c="6620">Belki hayal kırıklığına uğrayacaksın bu yüzden, belki sevineceksin. </st><st c="6688">Bütün sırlarımızın ortaya dökülmesini hiçbirimiz istemeyiz, değil mi? </st><st c="6758">Bir roman yazarken çok da gerekli olmayan bir ayrıntı bana göre.</st></span></p>
			<p><span><st c="6822">Sen de yonca tarlasında bir yoncasın. </st><st c="6861">Büyük ve geniş yeşillikleri yeğlemen, sonsuzluğa açılmak isteyen üç yapraklı yoncalardan biri olman, tek başına, çaresiz ve birilerine şans getirsin diye hemen koparılacağını bilmeden gururlanan bir dört yapraklı yonca olmaktan iyidir, inan.</st></span></p>
			<p><span><st c="7102">Hep söylediğim gibi, hayatını olduğu gibi yazsaydım, senin biyografini yazmış olurdum. </st><st c="7190">Ellerinde tuttuğun kitap ise bir roman. </st><st c="7230">Acılarına, kök saldığın topraklardan kopuşuna, aileni kaybettiğin o trajik yangına, felaketin bir çığ gibi çocukluğuna çöküşüne ve ardından yaşadıklarının ayrıntılarına çok fazla yer vermeyişimin iki nedeni var.</st></span></p>
			<p><span><st c="7441">Birincisi, sen yaşama tutunma isteği ve çabası olan cesur bir kızsın. </st><st c="7512">Yaşanacak hayat önünde zaten. </st><st c="7542">Yaşanmış olanlarsa anılar. </st><st c="7569">Aslolan anılara değil, geleceğe tutunmaktır ki, bu cidden cesaret ister. </st><st c="7642">Sen işte bunu yapıyor, ileri bakıyorsun.</st></span></p>
			<p><span><st c="7682">Bana gelince... </st><st c="7699">Ben o felaketleri başka kitaplarımda yazdım ve yazıyorum zaten. </st><st c="7763">Bu, hayallerin, umutların ve rüyaların kitabı olsun. </st><st c="7816">Güzel rüyalarımızın gerçekleşebileceğine dair bir kanıt.</st></span></p>
			<p><span><st c="7872">Bana güvendiğin için tekrar teşekkür ederim.</st></span></p>
			<p><span><st c="7917">Yeni Özge’ye gelince...</st></span></p>
			<p><span><st c="7941">Ondan o kadar çok söz etmişsin ki kendi kitabımı yeniden okuyorum sandım. </st><st c="8016">Ancak ne yalan söyleyeyim, savladığın şeyin doğruluğundan bir türlü emin olamadım. </st><st c="8099">Şöyle düşünüyorum sanırım: Yeni bir romanın kahramanı olacağını hissettiğin için, yani gerçeğini yaratmayı başardığından ve geçmişi artık olduğu gibi kabul etmeye karar verdiğinden, sen Mutluluk Sokağı’nın Özge’si olma işini başka birine yüklemiş olabilirsin. </st><st c="8359">Hayır, kesinlikle böyledir demiyorum. </st><st c="8397">Belki de gerçekten sizin odanızdaki benim kahramanım Özge’dir. </st><st c="8460">Yine de bu konuda kuşkularım var. </st><st c="8494">Damla’dan, Utku’dan ve Bilgi’den söz ettiğine göre inanmam gerektiğini yazmışsın. </st><st c="8576">İyi ama Özgeciğim, sen de bana onlardan söz etmemiş miydin? </st><st c="8636">Yalnız bana mı? </st><st c="8652">Bütün arkadaşlarına? </st><st c="8673">Bıkmadan, usanmadan kardeşlerinden, onlarla olan ilişkinden, hatta astronot olmak istediğinden söz etmemiş miydin? </st><st c="8788">Haksız mıyım?</st></span></p>
			<p><span><st c="8801">Yine de inanmak istiyorum o kızın bizim Özge olduğuna. </st><st c="8857">Kararlı, çalışkan, hayatını şekillendirmeyi bilen o delişmen kızın başına bir şey gelmemiş olmasına. </st><st c="8958">Yoluna yine bildiği gibi devam etmesine. </st><st c="8999">İnanmak istiyorum. </st><st c="9018">Sana inanmak istediğim gibi.</st></span></p>
			<p><span><st c="9046">Unutmadan. </st><st c="9058">Defterin de zarfın içinde. </st><st c="9085">Bana onu göndermesen roman eksik kalır mıydı bilemem. </st><st c="9139">Ama bildiğim bir şey var, çok güzel yazıyorsun. </st><st c="9187">İyi anlatıyorsun. </st><st c="9205">Parçalar, konular arasında kurduğun ilişkiler ve bağlantılar çok yerinde. </st><st c="9279">Cümlelerin düzgün. </st><st c="9298">Bence asıl kazancın bir romanın kahramanı olman değil, işte bu şekilde yazarak yetkinleşmen. </st><st c="9391">Bir yandan iyi kitaplar okurken, diğer yandan olayları ve düşüncelerini böylesine güzel yazıya dökmüş olman önemli bir gelişme. </st><st c="9519">Gelecekte kendi romanını yazabileceğini düşündürdü bana defterin. </st><st c="9585">Hayatının romanını demek istemedim, hayır. </st><st c="9628">Kendi kurguladığın romanı. </st><st c="9655">Ve hayatından izler taşıyacak olan...</st></span></p>
			<p><span><st c="9692">Belki de yanık izleri.</st></span></p>
			<p><span><st c="9715">Umarım hep mutlu yaşarsın Sevgili Özge.</st></span></p>
			<p><span><st c="9755">Üçyapraklıyonca</st></span></p>
			<p><st c="9771">Böyle yazıyor kâğıtta. </st><st c="9795">Kitabın kapağında, resmin üzerinde gezdiriyorum elimi. </st></p>
			<p><span><st c="9850">Üç Yapraklı Yonca</st></span></p>
			<p><st c="9867">Romana bu adı vermiş. </st><st c="9890">Rüyalarımın kitabı ellerimde. </st><st c="9920">Peki, ya gerçek Özge? </st><st c="9942">O şimdi nerelerde acaba?</st></p>
			<p><st c="9966">Kapağı açıyorum. </st><st c="9984">İlk sayfada yazarın elyazısı:</st></p>
			<p><span><st c="10013">Sevgili Özge’ye, tüm güzel hayallerinin gerçek olması dileğiyle...</st></span></p>
			<p><st c="10080">Ve rüzgâr çıkıyor aniden. </st><st c="10107">Ortalığı karıştıran bir deli rüzgâr. </st><st c="10144">Bir damla düşüyor sayfaya. </st><st c="10171">Mürekkebi dağıtmadan parmağımla üstüne dokunuyorum. </st><st c="10223">Benim gözyaşım değil o, hayır. </st><st c="10254">Güzel şeyler için ağlamamayı çoktan öğrendim. </st><st c="10300">Sevindiğimde gülmeyi de.</st></p>
			<p><st c="10324">Sonbaharın işi bu. </st><st c="10344">Düşen yaprakların arasına yağmur damlaları karıştırmak...</st></p>
			<p><st c="10401">Rüzgâr hızını arttırıyor. </st><st c="10428">Çılgın bir fırtına çıkacak yine sanırım. </st><st c="10469">Aşağılarda deniz kuduracak. </st><st c="10497">Ağaçlar uğul uğul uğuldayacak. </st><st c="10528">Kapkara dumanlar, apartmanların bacalarından daha telaşlı tütecek. </st><st c="10595">Yağmur bulutları koşuşacak Körfez’in üzerinde. </st><st c="10642">Pencerelerdeki gökyüzü grileşecek. </st><st c="10677">Yine de içerdeki sesler hep ilkbahar. </st><st c="10715">Turunç ağacının sık yeşil yaprakları arasında parlayan turunçlar gibi.</st></p>
			<p><st c="10785">Bu okulda hayatının ilkbaharını yaşayan binden fazla öğrenci yaşıyor. </st><st c="10856">Her birinde bin bir umut. </st><st c="10882">Dilekleri ışıl ışıl. </st><st c="10903">Kalpleri sevgi dolu. </st><st c="10924">Bütün korkuları, baş edemeyeceklerini düşündükleri tüm engeller zamanla yıkılmaya yazgılı. </st><st c="11015">Bu yüzden sonbahar kapılardan içeri giremeyecek. </st><st c="11064">O, bir zaman bahçelerde dolaşıp soluğunu kâh denize doğru, kâh denizden şehre üfleyecek. </st><st c="11153">Sarı yapraklarını savuracak yerlerde. </st><st c="11191">Gri dumanlar yine savrulacak yüksek bacalardan. </st><st c="11239">Bazı geceler is kokacak şehir. </st><st c="11270">Sonra toplayıp eteklerini kışa bırakacak yerini güz. </st><st c="11323">Deli fırtınalara hazırlanacak gökyüzü. </st><st c="11362">Poyraz, karayel...</st></p>
			<p><st c="11380">Ama dedim ya! </st><st c="11395">Bu pencerelerin ardında mevsimler hep ilkbahar.</st></p>
			<p><st c="11442">Kitabın kapağını okşamakta parmaklarım.</st></p>
			<p><st c="11482">Sonunda rüyam gerçek oldu işte. </st><st c="11515">Hayatla bağımı güçlendiren bir şey tutuyorum ellerimde. </st><st c="11571">Bir kitap. </st><st c="11582">Yazılmasında katkım olan...</st></p>
			<p><st c="11609">Artık kalkmalıyım. </st><st c="11629">Yağmur damlaları irileşip sıklaştı. </st><st c="11665">Yerdeki döşeme taşlarda ıslak lekeler büyüyor gitgide. </st><st c="11720">Rüzgâr da kanatlandı sanki. </st><st c="11748">Her şeyi uçuracak gibi. </st><st c="11772">Islanmadan binaya girebilsem...</st></p>
			<p><st c="11803">Mektubu yeniden bir araya geldiğimizde Beste’ye göstereceğim. </st><st c="11866">Okuduğunda bütün anlattıklarımın gerçek olduğunu anlayacak. </st><st c="11926">Bu kitaptaki Özge’nin hikâyesi benim hikâyem çünkü. </st><st c="11978">Aslı bu işe ne diyecek bilemem.</st></p>
			<p><st c="12009">Kâğıdı zarfa koydum mu? </st><st c="12034">O nerede?</st></p>
			<p><st c="12043">Oh! </st><st c="12048">Nasıl da korktum. </st><st c="12066">Kitapla zarfın arasında duruyor işte. </st><st c="12104">Düştü düşecek. </st><st c="12119">Onu kitabın arasına yerleştirmeliyim. </st><st c="12157">Sıkı sıkı. </st><st c="12168">Sonra ikisini de zarfa koyacağım.</st></p>
			<p><st c="12201">Rüzgâr çekip alıyor birden elimden kâğıdı. </st><st c="12245">Açıp önüne katıyor. </st><st c="12265">Savuruyor. </st><st c="12276">Dudaklarımda bir çığlık.</st></p>
			<p><st c="12300">– Dur! </st><st c="12308">Gitme! </st><st c="12315">Ne olur! </st><st c="12324">Sen bana...</st></p>
			<p><st c="12335">Mektup uçuyor. </st><st c="12351">Arkasından koşuyorum. </st><st c="12373">Başım dönüyor aniden. </st><st c="12395">Saçlarım çözülüp yüzüme dolanıyor. </st><st c="12430">Nefes alamıyor, önümü göremiyorum. </st><st c="12465">Gözlerimi açmaya çalışıyorum. </st><st c="12495">Fakat o da ne?</st></p>
			<p><st c="12509">Kâğıt, katlı bahçelerden aşağı uçan bir uçurtma şimdi. </st><st c="12565">Denize doğru, denize doğru...</st></p>
			<p><st c="12594">Umutsuzca bakıyorum ardından. </st><st c="12625">Demir kapılar sımsıkı kapalı ama mektup uçuyor işte. </st><st c="12678">Yazılar üzerinde...</st></p>
			<p><st c="12697">Ve aşağıda, şimdi bekçi kulübesinin yanındaki merdivenlerden inip bahçe kapısından çıkan kadın... </st><st c="12796">Bu o değil mi? </st><st c="12811">Yanımdan geçip gitmiş olmalı. </st><st c="12841">Ben, bana yazdıklarını okurken!</st></p>
			<p><st c="12872">Kendisi mi getirmiş zarfı buraya? </st><st c="12907">Zarfa bakıyorum. </st><st c="12924">Evet, evet... </st><st c="12938">Üstünde hiçbir not yok, adres de. </st><st c="12972">Yalnızca adım. </st><st c="12987">Buraya geldi demek. </st><st c="13007">Bana verilmek üzere zarfı idareye bıraktı. </st><st c="13050">Belki bir çay içti müdürle. </st><st c="13078">Belki yemek yediler.</st></p>
			<p><st c="13098">Kapıya bakıyorum yeniden. </st><st c="13125">Kimseler yok.</st></p>
			<p><st c="13138">Ayakta durmak zor. </st><st c="13158">Bir duygu fırtınası içinde savrulup dururken.</st></p>
			<p><st c="13203">Banklardan birine çöküyorum. </st><st c="13233">Bütün bu olanlar, gitgide uzaklaşan bir hayal sanki. </st><st c="13286">Anlattıkça yabancılaştığım bir rüya.</st></p>
			<p><st c="13322">Demir kapıları düşüncelerimizle aşabiliriz; yazdıklarımızla, çizdiklerimizle ve umutlarımızla. </st><st c="13418">Birden kitaba sımsıkı sarılıyorum. </st><st c="13453">O burada işte, ellerimde ve gerçek.</st></p>
			<p><st c="13488">Beste ve Aslı bununla yetinmeli. </st><st c="13522">Başka kanıt aramamalı. </st><span><st c="13545">Üç Yapraklı Yonca</st></span><st c="13562"> bizim hikâyemiz. </st><st c="13580">Hem onlar zaten kanıt aramaz ki, bana inanır. </st><st c="13626">Kanıt, Kıskanç Prenses’e gerekli. </st><st c="13660">Kaprisli, porselen, hırslı ve bütün bunlara rağmen üç yapraklı yoncalar denizinde bizden biri olduğu için çok sevindiğim Simge’ye...</st></p>
			<p><span><st c="13792">“Ne var yani, geçen yıl okula geldiğinde o kadar ilgilendin, önünde ardında koşturdun kadının, yeni kitabını imzalayıp yollamış sana. </st><st c="13927">Amma da abarttın. </st><st c="13945">Her hikâyeyi sırtına seninmiş gibi giymeye mecbur musun Özge?”</st></span></p>
			<p><st c="14007">Onun buna benzer sözler söyleyeceğini de biliyorum. </st><st c="14060">Bu yüzden çok gülesim geliyor. </st><st c="14091">Simge’ye değil, kendime. </st><st c="14116">Yüreğimde hissettiğim her hikâyeyi benim hikâyemmiş gibi kendime yakıştırmama. </st><st c="14195">Tıpatıp uygunluğunu kanıtlamaya çalışmama. </st><st c="14238">Kötü mü? </st><st c="14247">Sanmam.</st></p>
			<p><st c="14254">Bahçede, kucağımda kitap, sonsuza kadar oturamam değil mi? </st><st c="14314">Kalkmalıyım. </st><st c="14327">Yemek arası yalnızca kırk beş dakika ve onun da çoğu gitti. </st><st c="14387">Üstelik Umut, Aslı, Volkan beni merak etmiştir şimdi. </st><st c="14441">Hatta Simge bile. </st><st c="14459">Zaten hanidir Umut nerede Simge de orada. </st><st c="14501">Umut’un deyişiyle ‘Porselen yüzlü Simge’.</st></p>
			<p><st c="14542">Yaşlı, yüksek ağaçların altından geçip yüz yıllık okuluma giriyorum. </st><st c="14612">Saçlarım darmadağın oldu ve ben epeyce ıslandım. </st><st c="14661">Çorba sıcak mıdır acaba?</st></p>
			<p><st c="14685">Bu yıl derslerimiz ağır olacakmış. </st><st c="14721">Olsun. </st><st c="14728">Denklem çözmeyi severim ben.</st></p>
			<p><st c="14756">Bir de acıktım ki! </st><st c="14776">Öleceğim sanki.</st></p>
			<p><st c="14791">Yemekhaneye doğru hızlı adımlarla ilerliyorum.</st></p>
			<p><st c="14838">Kirpiklerime asılı damlalar mı? </st><st c="14871">Onlar gözyaşı değil, hayır.</st></p>
			<p><st c="14898">Güzel şeyler için ağlamamayı çoktan öğrendim. </st><st c="14945">Sevindiğimde gülmeyi de. </st></p>
			<p><st c="14970">Sonbaharın işi bu.</st></p>
			<p><st c="14988">Ağlamak istemeyenlere yağmur damlaları armağan etmek...</st></p>
		</div>
	<div id="charCountTotal" value="15044"></div></body>
</html>
