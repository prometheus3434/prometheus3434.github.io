<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-14</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-14" xml:lang="tr-TR">
		<div>
			<p><br /><br /><br /></p>
			<p id="_idParaDest-14"><st c="0">Sürpriz yarıyıl tatili...</st></p>
			<p><br /><br /><br /></p>
			<p><st c="26">Bunu ona yazmayacaktım, hayır. </st><st c="58">Henüz Beste’yle, onların daha güneyde, büyük bir ilçede bulunan evlerine gidip gitmeme konusunda karar vermemiştim çünkü. </st><st c="180">Onun yerine sınav başarılarımı yazdım. </st><st c="219">Ve yine bir sorunun kanatlarına sığınıp kaçtım.</st></p>
			<p><span><st c="266">Neden şiir yazarken hikâye yazmaya başladınız? </st><st c="314">Sonra da roman? </st><st c="330">Hep farklı türlerde yazıyorsunuz? </st><st c="364">Şiir, öykü, roman gibi. </st><st c="388">Bu çeşitlilik niye?</st></span></p>
			<p><st c="407">Bu kez uzun süre yazmadı bana Üçyapraklıyonca. </st><st c="455">Kaygılanmaya başladım. </st><st c="478">Vaz mı geçiyordu benimle yazışmaktan. </st><st c="516">Kaçtığımı mı anlamıştı, işi mi çoktu?</st></p>
			<p><st c="553">Kesinlikle öyleydi. </st><st c="574">Zamanı yoktu bence. </st><st c="594">Tek uğraşı ben mi olacaktım yani? </st><st c="628">Yine de eğer kitabın devamını yazacaksa bana ihtiyacı vardı. </st><st c="689">Öyle dememiş miydi? </st><st c="709">Özge’yi kaybettim, dememiş miydi söyleşide. </st><st c="753">Bulmuştu işte. </st><st c="768">Eminim kaçırmak istemeyecekti. </st><st c="799">Yoksa nasıl yazardı romanını?</st></p>
			<p><st c="828">Ama yine dediği gibi bambaşka bir şey üzerinde çalışıyordu belki. </st><st c="895">Bu durumda benimle yazışması kafasını karıştırıyor olabilirdi.</st></p>
			<p><st c="957">Beklemem gerekiyordu.</st></p>
			<p><st c="979">Yapacak başka şey de yoktu zaten. </st><st c="1014">Kütüphane memuruna, tatilde bana kitap verip veremeyeceğini sordum. </st><st c="1082">Beni artık tanıyordu. </st><st c="1104">Kütüphaneden düzenli kitap alan öğrencilerdendim.</st></p>
			<p><st c="1153">– Dışarı kitap vermiyoruz Özge, dedi. </st><st c="1192">Sonra yüzümün ne hale geldiğini görmüş olacak ki, dur bakalım, bunu tatil geldiğinde düşünürüz, diye ekledi.</st></p>
			<p><st c="1300">Yazardan beklediğim yanıt sonunda geldi:</st></p>
			<p><span><st c="1341">Sevgili Özge...</st></span></p>
			<p><span><st c="1357">Sana yazamadım çünkü bir seyahate çıktım. </st><st c="1400">Bu kez, daha önce hiç gitmediğim bir yere gittim. </st><st c="1450">Kuzeyde, iklimi sert, buz gibi soğuk bir kasaba... </st><st c="1501">Orada doğanın sesini dinleyerek sıradışı anlar yaşadım. </st><st c="1557">Bir zamandan çalma hali de diyebiliriz. </st><st c="1597">Ben gezerken mekânlar biriktiriyorum bir yandan.</st></span></p>
			<p><span><st c="1645">Üstelik ortamın bütün durağanlığına karşın yapacak çok şey vardı. </st><st c="1712">Sandalların dalgalar üstünde sallanıp durduğu küçük koya indim bazı günler. </st><st c="1788">Bir kayanın üstüne oturup deniz fenerine baktım. </st><st c="1837">Her tarafı cam kaplı kahvelerde köpüklü kahveler içip köpük köpük kış denizini izledim. </st><st c="1925">Çıplak ağaçları. </st><st c="1942">Beyaz örtüde gülüşerek yuvarlanan, birbirine kar topaçları savuran kırmızı yanaklı çocukları. </st><st c="2036">Karın bazen neşeyle, bazen ince bir hüzünle yağışını... </st><st c="2092">Tıpkı hayatımız gibi.</st></span></p>
			<p><span><st c="2113">Sınavlarının iyi geçtiğine çok sevindim sevgili Özge.</st></span></p>
			<p><span><st c="2167">Görüşmek dileğiyle.</st></span></p>
			<p><span><st c="2187">Üçyapraklıyonca.</st></span></p>
			<p><st c="2204">Sorduğum sorunun yanıtı bu değildi ki. </st><st c="2244">Üstelik bunca zaman beklemiştim. </st><st c="2277">Neden bambaşka şeyler yazmıştı bana?</st></p>
			<p><st c="2313">Fazla düşünmeme gerek kalmadan buldum yanıtı.</st></p>
			<p><st c="2359">Ben de ona aynı şeyi yapmıştım. </st><st c="2392">Ona bambaşka şeylerden söz etmiştim. </st><st c="2429">Daha cesur davranmış, soru da sormuştum.</st></p>
			<p><st c="2469">Öyleyse oturup yarıyıl tatiliyle ilgili sorusuna doğru dürüst yanıt vermeliydim. </st><st c="2551">Ama önce Beste’ye kararımı bildirmem gerekiyordu.</st></p>
			<p><st c="2600">Yatmaya hazırlanıyorduk. </st><st c="2626">Simge ve Aslı kendi işlerine dalmışken pat diye söyledim.</st></p>
			<p><st c="2683">– Yarıyıl tatilinde size geleceğim Beste. </st><st c="2726">Tabii davetin hâlâ geçerliyse.</st></p>
			<p><st c="2756">– Yaşasın! </st><st c="2768">Bak bu harika bir haber. </st><st c="2793">Annenlere haber verdin mi?</st></p>
			<p><st c="2819">– Benimkiler de seninkiler gibi Beste. </st><st c="2859">Önceden haber vermem gerekmiyor. </st><st c="2892">Biz kararlaştırdıktan sonra onlara da söyleyeceğim. </st><st c="2944">Yalnız annenlerin okul idaresiyle bu davet için görüşmeleri gerekiyor, biliyorsun.</st></p>
			<p><st c="3026">– Tamam. </st><st c="3036">O kolay. </st><st c="3045">Sen merak etme.</st></p>
			<p><st c="3060">İçimden, benim de bu konuyu idareyle konuşmam gerekecek, diye geçiriyordum ki Simge’nin saçlarını tepesinde toplarken dönüp bana tuhaf tuhaf baktığını gördüm. </st><st c="3220">Görmemiş gibi yaptım. </st><st c="3242">Onunla uğraşmak istemiyordum. </st><st c="3272">Bu arada Beste yataktan atlamış, bir sıçrayışta yanıma gelmişti bile.</st></p>
			<p><st c="3341">– Yaşasın! </st><st c="3353">Kızlar, duydunuz mu? </st><st c="3374">Yarıyıl tatilinde birlikteyiz. </st><st c="3405">Özge ve Beste...</st></p>
			<p><st c="3421">Sonra onların yanıtını beklemeden heyecanla sürdürdü:</st></p>
			<p><st c="3475">– Harika olacak. </st><st c="3493">Seni bütün arkadaşlarımla tanıştıracağım. </st><st c="3535">Göreceksin, çok eğleneceğiz. </st><st c="3564">Sinemaya da gideriz. </st><st c="3585">Bu gerçekten şahane oldu ama. </st><st c="3615">Ay! </st><st c="3619">Biz bir de Pan’ın Labirenti’ne gidecektik, değil mi? </st><st c="3672">Program bomba!</st></p>
			<p><st c="3686">Bu sevinçli telaş sonunda öteki arkadaşlarımızın da olaya katılmalarına neden olmuştu. </st><st c="3774">Elinde diş fırçasıyla odaya giren Aslı,</st></p>
			<p><st c="3813">– Ya ne oluyor size? </st><st c="3835">Kıyameti kopardınız, dedi.</st></p>
			<p><st c="3861">Simge atıldı:</st></p>
			<p><st c="3875">– Saygısızsınız. </st><st c="3893">Burada insanın kendi başına kalmasına izin vermiyorsunuz.</st></p>
			<p><st c="3950">Beste altında kalmadı bu sözlerin:</st></p>
			<p><st c="3985">– Ay, birazcık neşelendik diye senin moralin mi bozuldu Simge? </st><st c="4049">Tek başına kalınca şamata yapamıyor insan, değil mi? </st><st c="4102">Katıl bize ara sıra. </st><st c="4123">Neşelen biraz.</st></p>
			<p><st c="4137">Aslı’nın derdi başkaydı.</st></p>
			<p><st c="4162">– Ben de anlamak istiyorum, ne oluyor?</st></p>
			<p><st c="4201">– Aslıcığım, kaç kez söyledim, kulaklarında kulaklık varken duyamazdın elbette. </st><st c="4282">Diş fırçalamaya bile kulakların tıkalı gidiyorsun. </st><st c="4333">Yarıyıl tatilinde Özge bizim eve geliyor. </st><st c="4375">Olay bu.</st></p>
			<p><st c="4383">Aslı’nın gözleri iyice açıldı. </st><st c="4415">Yelpaze kirpikleri neredeyse kaşlarına değdi. </st><st c="4461">Ve böylece biz, onun ne kadar hayret ettiğini anladık. </st><st c="4516">Artık şaşırdığını söylemese de olurdu.</st></p>
			<p><st c="4554">– Aaaa! </st><st c="4563">Çok ilginç. </st><st c="4575">Keşke ben de gelebilseydim. </st><st c="4603">Ama annemleri çok özledim.</st></p>
			<p><st c="4629">Birden kendimi çok kötü hissettim. </st><st c="4665">Ben benimkileri özlememiş miydim yani? </st><st c="4704">Onu mu demek istiyordu Aslı? </st><st c="4733">Herkes ailesini özlerdi. </st><st c="4758">Evet evet. </st><st c="4769">Özlerdi yani. </st><st c="4783">Ve hiç kimse de benim kadar özleyemezdi.</st></p>
			<p><st c="4823">– Sen de tatilin ortasında gel, başında ve sonunda ailenle olursun, dedi Beste.</st></p>
			<p><st c="4903">Aslı bütün dişlerini göstererek güldü,</st></p>
			<p><st c="4942">– Sahi, olur mu ki?</st></p>
			<p><st c="4962">– Yaparsan olur, dedi Beste.</st></p>
			<p><st c="4991">Simge:</st></p>
			<p><st c="4998">– Burada yapışık üçüzler gibi dolaşmaya bıkmadınız herhalde. </st><st c="5060">Tatil planlarınızı da beraber yapıyorsunuz.</st></p>
			<p><st c="5103">Ben atılıp hiç düşünmeden,</st></p>
			<p><st c="5130">– Anlasana kızım. </st><st c="5149">Üç Yapraklı Yonca’yız biz, dedim.</st></p>
			<p><st c="5182">Beste kıkırdadı:</st></p>
			<p><st c="5199">– Ay bu çok hoş bir takma ad oldu. </st><st c="5235">Yarın duymayan kalmasın. </st><st c="5260">Bu üçlünün adı bundan böyle Üç Yapraklı Yonca’dır efendim.</st></p>
			<p><st c="5318">Simge’nin dudakları büküldü.</st></p>
			<p><st c="5347">– Kendi kendine lakap takanı da ilk kez görüyorum.</st></p>
			<p><st c="5398">– Kıskanma Simgeciğim. </st><st c="5422">Sen de iki oda ötedeki arkadaşlarınla benzer planlar yapabilirsin. </st><st c="5489">Ben seni evime davet edemiyorum, çünkü sen bizimle burada olmaya bile dayanamıyorsun, dedi.</st></p>
			<p><st c="5580">Sonra ağzını kulağıma yapıştırıp,</st></p>
			<p><st c="5614">– Kıskanç Prenses, ne olacak, diye ekledi.</st></p>
			<p><st c="5657">Kahkahalarımız duvarlardan taşıyordu. </st><st c="5696">Sonunda sustuk. </st><st c="5712">Herkes yatağına geçti. </st><st c="5735">Tam o anda Simge,</st></p>
			<p><st c="5752">– Sıradansınız, dedi. </st><st c="5775">Hepiniz. </st><st c="5784">Aranan daima dört yapraklı yoncadır çünkü. </st><st c="5827">Şans getiren de. </st><st c="5844">Üç yapraklıdan bol ne var.</st></p>
			<p><st c="5870">Ne söyleyeceğimi biliyordum. </st><st c="5900">Biz bu konuda yazarla çok önceden yazışmıştık çünkü. </st><st c="5953">Yanıtı yardımıma koşmakta gecikmedi. </st><st c="5990">Kendi sözcüklerimi de katınca ortaya enfes bir şey çıktı. </st><st c="6048">Bana göre elbette.</st></p>
			<p><st c="6066">– Sıradan olmayan da sıradanın içinden çıkar, dedim. </st><st c="6120">Dört yapraklı yoncayı çorak bir yerde aramazsın. </st><st c="6169">Yaşamayı bilen, her yerden fışkıran üç yapraklı yoncalar çıkarır aralarından dört yapraklı yoncayı da. </st><st c="6272">Unutma.</st></p>
			<p><st c="6279">Yoncalar üzerine felsefe yapmam arkadaşlarımı şaşırttı gerçekten. </st><st c="6346">Beste’yi ve Aslı’yı elbette. </st><st c="6375">“Oooo, döktürdün Özge,” gibi laflar ettiler. </st><st c="6420">Gururlandım. </st><st c="6433">Ama Simge’nin bu derin anlamlar kuşanmış sözlerime yanıtı dudağını yeniden bükmek oldu. </st><st c="6521">Alışıldık Simge portresi...</st></p>
			<p><st c="6548">Aslı kulaklıklarını çoktan takmıştı. </st><st c="6586">Beste de dalıp gitmişti elindeki tablete.</st></p>
			<p><st c="6627">Ben bilgisayarı kucağıma aldım ve yazmaya başladım:</st></p>
			<p><span><st c="6679">Merhaba,</st></span></p>
			<p><span><st c="6688">Yatakhanede kıyamet koptu az önce. </st><st c="6724">Netleşmeden size yazmak istememiştim. </st><st c="6762">Yarıyıl tatilinde Bestelere gidiyorum. </st><st c="6801">Aslı da birkaç günlüğüne gelecek sanırım. </st><st c="6843">İşte böyle. </st><st c="6855">Size iyi geceler. </st><st c="6873">Ve çok sevgiler... </st><st c="6892">Ha, bu arada unutmadan, sizin e-posta adresiniz, bizim küçük gurubumuza ad koyarken ilham kaynağı oldu. </st><st c="6996">Artık oda arkadaşı üç kız, kendimize ‘Üç Yapraklı Yonca’ demeye karar verdik.:)</st></span></p>
			<p><st c="7075">Yazdıklarımın sonuna bir gülümseme işareti koydum. </st><st c="7127">Çünkü gerçekten gülümsüyordum.</st></p>
			<p><st c="7157">Hemen ertesi gün Üçyapraklıyonca’dan mail aldım. </st><st c="7207">Evet. </st><st c="7213">Tam da düşündüğüm gibiydi olay. </st><st c="7245">Ben sorusuna yanıt vermeyince o da vermeyecekti demek. </st><st c="7300">Yazmak demek, sorulan soruya yanıt vermek anlamına gelmeyebiliyordu. </st><st c="7369">Başka sularda yüzmek diye bir şey vardı.</st></p>
			<p><st c="7409">Uzun bir iletiydi bu kez gönderdiği. </st><st c="7447">Beklediğimden uzun.</st></p>
			<p><span><st c="7466">Merhaba Sevgili Özge,</st></span></p>
			<p><span><st c="7488">Demek tatil planları tamam. </st><st c="7517">Uzak bir şehirde mi Beste’nin evi? </st><st c="7552">Yoksa İzmir’e yakın mı?</st></span></p>
			<p><span><st c="7575">Sorduğun soruya gelince... </st><st c="7603">Bunları merak etmen hoşuma gidiyor. </st><st c="7639">Toparlayıp bir yanıt vereyim sana. </st><st c="7674">Zaten bazı röportajlarımda da bunları açıklıyorum.</st></span></p>
			<p><span><st c="7724">Anlatmak istediğim şeyi en iyi nasıl anlatabileceksem o türde yazıyorum.</st></span></p>
			<p><span><st c="7797">Yazmak istediğim konu, genellikle tek bir noktada ve bir burgu gibi derinleşmemi gerektiriyorsa, onu en iyi hikâyeyle anlatacağımı düşünürüm. </st><st c="7940">Hikâyenin kendine özgü bir zamanı, mekânı vardır. </st><st c="7990">Romanın yok mudur? </st><st c="8009">Onun da vardır. </st><st c="8025">Peki, romanda derinleşmez misiniz? </st><st c="8060">Derinleşirsiniz elbette. </st><st c="8085">Hem de nasıl! </st><st c="8099">Roman, anlatımda pek çok olanak sunar yazara. </st><st c="8145">Daha geniş bir alanda kazı yaparsınız çünkü. </st><st c="8190">Ama tek nokta çevresinde dönerek derinleşmek ve romana göre daha dar bir alanda yapmak bunu, öykünün işi bence. </st></span></p>
			<p><span><st c="8302">Öykü de budar, gövdenin içindeki özü çıkarırsınız. </st><st c="8353">Bazı şeyleri şiirle anlatabilirsiniz en iyi. </st><st c="8398">Roman biraz daha serbest alanlar sunar size. </st><st c="8443">Bırakırsınız büyüsün. </st><st c="8465">Gelişsin. </st><st c="8475">Dal budak salsın. </st><st c="8493">Ama onu da hormonla büyütemezsiniz. </st><st c="8529">Büyütmemelisiniz. </st><st c="8547">Gerçek bir roman gerçekten ışık ister. </st><st c="8586">Ona gübresini, ışığını, yani toprak ve havanın vereceklerini yazar verir. </st><st c="8660">Doğası, kaynağı yazarın belleği, emeğidir. </st><st c="8703">Bütün o ışık, bütün o besin ise yazarın birikimidir işte. </st><st c="8761">Okuduklarıdır. </st><st c="8776">Dinlemeyi sevdiği müziktir. </st><st c="8804">Gördüğü filmlerdir. </st><st c="8824">Gezdiği resim sergilerinden, şehirlerden, ülkelerden, sokaklardan, evlerden, mahallelerden, tanıdığı tanımadığı insanlardan onda kalan izlerdir. </st><st c="8969">Bunların karışımıdır yazarın birikimi. </st><st c="9008">Dünyaya bakışıdır. </st><st c="9027">Savaşlara karşı duruşudur. </st><st c="9054">Çocuklar hakkındaki duygularıdır. </st><st c="9088">Bilgisi, görgüsüdür. </st></span></p>
			<p><span><st c="9109">Yazar merak eder sevgili Özge. </st><st c="9140">Sorular sorar. </st><st c="9155">Cevaplarını buluncaya kadar arar. </st><st c="9189">Bunların oluşturduğu bir evrende, roman dediğimiz o ağaç ne kadar büyüyeceğini kendi bilecektir. </st><st c="9286">Ne kadar gelişeceğini...</st></span></p>
			<p><span><st c="9310">Şimdi uyumam gerekiyor. </st><st c="9335">Çok uykusuzum.</st></span></p>
			<p><span><st c="9349">İyi geceler Özge...</st></span></p>
			<p><st c="9369">Onun bana yardım edeceğini, Özge’yi yeni baştan yaratma konusunda istekli olacağını anlamaya başlamıştım. </st><st c="9476">Umutlanmıştım kısacası. </st><st c="9500">Oturup okuldaki sorunlardan söz ettim biraz. </st><st c="9545">Sınıf başkanıyla Simge’nin tartışmasından.</st></p>
			<p><st c="9587">Simge giderek hırçınlaşıyordu. </st><st c="9619">Olay yaratıyordu. </st><st c="9637">Herkes Simge’den söz eder olmuştu. </st><st c="9672">Bense artık ona farklı bir gözle bakmak gerektiğini düşünüyordum. </st><st c="9738">Bazen yaşadıklarımız içimize kapanmamıza neden olabiliyordu. </st><st c="9799">Coşkulu kişiliğimizden içe dönük birine dönüşebiliyorduk. </st><st c="9857">Bazen de böyle olabiliyordu demek. </st><st c="9892">Taşkın ve hatta saldırgan bir davranış içine girebiliyordu insan. </st><st c="9958">Ben Simge’nin çevresine ördüğü dikenli tellerin arkasında bir acı yaşadığını sezmeye başlıyordum. </st><st c="10056">Öfkelendiğinde, gözlerini kısarak yırtıcı bir hayvan gibi bakıyordu. </st><st c="10125">Onun durumuna üzülmeye başlamıştım aslında. </st><st c="10169">Çünkü giderek daha kavgacı oluyordu. </st><st c="10206">Hepimiz küçük tartışmalara giriyorduk yerine göre. </st><st c="10257">Ama Simge, kavga gerektirmeyen konularda, durup dururken çıkışlar halinde yapıyordu bunu. </st><st c="10347">Düşündürücü değil miydi?</st></p>
			<p><st c="10371">Aslı’nın sesiyle irkildim.</st></p>
			<p><st c="10398">– Özge, kaç kez oldu sana sesleniyorum. </st><st c="10439">Kuzum sen ne yazıyorsun böyle dalıp dalıp?</st></p>
			<p><st c="10481">– Affedersin, duymadım. </st><st c="10506">Ne istemiştin?</st></p>
			<p><st c="10520">– Bir şey istemedim. </st><st c="10542">Senin böyle geceleri dalıp dalıp ne yazdığını merak ediyorum, dedim.</st></p>
			<p><st c="10610">Sonra durup Simge’ye baktı ve şıp diye sustu. </st><st c="10657">Simge saçlarını boynunun bir tarafından öteki tarafına havalı bir el hareketiyle aktardı ve kaşının birini kaldırıp,</st></p>
			<p><st c="10773">– Sevgilisine yazıyordur. </st><st c="10800">Sana hesap mı verecek yaptığı her şey için, deyiverdi.</st></p>
			<p><st c="10854">– Yok canım! </st><st c="10868">Ne hesabı. </st><st c="10879">Şaka yaptım ben. </st><st c="10896">Kime yazarsa yazar. </st><st c="10916">Kalemim bitti de. </st><st c="10934">Yedek varsa bana verir misin, diye soracaktım.</st></p>
			<p><st c="10980">– Bir şey istemiyorum, dedin az önce.</st></p>
			<p><st c="11018">– Şimdi istiyorum Simge. </st><st c="11044">Var mı hâlâ bir diyeceğin?</st></p>
			<p><st c="11070">Simge’nin ilgisi ve yorumu nedeniyle aniden karar değiştirmişti Aslı. </st><st c="11141">Onu aramıza sokmayacaktık. </st><st c="11168">Üç Yapraklı Yonca’ydık biz. </st><st c="11196">Dört değil ki... </st><st c="11213">Hem Simge’yi aramıza alsak dördüncü yaprak değil, yaprak şeklinde diken olurdu kesin.</st></p>
			<p><st c="11298">Beste çoktan yardımıma koşmuştu,</st></p>
			<p><st c="11331">– A, bırak onu yazsın. </st><st c="11355">Ben sana benimkilerden birini vereyim. </st><st c="11394">Çok kalemim var.</st></p>
			<p><st c="11410">Ben yeniden yazıya döndüm. </st><st c="11438">Yalnız, o kısacık aralıkta bir şey fark ettim. </st><st c="11485">Benimle ilgili olmayan bir konuda uzun uzun yazmıştım. </st><st c="11540">Bu şaşırtıcıydı. </st><st c="11557">Üstelik hiç aklıma gelmeyen çözümlemeler yapmıştım yazarken. </st><st c="11618">Yani ben daha önce Simge hakkında böyle derinlemesine düşünmemiştim ki. </st><st c="11690">Oysa yazarken bir düşünce geliştirdiğimi görüyordum. </st><st c="11743">Simge’yle ilgili bir yorum koymuştum ortaya. </st><st c="11788">Derinlemesine bir bakış. </st><st c="11813">Bu yeni bir şeydi.</st></p>
			<p><st c="11831">Yazarak düşünmek.</st></p>
			<p><st c="11849">“Ona konferans salonunda sorulan bir soru geldi aklıma. </st><st c="11906">Önceden düşünüp tasarlar mısınız yazacaklarınızı?” diye sormuştu arkadaşlardan biri.</st></p>
			<p><st c="11990">O da, </st><span><st c="11997">“Her zaman değil,”</st></span><st c="12015"> demişti. </st><span><st c="12025">“Hem zaten tasarlasak da yazarken bambaşka alanlara girebilir, bambaşka sonuçlara ulaşabiliriz. </st><st c="12121">Örneğin bir romana başlarken plan yapmak, yazma eyleminiz boyunca o plana uyacağınız anlamına gelmiyor. </st><st c="12225">Bir varsayım o. </st><st c="12241">Böyle yapmayı düşünüyorum, tasarısı. </st><st c="12278">Yapmak başka bir şey.” </st></span></p>
			<p><st c="12301">Demek bana da buna benzer bir şey olmuştu. </st><st c="12344">Bir keşifti bu.</st></p>
			<p><st c="12359">Böyle bir şeyi ilk kez yaşıyordum. </st><st c="12395">Ne anlama geldiğini merak ettiğimi not düşerek yazımı sonlandırdım. </st><st c="12463">‘Gönder’ tuşuna bastıktan sonra başımı Simge’ye çevirdim. </st><st c="12521">Odanın ortasındaki masanın başındaydı. </st><st c="12560">Uzun, kumral saçları yüzüne dökülmüştü. </st><st c="12600">Öyle yalnızdı ki. </st><st c="12618">Aslı, Beste ve ben, her an birbirimize bir şey söyleyebilir, alabilir, verebilirdik. </st><st c="12703">Şakalaşır, hatta gerçekten kızabilirdik. </st><st c="12744">Ama sözlerimizin ve hareketimizin sonucunda hayal kırıklığı yaşamazdık. </st><st c="12816">Simge’nin aşırı tepkileri bizi ondan uzaklaştırmıştı. </st><st c="12870">Birden düşündüm. </st><st c="12887">Belki sevdiği arkadaşlarıyla aynı odada olsa onlarla da aynı sorunları yaşayacaktı. </st><st c="12971">Kim bilir?</st></p>
			<p><st c="12981">Aslı’nın sesiyle düşüncelerim bölündü. </st><st c="13021">Geceleri koğuşun ‘yat’ komutunu veren nedense hep o oluyordu.</st></p>
			<p><st c="13082">– Haydi artık söndürün ışığı. </st><st c="13113">İyi geceler hepinize!</st></p>
			<p><st c="13134">– İyi geceler...</st></p>
			<p><st c="13151">Renkli rüyalar Özge... </st><st c="13175">Renkli rüyalar...</st></p>
		</div>
	<div id="charCountTotal" value="13192"></div></body>
</html>
