<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-24</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-24" xml:lang="tr-TR">
		<div>
			<p><br /><br /><br /></p>
			<p id="_idParaDest-24"><st c="0">İtiraflar...</st></p>
			<p><br /><br /><br /></p>
			<p><span><st c="13">Özge’den,</st></span></p>
			<p><span><st c="23">Uzun zamandır size yazmak istiyordum. </st><st c="62">Hep kaçmak ama aynı zamanda hep de yazmak istiyorum size. </st><st c="120">Yaman çelişki. </st><st c="135">Biliyorum.</st></span></p>
			<p><span><st c="145">Önce Simge’den başlamalıyım. </st><st c="175">Simge ile arkadaş olduk. </st><st c="200">Onun, içinde bulunduğu durumdan çok etkilendim. </st><st c="248">Biliyor musunuz, defterimi gerçekten o almış. </st><st c="294">Bana anlattıklarından sonra ona kızamadım bile. </st><st c="342">Tersine, Simge’yi bütün bu sorunlarının arasında çalışkan, ders dinleyen, okul kazanan bir kız olarak kutlamak bile gerekiyor. </st><st c="469">Pek çok insan böyle bir kırılma noktasından sonra hayata büsbütün küsebilir. </st><st c="546">Ezik, edilgen birine dönüşebilir. </st><st c="580">Simge yalnızca öfkeleniyor. </st><st c="608">Öfkelenmek onun en doğal hakkı bence. </st><st c="646">Bir anne düşünün; biri genç kız, diğeri henüz küçük bir çocuk olan evlatlarından vazgeçebiliyor. </st><st c="743">Çocuklar bir süre önce babalarını kaybetmiş zaten. </st><st c="794">Ölümü yakından görmüş, yaşamışlar. </st><st c="829">Böylece annesiz de kalmış oluyorlar. </st><st c="866">Dahası, onlardan vazgeçmesini önkoşul olarak öne süren biriyle evlenebiliyor kadın. </st><st c="950">Ben daha önce hiç böyle bir şey duymamıştım.</st></span></p>
			<p><span><st c="994">Bana gelince...</st></span></p>
			<p><span><st c="1010">Benim de hayatımın bir kırılma noktası var. </st><st c="1055">Bunu size bir gün yazacağım. </st><st c="1084">Mutlaka yazacağım. </st><st c="1103">Yoksa şimdi anlatacaklarım da havada kalır.</st></span></p>
			<p><span><st c="1146">Benim bir ailem yok Üçyapraklıyonca. </st><st c="1184">Ne yazık ki yok. </st><st c="1201">Bir insanın ailesi nasıl yok olabilir? </st><st c="1240">Siz bir yazarsınız. </st><st c="1260">Bu konuda pek çok gerekçe yaratabilir, pek çok neden bulabilirsiniz. </st><st c="1329">Ama sonuçta, o aileden bir çocuk tek başına, yapayalnız kalmışsa, kendisine yaşamak, hayatta kalmak için nedenler üretmesi gereken biridir artık. </st><st c="1475">Ben öyle yaptım. </st><st c="1492">Yatılı Bölge Okulu’nda kitabınızı okuduğumdan beri o aile, Özge’nin ailesi, benim ailem oldu. </st><st c="1586">Bilgi, bana yol gösteren ablamdı. </st><st c="1620">Bu okulu kazanacak başarıya ben onun yardımıyla ulaştım. </st><st c="1677">Bana çalışma gücü verdi. </st><st c="1702">Omzumun yanında durdu ve “Haydi Özge, sen yaparsın, hem yatılı kalabileceğin hem de iyi bir öğrenim görebileceğin bir okulu kazanırsın; başarırsın,” dedi.</st></span></p>
			<p><span><st c="1856">İnsanların başarabileceğini gösterdi bana Bilgi. </st><st c="1906">Ailesi vardı ama sorunları da vardı. </st><st c="1943">Üstelik kurmak istediği hayat için destek de görmemişti çevresinden. </st><st c="2012">Yolunu kendisi açmak, bunun için mücadele etmek zorunda kalmıştı. </st><st c="2078">Utku’ya nasıl önderlik etmişse, onun çabası, bana da esin kaynağı olmuştu. </st><st c="2153">Yeni okuluna giderken trende açtığı paket, ablasının güncesiydi. </st><st c="2218">Sanırım binlerce kişi okuduk Bilgi’nin güncesini. </st><st c="2268">On binlerce kişi hatta. </st><st c="2292">Onun geleceği için, istediği hayatı kurmak için nasıl mücadele ettiğini yakınındaymış gibi izledik.</st></span></p>
			<p><span><st c="2391">Ben de o kızın peşine takıldım Üçyapraklıyonca. </st><st c="2440">Kardeşleri gibi. </st><st c="2457">Bilgi, benim de ablam oldu. </st><st c="2485">Annesi annem, babası babam... </st><st c="2515">Öyle bir ailem olsun istedim. </st><st c="2545">İstemekle kalmadım, inandım. </st><st c="2574">Ailemi merak eden herkese onları anlattım. </st><st c="2617">Bilerek ve inanarak. </st><st c="2638">Geceleri yattığımda mimoza ağacı gelip benim de duvarımda gölgeler yarattı. </st><st c="2714">Ben de ağladım bazı geceler Özge gibi. </st><st c="2753">Astronot olmak istedim, bunu gerçekten isteyip istemediğimi bilmeden. </st><st c="2823">Adım da Özge değil miydi zaten? </st><st c="2855">Bunları sahiplenmem ve içselleştirmem hiç zor olmadı, inanın bana. </st><st c="2922">Aynen yazdığınız gibi, Mutluluk Sokağı 19. </st><st c="2965">sayfadaki gibi. </st><st c="2981">Hani Utku’nun ablasının gidişinden sonra düşündükleri:</st></span></p>
			<p><span><st c="3035">“Kimsenin bilmediği şeyler düşünüyor, kafamda kurduğum olayların içinde yepyeni kılıklara bürünüyordum. </st><st c="3140">Düşlerde her şeyi yapabilirsiniz çünkü. </st><st c="3180">Kuş olabilirsiniz, kuş olmadan uçabilirsiniz, çok hafif, tüy kadar hafif bir pars olup bütün ormanları aşabilirsiniz. </st><st c="3298">Sihirbazlar gibi, olmayan şeyleri bir şapkadan çıkarabilirsiniz. </st><st c="3363">Giden ablanızı bir koltuğa oturtup evden gitmemiş gibi onunla konuşabilir, sıkıntılarınızı ona söyleyebilirsiniz. </st><st c="3477">Düşlerde her şey olanaklıdır. </st><st c="3507">Her şey...”</st></span></p>
			<p><span><st c="3518">Benim yaptığım da buydu. </st><st c="3544">Düşsel bir aileyi kendi ailem olarak görmek.</st></span></p>
			<p><span><st c="3588">Bunları size anlatmayabilirdim. </st><st c="3621">Israrla size Mutluluk Sokağı’nın Özge’si olduğum konusunu dayatabilirdim. </st><st c="3695">“Sizi yazıyorum,” dediniz ya konuşmanızda açık açık, ben bizi yazdığınıza inanıyorum. </st><st c="3781">Öyle olmasaydı Özge’nin kişiliğini bu kadar rahat giyinemezdim sanırım.</st></span></p>
			<p><span><st c="3852">Roman kahramanı Özge olduğum konusunda geri adım atmamaya kararlıydım aslında. </st><st c="3932">Şimdi ne değişti, diyeceksiniz. </st><st c="3964">Bazı şeyler değişti, evet. </st><st c="3991">Çok önemli bir şey oldu. </st><st c="4016">Çok. </st><st c="4021">Meraklandığınızı görür gibiyim. </st><st c="4053">Sıkı durun. </st><st c="4065">Gerçek Özge okulumuza geldi çünkü. </st><st c="4100">Hem de bizim odaya...</st></span></p>
			<p><span><st c="4121">İşte böyle.</st></span></p>
			<p><span><st c="4133">Artık her şeyi biliyorsunuz.</st></span></p>
			<p><span><st c="4162">Bu durumda sanırım benim hikâyemi yazmazsınız artık. </st><st c="4216">Aradığınız kızın ben olmadığımı itiraf ediyorum işte. </st><st c="4270">Size kaybettiğiniz Özge’nin ortaya çıktığını haber vermek için yazdım bunları biraz da. </st><st c="4358">Evet. </st><st c="4364">Damla ile telefonda konuştuğunu duyduğum ilk an, ki daha odaya gireli birkaç dakika olmuştu, onun gerçek Özge olduğunu anladım.</st></span></p>
			<p><span><st c="4491">Böylece sanırım bir romanın kahramanı olma hayallerim de suya düşmüş oluyor. </st><st c="4569">Üstelik yalnızca kahraman da olmayacaktım. </st><st c="4612">Romanın devamını yazarsanız aynı zamanda önümde bir yol çizmiş olacaktınız. </st><st c="4688">Ben geleceği okuyacaktım. </st><st c="4714">Yarını. </st><st c="4722">Özge’nin yarınını. </st><st c="4741">Yarınımı.</st></span></p>
			<p><span><st c="4750">Özge gelince tuhaf bir şey daha oldu ayrıca. </st><st c="4796">Bunu da yazmalıyım size. </st><st c="4821">Önce sıkıldıysam da sonra çok sevindim onun gelişine. </st><st c="4875">Dönüp kendime, kendi gerçeğime bakma fırsatı buldum aynı zamanda. </st><st c="4941">Geçmişi kabul etme zorunluluğu da diyebiliriz bu yeni duruma, kendi gerçeğimle yüzleşme de. </st><st c="5033">Ve yaşadıklarım ne kadar tuhaf da olsa cesaretli olduğumu görüyorum. </st><st c="5102">Çünkü ben de o romandaki kahramanlar gibi savaşımcıyım. </st><st c="5158">Ben de hayallerini gerçekleştirmek için çabalayan, yılmayan bir kızım. </st><st c="5229">İyi şeylere tutunmayı başarıyorum. </st><st c="5264">Tutunmayı ve ilerlemeyi.</st></span></p>
			<p><span><st c="5288">Çok çok sevgiler gönderiyorum size. </st><st c="5325">Kucak dolusu. </st><st c="5339">Bu güzel okuldan. </st><st c="5357">Ağaçlardan, kuşlardan, püsküllü palmiyelerden ve bugünlerde iyice hırçınlaşan denizden. </st><st c="5445">Haberleri olmasa da Simge’den, Aslı’dan, uzaklardaki Beste’den ve asıl Özge’den...</st></span></p>
			<p><span><st c="5527">İyi geceler Üçyapraklıyonca.</st></span></p>
			<p><st c="5556">‘Gönder’ tuşuna bastıktan sonra kuşlar gibi hafifledim, özgürleştim. </st><st c="5626">Ben her şeyi açıklamıştım. </st><st c="5653">Artık tercih onundu. </st><st c="5674">Bana yanıt verip vermeyeceğini, verirse ne doğrultuda yazacağını merak edecek halim bile kalmamıştı. </st><st c="5775">Yorgundum. </st><st c="5786">Hafifliğim yükümü atmaktandı ama ben o yükü iki yıldır taşıyordum. </st><st c="5853">İki kocaman yıl... </st><st c="5872">Yorulmayıp da ne yapabilir insan?</st></p>
			<p><st c="5905">Rahatlamam uzun sürmedi. </st><st c="5931">Yanıt geldi Üçyapraklıyonca’dan:</st></p>
			<p><span><st c="5963">Bana ‘her şeyi’ anlatmadığını düşünüyorum. </st><st c="6007">Çok önemli bir şeyi atlamışsın sanki, o geceyi. </st><st c="6055">O gece neler oldu Özge?</st></span></p>
			<p><st c="6078">O gece neler oldu Özge? </st><st c="6103">Bunu anlatmak o kadar kolay mıydı?</st></p>
			<p><st c="6137">Bence artık bu kadarı çok fazlaydı. </st><st c="6174">Ona düşsel ailemi, yani aslında bir ailem olmadığını anlatmıştım. </st><st c="6240">Daha ne istiyordu?</st></p>
			<p><st c="6258">Bundan böyle ben de defterime yazacaktım, ona değil. </st><st c="6312">Zaten umurunda bile olmadığımı düşünüyordum. </st><st c="6357">Bir insanı anlamayı böyle kısacık soru cümleleriyle başarabilir miydi insan? </st><st c="6434">Test soruları bile daha ayrıntılıydı bana göre. </st><st c="6482">Bir yazarın böyle kuru ifadelerle sorular sorarak birini tanımaya çalışması hayal kırıklığı yaratacak bir şeydi doğrusu. </st><st c="6603">Kendi çabası olmayacak mıydı hiç? </st><st c="6637">Boşlukları canının istediği gibi mi dolduracaktı yoksa romanını yazarken?</st></p>
			<p><st c="6710">Bunu da nereden çıkarıyordum bilmem. </st><st c="6748">Romanın devamını yazacağını yani. </st><st c="6782">Aslına bakarsak, artık ona ihtiyacım kalmamış sayılırdı. </st><st c="6839">Özge benimle aynı odada değil miydi? </st><st c="6876">Kendimi onunla özdeşleştirdiğime göre, canlısı önümdeyken, yazarın kurgusuna neden gereksinimim olsundu ki?</st></p>
			<p><st c="6983">Evet. </st><st c="6990">Özge yanı başımdaydı artık. </st><st c="7018">Onun nasıl çalıştığını, nasıl konuştuğunu, annesini, babasını, kardeşlerini ve nasıl yaşadıklarını en yakın açıdan izliyordum. </st><st c="7145">Her şey yolunda gidiyordu onların hayatında. </st><st c="7190">Benimkinde de öyle olacaktı. </st><st c="7219">Kim ne derse desin, seçtiğim yol onunkiydi. </st><st c="7263">Ben onlardan biriydim.</st></p>
			<p><st c="7285">Yalnız bir tuhaflık hissetmiyor da değildim. </st><st c="7331">Nedense artık kitabın devamının yazılacak olması düşüncesi beni rahatlatmıyordu. </st><st c="7412">Bunun yetmeyeceğini anlamaya başlamıştım. </st><st c="7454">Ben, içinde olacağım bir roman bekliyordum sanırım ve bu beklentim şimdi apaçık su yüzüne çıkıyordu. </st><st c="7555">Beni anlatmasını istiyordum. </st><st c="7584">Mutluluk Sokağı’nın Özge’sini değil, beni!</st></p>
			<p><st c="7626">Yıl sonu yaklaşıyordu. </st><st c="7650">Kantinde bile oturup ders çalışıyorduk. </st><st c="7690">Almancam Simge sayesinde iyi gidiyordu. </st><st c="7730">Pek çok tatilde yine yalnız kalıyorduk. </st><st c="7770">Bir gün ona da ağaç evde Beste’ye ve daha sonraları Üçyapraklıyonca’ya anlattığım gerçekten bahsettim. </st><st c="7873">Ben kendimi bir roman kahramanının yerine koymuştum. </st><st c="7926">Böylece sorulara kolayca verilecek bir yanıtım vardı artık. </st><st c="7986">Buna kendim de inanmıştım. </st><st c="8013">Bu yüzden görece rahatlamıştım. </st><st c="8045">Her seferinde başka bir hikâye uydurmam gerekmiyordu. </st><st c="8099">Bir hikâyem vardı ve bu hikâyeyi yazan yazarı karşımda gördüğümde elbette sınırsız heyecanlanacaktım. </st><st c="8201">O bana bir hayat hikâyesi yazmıştı. </st><st c="8237">Oturup benim yazmak zorunda kalmadığım ama çok sevdiğim için sahiplendiğim bir hikâye.</st></p>
			<p><st c="8323">Simge, Üçyapraklıyonca gibi sorular sormadı bana. </st><st c="8374">Gerçek ailemi öğrenmek için ısrar etmedi. </st><st c="8416">Onların yerine neden bir başka aileyi geçirdiğimi merak etmemişti. </st><st c="8483">Bu da iyi bir şeydi aslında. </st><st c="8512">Ne kadar isterseniz o kadarını anlatabileceğiniz birini bulmak az şey değildi.</st></p>
			<p><st c="8590">Artık değişik şeyler oluyordu hayatımda. </st><st c="8632">Rehberlik benimle uğraşmayı bırakmıştı. </st><st c="8672">Psikolog görüşmelerin arasını iyice açmıştı. </st><st c="8717">Onlara da aslında büyük olasılıkla zaten bildikleri ama benden ilk kez duydukları gerçeği anlatmıştım. </st><st c="8820">Çünkü yaşadığım, hikâyem olmasını kabul etmek istemediğim bir geçmişim vardı. </st><st c="8898">Boşlukta yüzen. </st><st c="8914">Ben o boşluğu, zor çocukluğumu geride bırakırken bir şekilde doldurmuştum. </st><st c="8989">Kurduğum hayaller, yere basacak ayakları olmayan geçmişime bir temel oluşturabilmek içindi. </st><st c="9081">Ve bu yüzden, yeniden boşluğa düşmemek için herkes açıkladığım kadarıyla yetinmeliydi. </st><st c="9168">Çünkü burada önemli olan, bir ailemin olmayışıydı. </st><st c="9219">Ailesi olmayan bütün çocuklar gibi hayatımdaki boşluğu görmekle yetinmeleri gerekiyordu.</st></p>
			<p><st c="9307">Öyle de görünüyorlardı, o güne dek en azından. </st><st c="9355">Kimse beni dibe doğru dalmaya zorlamıyordu. </st><st c="9399">Simge bile yapmamıştı. </st><st c="9422">Çok çok önceleri bir kez bana sormuş, yanıtlamayınca da üstünde durmamıştı. </st><st c="9498">Hatta bir daha hiç açmamıştı o konuyu. </st><st c="9537">Yalnızca ona yetmiyordu anlattıklarım. </st><st c="9576">Üçyapraklıyonca’ya. </st><st c="9596">Bu kadınla nasıl baş edeceğimi bilmiyordum. </st><st c="9640">Üstelik kötü diyebileceğim bir huyu da vardı. </st><st c="9686">Bambaşka şeylerden söz etmeyi yeğlediğimde, asıl konuya yaklaşmayı reddettiğimde yani, bana yazmıyordu. </st><st c="9790">Uzun zaman hem de...</st></p>
			<p><st c="9810">Ailemi kaybettikten sonra yaşadığımız ilçeden babaannemin yanına, köye gelmiştim. </st><st c="9893">Babannemin bana her gece hâlâ renkli rüyalar görmem için fısıldadığı yıllardı o yıllar. </st><st c="9981">Ve benim sabahları rüyalarımı anlattığım zamanlar. </st><st c="10032">Sonra Yatılı Bölge Okulu’nda devam etmeye başladı öğrenimim. </st><st c="10093">Aslında kimsem olmadığını söylerken doğru davranmıyordum. </st><st c="10151">Sorumluluğumu taşıyacak bir ailem yoktu ama benim için bir şeyler yapanlar hep oldu. </st><st c="10236">Her şeyi başlatansa ilkokul öğretmenimdi. </st><st c="10278">Babaannemi çağırıp yol göstermiş, yapması gerekenleri anlatmıştı. </st><st c="10344">Yol iz bilmez, çaresiz bir kadındı o.</st></p>
			<p><st c="10381">“Siz bilirsiniz Musa Bey. </st><st c="10408">Ben ne yapabilirim? </st><st c="10428">Böyle düşünüyorsanız torunum için, yapın bir şeyler. </st><st c="10481">Ne olur yapın. </st><st c="10496">Siz ne derseniz ben ona uyarım. </st><st c="10528">Nasıl derseniz öyle davranırım. </st><st c="10560">İzinse izin.”</st></p>
			<p><st c="10573">Babaannem, öğretmenimin söylediği bazı sözleri hiç unutmadı. </st><st c="10635">Her fırsatta yineledi. </st><st c="10658">Çok etkilenmişti besbelli. </st></p>
			<p><st c="10685">“Çok çalışkan ve zeki bir çocuk bu, yazık olmasın,” demişti ona.</st></p>
			<p><st c="10749">Musa Öğretmen yalnız onunla konuşmakla kalmamış, okul idaresiyle, Milli Eğitim Müdürlüğüyle de görüşmeler yapmıştı.</st></p>
			<p><st c="10865">Böylece bana, Yatılı Bölge Okulu’nda öğrenci olma fırsatı yaratılmıştı.</st></p>
			<p><st c="10937">Bana yazık olmamış olmalı ki buradayım. </st><st c="10978">Ancak bozkırdaki o yalnız binada yapayalnız geçen üç yılımın nasıl bir şey olduğunu burada anlatsam roman olur sanırım. </st><st c="11098">Yazarın da dediği gibi: Hayat hayattır. </st><st c="11138">Onu yazarsanız roman olur. </st><st c="11165">Kim yazacak bunları?</st></p>
			<p><st c="11185">Ben bunları günlüğüme yazıyordum artık. </st><st c="11226">İçimi döktüğüm yer orasıydı. </st><st c="11255">Bu arada Yatılı Bölge Okulu’ndaki küçük kızlar ve erkek çocuklar da sık sık gözlerimin önüne gelmeye başlamıştı. </st><st c="11368">Biz ortaokuldayken onlar henüz okula başlamışlardı ve saçlarını bile doğru dürüst tarayamıyorlardı. </st><st c="11468">Kış bastırınca yaşadıkları köylerden okula gelmeleri neredeyse imkânsız olduğundan yatılıda bırakılan küçük çocuklardı onlar. </st><st c="11594">Bize ‘abla’ diye seslenirlerdi. </st><st c="11626">Bunları yazabilirdim belki Üçyapraklıyonca’ya. </st><st c="11673">Ama ona zaman ayırmak gitgide zorlaşıyordu.</st></p>
		</div>
	<div id="charCountTotal" value="11716"></div></body>
</html>
