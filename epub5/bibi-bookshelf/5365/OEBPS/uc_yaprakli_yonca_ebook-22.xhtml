<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-22</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-22" xml:lang="tr-TR">
		<div>
			<p><br /><br /><br /></p>
			<p id="_idParaDest-22"><st c="0">Ayaklarını herkesten saklayan kız ve sırlar...</st></p>
			<p><br /><br /><br /></p>
			<p><st c="47">O neşeli kız, Beste, biraz da benim neşemi almıştı sanki giderken.</st></p>
			<p><st c="114">Voleybolcu Volkan’la kütüphanede karşılaşıyorduk sık sık. </st><st c="173">Beste’den söz ettim bir keresinde ona. </st><st c="212">Başka bir okula nakil olduğunu söyledim. </st><st c="253">Yüzüne baktım. </st><st c="268">Ne düşündüğünü anlamak kolay değildi. </st><st c="306">Dalgın görünüyordu.</st></p>
			<p><st c="325">– Çok tatlı bir kızdı, dedi sonra, ama sanırım çok da hayalciydi.</st></p>
			<p><st c="391">– Hangimiz hayalci değiliz ki...</st></p>
			<p><st c="424">Bunları der demez utandım. </st><st c="452">Duygularımı mı açıyordum şimdi bu çocuğa? </st><st c="494">Peki ama neden?</st></p>
			<p><st c="509">Gerisini söylemedim ama bana göre okuduğumuz romanlardaki hayal kahramanlarındandık. </st><st c="595">Dönüşüveriyorduk birden. </st><st c="620">Kimler kimler oluyorduk.</st></p>
			<p><st c="644">İşte o günlerden birinde, hafta sonu tatilinde kaçınılmaz olan gerçekleşti. </st><st c="721">Simge ile odada iki kişi kaldık.</st></p>
			<p><st c="753">Aslı evine gitmişti. </st><st c="775">Beste artık yoktu. </st><st c="794">Odaya yeni bir öğrenci gelmesi şimdilik uzak bir olasılıktı. </st><st c="855">Üst sınıftakiler de izne gitmiş olmalıydı. </st><st c="898">Bize bir şey söylemeye gerek duymazdı zaten onlar; evci çıkacağız, buradayız filan gibi. </st><st c="987">Derken... </st><st c="997">İşte, odada baş başaydık.</st></p>
			<p><st c="1022">Hiç kuşkum yoktu, ilginç bir hafta sonu olacaktı.</st></p>
			<p><st c="1072">Yemekhaneden dönüşte,</st></p>
			<p><st c="1094">– Yarın dışarı çıkacak mısın, diye sordu Simge.</st></p>
			<p><st c="1142">– İznim yok ki, dedim.</st></p>
			<p><st c="1165">İzin demek, evci izni demekti. </st><st c="1197">Buna da yalnızca aileler karar veriyordu. </st><st c="1239">Genellikle önceden. </st><st c="1259">Ama önceden belirtmemişlerse falan gün dışarı çıkacak diye, okul idaresine faks göndermeleri gerekiyordu. </st><st c="1365">Bizim için böyle bir istek yapılmış olmadığına göre dışarı çıkmamız olanaksızdı. </st><st c="1446">Bunu ikimiz de biliyorduk. </st><st c="1473">Yine de ben,</st></p>
			<p><st c="1485">– Hava dışarı çıkmak için çok kötü zaten baksana, diye de ekledim.</st></p>
			<p><st c="1552">Böylece havayı bahane ederek çıkmak istemediğimi söylemek istiyordum.</st></p>
			<p><st c="1622">– Peki ya sen?</st></p>
			<p><st c="1637">Simge yeni fark etmiş gibi söylendi:</st></p>
			<p><st c="1674">– Ben de çıkmayacağım. </st><st c="1698">İşe bak! </st><st c="1707">Kaldık mı burada baş başa? </st><st c="1734">En son istediğim şey!</st></p>
			<p><st c="1755">Yok artık, sataşacak mıydı şimdi bir de bana? </st><st c="1802">Kötü söz duymak istemiyordum. </st><st c="1832">Önlem almalıydım.</st></p>
			<p><st c="1849">– Simge, ben kitap okuyacağım izin verirsen, dedim.</st></p>
			<p><st c="1901">– Tamam. </st><st c="1911">Ben de müzik dinleyeceğim.</st></p>
			<p><st c="1937">Ohh! </st><st c="1943">Çabuk savuşturdum ben bu belayı.</st></p>
			<p><st c="1975">İlk gece böylece neredeyse hiç konuşmadan geçti. </st><st c="2025">Cumartesi sabahı kahvaltıya giderken, hep öyle yapıyormuşuz gibi, onu bekledim ve,</st></p>
			<p><st c="2107">– Haydi Simge, dedim, kahvaltıya geç kalıyoruz.</st></p>
			<p><st c="2155">Kibarlığımdan mı öyle davranmıştım, yalnız kahvaltı etmek istemediğimden mi acaba? </st><st c="2239">Bilmem.</st></p>
			<p><st c="2246">Tepkisi şaşırtıcıydı. </st><st c="2269">Sen git, ne zaman birlikte kahvaltıya gittik ki, filan demedi.</st></p>
			<p><st c="2331">– Tamam, geliyorum, dedi.</st></p>
			<p><st c="2357">Kibarlığından mı, yalnız kahvaltı etmek istemediğinden miydi acaba?</st></p>
			<p><st c="2425">Bilmem...</st></p>
			<p><st c="2435">Pek sohbet etmesek de birlikte kahvaltı ettik ve odaya döndük. </st><st c="2499">Biraz ders çalışayım, diye düşünüyordum ki Simge’nin sorusu düşüncelerimi bıçakla keser gibi böldü. </st><st c="2599">Hiçbir sözünü sakınmaz mıydı bu kız?</st></p>
			<p><st c="2635">– Sen hiç evine gitmez misin Özge, diye soruyordu, ailen nerede oturuyor, çok mu uzaktalar?</st></p>
			<p><st c="2727">Saldırı başladı, diye düşündüm.</st></p>
			<p><st c="2759">– Ben de seninkini merak ediyorum, biliyor musun? </st><st c="2810">Tatilde seni almaya bir şoför gelmişti. </st><st c="2850">Annen ya da baban değil. </st><st c="2875">Onlar neden hiç gelmiyorlar?</st></p>
			<p><st c="2903">Kıpkırmızı olduğunu gördüm. </st><st c="2932">Bana arkasını döndü hemen. </st><st c="2959">Dolabını kurcalıyor, bir şeyler alıp yeniden yerine koyuyordu. </st><st c="3022">O anda, kendisi hakkındaki düşüncelerimi açıklamam gerektiğini hissettim.</st></p>
			<p><st c="3095">– Simge...</st></p>
			<p><st c="3106">– Efendim.</st></p>
			<p><st c="3117">– Bak, bir ben kalıyorum bu okulda sürekli olarak tatillerde, bir de sen. </st><st c="3192">Tuhaf değil mi? </st><st c="3208">Yani benimki kadar senin durumun da garip demek istiyorum. </st><st c="3267">Üstelik beni almaya gelen özel şoförüm filan da yok. </st><st c="3320">Biliyorsun, Beste’nin ailesinin yanında geçirdim tatili.</st></p>
			<p><st c="3376">– Fazla meraklı olmak iyi değildir Özge.</st></p>
			<p><st c="3417">– Sen benimkini merak ediyorsun ama.</st></p>
			<p><st c="3454">– Sen beni görmüşsün işte. </st><st c="3482">Diyelim biliyorsun. </st><st c="3502">Ailem beni almak için araba göndermiş. </st><st c="3541">Bir ailem var yani. </st><st c="3561">Ya sen? </st><st c="3569">Seni neden kimse almıyor, beklemiyor, hatta arayıp sormuyor?</st></p>
			<p><st c="3629">Baktım olmayacak,</st></p>
			<p><st c="3647">– Neyse. </st><st c="3657">Bak ne diyeceğim. </st><st c="3675">Birlikte ders çalışsak ya biz Simge. </st><st c="3712">Önümüzdeki hafta bir sınavımız var. </st><st c="3748">Nasıl olsa şu ya da bu nedenle kaldık burada. </st><st c="3794">En azından yararı olsun. </st><st c="3819">Hem iyi hazırlanmış oluruz hem de hafta içi rahat ederiz. </st><st c="3877">Tekrarlayalım birkaç kez, diyerek konuyu değiştirdim.</st></p>
			<p><st c="3930">İşe yaramasından hiç umudum yokken şaşırtıcı bir yanıt geldi Simge’den. </st><st c="4003">Gerçekten sürprizlerle dolu bir kızdı bu.</st></p>
			<p><st c="4044">– İyi fikir bence.</st></p>
			<p><st c="4063">– Haydi öyleyse, başlayalım.</st></p>
			<p><st c="4092">O gün epeyce ders çalıştık. </st><st c="4121">Tatillerde neden okulda kaldığımızdan bir daha söz etmedik. </st><st c="4181">Almancası çok iyiydi. </st><st c="4203">Öğretirken cömertti. </st><st c="4224">Sanki aramızdaki buzlar çözülmüştü. </st><st c="4260">İki arkadaş gibiydik. </st><st c="4282">İyi arkadaş, demek isterdim elbette ama bunun için çok erkendi. </st><st c="4346">Simge için ‘iyi arkadaş’ cümlesini kurmak cesaret işiydi ayrıca.</st></p>
			<p><st c="4410">Gece yine o müzik dinleyerek bir şeyler yazıp çizmeye başladı. </st><st c="4474">Ben de kitap okuyordum. </st><st c="4498">Hatta kulaklıklarını çıkarmasını ve sesi odaya salmasını rica ettim ondan. </st><st c="4573">Beni kırmadı.</st></p>
			<p><st c="4586">– Eskiden, dedi, çok eskiden, bu okulun yatakhanelerinde, gece etüt dönüşlerinde, uyuyuncaya dek klasik müzik çalınırmış. </st><st c="4709">Her gece.</st></p>
			<p><st c="4718">– Gerçekten mi?</st></p>
			<p><st c="4734">– Evet. </st><st c="4743">Kalite bir okulmuş senin anlayacağın.</st></p>
			<p><st c="4780">– Bence şimdi de öyle.</st></p>
			<p><st c="4803">Beni duymadı sanırım. </st><st c="4826">Baktığımda telefonuyla oynuyordu. </st><st c="4860">Müziğin kulaklarımızı okşadığı bir odada okuyup yazarak zaman geçirdik. </st><st c="4932">Öyle güzeldi ki... </st></p>
			<p><st c="4951">Pazar sabahı kahvaltıya birlikte gittik. </st><st c="4992">Kantin kapalıydı. </st><st c="5010">Bahçede oyalandık biraz. </st><st c="5035">Sonra çarşı şöyle dursun, bahçeye bile çıkamadık. </st><st c="5085">Yemekten sonra koşa koşa yatakhaneye geldik. </st><st c="5130">Yağmur indirmişti. </st><st c="5149">Fırtına, ardında günlerce sürecek sağanak bırakmıştı. </st><st c="5203">Koridorlar soğuktu. </st><st c="5223">Görmediğimiz deliklerden içeri rüzgâr üfürüyordu sanki. </st></p>
			<p><st c="5279">İki gündür odada, Simge ile yalnız geçirdiğimiz saatlerde, aramızda dişe dokunur sorun yaşanmadığını düşünmeden edemedim. </st><st c="5401">Yemekhaneye hep birlikte gitmiş, müzik dinlemiş, yazmış, okumuş, hatta ciddi ciddi ders çalışmıştık. </st><st c="5502">Çok güzel bir mp3 çaları vardı.</st></p>
			<p><st c="5533">– Beni yanlış anlamazsan yenisini aldığımda bunu sana veririm, dedi.</st></p>
			<p><st c="5602">– Yenisini mi alacaksın?</st></p>
			<p><st c="5627">– İstersem alırlar. </st></p>
			<p><st c="5648">Şaşırdım. </st><st c="5658">Aylardır aynı odada kalıyorduk ama daha yeni arkadaş olmuş sayılırdık. </st><st c="5729">Bana bir şey vermek istiyordu. </st><st c="5760">Gerçekten Simge miydi bu kız?</st></p>
			<p><st c="5789">Her istediğini alabiliyor muydu peki? </st><st c="5828">Parası mı çoktu?</st></p>
			<p><st c="5844">Yeniden onu almaya gelen araba geldi gözlerimin önüne. </st><st c="5900">Herhalde çoktu parası. </st><st c="5923">Yoksa o arabaya kurulur muydu öyle?</st></p>
			<p><st c="5958">Gün ilerledikçe okulda kapalı kalmak gerçekten bunaltıcı gelmeye başlamıştı.</st></p>
			<p><st c="6035">– Keşke izin almanın bir yolunu bulsaymışız, dedi Simge. </st><st c="6093">Şimdi çıkardık. </st><st c="6109">Ne yapacağız akşama kadar okulda? </st><st c="6143">Hava da çok kötü. </st><st c="6161">Bahçede bile oturulmuyor.</st></p>
			<p><st c="6186">Sanki öyle isteyince izin alabilirmişiz gibi konuşması tuhaftı ama ben de bunu normal bir şeymiş gibi dinleyip tuhaflıktan hiç söz etmedim. </st><st c="6327">Evet ya, istesek çıkardık ya... </st><st c="6359">Çıkmıyorduk işte. </st><st c="6377">Trajikomik bir durumdaydık aslında.</st></p>
			<p><st c="6412">Neyse ki kazanca dönüştürebilmiştik bu yoksunluğu. </st><st c="6464">Yine de o boğucu öğleden sonra, yağmurun dövdüğü camlara bakarken, iyi ki çıkmamışız diye düşündüğüm anlar oldu. </st><st c="6577">Bazen unutmak ve susmak ne kadar iyi geliyorsa, bazen anımsamak ve konuşmak öyle bir etki yaratıyordu. </st><st c="6680">O sıradan gibi görünen sıradışı günde ben, yine susan ve unutmayı yeğleyen olmuştum. </st><st c="6765">Ama o, Simge, anımsayan ve konuşan olmayı seçmişti.</st></p>
			<p><st c="6816">Benim kadar ketum değildi ve beni şaşırtmaya devam ediyordu.</st></p>
			<p><st c="6877">Durup dururken ben konuyu açmadan bana ailesinden söz etmeye başlamıştı. </st><st c="6951">Birkaç yıl önce babasını kanserden kaybettiğini, o zamanlar Balıkesir’in kıyı ilçelerinden birinde yaşadıklarını, güzel bir ailesi, erken yaşlarda edinilmiş pek çok arkadaşı olduğunu anlatıyordu. </st><st c="7147">Babası ölmüştü yani. </st><st c="7168">Kendimi, “Peki annen?” diye sorarken buldum ve pişman oldum.</st></p>
			<p><st c="7228">Birincisi, soruların ters tepki yarattığını biliyordum. </st><st c="7285">Kendisi anlatmalıydı. </st><st c="7307">Ne kadarını isterse o kadarını. </st><st c="7339">İkincisi, hiç kuşkum yoktu ki bu soruların karşılığı bana dönecekti birazdan. </st><st c="7417">O zaman ben ne yapacaktım? </st><st c="7444">Susmak gibi bir hakkım olmayacaktı kısacası.</st></p>
			<p><st c="7488">Soru ağzımdan kendiliğinden çıkmıştı ama neyse ki kayıtsız bir sesle sormuştum.</st></p>
			<p><st c="7568">Simge anlatmak için nazlanmadı.</st></p>
			<p><st c="7600">– Annem yeniden evlendi. </st><st c="7626">Çocukluk arkadaşıyla. </st><st c="7648">Facebook’ta buldular birbirlerini.</st></p>
			<p><st c="7682">– Aaa! </st><st c="7690">Ne kadar ilginç.</st></p>
			<p><st c="7706">Yaşadıkları ilçenin adını söylemediğini düşündüm birden. </st><st c="7764">Bunu bilerek yapmıştı belki. </st><st c="7793">Söylemek istese söylerdi, değil mi?</st></p>
			<p><st c="7828">Ben de sözcüklere dikkat ederek sordum sorumu:</st></p>
			<p><st c="7875">– Hâlâ oradalar mı? </st><st c="7896">Yani büyüdüğün yerde?</st></p>
			<p><st c="7917">– Hayır. </st><st c="7927">Onlar başkentte yaşıyorlar. </st><st c="7955">Annemin kocasının işi orada. </st><st c="7984">Annem değil, babam Balıkesirliydi zaten. </st><st c="8025">İlçeden ayrılması hiç zor olmadı kısacası annemin. </st><st c="8076">Bir bağı yoktu orayla.</st></p>
			<p><st c="8098">Sen neden buradasın, mademki bir annen var, demek üzereyken yutkundum. </st><st c="8170">Bu kadarı fazla olacaktı. </st><st c="8196">Sözümü değiştirdim.</st></p>
			<p><st c="8215">– Peki, seni alan araba, diye sordum, tatile giderken gelen araba?</st></p>
			<p><st c="8282">– İşte o beni havaalanına götürsün diye yönlendirdikleri arabaydı.</st></p>
			<p><st c="8349">Sonra ondan hiç beklemediğim bir hareket yaptı. </st><st c="8398">Kalktı, dolabından bir şey aldı ve gelip yatağımın kıyısına oturdu. </st><st c="8466">Üşüyordum. </st><st c="8477">Masanın başında değil, yatağımın içinde oturuyordum. </st><st c="8530">Ve Simge artık ben sormadan anlatıyordu.</st></p>
			<p><st c="8570">– Bak, dedi, bunlar benim annemle babam.</st></p>
			<p><st c="8611">El ele tutuşmuş genç bir kadınla adam. </st><st c="8651">Önlerinde iki çocuk. </st><st c="8672">Büyüğü kız.</st></p>
			<p><st c="8683">– Bu da sensin o zaman, dedim.</st></p>
			<p><st c="8714">– Evet.</st></p>
			<p><st c="8722">– Peki ya bu? </st><st c="8737">Kardeşin mi?</st></p>
			<p><st c="8749">– Kardeşim.</st></p>
			<p><st c="8761">– O annenlerle birliktedir herhalde.</st></p>
			<p><st c="8798">– Hayır. </st><st c="8808">Aynı şehirdeler ama o da annemlerle değil.</st></p>
			<p><st c="8850">Sonra başka bir fotoğraf çıkardı. </st><st c="8885">Üstünde yerlere kadar uzanan kürk mantosu ve kürk şapkasıyla sarışın, güzel bir kadındı bu. </st><st c="8977">Az önce gördüğüm kadından biraz daha olgun, ama çok şık.</st></p>
			<p><st c="9033">Başını kaldırıp yüzüme baktı.</st></p>
			<p><st c="9063">– Benim annem bizi bırakmak zorunda kaldı. </st><st c="9107">Kocası yeni hayatında bizi istemiyor.</st></p>
			<p><st c="9144">– Nasıl olur?</st></p>
			<p><st c="9158">Öyleyse neden evlendi çocuklarını istemeyen bir adamla, diyecektim. </st><st c="9227">Yine sustum. </st><st c="9240">Bir nedeni olmalıydı herhalde. </st><st c="9271">Ayrıca kızı daha fazla üzmenin anlamı var mıydı?</st></p>
			<p><st c="9319">– Kardeşim küçük daha. </st><st c="9343">O da başka bir okulda yatılı. </st><st c="9373">Onun için para ödüyorlar. </st><st c="9399">Benim için ödemelerini istemedim. </st><st c="9433">Bunu kabul edemezdim.</st></p>
			<p><st c="9454">– Annen çalışıyor mu?</st></p>
			<p><st c="9476">– Hayır. </st><st c="9486">Hiç çalışmamış annem.</st></p>
			<p><st c="9507">– Bir geliri yok yani.</st></p>
			<p><st c="9530">– Yok. </st><st c="9538">Bu yüzden benim için para ödemesini istemedim kocasının. </st><st c="9595">Bu okulu kazanmak için çok çalıştım. </st><st c="9632">Kazandığımda da dünyanın en mutlu, gururlu insanı oldum. </st><st c="9689">Şimdi tek düşüncem kardeşim. </st><st c="9718">Küçük daha çünkü. </st><st c="9736">Ne yapıyor, nasıl yaşıyor bilmiyorum.</st></p>
			<p><st c="9773">Sonra sustu. </st><st c="9787">Derin bir sessizlik oldu odada. </st><st c="9819">Simge, hiçbir şey görünmeyen camdan dışarı bakıyordu. </st><st c="9873">Birden onun da gözlerinden, dışarda yağıp duran yağmur gibi fışkıran yaşların, yapma bebeklerinkine benzeyen ışıltılı yanaklarından aşağı inmeye başladığını gördüm.</st></p>
			<p><st c="10037">– Biliyor musun, dedi, annem bizim onlarla oturmamamız koşulunu baştan kabul ederek evlendi o adamla.</st></p>
			<p><st c="10139">Beynimden vurulmuşa döndüm.</st></p>
			<p><st c="10167">– Bunu nasıl yapar?</st></p>
			<p><st c="10187">Çaresizce bana baktı ve,</st></p>
			<p><st c="10212">– Yaptı, dedi.</st></p>
			<p><st c="10227">Sonra hemen, işte tam da o anda, Simge’nin gözlerinin kısılıp vahşi bir hayvan gibi baktığını gördüm. </st><st c="10330">Bu bakışı çok iyi tanıyordum. </st><st c="10360">Yırtıcı. </st><st c="10369">Küskün. </st><st c="10377">Birikmiş enerji dolu. </st><st c="10399">Affetmeye niyeti olmayan...</st></p>
			<p><st c="10426">Çok öfkeliydi. </st><st c="10442">Kolayca vazgeçilen bir çocuk olmuştu.</st></p>
			<p><st c="10479">– Biz kardeşimle tatilde de onların evine gitmedik, dedi sonra.</st></p>
			<p><st c="10543">– Nasıl, diye adeta haykırdım, nereye gittiniz öyleyse?</st></p>
			<p><st c="10599">– İkimiz bir otelde kaldık, dedi. </st><st c="10634">Tatil yaptık yani. </st><st c="10653">Öyle uygun görüldü. </st><st c="10673">Annem de gelip bir gece bizimle kalacaktı, yalnızca bir gece... </st><st c="10737">O da olmadı. </st><st c="10750">Gelmedi.</st></p>
			<p><st c="10758">– Ama bu çok tuhaf, dedim, çok acımasız!</st></p>
			<p><st c="10799">– Ben onunla konuşmuyorum gerekmedikçe zaten, dedi. </st><st c="10852">O sık sık telefon ediyor buraya. </st><st c="10885">Kardeşim çok özlüyor bizi. </st><st c="10912">Neyse ki ondan sıra gelmiyor bana. </st><st c="10947">Bıcır bıcır durmadan konuşuyor. </st><st c="10979">Bana sarılıyor.</st></p>
			<p><st c="10994">Ne zaman ama, ne zaman? </st><st c="11019">Hiç bir araya gelmiyorlar ki bu durumda. </st><st c="11060">Yaz tatilinde ne olacaktı? </st><st c="11087">Yine otele mi gideceklerdi? </st><st c="11115">Ne zamana kadar böyle orada burada yaşayacaklardı iki çocuk? </st><st c="11176">Bir evleri olmadan?</st></p>
			<p><st c="11195">Ya ben?</st></p>
			<p><st c="11203">Artık hıçkıra hıçkıra ağlıyordu Simge. </st><st c="11243">Ben de...</st></p>
			<p><st c="11252">Geceyi beklemek, sırtını dönmek, acısını içine akıtmak, sessiz olmak gerekmemişti ağlamak için. </st><st c="11349">Sessiz olabilmek için dudak ısırmak. </st><st c="11386">Gündüzün orta yerinde iki kız, gözyaşlarına boğulmuş, ağlıyorduk.</st></p>
			<p><st c="11451">Bu tufanda sıranın bana geleceğini tamamen unutmuştum. </st><st c="11507">Sonunda sustuk. </st><st c="11523">İçim taş gibi olmuştu.</st></p>
			<p><st c="11545">– Hava çok sıkıcı, dedim. </st><st c="11572">Ama burada ilkbahar çok güzel olacak herhalde.</st></p>
			<p><st c="11618">– Herhalde, dedi.</st></p>
			<p><st c="11636">Anlatırken kaşları çatılmış, öyle kalmıştı. </st><st c="11681">Düşünceliydi. </st><st c="11695">Yoksa hadi bakalım, sıra sende, demeyecek miydi bana? </st><st c="11749">Kurtulacak mıydım? </st><st c="11768">Üçyapraklıyonca’ya bile anlatmadığım sırrımı Simge’ye nasıl anlatacaktım? </st><st c="11842">Aslında onun hayatı da çok trajikti. </st><st c="11879">İstenmeyen çocuk olmak. </st><st c="11903">Ve annesi tarafından da vazgeçilmiş. </st><st c="11940">Üstelik her türlü olanaklarının olduğu açıktı. </st><st c="11987">Özel arabalarla havaalanına gitmek, otelde tatil, kürk paltolar giymek gibi.</st></p>
			<p><st c="12063">O sırada okumakta olduğum </st><span><st c="12090">Satranç</st></span><st c="12097">’ı evirip çeviriyordum. </st><st c="12122">Sürükleyiciydi. </st><st c="12138">Aslında okumaya başladığımda elimden bırakmak istemiyordum. </st><st c="12198">Kitap okuyacağım desem unutur muydu benim hikâyemi? </st><st c="12250">Denemekten ne çıkardı? </st><st c="12273">Kitabı elime aldım.</st></p>
			<p><st c="12292">– Sen ne okuyorsun, dedi bana.</st></p>
			<p><st c="12323">Kitabımı ona gösterdim.</st></p>
			<p><st c="12347">– Çok güzel kitaplar var kitaplıkta, dedim. </st><st c="12392">Sen almıyor musun? </st><st c="12411">Bence git bak. </st><st c="12426">Başlayınca hepsini okumak istiyor insan.</st></p>
			<p><st c="12466">– Bakarım pazartesi günü, dedi.</st></p>
			<p><st c="12498">Birden bunaldığımı anladım.</st></p>
			<p><st c="12526">– Dışarı çıkıp biraz hava alsak, dedim.</st></p>
			<p><st c="12566">– Dönüşte senin hikâyeni dinleyeceğiz ama. </st><st c="12610">Kaçmak yok, dedi.</st></p>
			<p><st c="12627">Kalbimin gümbürtüsünü duydum birden. </st><st c="12665">Ne yapacaktım? </st><st c="12680">Nasıl anlatacaktım olanları?</st></p>
			<p><st c="12708">Saçakların altında bir süre dikilip odaya döndük. </st><st c="12759">Yağmur çok hızlanmıştı. </st><st c="12783">Pencereler, camlara aralıksız çarpan damlalarla yıkanıyor, dışarda göz gözü görmüyordu. </st><st c="12871">Odada lambayı yakmıştık.</st></p>
			<p><st c="12895">– Evet, dedi Simge. </st><st c="12916">Ben de merak ediyorum. </st><st c="12939">Senin ailen nerede? </st><st c="12959">Sen neden her tatil okuldasın? </st><st c="12990">Gidecek yerin mi yok? </st><st c="13012">Çok mu uzaktalar?</st></p>
			<p><st c="13029">Ah! </st><st c="13034">İşte içinde cevabını da taşıyan soru. </st><st c="13072">Uzaktalar, çok uzaktalar, diyerek kurtulabilirim belki. </st><st c="13128">Ama bu yanıt normal olmazdı. </st><st c="13157">Çünkü ne kadar uzak olursa olsun, yatılı okuyan herkes yarıyıl tatilinde evine gidiyordu. </st><st c="13247">Bir ailesi varsa elbette.</st></p>
			<p><st c="13272">– Sen, dedi, sen neden hep buradasın? </st><st c="13311">Defterini okudum, ama hep buradan, okuldan ve bizden söz etmişsin. </st><st c="13378">Ailenden tek söz yoktu. </st><st c="13402">Ağaç evde duygularını açtığında bile bence asıl noktayı açıklamamışsın. </st><st c="13474">Çok ilginç geldi bana bu. </st><st c="13500">Büyük bir sırrın olduğunu düşünüyorum. </st><st c="13539">Bir de...</st></p>
			<p><st c="13548">Bir de ne? </st><st c="13560">Ne soracaktı bana şimdi? </st><st c="13585">Ben ona sormalıydım şimdi. </st><st c="13612">Ben! </st><st c="13617">Defterimi demek o almıştı ve okumuştu. </st><st c="13656">Doğru tahmin etmiş, sonra da arkadaşımı suçladım diye kendi kendimi yemiştim. </st><st c="13734">Şimdi ne yapmalıydım?</st></p>
			<p><st c="13755">Çok öfkelendim. </st><st c="13772">Kendimi suçlu hissetmeme neden olmuş, hiç yapmaması gereken bir şeyi yapmış, gizlice defterimi okumuştu. </st><st c="13877">Ona şimdi pek çok kırıcı söz söyleyebilir, onunla bir daha da konuşmazdım. </st><st c="13952">Ancak bana anlattıklarının etkisinden kurtulamamıştım. </st><st c="14007">Onun bütün bu davranışlarının altında yatan gerçek acımasızdı. </st><st c="14070">Simge de zaman zaman acımasız olabiliyordu işte. </st><st c="14119">Yutkundum.</st></p>
			<p><st c="14129">– Bunu nasıl yaparsın Simge? </st><st c="14159">Çok kötü bir şey... </st><st c="14179">demekle yetindim.</st></p>
			<p><st c="14196">– Çünkü ayaklarını gördüm Özge, dedi. </st><st c="14235">Bizden hep sakladığın ayaklarını.</st></p>
			<p><st c="14268">Elimde olmadan sıçradım.</st></p>
			<p><st c="14293">– Ne diyorsun sen kızım?	</st></p>
			<p><st c="14319">“Bir de” derken neyi kastettiği anlaşılmış, Simge sırtıma hançerini saplamıştı işte. </st><st c="14404">Daha fazla ne yapabilirdi?</st></p>
			<p><st c="14430">– Belki defterinde vardır dedim. </st><st c="14464">Ayaklarındaki o izlerin nasıl olduğu. </st><st c="14502">Çok canın yanmış olmalı.</st></p>
			<p><st c="14526">Bir sessizlik oldu. </st><st c="14547">Bir şey söylememi mi bekliyordu?</st></p>
			<p><st c="14579">– Ayaklarını bizden sakladığını fark ettiğimde ulu orta giyinmekten utanıyorsun sanmıştım. </st><st c="14671">Herkesin çıplak ayakları hep ortadayken, senin çoraplarını bile yorganın altında giymen normal değildi. </st><st c="14775">Zamanla utanman geçer sandım. </st><st c="14805">Öyle olmuyor mu? </st><st c="14822">Zamanla alışmadık mı orta yerde giyinip soyunmaya?</st></p>
			<p><st c="14872">– Evet, dedim usulca. </st><st c="14895">Sesimi ben bile zor duydum.</st></p>
			<p><st c="14922">– Ve tuhaf olan, sen yalnızca çoraplarını yorgan altında giyiyorsun. </st><st c="14992">Formanı, bluzunu rahatlıkla değiştiriyorsun önümüzde. </st><st c="15046">O zaman anladım. </st><st c="15063">Ve merak ettim. </st><st c="15079">Sana dikkat ettim. </st><st c="15098">Edince de hepimizin odadan çıktığını, yalnız kaldığını sandığın bir sabah gördüm onları. </st><st c="15187">Acelen vardı. </st><st c="15201">Tamamen giyinmiştin ama çorapların hâlâ ayaklarında değildi. </st><st c="15262">Odada kimse kalmadı sanıyordun. </st><st c="15294">Ben kapının bir adım dışındaydım. </st><st c="15328">Aralık kapıdan içeri bakarken sen, çorabını ayağa kalkarak giydin. </st><st c="15395">O zaman gördüm ayaklarını. </st><st c="15422">Bu yatakhanede acıtıcı bir geçmişi olan tek kız ben değildim Özge.</st></p>
			<p><st c="15488">Dudağımı kanatırcasına ısırdım.</st></p>
			<p><st c="15520">– Korkma, kimseye söylemeyeceğim. </st><st c="15555">Ayrıca bunda korkup çekinecek ne varsa artık. </st><st c="15601">Hem sen benim sırdaşımsın. </st><st c="15628">Kimseye anlatmadıklarımı anlattım sana. </st><st c="15668">Senin de bana açılacağını filan ummadım bunu yaparken. </st><st c="15723">İstersen susarsın. </st><st c="15742">Sustukça büyür içindeki acı bazen.</st></p>
			<p><st c="15776">Sustukça büyüyordu içimdeki acı.</st></p>
			<p><st c="15809">– Ben de çok utandım sonra yaptığıma. </st><st c="15848">Defterini okumak istemem de bu yüzdendi. </st><st c="15889">Ayaklarındaki korkunç izlerin nasıl olduğunu anlamak istedim sanırım. </st><st c="15959">Sana soracak kadar yakınlık da bulamadım. </st><st c="16001">Sonra da okuduklarımı unutmak istedim. </st><st c="16040">Pek meraklı biri değilimdir aslında. </st><st c="16077">Kimin ne yaptığı pek ilgilendirmez beni. </st><st c="16118">Nasıl olduysa yaptım işte. </st><st c="16145">Şimdi sana bunu açıklayınca da rahatladım. </st><st c="16188">Kusura bakma.</st></p>
			<p><st c="16201">Sonra neredeyse neşeli bir sesle sürdürdü:</st></p>
			<p><st c="16244">– Hem zaten dişe dokunur bir şey yoktu içinde. </st><st c="16292">Hepimiz varız defterde, sen yoksun. </st><st c="16328">Bense ilk kez sana anlattım durumumu bu okulda. </st><st c="16376">Çünkü sen de yalnız birisin. </st><st c="16405">Arayanın soranın bile yok. </st><st c="16432">Hiç hesaplamadan açılmam bu yüzden olmalı.</st></p>
			<p><st c="16474">Köşeye sıkışmıştım. </st><st c="16495">Öfke duymuyordum, hayır. </st><st c="16520">Ne yapacağımı bilmiyordum. </st><st c="16547">Konuşmalı mıydım? </st><st c="16565">Anlatmak zorunda mıydım? </st><st c="16590">Simge’den ben istememiştim ki ailesini anlatmasını. </st><st c="16642">O kendi anlatmıştı. </st><st c="16662">Öyleyse neden benden de aynı şeyi bekliyordu? </st><st c="16708">Bakalım ben istiyor muydum ona açılmayı?</st></p>
			<p><st c="16748">Daha doğrusu ben hazır değildim. </st><st c="16782">Kendime açılmaya hazır bile değildim. </st><st c="16820">Benim güzel bir ailem vardı. </st><st c="16849">Ben, hep söylediğim gibi Mutluluk Sokağı’nın Özge’siydim. </st><st c="16907">Sorunları olsa da birbirine bağlı çok güzel insanlardı onlar. </st><st c="16969">Birbirlerine yardım eden, önünü açan...</st></p>
			<p><st c="17008">Sorulduğunda hep söylediğim şeyleri tekrarlayabilirdim. </st><st c="17065">Ablam Bilgi’ydi ve İstanbul’da tiyatro okuyordu. </st><st c="17114">Utku Eskişehir’de konservatuvarda öğrenciydi. </st><st c="17160">Ben astronot olmak istiyordum. </st><st c="17191">Annem bankacıydı. </st><st c="17209">Evet, uzaklardı buraya. </st><st c="17233">O nedenle gelemiyorlardı sık sık.</st></p>
			<p><st c="17266">Ona da bunları anlatsam inanacak mıydı? </st><st c="17307">Üçyapraklıyonca inanmış mıydı? </st><st c="17338">Bana artık yazmıyordu bile. </st><st c="17366">Beni ciddiye almıyordu sanırım.</st></p>
			<p><st c="17397">Simge’nin sesiyle kendime geldim.</st></p>
			<p><st c="17431">– Hey! </st><st c="17439">Çok mu kötü senin durumun ya? </st><st c="17469">Benden de mi kötü? </st><st c="17488">Dalıp gittin derinlere...</st></p>
			<p><st c="17513">Evet. </st><st c="17520">Karar vermeliydim. </st><st c="17539">Onun içtenliği karşısında susmak doğru olmayacaktı. </st><st c="17591">Bana açıldığına pişman olmasından değil. </st><st c="17632">Yalnız olmadığını düşünürken haklı olmasından.</st></p>
			<p><st c="17678">Yine de karar vermek zordu. </st><st c="17707">Evet, defterime henüz yazmamıştım. </st><st c="17742">Asıl ailemi anlatmamıştım. </st><st c="17769">Sahi, nasıl bir hikâyem vardı benim? </st><st c="17806">Unutmak istediğim o hikâyeyi Simge kelimelerle duymak istiyordu şimdi. </st><st c="17877">Bunun kolay olduğunu sanıyordu. </st></p>
			<p><st c="17909">Kolay değildi. </st><st c="17924">Kolay olsaydı ben hayallere sığınıp yaşayan biri olmazdım. </st><st c="17983">Çoktan yüzleşirdim geçmişle. </st><st c="18012">Ve ne olacaksa olurdu. </st><st c="18035">Tümden batardım ya da büsbütün aydınlığa çıkardım.</st></p>
			<p><st c="18085">Suskunluğum uzun sürmedi. </st><st c="18112">İşte o anda bir mucize gerçekleşti. </st><st c="18148">O şanslı olay. </st><st c="18163">Tam zamanında. </st><st c="18178">Kapı açıldı. </st><st c="18191">Nöbetçi öğretmen başını içeri uzattı ve,</st></p>
			<p><st c="18231">– Kızlar, size yeni bir oda arkadaşı getirdim, diyerek kenara çekildi.</st></p>
			<p><st c="18302">Arkasından orta boylu, sarıya çalan kumral, kıvırcık saçları olan bir kız göründü kapıda. </st><st c="18393">Elinde çekçekli bir valiz.</st></p>
			<p><st c="18419">– Tanıştırayım, dedi, Özge. </st><st c="18448">Şimdilik sizin odanızda kalacak.</st></p>
			<p><st c="18480">Dudaklarımdan istem dışı küçük bir çığlık çıktı:</st></p>
			<p><st c="18529">– Ne! </st><st c="18536">Özge mi?</st></p>
		</div>
	<div id="charCountTotal" value="18544"></div></body>
</html>
