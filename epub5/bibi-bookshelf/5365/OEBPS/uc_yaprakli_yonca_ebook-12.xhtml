<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-12</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-12" xml:lang="tr-TR">
		<div>
			<p><br /><br /><br /></p>
			<p id="_idParaDest-12"><st c="0">Beklenmedik yanıt.</st></p>
			<p><br /><br /><br /></p>
			<p><st c="19">Ondan, yani Üçyapraklıyonca’dan yanıt, hiç beklemediğim kadar çabuk geldi. </st><st c="95">Ne okuyacaktım? </st><st c="111">Merak etmişti. </st><st c="126">Ona kitabın adını ve yazarını yazdım.</st></p>
			<p><st c="163">Parasız Yatılı, bana okuduğum görkemli okulun ve onu kazanmanın nasıl büyük bir armağan olduğunu anlatmaya yetti. </st><st c="278">Hikâyeler içinde sürüklenirken kendimi kâh kütüphanede, kâh bahçedeki tenha köşelerden birindeki sıralarda buluyordum. </st><st c="397">Arkadaşlarım kitapla adeta bütünleştiğimi görünce peşimi bırakmıştı. </st><st c="466">Umut bile.</st></p>
			<p><st c="476">Başka bir âleme dalmıştım. </st><st c="504">Acelem yoktu, her satırı yudum yudum içer gibi okuyordum. </st><st c="562">Yazardan yanıt da gelmişti:</st></p>
			<p><span><st c="589">Füruzan bu ülkenin en büyük yazarlarındandır. </st><st c="636">Yaşayan bir yazarın yapıtı elindeki. </st><st c="673">Onu erken yaşta keşfetmen önemli bir kazanç Özge... </st><st c="725">Kitapla ilgili düşüncelerini öğrenmek isterim. </st><st c="772">Parasız Yatılı’daki hikâyeler beni çok etkilemişti.</st></span></p>
			<p><st c="823">Bana soru sormuyordu. </st><st c="846">Düşüncelerimi öğrenmek istiyordu. </st><st c="880">Bir yazarla kitaplar üzerine konuşma fırsatı bulmak birden çok hoşuma gitti. </st><st c="957">Kitabı bitirir bitirmez oturup ona yazmaya başladım. </st><st c="1010">Hemen kütüphaneden başka bir kitabını alacaktım Füruzan’ın. </st><st c="1070">Ama o sırada kütüphane memuru bana bambaşka bir kitap önerdi: </st><span><st c="1132">Dönüşüm.</st></span><st c="1140"> Yazarının adı Kafka’ydı. </st><st c="1166">O kocaman, odalara sığmayan hamamböceğini dehşet içinde okuyacağımı bilmeden yine incecik olan kitabı aldım. </st><st c="1275">Sıradaki kitap </st><span><st c="1290">Dönüşüm</st></span><st c="1297">’dü yani. </st><st c="1308">Bunu Üçyapraklıyonca’ya yazmakta gecikmedim. </st><st c="1353">Yanıt da çabucak geldi:</st></p>
			<p><span><st c="1376">Ooo, Kafka okuyacaksın demek. </st><st c="1407">Kolay gelsin Özge!</st></span></p>
			<p><st c="1425">Kafka okuyacaktım, evet. </st><st c="1451">Ve daha pek çok kitap. </st><st c="1474">Ama bu başladığımız oyunu bırakmamız anlamına gelmiyordu, değil mi?</st></p>
			<p><st c="1541">Dersler, etütler, ders araları, yemek saatleri, spor, yatma zamanı, kalkma zamanı, durmadan çalan, sustuklarında da kafamın içinde çalmaya devam eden ders zilleri...</st></p>
			<p><st c="1707">Bütün bunların arasında, oturup ona yazdım:</st></p>
			<p><span><st c="1751">Dönüşüm bitti. </st><st c="1767">Okurken tiksintiyle karışık bir korkuya kapılsam da, insanın böyle dönüşebilmesini nedense şaşırtıcı bulmadım. </st><st c="1878">Olabilir, diyorum. </st><st c="1897">Bence olabilir.</st></span></p>
			<p><st c="1912">Yanıt hemen geldi:</st></p>
			<p><span><st c="1931">Dönüşüm’deki metaforu şaşırtıcı bulmaman çok ilginç. </st><st c="1985">Pek çok kişi Kafka okumaya Dönüşüm’den başladığında çok etkilenir. </st><st c="2052">Senin dönüşümün nerede gerçekleşti diye düşündüm Özge. </st><st c="2107">Yoksa böyle bir farklılaşma sana çarpıcı gelirdi. </st><st c="2157">Gregor Samsa yalnızca bir roman kahramanı olsa da bilinirliğini yüz yıldır sürdürüyor. </st><st c="2244">Asırlardır tanınan, unutulmayan roman kahramanları var. </st><st c="2300">Üstelik yaşayan ve ünlü kabul edilen pek çok insan onların varlığından habersiz. </st><st c="2381">Bilseler, inan bana çok kıskanırlardı. </st><st c="2420">Çünkü bugünkü ünün yarına kalacağına dair hiç garanti yok.</st></span></p>
			<p><st c="2478">Sonunda farkına vardım, kitaplardan söz ettiğimde yanıt çabuk geliyordu. </st><st c="2552">İyi de benim ders çalışmam gerektiğinden yeni bir kitabı göz açıp kapayıncaya dek okumam mümkün değildi. </st><st c="2657">Sınavlar gelmiş çatmıştı. </st><st c="2683">Derslerle hikâyeler, romanlar; rüyalarla hayaller arasında yuvarlanıp gidiyordum. </st><st c="2765">Arkadaşlarım benim dışımda bir dünyada yaşıyor gibiydi. </st><st c="2821">Yavaş yavaş kütüphaneye kapanmaya, ıssız bahçe köşelerindeki banklarda tek başıma zaman geçirmeye başlamıştım. </st><st c="2932">Umut’un beni aralarına çekme çabaları boşa gidiyordu. </st><st c="2986">Sonra bir gün, onu da elinde bir kitapla bankta, yanı başımda buluverdim.</st></p>
			<p><st c="3059">O gece ona, o maili gönderdim ve sözü hiç dolaştırmadan dank diye sordum:</st></p>
			<p><span><st c="3133">Almanca sınavım vardı Üçyapraklıyonca. </st><st c="3173">Size yazamadım. </st><st c="3189">Yeni bir kitap için ise bir süre beklemem gerekiyor. </st><st c="3242">Derslerim yüzünden. </st><st c="3262">Hem burada her şey saatle. </st><st c="3289">Işıkların yanıp sönmesi bile.</st></span></p>
			<p><span><st c="3318">Ya siz?</st></span></p>
			<p><span><st c="3326">Siz Mutluluk Sokağı’nın devamını yazmaya başladınız mı?</st></span></p>
			<p><st c="3382">İşte böyle. </st><st c="3395">Ben ödevlerimi yapıyorum, sınava hazırlanıyorum ve... </st><st c="3449">Önemli yazarları bir bir tanımaya başladım, ya siz? </st><st c="3501">Siz ödevinizi yapıyor musunuz? </st><st c="3532">Çalışıyor musunuz? </st><st c="3551">Pek çok okurun bunu beklediğini anımsayarak daha çok çalışmalıyım, diyor musunuz?</st></p>
			<p><st c="3632">Hani arkadaşlarımızdan birinin, ‘Tıkandığınız, ne yazacağınızı bilemediğiniz ya da yazdığınız metinde ilerleyemeyip kaldığınız oluyor mu’ sorusuna verilmiş bir yanıtınız vardı: </st><span><st c="3810">“Anlatacak çok şey var. </st><st c="3834">Tıkanma söz konusu değil. </st><st c="3860">Hiç olmadı. </st><st c="3872">Yeter ki oturup yazayım,” </st></span><st c="3898">demişti. </st><st c="3907">Zaman mı bulamıyordu? </st><st c="3929">İşi neydi yazmaktan başka? </st><span><st c="3956">“Yazmaktan ve okumaktan başka işim yok,”</st></span><st c="3996"> sözleri doğruysa ne yapıyordu?</st></p>
			<p><st c="4027">Sınavım iyi geçti. </st><st c="4047">Ben bu eril dişil eklerin üstesinden geleceğim sanki. </st><st c="4101">Artık biraz olsun nefes alabilirim. </st><st c="4137">İngilizce sınavına yalnızca bir hafta var, ama ben zorlanacağımı sanmıyorum. </st><st c="4214">Sana kucak dolusu sevgi İdil öğretmenim. </st><st c="4255">Bu okulda İngilizcede çok fazla zorlanmıyorsam bu sizin sayenizde. </st><st c="4322">O tatlı diliniz bir yabancı dili nasıl tanıdık hale getirmiş.</st></p>
			<p><st c="4383">Karşımda duran yol bilinmez değil, ilerleyebileceğim bir yoldu.</st></p>
			<p><st c="4447">O gece babaannemin, “Renkli rüyalar gör Özgeciğim,” sözleriyle uyudum. </st><st c="4519">Yanımda olsa. </st><st c="4533">Saçlarımı okşasa...</st></p>
			<p><st c="4552">Babaannem nasıldı acaba? </st><st c="4578">İyi miydi? </st><st c="4589">Neler yapıyordu? </st><st c="4606">Onu çok özlüyordum.</st></p>
			<p><span><st c="4625">Gece yarısı biri uyandırmış gibi uyandım.</st></span></p>
			<p><span><st c="4667">Ortalık öyle sessizdi ki dünyada tek başıma kalmış gibiydim. </st><st c="4729">Karanlıklar içinde bir sokaktaydım. </st><st c="4765">Bir küçük kız sokak çeşmesine doğru yürüyordu. </st><st c="4812">Sokaklar boştu. </st><st c="4828">Evler bomboştu. </st><st c="4844">Pencerelerde perde, camların ardında sokağa bakan yüzler yoktu. </st><st c="4908">Ayaklarında lastik terlikler vardı kızın. </st><st c="4950">Kıvırcık saçları atkuyruğu yapılmıştı. </st><st c="4989">Kurdelesi yoktu, hayır. </st><st c="5013">Elinde bir kova vardı. </st><st c="5036">O çeşmeden su doldurmaya gidiyordu. </st><st c="5072">Su akıyor, akıyor; kova bir türlü dolmuyordu. </st><st c="5118">Suyun şırıltısı duyulmuyordu, hayır. </st><st c="5155">Su da sessiz akıyordu. </st><st c="5178">Her şey çok sessizdi. </st><st c="5200">Kızın adımları, solukları, daldan bakan kırmızı tüylü saka kuşu, önünden uçan iri benekli, iri kanatlı kelebek, uzaklaşıp giden, gittikçe gözden yiten bir arabanın tekerlekleri, güneşte parıldayan çakıl taşları...</st></span></p>
			<p><span><st c="5413">Alevlere su taşıyan bu kız kimdi?</st></span></p>
			<p><span><st c="5447">Burası neresiydi?</st></span></p>
			<p><st c="5465">Sorularımın yanıtını alamadan gerçekten uyandım. </st><st c="5515">Pek görmediğim bir rüya görmüştüm. </st><st c="5550">Kalbim çarpıyordu. </st><st c="5569">Ortalık zifiri karanlıktı. </st><st c="5596">Nefesimi tutup dinledim. </st><st c="5621">Dünyanın seslerini duymak için. </st><st c="5653">Arkadaşlarım, ince soluklarını geceye üflüyorlardı. </st><st c="5705">Onların varlığına sevindim. </st><st c="5733">Evrende yapayalnız değildim, hayır. </st><st c="5769">Yan odada uyuyanlar vardı. </st><st c="5796">Arka sokaklara dizilmiş apartmanlarda da öyle. </st><st c="5843">Aşağılarda, denize bakan pencerelerinde şimdi körfezin ışıklarının yanıp söndüğünü hayal edebildiğim yalı apartmanlarında...</st></p>
			<p><st c="5967">Kuzeye ve güneye doğru akıp giden bütün o yolların, sokakların, caddelerin kıyılarındaki evlerde uyuyanlar, rüya görenler ya da uyanıp benim gibi geceyi dinleyenler vardı. </st><st c="6140">Burada bir oda dolusuyduk. </st><st c="6167">Dizi dizi odalar dolusu. </st><st c="6192">Yarın sabah olduğunda okul dolusu olacaktık. </st><st c="6237">Seslerimiz vardı. </st><st c="6255">Ağaçların dallarına, yemekhanenin, dersliklerin, yatakhanelerin, koridorların, merdiven boşluklarının tavanlarına, bahçelerden gökyüzündeki bulutlara doğru koşan seslerimiz. </st><st c="6429">Konuşmalarımız, gülüşmelerimiz, sorularımız, sorulara yanıtlarımız vardı. </st><st c="6503">Boşluğa değil, hayır, birbirimize tutunan, çatılardan yükselen, zaman zaman uğultulara dönüşen, fırtınalara özenen, pencere pervazlarından kurtulup rüzgârlara tutunan... </st><st c="6673">Burada </st><span><st c="6680">biz</st></span><st c="6683"> vardık.</st></p>
			<p><st c="6691">Yalnız değildik.</st></p>
			<p><st c="6708">Uyumalıydım artık. </st><st c="6728">Yarın Üçyapraklıyonca’ya yazmalıyım, diye düşündüm uykuya dalmadan önce. </st><st c="6801">Sabah dilimi tutmalı, gece gördüğüm rüyayı odada anlatmamalıydım. </st><st c="6867">Hem o küçük kızı bilmelerini istemediğimden hem de içinde kelebeklerle alevler olduğundan. </st><st c="6958">Simge’nin kelebekli rüyam yüzünden beni nasıl alaya aldığını unutmamıştım.</st></p>
			<p><st c="7032">Sanırım ona, Üçyapraklıyonca’ya, rüyalarımdan çalmadan, kırpmadan söz etmenin zamanıydı artık. </st><st c="7128">Onları ne kadar saklayabilirdim ki?</st></p>
			<p><st c="7163">Hem saklayacaksam neden yazışıyorduk biz?</st></p>
			<p><st c="7205">Ona gördüğüm rüyayı sıradan bir şeymiş gibi yazdım. </st><st c="7258">Herkesin görebileceği bir rüya. </st><st c="7290">Yine de bana bu rüyayla ilgili pek çok soru soracağını düşünüyordum. </st><st c="7359">Ama o, bambaşka bir soru soruyordu bana yazdığı mailde:</st></p>
			<p><span><st c="7414">Yarıyıl tatilinde ne yapacaksın Özge?</st></span></p>
			<p><st c="7452">İşte bu soruyu hiç beklemiyordum. </st><st c="7487">Yarıyıl tatili yaklaştıkça tek istediğim, bu sorudan kurtulmaktı hatta. </st><st c="7559">Yanıt vermeyecektim elbette, bu kesindi. </st><st c="7600">Diğer yandan böyle yaparak onunla iletişimi nasıl sürdürecektim, o belli değildi.</st></p>
			<p><st c="7681">Ona bambaşka bir şeyden söz ederek bu sorudan kurtulabilir miydim acaba? </st><st c="7755">Şimdilerde ne okuyordu? </st><st c="7779">‘Ne yazıyordu’dan geçmiştim. </st><st c="7808">Buna yanıt verse de bana bambaşka şeyler anlatacaktı, biliyordum. </st><st c="7874">Bir yetişkin romanı üzerinde çalışıyordu filan. </st><st c="7922">Ona, neden çocuklar, gençler için yazıyorsunuz, sorusu da sorulmuştu. </st><st c="7992">Bu soruyu farklı sorabilirdim. </st><st c="8023">Öyle de yaptım.</st></p>
			<p><span><st c="8038">Neden yetişkinler için yazarken çocuk ve gençlik kitapları yazmaya başladınız?</st></span></p>
			<p><st c="8117">Beklemediğim kadar uzun geldi yanıt. </st><st c="8155">Bazılarını söyleşide de dinlediğim cümleler daha kapsamlı kurulmuştu. </st><st c="8225">Özel bir ders niteliğindeydi bana yazdıkları. </st><st c="8271">Bunları bir gün özellikle Aslı’ya gösterecektim. </st><st c="8320">Onun çok şaşıracağını, tüm dikkatini vererek okuyacağını biliyordum. </st><st c="8389">Elbette Üçyapraklıyonca’dan izin isteyecektim önce. </st><st c="8441">Bu iletileri bazı arkadaşlarımla paylaşabilir miyim, diye soracaktım.</st></p>
			<p><st c="8510">Yanıtı içtendi yazarın. </st><st c="8535">Buna çok sevindim.</st></p>
			<p><span><st c="8553">Bir gün birdenbire çocuklar için de yazayım, diyerek başlamadım. </st><st c="8619">Kendiliğinden çocuk hikâyeleri çıkmaya başladı elimden. </st><st c="8675">Ben bile anlamadım önceleri onların ne olup ne olmadığını. </st><st c="8734">Yazdıklarım çocuklar için miydi, yoksa büyüklere çocukları anlatan hikâyeler miydi? </st><st c="8818">Bunun ayrımını benim yerime yayınevi yaptı ve böylece ilk çocuk hikâyelerim yayımlandı.</st></span></p>
			<p><span><st c="8905">Burada şunun altını çizmek isterim ama... </st><st c="8948">Ben çocuk kitabı denilen şeyle çocuk edebiyatının ayrılması gerektiğini düşünüyorum. </st><st c="9033">Yani çocuk kitabı dediğinde, hangi çocuk kitabı diye sorabilirim. </st><st c="9099">Çocuk yemek kitabı mı? </st><st c="9122">Çocuk spor kitabı mı? </st><st c="9144">Çocuk boyama kitabı mı? </st><st c="9168">Çocuk oyun kitabı mı?</st></span></p>
			<p><span><st c="9189">Bir ‘Çocuk Edebiyatı’ndan söz etmek gerekirse, edebiyat edebiyattır. </st><st c="9259">Onun ‘çocuğa göre’ olanı vardır, evet. </st><st c="9298">Cümle yapısıyla, cümledeki sözcük sayısı ve çeşidiyle. </st><st c="9353">Konusu, anlatımıyla. </st><st c="9374">Ama o öyle bir hikâye, öyle bir şiir, öyle bir romandır ki, onu bir yetişkin de okurken edebiyat tadı alır.</st></span></p>
			<p><span><st c="9481">Yürüyüşe çıkacağım sevgili Özge. </st><st c="9515">Bilgisayar başında oturmaktan sırtım tutuldu. </st><st c="9561">Ağaçlık bir yolda hızlı hızlı yürüyeceğim şimdi. </st><st c="9610">Yürümek mutluluk veriyor, düşüncelerime de özgürlük.</st></span></p>
			<p><span><st c="9662">Hoşça kal.</st></span></p>
			<p><st c="9673">Evet. </st><st c="9680">Bana bir soru sormuştu. </st><st c="9704">Ve ben de ona yanıt vermek yerine bambaşka bir soru sormuştum. </st><st c="9767">Hiç sakınmamış, konu hakkındaki düşüncelerini anlatmıştı. </st><st c="9825">Şimdi sıra bendeydi. </st><st c="9846">Ben kaçacaktım. </st><st c="9862">Haklı bir nedene sığınıp.</st></p>
			<p><span><st c="9887">Anlattıklarınız çok önemli. </st><st c="9916">Teşekkür ederim.</st></span></p>
			<p><span><st c="9932">Size uzun uzun yazmak isterdim, ama önümüzdeki haftaya iki sınavım var.</st></span></p>
			<p><span><st c="10004">Daha sonra görüşmek üzere.</st></span></p>
			<p><st c="10031">O sıralarda bütün bunları unutmama neden olacak bir olay yaşandı okulda. </st><st c="10105">Simge, sınıf başkanı İlhan’la tartıştı. </st><st c="10145">Ona kalem attı. </st><st c="10161">İlhan, “Sen çok sinirlisin, sataşıyorsun resmen, rehberlikle konuşacağım,” dedi. </st><st c="10242">Simge ona, “Bana psikolojik bozukluğun var demeye mi getiriyorsun?” derken yumruklarını sıktı. </st></p>
			<p><st c="10337">Başkan, “Hayır, seni sakin olmaya davet ediyorum,” dedi alçak sesle. </st><st c="10406">Simge, “Ben sakin olacağım, sen sınıfı kolay idare edeceksin, öyle mi? </st><st c="10477">Olmayacağım. </st><st c="10490">Sen de başkansan çöz bu problemi!” diye gürledi.</st></p>
			<p><st c="10538">Problemin ne olduğunu bile anlamamıştım. </st><st c="10580">Sorduğumda Aslı anlattı. </st><st c="10605">Simge, Sena adındaki arkadaşımızla tartışmış. </st><st c="10651">Sena sakin bir kızdı. </st><st c="10673">Uzun, düz saçlarının biraz gizlediği, hep gülümseyen bir yüzü, duru bakışları vardı. </st><st c="10758">Sena’yı bir tartışmanın içinde hiç görmemiştim. </st><st c="10806">Alçak sesle konuşan, çevresiyle değil, daha çok derslerle ilgilenen bir öğrenciydi. </st><st c="10890">Onlarınki de tartışma değilmiş zaten. </st><st c="10928">Simge, Sena’ya sataşmış. </st><st c="10953">İlhan, bizimkini uyarmış. </st><st c="10979">Simge zaten sınıf başkanlığını bu çocuğa kaptırdığı için kızgın olduğundan, öfkesini Sena’dan çekip ona yöneltmiş filan...</st></p>
			<p><st c="11101">Anlamak zor değildi. </st><st c="11123">İşin içinde Simge varsa sorun da vardı. </st><st c="11163">O gün başka bir şey konuşulmadı sınıfta. </st><st c="11204">Hatta öteki sınıflara bile çoktan yayılmıştı kavga olayı. </st><st c="11262">Simge aşağı, Simge yukarı...</st></p>
			<p><st c="11290">– Kendinden söz ettirmeyi biliyor bu kız, dedi Beste.</st></p>
			<p><st c="11344">– Hatta konumuz Simge değilse rahat edemiyor, diye atıldı Aslı.</st></p>
			<p><st c="11408">Benimse kafam bambaşka şeylerle doluydu. </st><st c="11450">Sınav, Üçyapraklıyonca ve rüyalarım. </st><st c="11487">Bir de şu rüyalarıma giren böcek, Gregor Samsa. </st><st c="11535">Kitabın etkisinden kurtulamamıştım. </st><st c="11571">Ne dehşet şeyler yaşamıştı bu Gregor böyle?</st></p>
		</div>
	<div id="charCountTotal" value="11614"></div></body>
</html>
