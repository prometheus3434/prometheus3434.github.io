<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-6</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-6" xml:lang="tr-TR">
		<div>
			<p><br /><br /><br /></p>
			<p id="_idParaDest-6"><st c="0">Şifreler...</st></p>
			<p><br /><br /><br /></p>
			<p><st c="12">Başka bir şey olamazdı, evet. </st><st c="43">Bu bir şifreydi. </st><st c="60">Bana elektronik posta adresini yazmıştı:</st></p>
			<p><span><st c="100">ucyaprakliyoncaben@gmail.com</st></span></p>
			<p><st c="129">Aslı hazırlanırken kitabının ortada olup olmadığına baktım. </st><st c="190">Yoktu. </st><st c="197">Çok düzenli bir kızdı Aslı. </st><st c="225">Al sana bir Bilgi daha. </st><st c="249">Kitabın işi bitmişti ve ait olduğu yere konmuştu çoktan. </st><st c="306">Yine de o odadan çıkar çıkmaz oyalanır gibi yaptım ve yatağının başucundaki etajerin çekmecesini açtım. </st><st c="410">Bu davranışımı hiç beğenmesem de... </st><st c="446">Bizim başucu çekmecelerimizde sıradan şeyler olur genellikle. </st><st c="508">Bir paket mendil, birkaç kalem, not defteri filan gibi şeyler. </st><st c="571">Benimkinde bir kitap vardı hanidir. </st><st c="607">Aslı’nınkinde neden olmasındı?</st></p>
			<p><st c="637">Çabucak açtım çekmeceyi. </st><st c="663">Kitap yoktu. </st><st c="676">Hemen kapattım. </st><st c="692">Çantamı sırtlayıp odaların peş peşe sıralandığı yatakhane koridoruna, sonra da bahçeye çıktım.</st></p>
			<p><st c="786">Ana binanın önüne gelene kadar, iki adımlık yolda içim titredi. </st><st c="851">Kış kapıdaydı anlaşılan. </st><st c="876">Mermer basamakları çıkarken hep yaptığım gibi dönüp arkama baktım. </st><st c="943">Gökyüzü grileşmiş, denizin mavisi solmuştu. </st><st c="987">Sonra içeri girip öğretmenlerin onlarca fotoğrafının asılı olduğu salondan çabuk çabuk geçtim. </st><st c="1082">İç merdivenleri tırmanmayı bitirdiğimde üşümüş yüzüme ateş basmaya başlamıştı. </st><st c="1161">Soluk soluğa sınıfa girdim. </st><st c="1189">Sırama otururken sınıf başkanının tahtaya bir şeyler yazdığını gördüm. </st><st c="1260">Sahi ne dersiydi bu? </st><st c="1281">Onu da mı unutmuştum yani?</st></p>
			<p><st c="1307">Dersler ilerledikçe ağırlaşmaya başlamıştı. </st><st c="1352">Elektrik akımlarını ve güç hesaplarını sevmemiştim. </st><st c="1404">Kimya daha zevkli geliyordu bana. </st><st c="1438">Matematik ve gittikçe bilinmeyen sayısı artan denklemler de... </st><st c="1501">Analitik geometriyi çok çalışmam gerekeceğini ilk günden anlamıştım. </st><st c="1570">Fizik dersiyle sorunlar yaşayacağımı biri söylese gülerdim. </st><st c="1630">Bu yeni bir durumdu.</st></p>
			<p><st c="1650">Zorlu bir kış olacaktı bu. </st><st c="1678">Ama hayalleri olanlar için zorluklar yalnızca aşılmak için vardır. </st><st c="1745">Ben de hayalleri olan bir kızım. </st><st c="1778">Hayatın gizlerini, geçmişin sırlarını çözmek ve geleceğin bugüne uzanan büyülü ışınlarıyla rüyalarını derinleştirmek isteyen biri. </st><st c="1909">Bu yüzden değil mi bir türlü beni anlamak istememeleri? </st><st c="1965">Özge’ye sorulan soru hep aynıydı çünkü. </st><st c="2005">Neden astronot olmak istiyordu? </st><st c="2037">Nesi kötüydü bir öğretmen ya da doktor olmanın?</st></p>
			<p><st c="2084">Kötü değildi. </st><st c="2099">Öyle yaşamak istemiyordum. </st><st c="2126">İlgi alanlarım çok değişikti, hâlâ da öyle. </st><st c="2170">İnsan vücudunun gizlerini değil, uzayın gizlerini, uçakların uçamayacağı uzaklıkları merak ediyorum. </st><st c="2271">Bütün evreni kucaklamak isteyen, düşleri sınır tanımayan biri olmak normali arayanlara biraz uçuk gelebilir. </st><st c="2380">Bunlara aldırmamayı öğreniyorum. </st><st c="2413">Yapacağım tek şey, hayallerimin peşine düşmek. </st><st c="2460">Kendi mutluluk sokağımı aramak.</st></p>
			<p><st c="2491">Bunun için çok çalışmam gerektiğini biliyorum. </st><st c="2539">Başka çıkış yolum yok. </st><st c="2562">Hem unutmak hem de anımsamak için.</st></p>
			<p><st c="2596">Unutmak da anımsamak kadar önemli. </st><st c="2632">Bazı şeyleri unutabilmek ya da bazı öteki şeyleri hep anımsamak gibi. </st><st c="2702">Hayatın her şeye rağmen sürüp gittiğini.</st></p>
			<p><st c="2742">Neden böyle düşündüğümü zamanla anlayacaksınız. </st><st c="2791">Eğer yazar yazsaydı, kitabın devamı yalnız hayallerin ve umutların değil, unutmanın ve anımsamanın da kitabı olacaktı. </st><st c="2910">Öyle olmasını umuyordum. </st><st c="2935">Mademki bana adresini bırakmıştı, bunu bir çağrı olarak görmek zor değildi.</st></p>
			<p><st c="3010">Bakalım neler olacaktı. </st><st c="3035">Beklemeye hiç tahammülü olmayan Özge nasıl bekleyecekti?</st></p>
			<p><st c="3091">Öğretmen sınıfa girdiğinde hiç ummadığım bir şey oldu. </st><st c="3147">Elinde bir kitabı havaya kaldırmış, soruyordu:</st></p>
			<p><st c="3193">– Bu imzalı kitap konferans salonunda kalmış. </st><st c="3240">Adını okumayacağım. </st><st c="3260">Kitabını unutan kendini bilir nasılsa. </st><st c="3299">Onu masama koyuyorum. </st><st c="3321">Ders bitip araya çıktığınızda, sahibi gelip alsın.</st></p>
			<p><st c="3371">İşte, fırsat çıkmıştı. </st><st c="3395">Zil çaldığında daha önce unutulan kitap bir kez daha unutulmuş, herkes kuş sürüleri gibi cıvıltılar içinde derslikten dışarı adeta uçarcasına çıkmıştı. </st></p>
			<p><st c="3547">Ben hâlâ sınıftaydım.</st></p>
			<p><st c="3568">İçerde kimsenin kalmadığından emin olunca masaya yaklaştım. </st><st c="3629">Kitabı hızla aldım ve kime imzalandığına bile bakmadan sayfalarını uçurdum. </st><st c="3705">Kimin olduğu umurumda değildi çünkü. </st><st c="3742">Tek bilmek istediğim, son sayfasında bir elektronik posta adresi olup olmadığıydı. </st><st c="3825">Yazarın, benim kitabımın son sayfasına el yazsısıyla yazdığından yani.</st></p>
			<p><st c="3895">Yoktu.</st></p>
			<p><st c="3902">Tekrar tekrar sayfaları kontrol ettim.</st></p>
			<p><st c="3941">Herhangi bir not ya da adres, telefon numarası yoktu.</st></p>
			<p><st c="3995">Kitabı orada bırakıp çıktım.</st></p>
			<p><st c="4024">Artık hiç kuşkum kalmamıştı. </st><st c="4054">Benden bir şey bekliyordu. </st><st c="4081">Ona yazmamı... </st><st c="4096">İyi ama ona ne yazacaktım?</st></p>
			<p><st c="4122">Bunu düşünmeye fırsat bulamadım. </st><st c="4156">Umut geliyordu koridorun ucundan.</st></p>
			<p><st c="4189">– Özge, nerede kaldın? </st><st c="4213">Seni bahçede göremeyince merak ettim.</st></p>
			<p><st c="4250">– Geliyorum işte.</st></p>
			<p><st c="4268">– Hadi, kantinin önünde bizimkiler. </st><st c="4305">Çabuk ol. </st><st c="4315">Teneffüs bitecek neredeyse. </st><st c="4343">Bak, sana da içecek aldım. </st><st c="4370">Oyalanma diye.</st></p>
			<p><st c="4384">Ah Umut! </st><st c="4394">Sen var ya... </st><st c="4408">Neyse.</st></p>
			<p><st c="4414">Hava iyice serinlemişti.</st></p>
			<p><st c="4439">– Ceketinin önünü kapat, üşüyeceksin, dedi Umut.</st></p>
			<p><st c="4488">Beste, nerede kaldın kızım sen, diye çıkıştı. </st></p>
			<p><st c="4535">– Yeni gelen Almanca öğretmenini gördünüz mü, diye sordu Aslı.</st></p>
			<p><st c="4597">– Ha, sahi nasıl bir şeymiş, herkes ondan söz ediyor, dedi Umut.</st></p>
			<p><st c="4662">Aslı gözlerini açtı. </st><st c="4684">İlginç bulduğu şeylerden söz ederken hep öyle yapardı. </st><st c="4739">Kıvır kıvır kirpikleri yelpaze gibi dışa döner, iri, siyah gözleri parıl parıl parıldardı.</st></p>
			<p><st c="4829">– Liseli gibi görünüyormuş. </st><st c="4858">Çok gençmiş, dedi.</st></p>
			<p><st c="4876">Beste kaşlarını çatarak, yok artık, bizim gibi mi yani, der gibi bir bakış attı.</st></p>
			<p><st c="4957">– Evet. </st><st c="4966">Öyleymiş canım. </st><st c="4982">Sen neden hiçbir şey söylemiyorsun Özge?</st></p>
			<p><st c="5022">– Birazdan görürüz, dedim ilgisizce.</st></p>
			<p><st c="5059">Beste aynı somurtkan yüzle bana bakarak söylendi.</st></p>
			<p><st c="5109">– Sen de ne meraksız kızsın!</st></p>
			<p><st c="5138">Hem sürekli birlikte olmak hem eleştirmek bize özgü bir şeydi herhalde. </st><st c="5211">Derken ders zili çaldı. </st><st c="5235">Çok çabuk çalıyordu. </st><st c="5256">Hayır hayır, olamaz diyorduk ama oluyordu. </st><st c="5299">Öyleydi. </st><st c="5308">Ders araları kısacıktı.</st></p>
			<p><st c="5331">Zaman bu okulda hep aceleciydi, doludizgin gidiyordu. </st><st c="5386">Hayır, kaçıyordu aslında ve biz telaş içinde ona yetişmeye çalışıyorduk. </st><st c="5459">Buna karşın kendimi geçmişte bir güne takılmış bulabiliyordum. </st><st c="5522">An kadar kısa. </st><st c="5537">Ender de olsa. </st><st c="5552">Yaşadıklarımı unutmak kolay değil çünkü. </st><st c="5593">Kimin aklına gelirdi ki ele avuca sığmaz Özge’nin yatılı okulda okuyacağı?</st></p>
			<p><st c="5667">Kimsenin... </st><st c="5680">“Büyüyeceksin,” diyorlardı, “her şey daha farklı olacak.” Oldu. </st><st c="5744">Ama beklenenden öyle farklı bir yöne gitti ki önümdeki yol. </st><st c="5804">Ailemdekilerin bunu o zamanlar tahmin etmesi beklenemezdi.</st></p>
			<p><st c="5862">Sınıflara koşarken, neredeyse yeni gelen Almanca öğretmeninden başka bir şey konuşulmuyordu. </st><st c="5956">Gerçekten o kadar genç miydi? </st><st c="5986">Güzel miydi? </st><st c="5999">Evli mi yoksa bekâr mıydı? </st><st c="6026">En önemlisi de... </st><st c="6044">Not verirken eli sıkı mıydı?</st></p>
			<p><st c="6072">Bütün bu koşuşmaca içinde, ara sıra kafamdan rüzgâr gibi geçen düşünce içimin ürpermesine neden olmaya başlamıştı. </st><st c="6188">Ne yazmamı bekliyordu benden yazar?</st></p>
			<p><st c="6223">Ne yazmamı?</st></p>
			<p><st c="6235">Daha doğrusu, bekliyor muydu? </st><st c="6266">Konferans Salonu’nda unutulan o tek kitaba bakarak karar vermek aceleci bir yaklaşım olmuyor muydu? </st><st c="6366">Ya bazı başka kitaplarda da varsa aynı adres?</st></p>
		</div>
	<div id="charCountTotal" value="6411"></div></body>
</html>
