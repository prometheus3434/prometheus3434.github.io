<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-9</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-9" xml:lang="tr-TR">
		<div>
			<p><br /><br /><br /></p>
			<p id="_idParaDest-9"><st c="0">Pan’ın Labirenti’nde...</st></p>
			<p><br /><br /><br /></p>
			<p><st c="24">Alsancak’ta taksi dolmuştan inip masaları dışarılara taşan Sevinç Pastanesi’ne koşa koşa giderken Fransız Kültür Merkezi’nin önünden geçtik. </st><st c="166">Kocaman bir afiş asılıydı bahçe duvarlarının üstünde. </st><st c="220">Birkaç hafta sonra Sinema Günleri başlayacaktı.</st></p>
			<p><st c="267">– Haydi, içeri girip program alalım, dedi Beste.</st></p>
			<p><st c="316">Ben her şeye alık alık bakıyordum zaten. </st><st c="358">Böyle geniş caddeler ve kaynaşıp duran kalabalık, alışık olmadığım şeylerdi. </st><st c="435">Beni bıraksa kaybolurdum kesin. </st><st c="467">O çoktan bahçeye girmiş, merdivenleri tırmanmaya başlamıştı. </st><st c="528">Ardından yetiştim. </st><st c="547">İçeri girip soldaki masanın üstüne destelenmiş broşürlerden aldık. </st><st c="614">Sinema salonu hemen karşımızdaydı. </st><st c="649">Film izlemeye giriş ücretsizdi.</st></p>
			<p><st c="680">Sevinç Pastanesi’nin önünden durmadan insan akıyordu. </st><st c="735">Ben şaşkınlıkla çevreme bakınırken Beste filmleri inceliyordu. </st><st c="798">Birden onun çığlığıyla irkildim. </st><st c="831">Heyecanlanmıştı.</st></p>
			<p><st c="847">– Aaa! </st><st c="855">Bak, ben bu filmin adını duymuştum. </st><st c="891">Çok güzelmiş. </st><st c="905">Buna gidelim.</st></p>
			<p><st c="918">Eğilip baktım. </st><st c="934">Parmağının ucuyla dokunduğu yerde “Pan’ın Labirenti” yazıyordu.</st></p>
			<p><st c="997">– Tamam, dedim. </st><st c="1014">Adı da ilginçmiş. </st><st c="1032">Mutlaka gidelim.</st></p>
			<p><st c="1048">– Del Toro muhteşem bir yönetmendir. </st><st c="1086">Ben onun bir filmini izlemiştim.</st></p>
			<p><st c="1118">Yönetmenleri bilen, filmleri unutmayan bir arkadaşım vardı demek. </st><st c="1185">Şanslıydım doğrusu.</st></p>
			<p><st c="1204">Öteki filmlere baktık sonra. </st><st c="1234">Beste programı özenle çantasına koydu ve başladı bana o yönetmenin izlediği filmini anlatmaya.</st></p>
			<p><st c="1328">Beste’nin dudakları baloncuk değildi ama kıpkırmızıydı. </st><st c="1385">Saçlarıyla oynama alışkanlığı ise neredeyse Damla’nın aynısıydı.</st></p>
			<p><st c="1449">İçeceklerimiz geldiğinde birden sustu ve,</st></p>
			<p><st c="1491">– Sonunu söylemeyeceğim, belki izlersin bir gün, dedi. </st><st c="1547">Ama sakın unutma. </st><st c="1565">Biraz acıklı bir film. </st><st c="1588">Bir de gerileceksin yani. </st><st c="1614">Hazır ol.</st></p>
			<p><st c="1623">– Gerilim mi, diye sordum.</st></p>
			<p><st c="1650">– Sevmez misin gerilim filmlerini? </st><st c="1686">Ama bu öyle sıradan gerilim değil. </st><st c="1721">Basit film yapmıyor Del Toro. </st><st c="1751">İzleyince göreceksin.</st></p>
			<p><st c="1772">Sonra tamamen farklı konulara geçti Beste. </st><st c="1816">Bir üst sınıfta okuyan kumral çocuktan söz etmeye başladı. </st><st c="1875">Neyse ki bizim sınıftaki kızlardan birine takılmıyordu. </st><st c="1931">Artık anlıyordum, arkadaşım tanımadığı insanlar üzerine hayal kurmayı seviyordu. </st><st c="2012">Sınıftakilerin hepsi çözülmüş problemdi sonuçta. </st><st c="2061">Nasıl konuştuklarından, neler bildiklerine kadar her şeylerine bire bir tanık oluyordu. </st><st c="2149">O zaman da hayal kurmaya yer kalmıyordu herhalde. </st><st c="2199">Ama Beste’nin hayalleri hep mi boş çıkacaktı böyle? </st></p>
			<p><st c="2251">Anlatıyordu Beste. </st></p>
			<p><st c="2270">– Sınıf temsilcisiymiş çocuk. </st><st c="2300">Sosyalmiş. </st><st c="2311">Bilgili, kültürlüymüş. </st><st c="2334">Çalışkanmış da senin anlayacağın. </st><st c="2368">Tembel, hımbıl insanları hiç sevmem ben zaten, diyordu.</st></p>
			<p><st c="2423">– Ne o öyle Oblomov gibi. </st><st c="2450">Ama Özge, var biliyor musun? </st><st c="2479">Oblomov gibi tipler var yani. </st><st c="2509">Benim annem pire gibidir. </st><st c="2535">Uçar sanki. </st><st c="2547">Babam da öyle.</st></p>
			<p><st c="2561">– Oblomov da kim?</st></p>
			<p><st c="2579">– Aaa! </st><st c="2587">Sen okumadın mı Oblomov’u. </st><st c="2614">Ben geçen yıl tatilde okudum. </st><st c="2644">Oku bence. </st><st c="2655">Bayılırsın.</st></p>
			<p><st c="2666">– Ben klasikleri okuyacağım, dedim.</st></p>
			<p><st c="2702">Neydi o kitabın adı? </st><st c="2724">Klasiklerden demişti öğretmenimiz. </st><st c="2759">Anımsamalıyım, anımsamalıyım! </st><st c="2789">Hayır! </st><st c="2796">Aklıma gelmiyordu.</st></p>
			<p><st c="2814">Böylece Beste’den geri kalmadığımı gösterme fırsatını kaçırmış oluyordum. </st><st c="2889">Okumakla okumayı düşünmek arasında fark vardı.</st></p>
			<p><st c="2935">– Oblomov da klasik kızım. </st><st c="2963">Ama sıkıcı değil. </st><st c="2981">Çok eğlenceli bence. </st><st c="3002">Sana veririm istersen. </st><st c="3025">Bizim evde var.</st></p>
			<p><st c="3040">Konuşurken boynundaki arı kanatlı kolyeyle oynuyor, sözünü ettiği kişi pastanenin hemen önündeymiş gibi camdan dışarı bakıyordu. </st><st c="3170">Ara sıra da bakışları, yatakhanede yaptığı gibi tavanda geziniyordu. </st><st c="3239">Havai bir kız izlenimi vermişti bana ama ne kadar yanıldığımı şimdi anlıyordum. </st><st c="3319">Kitap okuyan, film izleyen ve kitaplar, filmler, hatta yönetmenler hakkında konuşabilen biri vardı karşımda. </st><st c="3428">İnsanlar hakkında çabuk karar vermekten kaçınmam gerekiyordu demek. </st><st c="3496">Beste beni çok etkilemişti.</st></p>
			<p><st c="3523">Sonra havadan sudan konuştu biraz. </st><st c="3559">Yatılı okulda okumak aslında istemediği bir şeymiş. </st><st c="3611">Ailesiyle İstanbul’a taşınma olasılıkları varmış. </st><st c="3661">Hem artık pek olasılık düzeyinde de değilmiş durum. </st><st c="3713">Gerçekleşmek üzereymiş. </st><st c="3737">O zaman yatılı okumayacakmış Beste. </st><st c="3773">Sabah gidip akşam evine dönmek istermiş aslında ama bakalım nasıl olacakmış. </st><st c="3850">Servis kullandıktan sonra hiç kıymeti yokmuş. </st><st c="3896">Sokaklarda yürümek istermiş o. </st><st c="3927">Öyle alışkınmış. </st><st c="3944">Onun yaşadığı ilçede insanlar akşam olunca deli gibi evlerine koşmazlarmış. </st><st c="4020">Işıklı çarşılarda, apaydınlık, turunç kokan sokaklarda, güzel bahçeler arasında aheste giderlermiş evlerine. </st><st c="4129">Kendisi de akşamları okul çıkışı vitrinlere bakmayı, kitapçılara girmeyi severmiş.</st></p>
			<p><st c="4211">– Son anda bir terslik olur da taşınmazsa bizimkiler, bunca yıl nasıl geçecek bakalım yatılı okuyarak, derken dertlenmiş gibiydi sanki.</st></p>
			<p><st c="4347">Onun hayatından çok memnun olduğunu sanırken de yanıldığımı düşündüm. </st><st c="4418">Bana gelince... </st></p>
			<p><st c="4434">Neyse ki bana sıra gelmiyor, Beste konuştukça konuşuyordu. </st></p>
			<p><st c="4493">Elbiseler, saçlar, sınıf temsilcisi kumral delikanlı ve en önemlisi öğretmenler hakkında yeterince konuştuktan sonra, artık ona sıkıcı gelecek konulardan söz etmeye başlayabilirim diye düşündüm. </st><st c="4688">Zaten yan masaya sarışın, yeşil gözlü bir delikanlıyla havalı bir kız gelip oturmuşlardı. </st><st c="4778">Beste beni dinlemezdi artık. </st><st c="4807">En azından okulda arkadaşlarımıza anlatacağı ilginç bir şey keşfetmişti. </st><st c="4880">Delikanlı kıza çok kibar davranıyordu. </st><st c="4919">Alçak sesle konuşuyor, durmadan gülümsüyorlardı. </st><st c="4968">Hava bulutlanmıştı. </st><st c="4988">Yağmura tutulur muyduk acaba? </st><st c="5018">Şemsiyemiz yoktu. </st><st c="5036">Şemsiye taşıyamazdı Beste. </st><st c="5063">Hemen, ilk girdiği dükkânda unuturdu çünkü ve yine ıslanırdı. </st><st c="5125">İngilizceci çok kuralcıydı. </st><st c="5153">Sürekli kurallarla yaşamak sıkıcıydı. </st><st c="5191">Okulda ne çok öğretmen vardı, filan falan...</st></p>
			<p><st c="5235">Sonra sustu. </st><st c="5249">Galiba aklına bir şey gelmişti. </st><st c="5281">Arada yan masaya bakıyordu. </st><st c="5309">Sanki dalgınlaşmıştı biraz. </st><st c="5337">Belki de konuşmaktan yorulmuştu. </st><st c="5370">Bu fırsatı kaçırmadım. </st><st c="5393">Sözü ben aldım.</st></p>
			<p><st c="5408">Anlattım... </st><st c="5421">Anlattım.</st></p>
			<p><st c="5430">İçimde ne varsa döktüm.</st></p>
			<p><st c="5454">Bu kadın, yani yazar beni ne zaman anlayacaktı? </st><st c="5503">Özge olduğuma, yazdığı karakterin ben olduğuma ne zaman inanacaktı? </st><st c="5571">Eğer benimle oyun oynamak istiyorsa bunu yapabilirdik. </st><st c="5626">Ben pek çok oyun oynanan bir sokakta büyümüştüm. </st><st c="5675">Onu şaşırtabilirdim. </st><st c="5696">Ama daha ilk yazışmada, odadaki yatak sayısı konusuyla beni gerileten bir hamle yapmıştı. </st><st c="5786">Oyun istemiyor muydu? </st><st c="5808">Oyun olmazsa hayatın ne kadar sıkıcı ve zaman zaman acı verici olabileceğini bilmiyor muydu? </st><st c="5901">Onun yaptığı da bir oyun değil miydi ayrıca? </st><st c="5946">Kurmaca yapıtlar üretmek, kahramanlar yaratmak oyun değil de neydi?</st></p>
			<p><st c="6013">Özge oyun seven bir kızdı. </st><st c="6041">Mutluluk Sokağı’nın Özge’si. </st><st c="6070">Bilgisayar oyunlarını seviyordu en çok. </st><st c="6110">Bunu yazan insan, kendisi de sevmeliydi oyunu, değil mi? </st><st c="6167">Yoksa saçma sapan bir şey çıkardı ortaya.</st></p>
			<p><st c="6208">Daha küçükken sokakta beştaş oynardık biz. </st><st c="6252">Sonra saklambaç en sevdiğim oyunlardandı. </st><st c="6294">Dikenli çalılar arasında bulunmak çok kolay olsa da. </st><st c="6347">Sobelenirdik. </st><st c="6361">Ebe değişirdi. </st><st c="6376">Ebe, başını sedir ağacına dayayıp saymaya başladığında kuşlar gibi ötüşerek uçuşur, o hep bildik yerlere saklanırdık. </st><st c="6494">Saklanacak fazla bir yer yoktu ki. </st><st c="6529">Yine de her bulunuşumuzda hayret eder, şaşkınlık çığlıkları atardık. </st><st c="6598">Bu ebe ne hünerliydi böyle? </st><st c="6626">Nasıl buluvermişti bizi şıp diye?</st></p>
			<p><st c="6659">O sıralar evimiz... </st><st c="6680">Neyse. </st><st c="6687">Bunları Beste’ye niye anlatacaktım ki? </st><st c="6726">Onun yerine, annemin bir bilgisayarı olduğunu, işi gereği onu kullandığını, ben sık sık Windows’un çökmesine neden olduğum için azarlandığımı filan söyledim. </st><st c="6884">Mutluluk Sokağı’nda da yazılmış olduğu gibi. </st><st c="6929">Şimdiki gibi cep telefonlarına sığmıyordu o zamanlar bilgisayarlar.</st></p>
			<p><st c="6996">Ben başka türlü oyunlar seviyordum artık. </st><st c="7039">Kafamda kurduğum şeylerle hayatım tümden örtüşmüyordu belki ama dümdüz bir hayat bana göre değildi. </st><st c="7139">Oyun istemiyorsa Üçyapraklıyonca’yla anlaşmamız zordu. </st><st c="7194">Sen hem oyuncu, hayalci, sıradışı bir kızı yazacaksın roman kahramanı diye, hem de sıradan bir hamleyi çözüp geri püskürteceksin. </st><st c="7324">Ben olsam beklerdim. </st><st c="7345">O bir yatağın, Özge’nin zihninde nereye kaybolduğunu, kimin yatağının yok olduğunu ve böylece odada neden yedi yatak kaldığını merak ederdim.</st></p>
			<p><st c="7486">Merak ediyordu aslında. </st><st c="7511">Ve pat diye de soruyordu Üçyapraklıyonca, kimin yatağını yok ettin Özge diye....</st></p>
			<p><st c="7591">Yine de umudum vardı. </st><st c="7614">Sonunda istediğim gerçekleşecekti. </st><st c="7649">Benim, Mutluluk Sokağı’ndaki Özge olduğuma inanacaktı. </st><st c="7704">Biliyordum. </st><st c="7716">Benim de adım Özge’yse, ben de ona kendimi kabul ettirmenin bir yolunu bulacaktım.</st></p>
			<p><st c="7798">Anlatıp anlatıp başa dönüyordum. </st><st c="7832">Hayır, bana neden inanmıyordu? </st><st c="7863">Biz ona inanmıştık ama. </st><span><st c="7887">Ben gerçekçi bir yazarım, </st></span><st c="7913">dediğinde inanmıştık. </st><st c="7935">O ise beni ciddiye almıyordu demek. </st><st c="7971">Hiç hoş bir durum değildi bu. </st><st c="8001">Gerçekten.</st></p>
			<p><st c="8011">Bir solukta sayısız sözcük kullanıp pek çok cümle dizmekten soluksuz kalmış olacağım ki birden sustum. </st><st c="8115">Bir yudum su içmeliydim. </st><st c="8140">Dilim damağım kurumuştu. </st><st c="8165">Ama su boğazımda çalkalandı. </st><st c="8194">Boğulacak gibi oldum. </st><st c="8216">Damla bakışlarını yüzüme dikmiş,</st></p>
			<p><st c="8248">– Saat Özge! </st><st c="8262">Saat dolmak üzere! </st><st c="8281">Çarşı izni bitiyor. </st><st c="8301">Çabuk kalk, diyordu.</st></p>
			<p><st c="8321">Çantamı omzuma asarken çabuk diyen o değilmiş gibi, kolumu tuttu ve yüzüme eğilip,</st></p>
			<p><st c="8404">– Sen romandaki o kız olduğuna kendini iyice kaptırmadın, değil mi Özge, diye sordu.</st></p>
			<p><st c="8489">Kanımın donduğunu hissettim birden. </st><st c="8526">Yüzüne bakakaldım. </st><st c="8545">Ve gerçek kafama dank etti. </st><st c="8573">Karşımdaki Damla değil, Beste’ydi. </st><st c="8608">Sıra dinlemeye geldiğinde pekâlâ dinliyordu ve saçıyla, kolyesiyle oynaması buna engel olmuyordu.</st></p>
			<p><st c="8705">Ona, Üçyapraklıyonca’ya, uzun zaman mail göndermedim. </st><st c="8760">Hem dersler hem de cesaretimin kırılması yüzünden. </st><st c="8811">Bu arada Beste’nin arkadaşlığından çok mutlu olmaya başlamıştım. </st><st c="8876">Anlattıklarımdan odadakilere tek kelime bile söz etmedi. </st><st c="8933">Sağlam bir kızdı demek ki. </st><st c="8960">Sır tutan. </st><st c="8971">Ya giderse? </st><st c="8983">Gitmesindi. </st><st c="8995">Biri gidecekse Simge gitmeliydi bence. </st><st c="9034">Zaten yatağını da buharlaştırmamış mıydım?</st></p>
			<p><st c="9076">Simge’yi neden odada yok saydığımı Üçyapraklıyonca’ya anlatmak istemiyordum. </st><st c="9154">Kafamdakileri derinlemesine anlatmaya başlamaktan korkuyordum. </st><st c="9217">Buna hazır değildim. </st><st c="9238">Beni yazmalıydı, evet. </st><st c="9261">Özge’yi. </st><st c="9270">Ama her şeyi kendisi anlamalı, bulmacaları bana değil, kendisine sormalıydı. </st><st c="9347">Ondan istediğim... </st><st c="9366">Mutluluk Sokağı’nın devamını yazmasıydı. </st><st c="9407">Başkalarını bu hikâyeye sokmanın ve kahraman yapmanın âlemi yoktu.</st></p>
			<p><st c="9473">Ayrıca Simge’yi odada istememe noktasında durmayı kendime yakıştıramıyordum. </st><st c="9551">Onun oda arkadaşımız olmaktan memnun olmaması bizim suçumuz değildi. </st><st c="9620">Çevresinde dönüp duran kendi ekibi vardı. </st><st c="9662">Tepeden bakışlarıyla onları öyle bir yönetiyordu ki! </st><st c="9715">Arkadaşlarıyla aynı odada kalmak istiyordu. </st><st c="9759">İdareden odasının değiştirilmesini istemiş ama olumsuz yanıt almıştı.</st></p>
			<p><st c="9828">“Farklı arkadaşlar, değişik arkadaşlıklar iyidir. </st><st c="9879">Kaynaşırsınız. </st><st c="9894">Bu yıl böyle olacak. </st><st c="9915">Seneye belki,” demişlerdi.</st></p>
			<p><st c="9941">Simge bunu saklamaya hiç gerek görmemişti. </st><st c="9985">Kendisini bizden biri olarak görmeyi reddediyordu. </st><st c="10036">Sanırım bunun benimle ilgisi yoktu. </st><st c="10072">Ben, ne kadar unutmaya ve kendimi başka bir hayatın içinde hayal etmeye çalışsam da sorunları olan bir kızdım. </st><st c="10183">Rüyalara tutunma derdinde olan. </st><st c="10215">Beni dinleyen olmasa da her sabah ucundan kıyısından o gece gördüğü rüyayı anlatmaya çalışan biri...</st></p>
			<p><st c="10315">Sınav kazanmıştım ama görünen o ki geldiğim okul şimdi okuduğum okula temel oluşturamıyordu. </st><st c="10409">Birçok konuda eksik kaldığımın farkındaydım. </st><st c="10454">Çok çalışmam gerekiyordu. </st><st c="10480">O zaman ancak belki ortalama bir öğrenci olabilecektim. </st><st c="10536">İlk yıl benim için, bu okula hazırlık yılı olacaktı. </st><st c="10589">Ben Simge için bir rakip değildim kısacası.</st></p>
			<p><st c="10632">Onun sorunu Aslı’ydı.</st></p>
			<p><st c="10654">Düzenli, çalışkan, kavraması yüksek Aslı.</st></p>
			<p><st c="10696">İlk çatışma sınıf başkanlığı adaylığı sırasında çıktı. </st><st c="10752">Sınıftakiler üç kişiyi aday göstermişlerdi. </st><st c="10796">En yüksek oyu Aslı almıştı. </st><st c="10824">Sonra İlhan, en sonra da Simge. </st><st c="10856">Aslında hepsi birbirine yakın oylar almıştı ama birinci Aslı olmuştu. </st><st c="10926">Aslı sınıf başkanı olmak istemediğini söyleyerek çekildi. </st><st c="10984">Seneye belki ama bu yıl yapmak istemiyorum, dedi. </st><st c="11034">Böylece sınıf başkanlığı iki aday arasında oylandı. </st><st c="11086">İlhan daha fazla oy aldığı için başkan seçildi. </st><st c="11134">Ne tuhaftır ki Simge, İlhan’dan çok, Aslı’ya kızdı. </st><st c="11186">Rakibiyle aynı odada kalıyor olmak, sorunu büyütmesine neden oldu belki. </st><st c="11259">Günlerce burnundan soludu. </st><st c="11286">Sabahları hazırlanırken ve geceleri yatmadan önce, hepimizin koşuştuğu sıralarda çok agresif davranışlar sergiledi. </st><st c="11402">Aslı’nın her şeyine kusur buluyordu. </st><st c="11439">Rahatsızlığını saklamak şöyle dursun, bakışıyla, ses tonuyla, duruşuyla, kapı, çekmece ve dolap kapaklarını adeta çarparak kapatmasıyla gözümüze sokmaktan çekinmiyordu. </st><st c="11608">Aslı tepkisiz kalınca tutumundan yavaş yavaş vazgeçmek zorunda kaldı. </st><st c="11678">Savaş tek cepheli yapılamıyor, saldırı düzeyinde kalıyordu. </st><st c="11738">Bu da Simge’ye keyif vermemişti anlaşılan.</st></p>
			<p><st c="11780">Aslı, başarısını başkalarının başarısızlığı üzerine kurmayan biri olarak sıkı bir rakipti. </st><st c="11872">Sınıf birinciliğini zorlayacak bir öğrenciydi. </st><st c="11919">Ayrıca Simge’de kırıntısı olmayan bir özelliği vardı. </st><st c="11973">Çok insancıldı. </st><st c="11989">Sevgi doluydu. </st><st c="12004">Yumuşak başlıydı ayrıca. </st></p>
			<p><st c="12029">Offf! </st><st c="12035">Nerelere gidiyordu böyle kafam? </st><st c="12067">Ben bunları ona, o kitabın yazarına anlatmak zorunda mıydım? </st><st c="12128">Arkadaşlarımı çekiştirmemi mi istiyordu yani? </st><st c="12174">Bunu yapmamıştım işte. </st><st c="12197">Onun yerine odadaki yatak sayısını azaltmış, Simge’yi de arkadaşlarının odasına havale etmiştim.</st></p>
			<p><st c="12293">Üçyapraklıyonca, sorunlarımı bu yolla çözmenin önemli bir özelliğim olduğunu beni tanıdıkça anlayacaktı. </st><st c="12399">Bilmece değil, hayır. </st><st c="12421">Çözüm. </st><st c="12428">Kendimi hayal ettiği yerde gören, istemediği insanların ve nesnelerin varlığını hissetmeyen... </st><st c="12523">Günaydınlarıma en düşük ses tonuyla karşılık veren, sorularımı isteksizce yanıtlayan ve hatta bazen duymazdan gelen biriyle uğraşmaktan iyiydi bu tutum. </st><st c="12676">Böylece onu da sıkıntıdan kurtarmış oluyordum. </st><st c="12723">Odada Simge yoktu ama onun için de ben yoktum.</st></p>
		</div>
	<div id="charCountTotal" value="12769"></div></body>
</html>
