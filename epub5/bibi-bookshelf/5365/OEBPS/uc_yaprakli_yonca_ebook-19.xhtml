<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-19</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-19" xml:lang="tr-TR">
		<div>
			<p><br /><br /><br /></p>
			<p id="_idParaDest-19"><st c="0">Kıskanç Prenses sahnede...</st></p>
			<p><br /><br /><br /></p>
			<p><st c="27">Simge o aralar kimseye sataşmıyordu. </st><st c="65">Bahçede de sıklıkla yalnız görüyorduk onu. </st><st c="108">Ekip mi ondan sıkılmıştı, o mu ekipten, anlayamadık.</st></p>
			<p><st c="160">Biz, Beste’yle ben, birlikte geçirdiğimiz tatil nedeniyle daha da yakınlaşmıştık. </st><st c="243">Aslı’yı da çok özlemiştik. </st><st c="270">Kaç kez, o da olsaydı bizimle, demiş durmuştuk. </st><st c="318">Ama ağaç evde otururken, “Aslı da burada olsaydı sığamazdık” gibi laflar edip gülüşmüştük. </st><st c="409">Aslı ikimizden de daha iri yapılıydı. </st><st c="447">Hatta, “Umut da gelsin, ikişer kişi olarak nöbetleşe çıkar, otururduk burada” şeklinde çözümler de bulmuştuk.</st></p>
			<p><st c="556">Üçyapraklıyonca’dan hâlâ yanıt yoktu. </st><st c="595">Son yazdıklarım da onu ilgilendirmemişti demek. </st><st c="643">Ben de defterime yazardım o zaman. </st><st c="678">Beyaz sayfalar bana hiç ‘hayır’ demiyordu çünkü.</st></p>
			<p><st c="726">O gece, bu tatili diğer yanlarıyla da uzun uzun defterime yazmaya karar verdim. </st><st c="807">Ağaç ev dışında küçük küçük notlar almıştım zaten, bu kez ayrıntılı yazacaktım. </st><st c="887">Gelin görün ki defter çekmecemde yoktu. </st><st c="927">Dolaba koştum çabucak. </st><st c="950">Altını üstüne getirdim rafların.</st></p>
			<p><st c="982">Orada da yoktu.</st></p>
			<p><st c="998">Defterim, her şeyi yazmaya başladığım defterim yoktu.</st></p>
			<p><st c="1052">Birden ona neler yazdığımı anımsamaya çalıştım. </st><st c="1101">Ne kadarını yazmıştım hayatımın? </st><st c="1134">Duygularımın ne kadarını sayfalarına dökmüştüm? </st><st c="1182">Her şeyi kaydetmiş olamazdım, değil mi? </st><st c="1222">Defter gerçekten kaybolduysa korkunç olurdu çünkü.</st></p>
			<p><st c="1272">– Aslı, dedim, Aslı günlüğümü bulamıyorum.</st></p>
			<p><st c="1315">Anlamamış gibi baktı.</st></p>
			<p><st c="1337">– Ne olmuş olabilir ki?</st></p>
			<p><st c="1361">– Bilmiyorum.</st></p>
			<p><st c="1375">– Bizim evde bırakmış olmayasın, dedi Beste.</st></p>
			<p><st c="1420">– Yok, dedim, çok iyi anımsıyorum aldığımı, trende de birkaç satır yazdım çünkü.</st></p>
			<p><st c="1501">– Trende kalmasın?</st></p>
			<p><st c="1520">– Sanmıyorum. </st><st c="1535">Olabilir mi yoksa? </st><st c="1554">Eyvah!</st></p>
			<p><st c="1560">Sonra umutsuz bir sesle sordum:</st></p>
			<p><st c="1592">– Defterimi gören var mı?</st></p>
			<p><st c="1618">Simge’nin yerinde kıpırdadığını fark ettim. </st><st c="1663">Aklıma birden gelen ihtimalle zınk diye durdum. </st><st c="1711">Neden hemen düşünememiştim? </st><st c="1739">O almış olabilirdi. </st><st c="1759">Evet evet! </st><st c="1770">O almış olmalıydı. </st><st c="1789">Neden öyle hissediyordum peki? </st><st c="1820">Başkası yapamazdı bunu bana çünkü. </st><st c="1855">Yapmazdı. </st><st c="1865">Sorarsam doğrudan suçlamış olacaktım. </st><st c="1903">Ortaya çıkarmak için nasıl bir tutum takınmalıydım?</st></p>
			<p><st c="1954">Onu izlemeye karar verdim. </st><st c="1982">Eğer defterimi alan o ise mutlaka bir yere koymuştu. </st><st c="2035">Okumak isteyecekti çünkü, yoksa defteri neden alsındı? </st><st c="2090">İşte ben de tam o sırada onun üstüne çullanacaktım.</st></p>
			<p><st c="2141">Kahretsindi!</st></p>
			<p><st c="2154">Bu konuyu üçümüz ders arasında konuştuk. </st><st c="2196">Umut’a da anlattık. </st><st c="2216">Öteki çocuk, Sezgin, daha yeniydi aramızda. </st><st c="2260">Ona güvenemezdik. </st><st c="2278">Kendi aramızda Simge’yi göz hapsinde tutmaya karar verdik. </st><st c="2337">Ne yapsa izleyecektik onu. </st><st c="2364">Birimiz gözden kaçırsa birimize yakalanacaktı. </st><st c="2411">Tam o sırada geldi aklıma birden. </st><st c="2445">Ya o değilse defteri alan? </st><st c="2472">Ya yanılıyorsam? </st><st c="2489">Ya gerçekten trende unutmuşsam? </st><st c="2521">Bir insanı böyle suçlamak kolay mıydı? </st><st c="2560">Hırsızlıkla yani...</st></p>
			<p><st c="2579">Biraz utanır gibi oldum. </st><st c="2605">Yine de defteri kaybetmenin telaşı içimde öyle büyüdü ki bütün diğer şıkları kafamdan atmakta gecikmedim. </st><st c="2711">Bana göre hiç kuşku yoktu, defter Simge’deydi. </st><st c="2758">Nedeni ise açıktı. </st><st c="2777">Simge benim hayatımı merak ediyordu.</st></p>
			<p><st c="2813">– Neden senin hayatını merak etsin ki, deyiverdi Umut.</st></p>
			<p><st c="2868">Bizim Umut.</st></p>
			<p><st c="2880">Ona yanıt vermem çok zordu ama yardımıma koşan da yine kendisi oldu.</st></p>
			<p><st c="2949">– Neden merak etmesin ki, değil mi ama, Simge bu.</st></p>
			<p><st c="2999">Gülüştüler. </st><st c="3012">Benim gülecek halim kalmadığını fark etmemeleri de büyük şanstı. </st><st c="3077">Sahi, biz dört yapraklı yonca olamayacak mıydık? </st><st c="3126">Hep üç mü kalacaktık? </st><st c="3148">Ne zaman dört kişi olsak biri dışarda kalıyordu çünkü. </st><st c="3203">Bu kez onlar gülerken ben dışardaydım. </st><st c="3242">Epeyce dışarda hem de.</st></p>
			<p><st c="3264">O hafta sonu bütün bu olanları Üçyapraklıyonca’ya yazdım. </st><st c="3323">Sonuçta hem içimi dökmüş oluyordum hem de yazmak hoşuma gitmeye başlamıştı. </st><st c="3399">Olaylar, parmaklarımın ucunda istediğim gibi şekilleniyor, sözcükler daima bana boyun eğiyordu. </st><st c="3495">Defterimi kaybettiğimi ona da yazdım. </st><st c="3533">Biraz da onun suçuydu bu çünkü. </st><st c="3565">Benim attığım maillere yanıt vermiş olsaydı, ortada böyle bir defter olmayacaktı. </st><st c="3647">Söylemek istediklerimi yalnızca o okuyacak, başkalarının eline geçmeyecekti.</st></p>
			<p><st c="3723">Onu suçlamaya da bayılıyordum. </st><st c="3755">Belki de savunmaya geçmesini istiyordum. </st><st c="3796">O zaman bana yazmak zorunda kalacaktı. </st><st c="3835">Savunma için de olsa... </st><st c="3859">İletişimimiz sürecekti kısacası. </st><st c="3892">Ama yazmıyordu işte.</st></p>
			<p><st c="3912">Olsun. </st><st c="3920">Ben ona yazacaktım. </st><st c="3940">Yazmak istiyordum. </st><st c="3959">Defterim kayıptı ve ben yazarak bazı boğuntulu rüyalarımdan kurtulduğumu seziyordum. </st><st c="4044">Yeniden güzel rüyalar görmeye başlar mıydım? </st><st c="4089">Eskiden olduğu gibi. </st><st c="4110">Babaannemin görmemi dilediği rengârenk rüyalardan...</st></p>
			<p><st c="4162">Defterin kaybolması bir süre kâbusum oldu. </st><st c="4206">Sanırım kendi hayatım yüzünden değil. </st><st c="4244">Düşündükçe o deftere kendimi değil, başkalarını yazdığımı anlıyordum da ondan. </st><st c="4323">Başka insanlar hakkındaki duygu ve düşüncelerimi içeren satırların elden ele dolaşabileceğini düşündükçe kaygılarım çoğalıyordu.</st></p>
			<p><st c="4451">Bir gece, yatağı benim yatağımın tam karşısında duran Aslı, yattığı yerden defteri karyolamın altında, duvara yakın bir yerde gördüğünü söylediğinde rahatlamak yerine daha da huzursuz oldum. </st><st c="4643">Olayı Simge’den bilmiştim ve Aslı, Beste hatta Umut da bunu öğrenmişti. </st><st c="4715">Şimdi ben, kaybettiği bir şey için oda arkadaşını suçlayabilen biriydim artık. </st><st c="4794">Kendimi çok kötü hissettim.</st></p>
			<p><st c="4821">Onlarla birlikte sevinmiş gibi yapsam da içime bir sıkıntı girmişti. </st><st c="4891">Defteri bulmam, onu kimsenin okumamış olması harikaydı. </st><st c="4947">Yine de yargılayan biri durumunda olmak gerçeği, sevincimi gölgeliyordu. </st><st c="5020">Peki ama, ben defterimi ararken oraya hiç mi bakmamıştım?</st></p>
		</div>
	<div id="charCountTotal" value="5077"></div></body>
</html>
