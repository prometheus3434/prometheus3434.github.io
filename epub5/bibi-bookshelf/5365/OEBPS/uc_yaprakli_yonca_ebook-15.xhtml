<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-15</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-15" xml:lang="tr-TR">
		<div>
			<p><br /><br /><br /></p>
			<p id="_idParaDest-15"><st c="0">Yazma dersleri...</st></p>
			<p><br /><br /><br /></p>
			<p><st c="18">Birkaç gün sonra, ona neler yazdığımı tamamen unuttuğum bir sırada posta adresime şu ileti düştü:</st></p>
			<p><span><st c="116">“Sevgili Özge,</st></span></p>
			<p><span><st c="131">Yazma deneyimini arttırman sana bazı kazançlar sağlamaya başladı bile.</st></span></p>
			<p><span><st c="202">Şunun altını çizmek isterim: İş, düşünceyi biçimlendirir. </st><st c="261">Yazmak, düşüncedeki akışı değiştirebilir. </st><st c="303">Bambaşka sularda yüzerken bulabilirsin kendini. </st><st c="351">Önemli olan, yazmaya karar verdiğin, yazmak istediğin konuyu ya da her neyse onu yazmaya oturmaktır. </st><st c="452">Çünkü yazarken gelişirsiniz. </st><st c="481">Ana caddeden ayrılıp ara sokaklara dalarsınız. </st><st c="528">Uçarsınız. </st><st c="539">Diplere dalarsınız. </st><st c="559">Yeniden anayola çıktığınızda dağarcığınızın ummadığınız kadar zenginleştiğini görürsünüz. </st><st c="649">Böyle bir şeydir yazmak. </st><st c="674">Hayal kurmak, tasarlamak yetmez. </st><st c="707">Yazmak gerekir. </st><st c="723">Oturup yazmak. </st><st c="738">Sanıldığının tersine, okuduğumuz hiçbir kitap hayal ürünü değildir. </st><st c="806">Yazar, onu yazarken ne hayal etmiş olursa olsun, yazdığı için kitap olarak elimizdedir.”</st></span></p>
			<p><st c="894">Bir çeşit ‘yazarlık dersleri’ne dönüşmeye başlamıştı bu yazışmalar. </st><st c="963">Hâlâ konunun odağına ‘ben’ oturamamış olsam da. </st><st c="1011">Bunun nedenini ona, Üçyapraklıyonca’ya yüklemek haksızlıktı. </st><st c="1072">Yazılarımda kendimi merkeze koymaktan kaçan bendim çünkü.</st></p>
			<p><st c="1129">Ardından tam tersi bir savunmaya geçiyordum hemen. </st><st c="1181">Her şeyi ona ben anlatacak değildim herhalde. </st><st c="1227">Demiyor muydu, bir roman kahramanı, gerçekteki hiç kimseyle bire bir özellikler taşımaz. </st><st c="1316">Öyleyse tamamlasındı ‘puzzle’ın parçalarını. </st><st c="1361">Ne var ki puzzleda kendimi neredeyse büsbütün gizliyordum ben. </st><st c="1424">Yazdıklarım durmadan atmosfer çiziyordu hâlâ. </st><st c="1470">Uzun bir atmosfer olacaktı bu. </st><st c="1501">Giriş nasıl ve ne zaman gerçekleşecekti, bunu ben de bilemiyordum. </st><st c="1568">Bir şey vardı ama, tıpkı Simge konusunda olduğu gibi, yazarken kendimle ilgili de derinleşebilirdim belki. </st><st c="1675">Birden benim bile farkına varmadığım gerçekleri parlatmaya başlardı kalemim, kim bilir?</st></p>
			<p><st c="1762">Sınavlar üstümüzde fırtınalar gibi esmeye başlamıştı.</st></p>
			<p><st c="1816">Ondan bana uzun süre herhangi bir şey gelmediğini düşündüğümde aradan epeyce zaman geçtiğini anladım. </st><st c="1919">Yarıyıl tatili yaklaştıkça heyecanım artıyordu. </st><st c="1967">Nasıl insanlardı Beste’nin ailesi? </st><st c="2002">Sıcak ve konuksever miydiler? </st><st c="2032">Öyle olmasalar beni evlerine davet ederler miydi? </st><st c="2082">Sert mi yoksa yumuşak insanlar mıydı? </st><st c="2120">On beş gün orada ne yapacaktık? </st><st c="2152">Evde mi zaman geçirecektik?</st></p>
			<p><st c="2179">Beste artık yapacaklarımızdan neredeyse hiç söz etmiyordu. </st><st c="2239">O da kendini ders çalışmaya vermişti. </st><st c="2277">Tatil yaklaşıyor diye herkes sevinse de karnelere yansıyacak olan notların beklentisi, çeşitli kaygılar sevinmeye zaman ve yer bırakmıyordu.</st></p>
			<p><st c="2417">Sınıfta tatili Bestelerde geçireceğimi duymayan kalmamıştı. </st><st c="2478">Buna gıpta ettiklerini de görüyordum. </st><st c="2516">Çünkü Beste, neşelenmek için bahane yaratan bir kızdı. </st><st c="2571">Bir gamlı baykuş değildi kısacası. </st><st c="2606">Neşeli insanlarla zaman geçirmeyi kim sevmez?</st></p>
			<p><st c="2651">Onun açısından bakarsak, geçmişe giderken yeni hayatından bir parçayı yanında götürmek gibi bir şey olacaktı. </st><st c="2762">Kafamda kurduğum geçmişli cümleler bana Mutluluk Sokağı’nı ve yazarı anımsattı.</st></p>
			<p><st c="2841">Neden yazmıyordu bana? </st><st c="2865">Bir şey mi olmuştu?</st></p>
			<p><st c="2884">O günlerden birinde, uzun olmamasına özen göstererek ona bir mail yazdım. </st><st c="2959">Kendisini merak ettiğimi, iyi olup olmadığını sordum. </st><st c="3013">Bana neden yazmıyorsunuz, demedim, sizden epeydir ses alamıyorum, dedim. </st><st c="3086">İyi mi ettim? </st><st c="3100">Bilmiyorum.</st></p>
			<p><st c="3111">Aradan günler geçti ama herhangi bir yanıt gelmedi. </st><st c="3164">Sanırım benimle yazışmayı kesmişti. </st><st c="3200">İşi çok yoğundu belki. </st><st c="3223">Belki de bu devam romanı yazma meselesi onun canını sıkmıştı. </st><st c="3285">Zaten hiç istekli görünmemişti ki.</st></p>
			<p><st c="3319">Okul, sıkıcı olmaktan çok uzak, sürekli yeni olayların yaşandığı bir yerdi. </st><st c="3396">Bir küçük şehirdik biz. </st><st c="3420">Derse giren, dersten çıkan, ders çalışan, ödev yapan, tekrar yapan, ezberleyen, çözen, çözümleyen, çözemeyen, dikkat eden, dikkatten kaçıran, maç yapan, uyuyan, yemek yiyen, dünyayla ilişki kurmak için internet fırsatı arayan, bulan, bulamayan uzayda bir şehir. </st><st c="3682">Beste’nin voleybolcu hayranı tam da o günlerde yanımıza geldi.</st></p>
			<p><st c="3744">– Haftaya maçımız var, dedi. </st><st c="3774">İzlemeye gelirseniz sevinirim.</st></p>
			<p><st c="3804">Umut atılıp,</st></p>
			<p><st c="3817">– Geliriz tabii. </st><st c="3835">Gideriz değil mi kızlar, diye yanıtladığında Beste’nin halini görmeliydiniz. </st><st c="3912">Mosmor olmuştu.</st></p>
			<p><st c="3927">Beste onu görünce kaçmak istemişti. </st><st c="3964">Çünkü o sıralarda başka bir çocuğa hiç bilmediği, büyük olasılıkla aslı olmayan yepyeni özellikler giydiriyordu.</st></p>
			<p><st c="4076">Aslı bir gün,</st></p>
			<p><st c="4090">– Ne olacak senin bu halin, diye sordu.</st></p>
			<p><st c="4130">Beste kaşlarını muzipçe kaldırıp,</st></p>
			<p><st c="4164">– Hep ders hep ders, ben merak ediyorum, asıl sizin sonunuz ne olacak, diye yanıt verdi.</st></p>
			<p><st c="4253">Kahkahalarla güldük bu sözlere.</st></p>
			<p><st c="4285">Simge gülmüyordu. </st><st c="4304">O taşbebek yüzü gittikçe daha çok asılıyordu.</st></p>
			<p><st c="4349">– Onun Umut’u var ya! </st><st c="4372">Sen Aslı kumkumasına sor halinin ne olacağını, derken de somurtuyordu.</st></p>
			<p><st c="4442">Donup kalmıştık. </st><st c="4460">Simge aramızda yokmuş gibi davranmak böyle sorunlara yol açıyordu işte. </st><st c="4532">Vardı. </st><st c="4539">Canı iğnelemek istediğinde, biz ona bilmeden fırsatlar yaratıyorduk ve o bu fırsatları hiç kaçırmıyordu.</st></p>
			<p><st c="4643">– Umut benim arkadaşım, hepimizin arkadaşı, diye umarsız bir çıkış yaptım.</st></p>
			<p><st c="4718">Aslı uyarıcı bir ses tonuyla çıkıştı.</st></p>
			<p><st c="4756">– Lütfen seni ilgilendirmeyen konularda fikir yürütme Simge, dedi. </st><st c="4824">Biz bir şey öğrenmek istersek sana sorarız zaten.</st></p>
			<p><st c="4873">Başıyla beni ve Beste’yi işaret etti Simge.</st></p>
			<p><st c="4917">– Sen ancak bu çaylaklara ne zaman nasıl davranacaklarını söyleyebilirsin. </st><st c="4993">Ben ne zaman istersem o zaman konuşurum. </st><st c="5034">Ne istersem de onu yaparım.</st></p>
			<p><st c="5061">Beste yumruklarını sıkıp doğruldu.</st></p>
			<p><st c="5096">– Ne diyor bu kız böyle?</st></p>
			<p><st c="5121">Hiç beklenmedik bir şey yaptım.</st></p>
			<p><st c="5153">– Boş verin kızlar. </st><st c="5174">Simge bu. </st><st c="5184">Böyle asılsız sözler ondan çıkar ancak. </st><st c="5224">Biz işimize bakalım.</st></p>
			<p><st c="5244">Bu sakin tavrım arkadaşlarımı da yatıştırmıştı. </st><st c="5293">Herkes yatmadan önceki son zamanını değerlendirmeye koyuldu. </st><st c="5354">Konu kapandı. </st><st c="5368">Simge intikamını sabah aldı benden. </st><st c="5404">Her zamanki gibi yorganın altında çorabımı giymeye çalışıyordum.</st></p>
			<p><st c="5468">– Sen neden çoraplarını yorganın altında giyiyorsun Özge? </st><st c="5527">Çok mu utangaçsın? </st><st c="5546">Bir kusurun mu var?</st></p>
			<p><st c="5565">Dünya başıma yıkıldı sanki. </st><st c="5594">Dişlerimi sıktım, yanıt vermedim. </st><st c="5628">O da yanıt beklemiyordu zaten. </st><st c="5659">Erken bitirirdi işini. </st><st c="5682">Çantasını omzuna asıp çıktı.</st></p>
			<p><st c="5710">Bütün gün Üçyapraklıyonca’ya anlatmadığım için sıkıldım. </st><st c="5768">Başka kimseye de anlatamazdım zaten. </st><st c="5805">Bana yazsaydı bütün bu olanları, ona anlatabilirdim. </st><st c="5858">Ne demişti? </st><st c="5870">“Size dikkatle bakıyorum,” demişti. </st><st c="5906">Ben bu okulda onun gözleri olabilirdim. </st><st c="5946">Düşündüğüm her şeyi yazarak ona pek çok bilgi verebilirdim. </st><st c="6006">Ama biliyordum, söylesem o da aynı soruyu soracaktı bana. </st><st c="6064">Neden çoraplarını yorganın altında giyiyorsun Özge?</st></p>
			<p><st c="6115">Öyleyse ona da yazmayacaktım. </st><st c="6146">Benim sorulara değil, sormadan verilecek yanıtlara ihtiyacım vardı.</st></p>
			<p><st c="6213">Gitgide daha az düşünür olmuştum Üçyapraklıyonca’yı. </st><st c="6267">Bilgi’yi, Utku’yu ve gerilerde kalmaya başlayan roman kahramanı Özge’yi de. </st><st c="6343">Yeni hayatım beni sarmalına dolamıştı. </st><st c="6382">Bu yeni yolculuğu doludizgin yaşamalıydım. </st><st c="6425">Zaten düşünmeye pek fırsat yoktu. </st><st c="6459">Sonuçta burası bir okuldu ve biz öğrenciydik. </st><st c="6505">Kendimizle baş başa kalacağımız zamanlar çok ama çok azdı. </st><st c="6564">Rüyalarım olmasa... </st><st c="6584">Ama rüyalarım hep vardı. </st><st c="6609">Bazı sabahlar, dinleyicim olup olmadığına bakmadan ve elimde olmadan anlatmaya kalktığım rüyalarım...</st></p>
			<p><st c="6710">Bir sabah kahvaltıda Aslı,</st></p>
			<p><st c="6737">– Bu okulla ilgili en unutamayacağım şeylerden biri olacak Özge’nin rüyaları, dedi.</st></p>
			<p><st c="6821">Dondum kaldım bir an. </st><st c="6844">Kendi işlerine dalmış görünürken her sözcüğümü dinliyorlardı demek.</st></p>
			<p><st c="6911">Oradan oraya atlayan, bir yerde takılıp kalmayan, uçan, koşan, karışan, bozulan, dağılan, bütünleşen, anımsanan ve unutulan rüyalar... </st><st c="7047">Rüya görmek iyi bir şey miydi yoksa?</st></p>
			<p><st c="7083">Dalmışım. </st><st c="7094">Bir de baktım, kalkmış gidiyorlar. </st><st c="7129">Çabuk çabuk lokmaları ağzıma atıp yarı çiğneyip yutarak arkadaşlarıma yetişmeye çalışırken buldum kendimi.</st></p>
			<p><st c="7235">Yemekhaneden çıktık. </st><st c="7257">Dersliklere doğru yürürken kafamda şimşek çaktı. </st><st c="7306">Hah! </st><st c="7311">İşte buydu! </st><st c="7323">Benim de unutamayacağım şey rüyalarımdı. </st><st c="7364">Unutmamam gereken. </st><st c="7383">Anlatmakla olmuyor Özgeciğim. </st><st c="7413">Yazmak gerek. </st><st c="7427">Söz uçar, yazı kalırmış çünkü.</st></p>
			<p><st c="7457">Benim Özge’yi yazmam olanaksızdı. </st><st c="7492">Yazar olmayı düşünmüyordum çünkü. </st><st c="7526">Öyleyse o yazacaktı, Üçyapraklıyonca. </st><st c="7564">Onun işiydi bu. </st><st c="7580">Yazmalıydı. </st><st c="7592">Çünkü her ne kadar unutmam diyorsa da yıllar geçip gittiğinde, Aslı rüyalarını anlatan arkadaşını daha az anımsayacaktı. </st><st c="7713">Beste de öyle. </st><st c="7728">Ancak yazılırsa kalabilirdi bunlar yarına. </st><st c="7771">O zaman kimse unutmazdı Özge’yi... </st><st c="7806">Ve elbette Özge’nin rüyalarını.</st></p>
			<p><st c="7837">O akşam, bana yazmadığı için ben de yazara yazamıyordum artık, oturup defterime şunları kaydederken buldum kendimi:</st></p>
			<p><span><st c="7953">“Simge çok tedirgin. </st><st c="7975">Yaklaşan yarıyıl tatili yüzünden olabilir mi bu? </st><st c="8024">Ailesinin yanına gidecek olması yani???????”</st></span></p>
			<p><st c="8068">Ulaştığım bu düşünce heyecanlanmama neden oldu. </st><st c="8117">Evet. </st><st c="8123">Öyleydi herhalde. </st><st c="8141">Ailesiyle aşamadığı problemleri olabilirdi. </st><st c="8185">Simge hem akıllı hem çalışkan bir kızdı. </st><st c="8226">Öfkesi, yönünü şaşırmış gibi önüne gelene çarpıyordu. </st><st c="8280">Peki asıl hedef? </st><st c="8297">O nerelerdeydi? </st><st c="8313">Bu okulda olsa gidip onu bulurdu zaten. </st><st c="8353">Demek, düşündüğüm doğruydu. </st><st c="8381">Öfkesini, elini, dilini, bakışlarını yöneltemediği bir yerdeydi. </st><st c="8446">Dışardaydı. </st><st c="8458">Ve biz hep içerde birlikteydik. </st><st c="8490">Dışarı çıkamıyorduk. </st><st c="8511">Birden çoğunlukla onun da yalnızca çarşı iznine çıkıp geri döndüğünün farkına vardım. </st><st c="8597">Neredeydi ailesi? </st><st c="8615">Çok mu uzaktı? </st><st c="8630">Yatılılardan çevre illerden gelenler, genellikle iki üç haftada bir evlerine gidiyordu. </st><st c="8718">Simge neden okuldan hiç ayrılmıyordu?</st></p>
			<p><st c="8755">İşte bu, benim çözebileceğim bir şeydi. </st><st c="8796">Çünkü ben de çarşı izni kullanmanın dışında hep okulda olanlardandım. </st><st c="8866">Aslı ve Beste farklı zamanlarda evlerine gittikleri için genellikle odadaki köşemizde üç kişi kalıyorduk. </st><st c="8972">Ama hep orada olan, değişmeyen iki kişiydik. </st><st c="9017">Özge ve Simge...</st></p>
			<p><st c="9033">Ortak bir yanımız vardı. </st><st c="9059">Buna şaşırmalı mı, yoksa sevinmeli miydim?</st></p>
			<p><st c="9101">Aceleye gerek yoktu. </st><st c="9123">Beklemeliyim. </st><st c="9137">Bu gidişle ikimizin bu yatakhanede tek başımıza kalacağı bir hafta sonu mutlaka gelecekti. </st><st c="9228">Yani baş başa kalacak ve bundan kaçamayacaktık. </st><st c="9276">İşte o zaman ben Simge’nin sorununa ister istemez yaklaşacaktım.</st></p>
			<p><st c="9340">Simge’ye yaklaşmak, Simge’yle yakınlaşmak demekti. </st><st c="9392">Birden ürktüm. </st><st c="9407">Yırtıcı bir kaplana yaklaşmak gibi bir şeydi bu. </st><st c="9456">Hem neden yaklaşmalıydım ki ona? </st><st c="9489">Simge denince ne kadar uzak, o kadar iyiydi.</st></p>
			<p><st c="9533">Keşke iletişimimiz kopmasaydı Üçyapraklıyonca ile. </st><st c="9585">Zaman zaman eksikliğini hissediyordum. </st><st c="9624">Uzaklardan biri bana yazıyordu ve ben bunun kıymetini bilmemiştim. </st><st c="9691">Belki öyle demek de doğru değil. </st><st c="9724">Biraz korkudan, çokça karşı tarafın ne düşüneceğini sürekli tartmaktan belki. </st><st c="9802">Ona anlatabilseydim bazı şeyleri... </st><st c="9838">Neyse. </st><st c="9845">Yazmıyordu işte. </st><st c="9862">Öyleyse ben de defterime yazardım. </st><st c="9897">Bu da benim çıkış yolumdu demek. </st><st c="9930">Düşünceleri kâğıda aktarmak. </st><st c="9959">Güzel bir yol. </st><st c="9974">Öyleyse defterime daha sık yazmalıydım.</st></p>
			<p><st c="10013">Geceleri yazılar yazmak hoşuma gitmeye başladı. </st><st c="10062">Aslı tam bir örnek öğrenci, Beste gerçek bir hayal kızıyken, Simge sırlarla doluydu. </st><st c="10147">Dar, uzun odanın öteki ucundaki iki ranza üçü son sınıf, biri üçüncü sınıfta okuyan dört kıza aitti. </st><st c="10248">Onlarla aynı odada değil gibiydik. </st><st c="10283">Son sınıflarda okuyanlara gece saat 01.00’e kadar çalışma hakkı tanınıyordu ve odaya gelmiyorlardı. </st><st c="10383">Hafta sonları neredeyse sürekli evci çıkıyorlardı. </st><st c="10434">Bizimle fazla konuşmuyor, iletişim kurmaya sanırım gerek duymuyorlardı. </st><st c="10506">Kendimi yazacak da değildim elbette. </st><st c="10543">Bu kadar çok şey varken neden kendimi yazayım, değil mi ama?</st></p>
			<p><st c="10603">Maç haftası Beste hasta oldu. </st><st c="10634">Gerçekten. </st><st c="10645">Boğazı şişti. </st><st c="10659">Derse de gelemedi, maça da.</st></p>
			<p><st c="10686">Umut, biz gidelim diye ısrar etti.</st></p>
			<p><st c="10721">Aslı,</st></p>
			<p><st c="10727">– Çok dersimiz var. </st><st c="10748">Aralarda bile sınıftan çıkmamayı düşünüyorum ben. </st><st c="10798">Gitmesek olmaz mı, dedi.</st></p>
			<p><st c="10822">Ben de aynı düşüncedeydim. </st><st c="10850">Umut ısrarcıydı. </st><st c="10867">Sonunda tuhaf bir şey oldu. </st><st c="10895">Aslı yerine Simge geldi. </st><st c="10920">Umut ona yalnızca, sen gel o zaman bizimle, demişti. </st><st c="10973">Bu teklifi ikiletmeyen Simge’ye şaşkınlıkla baktım. </st><st c="11025">Ama kalabalık olacağımız için de sevindim. </st><st c="11068">Böylece maçı izlemeye birlikte gittik.</st></p>
			<p><st c="11106">Volkan’ın takımını tutacaktık. </st><st c="11138">Beste hayranı Volkan’ın.</st></p>
			<p><st c="11162">Spor salonunda bizi görünce gözleri parladı voleybolcu Volkan’ın. </st><st c="11229">Bize el salladı. </st><st c="11246">Birini mi arıyordu gözleriyle?</st></p>
			<p><st c="11276">Maç bizim takımın zaferiyle sonuçlandı. </st><st c="11317">Volkan, boynunda havluyla yanımıza geldi. </st></p>
			<p><st c="11359">Onu kutladık. </st><st c="11373">İyi bir oyuncuydu.</st></p>
			<p><st c="11391">Geldiğimiz için teşekkür etti. </st><st c="11423">Peki ama öteki arkadaşımız neredeydi? </st><st c="11461">Beste? </st><st c="11468">Hasta filan mıydı yoksa?</st></p>
			<p><st c="11492">Ona açıklamayı ben yaptım. </st><st c="11520">Evet, hastaydı Beste. </st><st c="11542">Kendisine başarı dileklerini yollamıştı. </st><st c="11583">Volkan da, geçmiş olsun dileklerini ona iletmemizi rica etti. </st><st c="11645">Ne kibar bir delikanlıydı bu böyle.</st></p>
			<p><st c="11680">Beste’ye gelince... </st><st c="11701">Onun neredeyse bilerek hastalandığı fikrine kaptıracaktım kendimi. </st><st c="11768">Bu kadar rastlantı olurdu yani. </st><st c="11800">Kabalık etmesine hiç gerek kalmamış, hastalanarak maç izlemeye gitmekten kurtulmuştu.</st></p>
			<p><st c="11885">Volkan’la tekrar, kütüphanede aynı kitabı almak için aynı rafa uzanırken karşılaşacağımızı bilmiyordum. </st><st c="11990">Yarıyıl tatilinin hemen öncesindeydik ve ben, memurun bana tatil için bir kitap vermesini umuyordum. </st><st c="12091">Kitaplara bakmakla yetinmiyor, elime alıp eviriyor çeviriyor, arkasını okuyor, yerine öyle koyuyordum. </st><st c="12194">Bir anda gölgesi raflara düşmüş uzun boyuyla Volkan’ı görünce küçük bir çığlık attım.</st></p>
			<p><st c="12279">– Siz de mi aynı kitaba bakmak istiyorsunuz?</st></p>
			<p><st c="12324">– Hayır. </st><st c="12334">Ben aslında onu okumuştum. </st><st c="12361">Çevirmenine bakacaktım, kim diye. </st><st c="12395">Bir arkadaşıma yılbaşı hediyesi almayı düşünüyorum. </st><st c="12447">Bazı yeni çeviriler çok kötü oluyor.</st></p>
			<p><st c="12483">Yeni bir şey öğreniyordum.</st></p>
			<p><st c="12510">– Öyle mi, dedim belli belirsiz bir sesle. </st><st c="12554">Kimdi çevirmeni?</st></p>
			<p><st c="12570">– Ben Milli Eğitim Bakanlığı çevirilerinden okudum </st><span><st c="12622">Suç ve Ceza</st></span><st c="12633">’yı. </st><st c="12639">Bazı yayınevleri kısaltıyor bir de. </st><st c="12675">Sayfa sayılarının azalmasından bile anlayabiliyor insan.</st></p>
			<p><st c="12731">– Edebiyatla ilgilisin sanırım.</st></p>
			<p><st c="12763">– Öyleyim. </st><st c="12775">Ben sözeli bilerek seçenlerdenim. </st><st c="12809">Sen hangi bölümü seçeceksin?</st></p>
			<p><st c="12837">Ona sayısalı seçeceğimi nedense söylemedim.</st></p>
			<p><st c="12881">– Hiç düşünemiyorum bunu şu an. </st><st c="12914">Kararsızlıktan bile öte bir durum.</st></p>
			<p><st c="12948">– Eh, 3. </st><st c="12958">sınıfa kadar zaman var daha.</st></p>
			<p><st c="12986">– Ama çalışmalarınızı o doğrultuda yaparsınız bölümünüzü şimdiden seçmeye çalışın yani, dedi fizikçi.</st></p>
			<p><st c="13088">– Doğru bence de.</st></p>
			<p><st c="13106">– Sen okulun yarısını geçmişsin, biz daha yolun o kadar başındayız ki. </st><st c="13178">3. </st><st c="13181">sınıfı göremiyorum buradan.</st></p>
			<p><st c="13208">– Öyle değil. </st><st c="13223">Çok hızlı geçiyor zaman. </st><st c="13248">Nasıl geçtiğini anlamıyorsun bile. </st><st c="13283">Bu okulu kazandığımı öğrendiğim gün sanki dün gibi.</st></p>
			<p><st c="13334">– Bakalım. </st><st c="13346">Umarım benim için de öyle olur.</st></p>
			<p><st c="13377">Nedense gülüştük bu sözlerden sonra.</st></p>
			<p><st c="13414">– Çok keyiflidir evde köşene çekilip kitap okumak, dedi Volkan.</st></p>
			<p><st c="13478">Birden kendimi, Bestelerin evinde olacağım, demek üzereyken buldum. </st><st c="13547">Yutkundum ve sözcükleri de yutmuş gibi oldum. </st><st c="13593">Boğazım tıkandı sanki.</st></p>
			<p><st c="13615">Şimdi bir sürü soru sorardı bana bu çocuk. </st><st c="13659">Öncelikle Beste adını duyunca heyecanlanabilirdi. </st><st c="13709">Sonra neden onlara gittiğimi merak edebilirdi. </st><st c="13756">Ve sorular gelmeye başlardı. </st><st c="13785">Öyle mi? </st><st c="13794">Ailenize hiç mi gitmeyeceksiniz tatilde? </st><st c="13835">Peki, onlar bu duruma ne diyor? </st><st c="13867">Onları özlemediniz mi... </st><st c="13892">filan.</st></p>
			<p><st c="13898">En iyisi sus sen Özge!</st></p>
			<p><st c="13921">Öyle yaptım. </st><st c="13935">Sustum.</st></p>
			<p><st c="13942">Konuşma bitmişti. </st><st c="13961">Burası konuşulacak yer değildi zaten. </st><st c="13999">O anda Beste’nin, bizim evde çok kitap var, dediğini anımsadım. </st><st c="14063">Orada bulurdum okuyacak bir kitap. </st><st c="14098">Ben de </st><span><st c="14105">Oblomov</st></span><st c="14112">’u okurdum belki, kim bilir?</st></p>
			<p><st c="14141">Kütüphaneden birlikte çıktık. </st><st c="14172">Kış ortasında bahardı sanki hava. </st><st c="14206">Soğuk ama pırıl pırıl. </st><st c="14229">Yüzüm kızardı. </st><st c="14244">Soğuktan olmalıydı.</st></p>
			<p><st c="14263">Son hazırlıklarımı yaptım. </st><st c="14291">Yatılıda yüz elli iki kişiydik. </st><st c="14323">Haftada dört gün sıcak su veriliyordu ve banyomuzun yalnızca on altı kabini vardı. </st><st c="14406">Bazen banyo yapmak, sıra kapmak anlamına geliyordu. </st><st c="14458">Yine de çamaşırlarımı yıkadım ve banyo yaptım. </st><st c="14505">Aslında sıkılmam gereken çok şey vardı. </st><st c="14545">Pek bir eşyam yoktu. </st><st c="14566">Bana on beş günlük bir ev gezmesinde sıkıntı yaratabilirdi bu ‘az’lık. </st><st c="14637">Uzun tatil boyunca birkaç parçadan ibaret giyecek bana yetecek miydi? </st><st c="14707">Üstelik bu duruma şaşırmayacaklar mıydı?</st></p>
			<p><st c="14747">Yapacak bir şey yoktu.</st></p>
			<p><st c="14770">Birden pişman oldum. </st><st c="14792">Keşke kabul etmeseydim birlikte tatil önerisini, diye düşünmeye başladım. </st><st c="14866">Beste’yi asla kırmak istemiyordum. </st><st c="14901">Sorun onda değil bendeydi. </st><st c="14928">İçimdeki rahatsızlık huzursuzluğa dönüşmeye başlamıştı. </st><st c="14984">Derken kendimi gece yatağımda, duvara dönmüş, ağlarken buldum. </st><st c="15047">Romandaki gibi arkamda Utku yoktu, ama üç kız vardı. </st><st c="15100">Onlara sesimi duyurmamak için yatağın ortalarına büzüldüm.</st></p>
			<p><st c="15158">Ertesi gün yüzüme vurulan gerçek tek kelimeyle korkunçtu.</st></p>
			<p><st c="15216">Simge,</st></p>
			<p><st c="15223">– Öyle yatağın ortalarına kaçmakla, sesini kısmakla, yorganı başından aşağı çekmekle olmuyor Özge Hanım. </st><st c="15329">İnsan ağlayınca sesi bir yol bulup dışarı çıkıyor, dedi.</st></p>
			<p><st c="15385">Ve dünya başıma yıkıldı.</st></p>
			<p><st c="15410">Yardımıma Beste koştu.</st></p>
			<p><st c="15433">– Sakın sen rüya görmüş olmayasın Simge. </st><st c="15475">Geceleri çok fazla bağırır oldun çünkü.</st></p>
			<p><st c="15514">– Ne? </st><st c="15521">Ben mi bağırıyorum? </st><st c="15541">Uydurma.</st></p>
			<p><st c="15549">– Sen de Özge için, gece ağladı, yalanını uydurma o zaman.</st></p>
			<p><st c="15608">Simge’nin bu sözler karşısında birden susması ilginç değil miydi?</st></p>
			<p><st c="15674">Evet Simge. </st><st c="15687">Ben ağlıyorum, sense bağırıyorsun geceleri. </st><st c="15731">Neler oluyordu bize?</st></p>
			<p><st c="15751">Umut o sıralarda yeni edindiği bir arkadaşını tanıttı bize. </st><st c="15812">2. </st><st c="15815">sınıftan Sezgin.</st></p>
			<p><st c="15831">Ne güzel gözleri vardı bu çocuğun böyle. </st><st c="15873">Beste! </st><st c="15880">Buralarda mısın arkadaşım? </st><st c="15907">Bak, hayatımıza kim geldi.</st></p>
			<p><st c="15933">Bu arada Pan’ın Labirenti’ni izlemek için olmadık planlar yaptık. </st><st c="16000">Hafta sonu çıkmamız imkânsızdı. </st><st c="16032">Evci izni gerekiyordu. </st><st c="16055">Haftada iki kez çarşı iznimiz vardı. </st><st c="16092">Pazartesi ve perşembe akşamüzeri.</st></p>
			<p><st c="16125">– Sanırım gidemeyeceğiz, dedim Beste’ye.</st></p>
			<p><st c="16166">– Hayır, gideceğiz, oldu yanıtı.</st></p>
			<p><st c="16199">– Ama nasıl?</st></p>
			<p><st c="16212">– Bak, şöyle yapacağız...</st></p>
			<p><st c="16238">Anlattı. </st><st c="16248">Bu kız bir harika. </st><st c="16267">Ona inanmamak mümkün mü?</st></p>
			<p><st c="16291">Perşembeyi iple çektim. </st><st c="16316">Daha üç gün vardı. </st><st c="16335">Bir yandan heyecandan yüreğim ağzıma geliyordu, diğer yandan korkuyordum. </st><st c="16409">Beste İzmir’i biliyordu. </st><st c="16434">Korkumu anladı ve,</st></p>
			<p><st c="16452">– Korkma, dedi. </st><st c="16469">Filmin bize çok uygun bir gösterim saati var. </st><st c="16515">Sen de geliyorsun Aslı, bak, sakın ders filan deyip yan çizmeye kalkma, dedi.</st></p>
			<p><st c="16592">– Ama gerçekten sınav...</st></p>
			<p><st c="16617">– Aslı! </st><st c="16626">Geliyorsun. </st><st c="16638">Yapraklarımızı mı koparacaksın yoksa? </st><st c="16676">Üç Yapraklı Yonca değil miyiz biz?</st></p>
			<p><st c="16710">Umut,</st></p>
			<p><st c="16716">– Fransız Kültür Merkezi zaten bizim kaldığımız okulun çok yakınında. </st><st c="16787">Hiç sorun yok, sizinleyim, dedi.</st></p>
			<p><st c="16819">Demek Umut’un kaldığı okulu da görecektik. </st><st c="16863">Anlatıp dururdu. </st><st c="16880">Montrö Meydanı’nı, Lozan Meydanı’nı, Kordon’u, limanı, Kültürpark’ı...</st></p>
			<p><st c="16950">Öğleden sonra saat tam üçte okuldan çıktık. </st><st c="16995">Seans 15.30’daydı. </st><st c="17014">Maraton başlamıştı. </st><st c="17034">Koşarak Konak’a ulaştık. </st><st c="17059">Karamürsel’in arkasından Talatpaşa yönüne giden bir taksi dolmuşa atladık. </st><st c="17134">Başka yolcuya yer kalmadığından, bize özel bir araca dönüşen dolmuşta pür neşeydik. </st><st c="17218">Şamata gırlaydı. </st><st c="17235">Bu arada sürücünün yanında oturan ve arkaya yarım dönerek bize katılan Umut, beklenmedik bir hareket yaptı. </st><st c="17343">Dolmuş ücretlerimizi ödedi. </st><st c="17371">Şaşırsak da hiç bozuntuya vermedik. </st><st c="17407">Çok kibar bir arkadaşımız vardı. </st><st c="17440">Teşekkür ettik.</st></p>
			<p><st c="17455">Fransız Kültür Merkezi’nin tam önünde indirdi bizi sürücü. </st><st c="17515">Atladık hemen dışarı. </st><st c="17537">Bahçeyi koşarcasına geçtik. </st><st c="17565">Merdivenleri soluksuz tırmandık. </st><st c="17598">Ortadaki holde kimseler yoktu. </st><st c="17629">Sinema salonuna girdik. </st><st c="17653">Film başlamak üzere olmalıydı. </st><st c="17684">Işıklar azaltılmıştı. </st><st c="17706">Dört kişilik yer bulup oturduk. </st><st c="17738">Birkaç baş bize dönüp baktı. </st><st c="17767">Salona hâlâ girenler vardı. </st><st c="17795">Kapı açıldıkça holün ışığı içeri sızıyordu. </st><st c="17839">Koltuklarımıza gömülüp beklemeye başladık. </st><st c="17882">Sonra her yer koyu karanlık oldu. </st><st c="17916">Dünyadan adeta bağımsız, yerçekimi olmayan bir noktada nefesimi tutmuş bekliyordum. </st><st c="18000">Olağanüstü bir şeyin gelmesini. </st></p>
			<p><st c="18032">Sunucu çıkıp kalın bordo perdeler önünde Sinema Günleri ve izleyeceğimiz film hakkında bilgi verdi. </st><st c="18132">Sonra perdeler ağır ağır açıldı. </st><st c="18165">Ve beyazperdeye ışık düştü. </st><st c="18193">Film başlamıştı.</st></p>
			<p><st c="18209">İtiraf edeyim, ben böyle bir şeyle karşılaşmayı hiç beklemiyordum. </st><st c="18277">Böyle bir duygu fırtınası içinde kaybolacağım aklıma bile gelmemişti. </st><st c="18347">Ama oldu. </st><st c="18357">O küçük ve dünya güzeli, ipek saçlı kızı, perdeye sihirli bir oyuncak gibi yansıyan Pan’ın peşinden koşarken, gizemlerle dolu ormanda yol alan benmişim gibi izledim. </st><st c="18523">Hıçkırıklara boğularak...</st></p>
			<p><st c="18548">Perde kapandığında tek ağlayan olmadığımı gördüm. </st><st c="18599">Herkes gözlerini siliyordu. </st><st c="18627">Hepimiz çok etkilenmiştik. </st><st c="18654">İşte ben böyle biriyim. </st><st c="18678">Kendini sürekli başkalarının yerine koyan biri. </st><st c="18726">Neden mi? </st><st c="18736">Sanırım kendimi, kendi hayatıma mahkûm etmekten hoşlanmayışımdan.</st></p>
			<p><st c="18801">Kültür Merkezi’nden dışarı fırladık. </st><st c="18839">Umut, zaman olsaydı da Lozan Pastanesi’ne gitseydik, dedi. </st><st c="18898">Kulağıma çok hoş gelen bu sözler ne yazık ki havada kaldı. </st><st c="18957">Ondan derhal ayrılmak zorundaydık. </st><st c="18992">Bir yandan, “Hoşça kal Umut!” diye bağırıyor, diğer yandan karşıya geçmeye çalışıyorduk. </st><st c="19081">Zaman hızla tükeniyordu.</st></p>
			<p><st c="19105">Dönüş yolunda, taksi dolmuşta üç kızdık ve Konak’a gidiyorduk. </st><st c="19169">Dakikalarımız sayılıydı. </st><st c="19194">İner inmez koşmaya başladık. </st><st c="19223">Herkes bize bakıyordu. </st><st c="19246">Altgeçidi insanlara çarparak filan geçtik. </st><st c="19289">Milli Kütüphane’nin önünde Aslı,</st></p>
			<p><st c="19321">– Yanaklarınız pancar gibi olmuş, dedi.</st></p>
			<p><st c="19361">Beste kıkırdadı.</st></p>
			<p><st c="19378">– Seninkilere hiçbir şey olmamış Aslı.</st></p>
			<p><st c="19417">Tehlikeyi atlatmış, şakalaşmaya başlamıştık. </st><st c="19463">Karataş’a doğru aynı hızla kâh yürütüp kâh koşarak ilerledik. </st><st c="19525">Mithatpaşa Caddesi’nin kıyısına akan şelalenin yanından geçerken saate baktı Beste ve,</st></p>
			<p><st c="19611">– Beş dakikamız var, dedi.</st></p>
			<p><st c="19638">Aynı hızla merdivenleri tırmanmaya başladık. </st><st c="19684">Nefes nefese kalmıştık. </st><st c="19708">Bir kat daha... </st><st c="19724">İşte bir kat daha!</st></p>
			<p><st c="19742">Gece başımı yastığa koyduğumda okula dönmek için koşarken, sonra etütte çalışırken aklımdan çıkan film gözlerimin önüne geri geldi. </st><st c="19875">Beste’nin dediği gibi, Del Toro muhteşem bir yönetmendi.</st></p>
			<p><st c="19931">Günlerce etkisinden kurtulamadım filmin. </st><st c="19973">Dünya nasıl bir yerdi böyle? </st><st c="20002">Küçük kızlara neler oluyordu yerkürede?</st></p>
			<p><st c="20041">Yerküredeki küçük kızlardan biri değildim artık ama büyük de sayılmazdım. </st><st c="20116">Büyümeye çalışan bir kızdım. </st><st c="20145">Rüyalarla acı gerçekleri unutmaya çalışarak. </st><st c="20190">Bulduğum değerli arkadaşlara, arkadaşlıklara, kitaplara tutunarak yapıyordum bunu. </st><st c="20273">Bir de Üçyapraklıyonca çıkmıştı ortaya. </st><st c="20313">Ha, bu arada sinema maceramızı da yatakhanede ve sınıfta duymayan kalmamıştı. </st><st c="20391">İdareden birinin kulağına giderse ne olurdu acaba? </st><st c="20442">Zaten izin almışken sinemaya gitmek sorun olamazdı bize göre. </st><st c="20504">Ama bu okulda işler ve kurallar ‘bize göre’ değerlendirilmiyordu. </st><st c="20570">Bunu öğrenmek için iki saatlik çarşı izninde film izlemeye gittiğimizi söylemek gerekiyordu ki... </st><st c="20668">biz bunu elbette asla yapmayacaktık.</st></p>
			<p><st c="20704">Aslı, Beste ve benim için herkes Üç Yapraklı Yonca diyordu artık. </st><st c="20771">Çok güzeldi böyle anılmak. </st><st c="20798">Ayrılmaz üçlü. </st><st c="20813">Gece gündüz ayrılmayan hem de...</st></p>
			<p><st c="20845">Ocak ayı çok soğuk geçiyordu. </st><st c="20876">Bu çarşı izinlerinden bazılarında sahile inip denize doğru zaman geçirmeye başladık üçümüz. </st><st c="20968">Öylece oturuyor ya da kıyıda yürüyorduk. </st><st c="21009">Ne çok palmiye vardı sahil boyunca. </st><st c="21045">Karşıyaka sisler içinde oluyordu. </st><st c="21079">Dalgalar beyaz köpükleriyle kıyıyı dövüyordu. </st><st c="21125">Denizin çalkantıları uzaklara doğru donuklaşıyor, gri gökyüzüyle nerede buluştuğu belli olmuyordu. </st><st c="21224">Puslu havanın içinde vapurlar, hayaletler gibi belirip kayboluyordu. </st><st c="21293">Camları buharlı kafelerin önünden geçiyorduk. </st><st c="21339">Şehir beni büyülüyordu. </st><st c="21363">Daha çok dışarda kalmak istiyor, sokaklarda dolaşıp buz gibi havayı solumak istiyordum. </st><st c="21451">Ama zamanımız hep kısıtlıydı. </st><st c="21481">Durmadan saate bakıyorduk bir yandan. </st><st c="21519">Bazen yemekhaneden aldığımız kurabiye, börek, bir mandalina ya da elma gibi yiyecekleri yiyerek oturuyorduk nemli banklarda. </st><st c="21644">İyice üşüyüp de okula girince o sıcaklık bize yuva duygusu veriyordu. </st><st c="21714">Bir gerçekti bu. </st><st c="21731">Okul benim yuvamdı. </st><st c="21751">Geceleri gördüğüm rüyalara katılarak artık hayatımın cidden parçası olmaya başlayan bir yuva...</st></p>
			<p><st c="21846">Tatil ödevleri, tatil kitapları, tatil hayalleri, tatil heyecanı derken... </st><st c="21922">Beklenen an geldi çattı. </st><st c="21947">Yarıyıl tatili. </st></p>
			<p><st c="21963">Herkes bir telaş içindeydi. </st><st c="21991">Bense tedirginlik... </st><st c="22012">Bu duyguyu artık aşmam gerektiğinin farkındaydım. </st><st c="22062">Bir ailem olacaktı, öyle değil mi? </st><st c="22097">Başka bir ailem. </st><st c="22114">Hissediyordum. </st><st c="22129">Öyle olacaktı. </st><st c="22144">Çantamı sırtıma aldım ve Beste’nin peşine takıldım. </st><st c="22196">Gidiyorduk.</st></p>
			<p><st c="22207">Beste’nin ailesi güneyde bir ilçede yaşıyordu. </st><st c="22255">İklim kışları daha ılıman geçer bizim oralarda, demişti bir gün. </st><st c="22320">Ama bana verdiği en büyük müjde, tatil boyunca sınırsız internetimizin olacağıydı. </st><st c="22403">Böylece Üçyapraklıyonca’ya zaman sınırlaması olmadan yazabilecektim. </st><st c="22472">Sonunda. </st><st c="22481">Büyük lüks.</st></p>
			<p><st c="22492">Okulun denize karşı merdivenlerinden aşağı kanatlanmış inerken içimin sevinçle dolduğunu hissediyordum.</st></p>
			<p><st c="22596">Ağaçlar yapraklarını dökmüş, merdivenler, tipinin etkisiyle kayganlaşmıştı. </st><st c="22673">Soğuk hava yüzümü buzlu dondurma gibi yaladı. </st><st c="22719">Dönüp okuluma baktım. </st><st c="22741">Ben gidiyordum, evet. </st><st c="22763">Ama o sakın bir yere gitmesindi. </st><st c="22796">Sakın. </st><st c="22803">Yakında buraya yeniden dönecektik biz. </st><st c="22842">Yalnızca biraz kış havası alacaktık. </st><st c="22879">Turunçlarla, limonlarla, portakal ve incirlerle dolu bir kasabada.</st></p>
			<p><st c="22945">Kestaneleri saymayı unuttuğumu biraz utanarak anlayacaktım sonraki günlerde.</st></p>
			<p><st c="23022">Beste’nin, iki bahçe katı aşağıdan seslendiğini duydum.</st></p>
			<p><st c="23078">– Hadi ama Özge! </st><st c="23096">Okul bir yere kaçmayacak, merak etme. </st><st c="23134">Geri döneceğiz. </st><st c="23150">Çabuk ol!</st></p>
			<p><st c="23159">Çınlayan, uğuldayan koridorları, yatakhaneyi, derslikleri, etüt salonlarını düşünmeden edemiyordum. </st><st c="23260">Nasıl bir sessizlik bürüyecekti acaba ortalığı? </st><st c="23308">Bir yatılı okul, içinde öğrenciler olmayınca nasıl bir yere dönüşürdü? </st><st c="23379">Hayalet bir yapıya mı? </st><st c="23402">Rüyalar asılı mı kalırdı odalarda? </st><st c="23437">Yüksek pencerelere tutunmuş hayaller, sözcükler ve kurulu cümleler gidenlerin ardından bakar mıydı? </st><st c="23537">Bekler miydi sessizlik, kalabalıkları geri gelsinler diye? </st><st c="23596">Yırtıp durgun kanatlarını gecenin ve gündüzün... </st><st c="23645">Havalandırsın, uçursun diye kahkahaları ve gözyaşlarını gökyüzüne. </st><st c="23712">Denize doğru! </st><st c="23726">Denize doğru!</st></p>
			<p><st c="23739">Bakışlarımı, yalı apartmanlarının arasına sıkışıp kalmış denize doğru çevirdim ve basamakları üçer beşer atlayarak inmeye başladım. </st></p>
			<p><st c="23872">Geleceğe yüzünü çevir Özge! </st><st c="23900">Daima geleceğe!</st></p>
			<p><st c="23915">Kendi kendime konuşuyor olmalıydım ki yanımdan geçen birkaç öğrenci bana tuhaf tuhaf baktı.</st></p>
			<p><st c="24007">Simge mi?</st></p>
			<p><st c="24017">Hayır. </st><st c="24025">Onu nedense çıkarken görmemiştim. </st><st c="24059">Hepimizden önce mi çıktı, geride kaldı da arkadaşlarıyla mı vedalaşıyor, bilmiyordum.</st></p>
			<p><st c="24144">Aşağıda, caddede bir sürprizle karşılaştım. </st><st c="24189">Çıkışta, tam kapının önünde lüks bir otomobil duruyordu. </st><st c="24246">Arka koltuğunda Simge, boynunu içeri çekmiş, gözlerini iyice kısmış, oturuyordu. </st><st c="24327">Beste onun arkasındaki arabaya el etmeye, hoplayıp zıplamaya başlamıştı. </st><st c="24400">Sonunda dayanamayıp o tarafa doğru koştu.</st></p>
			<p><st c="24441">Ben, Simge’ye iyi tatiller dilemek için elimde olmadan bir adım attım. </st><st c="24513">Tam o sırada bagaja bir şeyler koyan adam öne geçti. </st><st c="24566">Prenses başını çevirse göz göze gelecektik. </st><st c="24610">Arabanın yalnızca bir adım ötesindeydim. </st><st c="24651">Ama o bir kez olsun başını kaldırmadı. </st><st c="24690">Gözlerini kısmış, kıpırtısız oturuyor, ileri bakıyordu. </st></p>
			<p><st c="24746">Arkadaki araba korna çalıyordu durmadan. </st><st c="24787">Bagajı kapatan adam direksiyona geçti. </st><st c="24826">Aynı anda araba ok gibi fırladı ve trafiğe karıştı. </st><st c="24878">Arkalarından bakakaldım.</st></p>
			<p><st c="24902">Ben olup biteni anlamaya çalışırken, Beste, arkadaki arabadan inen adamla sarmaş dolaş olmuştu. </st><st c="24999">Ve ufak tefek bir kadın yanıma yaklaşmış,</st></p>
			<p><st c="25040">– Merhaba, sen Özge olmalısın, diyordu, ben Beste’nin annesiyim. </st><st c="25106">Sizi almaya geldik... </st></p>
		</div>
	<div id="charCountTotal" value="25128"></div></body>
</html>
