<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-27</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-27" xml:lang="tr-TR">
		<div>
			<p><br /><br /><br /></p>
			<p id="_idParaDest-27"><st c="0">Artık anlatabilirim Üçyapraklıyonca...</st></p>
			<p><br /><br /><br /></p>
			<p><st c="39">Olup biteni Üçyapraklıyonca’ya anlatmam için hiçbir engel kalmamıştı artık. </st><st c="116">Yazmaya başladığımda, tıpkı o geceki gibi dilim çözülmüştü. </st><st c="176">O kadar ki, anlatırken söylediklerimin pek çoğunu yıllardır hiç düşünmediğimi, asla aklıma getirmediğimi fark ediyordum. </st><st c="297">Bunları derinlere ittikçe unutmuş, unuttukça hiç anımsamaz olmuştum demek.</st></p>
			<p><st c="371">Korkularımın üstündeki örtü kalktı.</st></p>
			<p><st c="407">Oturup itiraf gecemi Üçyapraklıyonca’ya yazdım.</st></p>
			<p><span><st c="455">Anımsayamayacağım kadar diplere gömmek istediğim, kendime bambaşka bir hayat yakıştırdığım geçmişi, hiçbir şey saklamadan yazacağım şimdi size. </st><st c="600">Zamanı geldi Üçyapraklıyonca. </st><st c="630">Çünkü ben de pek çoğunu yeniden öğreniyorum. </st><st c="675">Sanırım anlayacaksınız beni. </st><st c="704">Bugüne dek rüyalarımı anlatıp durdum. </st><st c="742">Bugün size rüyalarımdan söz etmeyeceğim. </st><st c="783">Çünkü anlatacaklarım rüya değil, kâbus...</st></span></p>
			<p><st c="824">Çok uzun bir yazı oldu. </st><st c="849">Hepsini buraya aktarıp zamanınızı almayayım. </st><st c="894">Sonuna eklediğim şu cümlelerle bitireyim:</st></p>
			<p><span><st c="935">Ve bundan böyle çoraplarımı giyerken ayaklarımı gizlememe gerek kalmadı.</st></span></p>
			<p><st c="1008">Böylece sınırlarımı yirmi dört saat içinde iki kez aşmış oluyordum. </st><st c="1077">O gece upuzun bir yolda, yalnız başıma yürürken gördüm kendimi rüyamda. </st><st c="1149">Geceydi ve ıssızdı ortalık. </st><st c="1177">Ay vardı. </st><st c="1187">Pırıl pırıldı gökyüzü. </st><st c="1210">Yıldızlar ışıltılar içinde. </st><st c="1238">Denize doğru yürüyordum. </st><st c="1263">Kıyıda bir kalabalık vardı. </st><st c="1291">Bütün okul arkadaşlarım oradaydı. </st><st c="1325">Beni gösterip çağırıyorlardı. </st><st c="1355">Kumsalda bir ateş yakmışlardı. </st><st c="1386">Çevresinde birlikte dans edecektik. </st><st c="1422">Hayatımda ilk kez çıplak ayaklarla dans ediyordum. </st><st c="1473">Ve o görkemli ateşten ilk kez korkmuyordum.</st></p>
			<p><st c="1516">Birkaç gün sonra kısacık bir mail aldım ondan:</st></p>
			<p><span><st c="1563">Anlattıkların çok üzücü Özge. </st><st c="1594">Ama sen cesur bir kızsın ve her şey gerçekten geçmişte kalmış. </st><st c="1657">Hayatını olması gerektiği gibi, yani istediğin gibi kuracağına inanıyorum. </st><st c="1732">Bunu yapıyorsun zaten.</st></span></p>
			<p><span><st c="1754">Sevgiler.</st></span></p>
			<p><span><st c="1764">Üçyapraklıyonca.</st></span></p>
			<p><st c="1781">Yazışmalarımız bir süre daha kısacık mailler şeklinde sürdü. </st><st c="1843">Sonra kesildi. </st><st c="1858">Hepimizin bir hayatı vardı. </st><st c="1886">Yazarı internetten izliyordum. </st><st c="1917">Yeni bir kitabı yayımlanmamıştı henüz. </st><st c="1956">Ama ben inanıyordum. </st><st c="1977">Yeni kitabında benden izler mutlaka olacaktı. </st><st c="2023">İzler... </st><st c="2032">Tıpkı dediği gibi. </st><st c="2051">Gezdiği, gördüğü yerlerin, kendi geçmişinin ve tanıdığı, onu etkileyen insanların izleri.</st></p>
			<p><st c="2140">Ben de onlardan biri değil miydim?</st></p>
			<p><st c="2175">Gerçek Özge’yle çok kısa bir süre birlikte olabilecektik. </st><st c="2234">Çünkü artık dönem sonu yaklaşıyordu. </st><st c="2271">Özge mezun olacaktı. </st><st c="2292">Okulun en çalışkanlarındandı. </st><st c="2322">Üniversite giriş sınavında dereceye girmesi bekleniyordu. </st><st c="2380">Öyle görünüyordu ki ne olmak isterse olabilecekti.</st></p>
			<p><st c="2430">Hâlâ aynı odada kalıyorduk. </st><st c="2459">Hâlâ sabahları erken kalkmaktan hoşlanmıyordu. </st><st c="2506">Çok uzattığı saçlarına yine jöle sürüyordu. </st><st c="2550">Fırsat bulursam, ona burnu çilli çocuğu sormaya karar verdim. </st><st c="2612">Ve elbette Bilgi’yi, Tanıl’ı, hatta Lamia’yı. </st><st c="2658">O Lamia ne tatlı kadındı ama. </st><st c="2688">Beste’nin annesi de öyle değil miydi? </st><st c="2726">Öyleydi. </st><st c="2735">O da benim Lamiam olmuştu. </st><st c="2762">Ve Çekirdek...</st></p>
			<p><st c="2776">Özge’yi adım adım izliyordum. </st><st c="2807">Hoş bir kızdı. </st><st c="2822">Bir hayran kitlesi olmuştu çabucak. </st><st c="2858">Biz de hayrandık ona. </st><st c="2880">Benim nedenim belliydi. </st><st c="2904">Yaşım küçük de olsa karakter olarak ben onun ikizi olmayı seçmiştim. </st><st c="2973">Ama odadaki öteki kızlar, son sınıf öğrencisi olduğu için saygı duyuyorlardı ona. </st><st c="3055">Sınıfları geçip son sınıfa gelebildiği için değil, hayır. </st><st c="3113">Büyüdüğü için. </st><st c="3128">Büyümek de yetmezdi aslında. </st><st c="3157">Büyük olmak, büyük sayılmak demekti ya da yerine konmak. </st><st c="3214">Büyüleyici bir şeydi işte bizim yaşımızdakiler için.</st></p>
			<p><st c="3266">Ben en çok Utku’yu merak ediyordum. </st><st c="3303">Üç yıldır konservatuvarda olması gerekiyordu. </st><st c="3349">Ne kadar güzel keman çalıyordur artık kim bilir?</st></p>
			<p><st c="3397">Bir hesap yaptım. </st><st c="3416">Utku şimdi kaç yaşındadır acaba diye. </st><st c="3454">Nasıl biri olmuştu ayrıca? </st><st c="3481">Bizden bir yaş küçük olmalıydı. </st><st c="3513">Beste onu görse bayılır mıydı? </st><st c="3544">Yoksa uzaktan hayran olur, tanıyınca ona da bir kusur bulur muydu?</st></p>
			<p><st c="3610">Bir gün Özge,</st></p>
			<p><st c="3624">– Ablamla Utku beni görmeye gelecekler, dediğinde havaya zıpladım.</st></p>
			<p><st c="3691">Özge’nin asıl roman kahramanı olduğunu benden başka fark eden var mıydı bilmiyordum. </st><st c="3777">Bir tek ben onunla ilgili her şeyi aklımda tutuyordum çünkü. </st><st c="3838">En küçük hareketine kadar. </st><st c="3865">Yalnız kaldığımız ender zamanlarda ona hemen kardeşlerini soruyordum. </st><st c="3935">Sorularıma nedense hiç şaşırmıyordu.</st></p>
			<p><st c="3971">– Utku ne yapıyor şimdi?</st></p>
			<p><st c="3996">– Çok güzel keman çalıyor. </st><st c="4024">Çok da güzel bir çocuk oldu Utku. </st><st c="4058">Yakışıklı.</st></p>
			<p><st c="4068">– Ya Bilgi? </st><st c="4081">O nasıl? </st><st c="4090">Tanıl’la beraber mi hâlâ?</st></p>
			<p><st c="4115">– Bilgi üniversitede bildiğin gibi. </st><st c="4152">Ben bayram tatilinde Bilgi’nin yanına gideceğim.</st></p>
			<p><st c="4200">– Fotoğraflarınızı göstersene bana.</st></p>
			<p><st c="4236">Bana pek çok fotoğraf gösterdi telefonundan. </st><st c="4282">Dediğine bakılırsa, Utku’nun hayranı çokmuş.</st></p>
			<p><st c="4326">– Ama Aslı’nın hayranı daha çok, dedi. </st><st c="4366">Utku’nun önünde katetmesi gereken epey yol var daha. </st><st c="4419">Bilgi ise hanidir bir tiyatro gurubunda sahneye çıkıyor.</st></p>
			<p><st c="4475">Demek artık sahneye çıkıyordu Bilgi. </st><st c="4513">Hayallerinin adresindeydi yani. </st><st c="4545">Mutluluk Sokağı’nda.</st></p>
			<p><st c="4565">Daha pek çok şey anlattı bana Özge. </st><st c="4602">Bir de çok ilginç bir haber verdi Bilgi’yle ilgili. </st><st c="4654">Bir oyun için AKM’ye geleceklerdi sezon bitmeden. </st><st c="4704">Hepsi hepsi iki gece sahneleyeceklerdi oyunu. </st><st c="4750">Bertolt Brecht’in bir oyunuydu bu. </st><st c="4785">Özge bir de müjde veriyordu bu arada. </st><st c="4823">Bizim odadakilere biletler bedavaydı.</st></p>
			<p><st c="4860">Beste’yle hep mesajlaşıyorduk. </st><st c="4892">Birkaç kez de telefonda konuşmuştuk. </st><st c="4929">Yeni hayatıma alıştım ama sizi, odayı, oradaki şamatayı çok özlüyorum, diyordu. </st><st c="5009">Yatılı okulu özleyeceğim ölsem aklıma gelmezdi, sizin yüzünüzden özlüyorum, diye de ekliyordu. </st><st c="5104">Ayrıca korktuğu başına gelmişti. </st><st c="5137">Okula servisle gidip geliyordu. </st><st c="5169">Yol çok uzun olmamasına karşın trafik yüzünden saatlerce yolculuk yapmak zorunda kalıyordu. </st><st c="5261">Bu da durmadan sızlanmasına neden oluyordu.</st></p>
			<p><st c="5304">Yazı iple çekiyorum, diyordu. </st><st c="5335">Nazilli’ye bir gitsem. </st><st c="5358">Portakal bahçelerinin kokusu burnumda tütüyor. </st><st c="5405">Ha, diyordu bir de, unutmadan, birinci sınıfta çok yakışıklı bir çocuk var. </st><st c="5481">Görsen bayılırsın. </st><st c="5500">Gözleri...</st></p>
			<p><st c="5510">Bıcır bıcır anlatıyordu Beste. </st><st c="5542">Hafta sonları yüzme kurslarına başlayacaktı. </st><st c="5587">Sınıfın şimdiden en başarılı öğrencileri arasındaydı.</st></p>
			<p><st c="5640">Sahi unutmadan, yaz tatilinde gider miydim onunla Nazilli’ye?</st></p>
			<p><st c="5702">Babaanneme gitmem gerekiyordu. </st><st c="5734">Ama Beste’nin çözüm önerileri sonsuzdu. </st><st c="5774">Babaannem de gelsindi benimle. </st><st c="5805">Ne kadar istersek kalır, sonra birlikte dönerdik. </st><st c="5855">Oradaki evleri bomboştu. </st><st c="5880">Ah, ne güzel olurdu, ne güzel!</st></p>
			<p><st c="5910">Hep hayaller içinde yaşayan arkadaşım benim. </st><st c="5956">Seni çok seviyorum.</st></p>
			<p><st c="5975">Sonunda ders yılı bitti. </st><st c="6001">Volkan en iyi arkadaşım oldu. </st><st c="6031">Ne kadar çok ortak noktamız olduğunu gördükçe şaşırmaktan kendimi alamıyordum. </st><st c="6110">Ona Beste’den söz ediyordum, gülümsüyordu. </st><st c="6153">Ama bana onunla ilgili soru sormuyordu. </st><st c="6193">Beni merak ettiğini hissediyordum daha çok. </st><st c="6237">Benim duygularımı. </st><st c="6256">Benim düşüncelerimi. </st><st c="6277">Beni...</st></p>
			<p><span><st c="6284">Dönüşüm</st></span><st c="6292">’le ilgili ne düşündüğümü sorduğunda,</st></p>
			<p><st c="6330">– Böyle bir babam olacağına olmasın daha iyi, dedim ona.</st></p>
			<p><st c="6387">– Neden?</st></p>
			<p><st c="6396">– Bana kendimi bir sabah kalktığımda böcek gibi hissettirecekse...</st></p>
			<p><st c="6463">Sanırım kendi dönüşümümü ona anlatmayı henüz düşünmediğimden böyle sıradan bir yanıt vermiştim ona.</st></p>
			<p><st c="6563">– Ama o zaman da Kafka olmazdı, değil mi?</st></p>
			<p><st c="6605">– Babası baskı yapmasa mı?</st></p>
			<p><st c="6632">– Hayır. </st><st c="6642">Baskıyı edebiyatla dönüştürüp bu boyutlarda anlatabilmesi. </st><st c="6701">Onun </st><span><st c="6706">Ceza Sömürgesi</st></span><st c="6720"> de müthiş bir hikâyedir. </st><span><st c="6746">Köy Doktoru</st></span><st c="6757"> da.</st></p>
			<p><st c="6761">Volkan’la yeni bakış açıları kazanıyordum. </st><st c="6805">Hâlâ da öyle. </st><st c="6819">Onun yüzü çok aydınlık. </st><st c="6843">Bakışları çok etkileyici. </st><st c="6869">Gözlerinin içi deniz gibi. </st><st c="6896">Hem derin hem saydam. </st><st c="6918">Hem de kıpır kıpır. </st><st c="6938">Edebiyat üzerine, kitaplar üzerine konuşuyoruz uzun uzun. </st><st c="6996">Bu konuşmalar sonunda düşüncelerimin geliştiğini hissediyordum. </st><st c="7060">Hâlâ da öyle.</st></p>
			<p><st c="7073">Hepimiz fen ağırlıklı puanları etkileyecek dersler peşindeydik. </st><st c="7138">Ancak edebiyatla kazandığım yepyeni bakış açıları hayatımda yeni sayfalar açıyordu. </st><st c="7222">Bu deneyim harikaydı. </st><st c="7244">Beste’ye Volkan’ı da anlatıyordum. </st><st c="7279">Önceleri farkına varmadan. </st><st c="7306">Ona Volkan’dan haberler vermek ister gibi. </st><st c="7349">Sonraları o, Volkan’la hiç ilgilenmediğini söylemesine rağmen anlatmayı sürdürdüm. </st><st c="7432">Sanırım yine farkında bile olmadan.</st></p>
			<p><st c="7467">Beste benim iyi arkadaşımdı. </st><st c="7497">Duygu ve düşüncelerimi belli etmekten çekinmem gereken biri değildi. </st><st c="7566">Onunla yazışırken, konuşurken kendimi denetlemek zorunda hissetmiyordum. </st><st c="7639">Beste çoğunlukla bana gittiği filmlerden söz ediyordu, ben ona okuduğum kitapları anlatıyordum. </st><st c="7735">Sonuç hiç de şaşırtıcı değildi. </st><st c="7767">Hangi kitabın adını ansam Beste onu benden çok önce okumuş oluyordu. </st><st c="7836">Olsun. </st><st c="7843">İnsanın böyle bir arkadaşının olması da harika!</st></p>
			<p><st c="7890">Geceleri ağlamıyordum artık. </st><st c="7920">Psikolog bu gelişmenin nedenini öğrenmeye çalışıyordu. </st><st c="7975">Ona anlatmak zorunda hissetmiyordum kendimi. </st><st c="8020">Kendim de geçmişe ve davranışlarımın nedenine kafa yormuyordum artık çünkü. </st><st c="8096">Tek bildiğim, kendimle barışık olduğumdu. </st><st c="8138">Bunun en açık işaretini sabahları giyinirken ve akşamları yatmadan önce yaşıyordum. </st><st c="8222">Çoraplarımı giymek için ayaklarımı yorganın, pikenin altına sokmak ya da odada yalnız kalmayı beklemek zorunda hissetmiyordum kendimi. </st><st c="8357">Ayaklarımı büzmüş yanıklar apaçık ortaya çıkıyordu o zaman. </st><st c="8417">Kimsenin umurunda da değildi. </st><st c="8447">Öğrendiklerinde çok üzülmüş, beni teselli etmeye çalışmış, sonra da unutup gitmişlerdi. </st><st c="8535">Eski bir hikâyeydi sonuçta ve bugüne ait olmadığı için bir kere anlatmam yetmişti. </st><st c="8618">Tekrarlamaya gerek yoktu.</st></p>
			<p><st c="8643">Ben yürüdüğüme seviniyordum. </st><st c="8673">Uzun zamanlar boyunca öyle çok acı çekmiştim ki. </st><st c="8722">Derilerim hiç hoş görünmüyordu ama o kadardı işte. </st><st c="8773">Bana başka da bir zararı yoktu. </st><st c="8805">Hem gelecekte birkaç basit ameliyatla düzeltilebileceğini de söylemişti doktor. </st><st c="8885">Bunun için acele etmiyorum. </st><st c="8913">Saklamamın nedeni izler değil, hikâyenin kendisinin verdiği acıydı. </st><st c="8981">Bu nedenle ben de dert etmiyorum artık bunları. </st><st c="9029">Asıl zararlı olan, düşüncelerdeki sakatlıktı. </st><st c="9075">Ben işte o sakatlık olmasın diye bir yandan kendimi toplamaya çalışırken diğer yandan yıkılmanın eşiğine geliyordum. </st></p>
			<p><st c="9192">Neyse ki kalıcı olmadı başka sularda yüzmem. </st><st c="9237">Üstelik sanırım kimseye zararı olmayacak bir yöntem seçmiştim ayakta kalmak için. </st><st c="9319">Kitaplara, roman kahramanlarına sığınmıştım.</st></p>
			<p><st c="9363">Vardığım noktada sanki her şey biraz normal sınırlarına çekilmişti. </st><st c="9432">Her şey bulanıklığından çıkıp çıplak gerçeğe dönüşmüş ve gerçek önüme dikilip yolumu keseceğine, gitgide önemini yitiren bir geçmişe doğru kaymaya başlamıştı. </st><st c="9591">Yerli yerine oturuyordu hayatım.</st></p>
			<p><st c="9623">Dünyada sorunları olan tek insan değildim. </st><st c="9667">Ailesini yitirmiş tek çocuk da değildim. </st><st c="9708">Çocukların sonuçlarına katlandığı hatalarla, yanlışlarla dolu bir dünyanın yaraladığı bir çocuktum. </st><st c="9808">Bütün yaralar gün gelir iyileşir. </st><st c="9842">Benimkiler de iyileşiyordu artık.</st></p>
			<p><st c="9875">İnişli çıkışlı eğrilerle seyredebilen davranışlarımın tutarlılığından zaman zaman kuşku duysam da, kendimle ilgili öğrendiğim bir şey var:</st></p>
			<p><st c="10014">Yüreğim hep çaresiz ve acılı insanların yanında olacak.</st></p>
			<p><st c="10070">Bunu yalnızca hissetmiyor, aynı zamanda çok iyi biliyorum da. </st><st c="10133">Acımasızlık hiçbir zaman bana ait bir duygu olmayacak. </st><st c="10188">Kendisini ‘başkasının yerine koymayı’ başaran bir insan olacağım. </st><st c="10254">Biliyorum, dünyaya küstüğüm dönemlerden de geçeceğim; insanlardan uzaklaştığım, yalnız kalmak istediğim ya da yalnız kalmayı delice istediğim zamanlardan da. </st><st c="10412">Bence herkesin böyle hissettiği durumlar vardır. </st><st c="10461">Sonunda kendimizi buluruz ve hayatımıza devam ederiz. </st><st c="10515">Çünkü gelecek ve gelecekle ilgili seçimlerimiz bizi bekliyor. </st><st c="10577">Bocalayarak, sendeleyerek kaybetmek gibi bir niyetim yok. </st><st c="10635">Koşullardan filan yakınmayı da düşünmüyorum. </st><st c="10680">Hiç unutmadığım bir şey var üstelik. </st><st c="10717">Ne demiş öğretmenim benim için: “Özge çok akıllı, çok da zeki. </st><st c="10780">Yazık olmasın bu çocuğa.” </st></p>
			<p><st c="10806">Öyleyse var gücümle geleceğe koşmalıyım.</st></p>
			<p><st c="10846">Çocuklar ve gençler için daha güzel bir dünyanın düşünü kurmak hepimizin hakkı. </st><st c="10927">O dünyayı yaratmak ise bence herkesin en birinci görevi olmalı. </st><st c="10991">Yaralı bir gençlik ve hasta yetişkinlerle dolmasını istemiyorsak dünyanın. </st><st c="11066">Ben bunu öğrendim. </st><st c="11085">Herkesin öğreneceği bir gün gelecek, biliyorum. </st><st c="11133">Er ya da geç. </st><st c="11147">Ben erken öğrenmek zorunda kalanlardanım. </st><st c="11189">Bunun için üzülmemeliyim. </st><st c="11215">Geç kalmamış oldum sonuçta.</st></p>
			<p><st c="11242">Hiçbir konuda geç kalmak istemem. </st><st c="11277">Hayata yetişmek istiyorum çünkü. </st><st c="11310">Geçmek değil, yetişmek. </st><st c="11334">Hayatın, nasıl olduğunu bile anlamadan ellerimizin arasından kayıp gidebileceğini yaşayarak gördüm ben. </st><st c="11438">Bu yüzden hayatımı farkına vararak sürdüreceğim ve dediğim gibi...</st></p>
			<p><st c="11504">İçinde asla acımasızlık olmayacak.</st></p>
		</div>
	<div id="charCountTotal" value="11539"></div></body>
</html>
