<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-17</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-17" xml:lang="tr-TR">
		<div>
			<p><br /><br /><br /></p>
			<p id="_idParaDest-17"><st c="0">Okul kaçmamış...</st></p>
			<p><br /><br /><br /></p>
			<p><st c="17">Tatil dönüşü, yeniden okulun önüne gelip de arabadan indiğimizde, kollarımı Beste’nin annesinin boynuna dolamış, ayrılmak istemez gibi o anı uzatıyordum.</st></p>
			<p><st c="171">– Size nasıl teşekkür edeceğimi gerçekten bilemiyorum Sevgi teyze.</st></p>
			<p><st c="238">– Biz sana teşekkür ederiz Özgeciğim. </st><st c="277">Kızımla birlikte evimizi şenlendirdin. </st><st c="316">Çok güzeldi bizimle olmanız.</st></p>
			<p><st c="344">– Size de çok teşekkür ederim Faruk amca.</st></p>
			<p><st c="386">– Biz teşekkür ederiz Özge kızım. </st><st c="421">Sizin için iyi bir dönem olmasını umarız. </st><st c="463">Başarılı, mutlu...</st></p>
			<p><st c="481">Beste’nin anne babası durmadan iyi dileklerini sunuyordu. </st><st c="540">Bense teşekkür ediyordum.</st></p>
			<p><st c="565">Aslında dönüş hazırlığına başladığımızdan beri her fırsatta teşekkür diyordum. </st><st c="645">Sonunda Beste beni bir kenara çekti ve,</st></p>
			<p><st c="684">– Yeter artık Özge, dedi. </st><st c="711">Görmedin mi, bizimkiler de çok sevindi. </st><st c="751">Bırak artık teşekkürü. </st><st c="774">Yoksa biz de sana durmadan geldiğin için teşekkür etmek durumunda kalacağız. </st><st c="851">Ve bu hiç bitmeyecek. </st><st c="873">Sürüp gidecek. </st><st c="888">Yürü artık.</st></p>
			<p><st c="899">– Tamam, ama...</st></p>
			<p><st c="915">Birden kıkır kıkır gülmeye başladı. </st><st c="952">Yukarıları işaret ediyordu.</st></p>
			<p><st c="979">– Bak. </st><st c="987">Okul orada duruyor. </st><st c="1007">Tepenin tepesinde tam. </st><st c="1030">Bir yere kaçmamış yani. </st><st c="1054">Hani bu basamaklardan inerken dönüp dönüp bakıyordun ya.</st></p>
			<p><st c="1110">– Evet, haklısın. </st><st c="1129">Burada. </st><st c="1137">Bizi bekliyor. </st><st c="1152">Haydi o zaman koş Beste. </st><st c="1177">Bakalım hangimiz daha hızlı çıkacağız merdivenleri?</st></p>
			<p><st c="1228">Dönüşümüzü trenle yapmak istemişti Beste. </st><st c="1271">Benim öyle istediğimi, tren yolculuğu yapmayı çok arzu ettiğimi biliyordu. </st><st c="1346">Bu yüzden olmalıydı.</st></p>
			<p><st c="1366">Onu kırmadılar. </st><st c="1383">Onu hiç kırmıyorlardı ki zaten.</st></p>
			<p><st c="1414">Ben çok heyecanlanmıştım. </st><st c="1441">Neler görecektik bakalım. </st><st c="1467">Nazilli’ye Bestelerin arabasıyla gitmiş, yolda durmadan konuşmuş, hiçbir şey görmeden evlerine varmıştık. </st><st c="1573">Aslında tren yolculuğuna heveslenmemin nedeni Utku’ydu. </st><st c="1629">Kazandığı okula giderken bir kompartımanın penceresinden gördüğü güzellikleri, rüyaları ve düşleri. </st><st c="1729">Bundan söz ettiğimde,</st></p>
			<p><st c="1750">– Biz o kadar uzun bir yol gitmeyeceğiz ama, demişti Beste.</st></p>
			<p><st c="1810">Sonra durmuş, yüzüme tuhaf tuhaf bakarak sormuştu:</st></p>
			<p><st c="1861">– Sen kendini gerçekten o romandaki kızın yerine koymuyorsun, değil mi Özge?</st></p>
			<p><st c="1938">Yanıt vermedim. </st><st c="1955">Bunu Beste’ye değil, yazara kanıtlamak zorundaydım. </st><st c="2007">Romanın devamının yazılabilmesi için. </st><st c="2045">Diğer yandan, ben şimdi de Beste’nin ailesini ailem gibi görmeye, kendimi bir anlamda onun yerine koymaya başlamamış mıydım? </st><st c="2170">Off! </st><st c="2175">Nasıl çıkılırdı ki bu işin içinden? </st><st c="2211">En iyisi konuyu değiştirmekti. </st><st c="2242">Her zaman başvurduğum çıkış yolu.</st></p>
			<p><st c="2275">– Kaç saat sürecek yolculuk?</st></p>
			<p><st c="2304">– Hepsi hepsi üç - üç buçuk saat...</st></p>
			<p><st c="2340">Utku’nun yolculuğu bütün bir gece boyunca devam etmişti. </st><st c="2398">Bizimki ayrıca bir gece yolculuğu da olmayacaktı. </st><st c="2448">Okula girişin belli saatleri vardı. </st><st c="2484">Bunun dışına çıkamazdık.</st></p>
			<p><st c="2508">Unutulmaz bir yolculuk oldu dönüşümüz. </st><st c="2548">Kompartımanda Beste’yle yan yana oturduk. </st><st c="2590">Annesi babası bütün ısrarlarımıza karşın bizimle geldi. </st><st c="2646">Biraz daha birlikte olalım ve eşyalarımızla istasyondan okula giderken yorulmayalım diye.</st></p>
			<p><st c="2735">Saatlerce bahçelerin, tarlaların, meyveliklerin içinden geçtik. </st><st c="2800">Bazı incir ağaçlarının kökleri görünüyordu. </st><st c="2844">Sağlam ağaçlardı. </st><st c="2862">Parçalı, pürtüklü, yeşil, kalın yapraklarında çağlar gizliydi. </st><st c="2925">Tepemizden kış bulutları akıyordu. </st><st c="2960">İri taneli bir yağmur vuruyordu trenin camlarına. </st><st c="3010">Utku’yu düşündüm yine. </st><st c="3033">Uyuduğunda gördüğü düşü. </st><st c="3058">Bomboş evlerine dönmüştü rüyasında. </st><st c="3094">Boş odalarda dolaşmış, hüzünlenmişti. </st><st c="3132">Bodur ağacın altındaki koltuk. </st><st c="3163">Duvarlarda çınlayan kahkahalar. </st><st c="3195">Oyuncu Mimoza. </st><st c="3210">Hep bir şeylerin peşinde olduğunu sezdiği ablalar. </st><st c="3261">Yorgun anne, baba ve Utku...</st></p>
			<p><st c="3289">Kompartımanda bir anlığına da olsa uyumak istemiyordum. </st><st c="3346">Boş odalarda dolaşacağım rüyalar görmemek için.</st></p>
			<p><st c="3393">Neyse ki Beste vardı. </st><st c="3416">Koluma sık sık dokunup ince uzun kıvrılarak yamaçların arasında kaybolan yolları gösteriyordu bana.</st></p>
			<p><st c="3515">– Bak, diyordu, bu bir köye gidiyor. </st><st c="3553">Adı İncirliova.</st></p>
			<p><st c="3568">Sonra başka bir yolu işaret edip,</st></p>
			<p><st c="3602">– Burası Atça. </st><st c="3618">Biz bu köye gitmiştik; dedemin askerlik arkadaşı oturuyordu orada. </st><st c="3685">Bir bayram günüydü. </st><st c="3705">Taze çörekler yapmıştı bize o teyze. </st><st c="3742">Adını unuttum. </st><st c="3757">İçine ne koyduysa artık, çok lezzetliydi.</st></p>
			<p><st c="3798">Derken pat diye bir soru geliyordu:</st></p>
			<p><st c="3834">– Oblomov’u okuyacağım diye neredeyse, tatil yapmayacaktın. </st><st c="3895">Kitap sanki kaçıyordu. </st><st c="3918">Aldın yanına, değil mi?</st></p>
			<p><st c="3941">– Sen koydun ya çantama Beste. </st><st c="3973">Ama pek fazla okuyamadım. </st><st c="3999">Yerimizde durmadık ki hiç.</st></p>
			<p><st c="4025">– Haklısın, dedi. </st><st c="4044">Güzeldi ama değil mi sence de. </st><st c="4075">Dolu dolu geçti tatilimiz.</st></p>
			<p><st c="4101">– Çok güzeldi. </st><st c="4117">Çok...</st></p>
			<p><st c="4123">Yeniden okulumuzda olmak da güzeldi ama.</st></p>
			<p><st c="4164">Tatilde, o sınırsız internet ortamında, bana yanıt vermemesine karşın Üçyapraklıyonca’ya sık sık yazmıştım. </st><st c="4273">Duygularımı, düşüncelerimi, gördüklerimi, yaşadıklarımı hep anlatmıştım. </st><st c="4346">Biraz da zamanın kısıtlı olmayışının verdiği rahatlıkla. </st><st c="4403">Buna karşın yanıt yoktu. </st><st c="4428">Onun bana artık yazmayacağını düşünmeye başlamıştım. </st><st c="4481">Yine de zaman zaman aklıma geliyordu. </st><st c="4519">İnternete girebildiğimde ondan bir mail görme beklentisini sıfırlayamıyordum.</st></p>
			<p><st c="4596">Yatakhanede ilk gece şamatayla geçti. </st><st c="4635">Herkes tatil anılarını anlatmakta sabırsızlanıyor, neşe ve heyecan içinde sesler ve sözcükler sabırsızca birbirine karışıp duruyordu. </st><st c="4769">Yalnız Simge daha bir durgundu. </st><st c="4801">Üç Yapraklı Yonca olarak konuşmalarımız güzel tatil anılarıyla doluyken ve üstümüzden neşe akarken o neredeyse hiç konuşmuyordu. </st><st c="4930">Dizlerini karnına çekmiş, bilgisayarın derinliklerine gömülmüştü.</st></p>
			<p><st c="4995">Aslı hem anlatıyor hem de bizi sorguya çekiyordu. </st><st c="5046">Çünkü çok istese de birkaç günlüğüne olsun yanımıza gelememişti. </st><st c="5111">Uzaklardan anneannesi gelmişti çünkü onu görmeye. </st><st c="5161">Tam da Aslı’nın Nazilli’ye gelmeyi planladığı günlerde. </st><st c="5217">Aslı da söyleyememişti, ben arkadaşıma gitmek istiyorum, diye. </st><st c="5280">Hem zaten, öyle özlemişim ki o evin kalabalığını, ben de ayrılamadım onlardan doğrusu, dedi.</st></p>
			<p><st c="5372">Eee! </st><st c="5378">Ne yapmıştık bakalım biz? </st><st c="5404">Yoncanın alçakgönüllü olmayı tümden reddeden iki yaprağı?</st></p>
			<p><st c="5461">Anlatacak çok şey vardı. </st><st c="5487">Portakal bahçeleri ve incirliklerle çevrili o ilçe gerçekten çok güzeldi. </st><st c="5561">Mutfaklardan narenciye taşıyordu. </st><st c="5595">Büyük kâseler dolusu haşlanmış kestane yemiştik. </st><st c="5644">Sonra bir gün Beste beni büyükannesinin evine götürmüştü. </st><st c="5702">Onun evinde kömür yakılıyordu ve soba üstünde kestane kebap pişirmek için olağanüstü bir fırsat sunuyordu.</st></p>
			<p><st c="5808">Nazilli’de bolluk vardı. </st><st c="5834">Bir de inanılmaz konukseverlik.</st></p>
			<p><st c="5865">Uzun Çarşı’da gezdik. </st><st c="5888">Pastanelere gittik. </st><st c="5908">Ama en önemlisi ağaç evdi.</st></p>
			<p><st c="5934">Bestelerin portakal bahçesindeki ağaç ev.</st></p>
		</div>
	<div id="charCountTotal" value="5976"></div></body>
</html>
