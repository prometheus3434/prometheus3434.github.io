<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-23</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-23" xml:lang="tr-TR">
		<div>
			<p><br /><br /><br /></p>
			<p id="_idParaDest-23"><st c="0">Yeni kız...</st></p>
			<p><br /><br /><br /></p>
			<p><st c="12">Yeni kız içeri girdi. </st><st c="35">Kızıl saçlarını şöyle bir attırdı. </st><st c="70">Burnunun üstünde çiller vardı. </st><st c="101">Kayıtsız bir sesle,</st></p>
			<p><st c="120">– Boş yatak hangisi, diye sordu.</st></p>
			<p><st c="153">Bu Özge benim gibi çekingen değildi. </st><st c="191">Atak birine benziyordu.</st></p>
			<p><st c="214">Simge rahatsız olmuştu yeni arkadaştan.</st></p>
			<p><st c="254">– İyiydik ya, yetiyorduk bu minicik odaya, sen de nereden çıktın, dedi.</st></p>
			<p><st c="326">Bir anda eski Simge oluvermişti. </st><st c="360">Yeni Özge, bu sataşmaya yanıtı anında yapıştırdı:</st></p>
			<p><st c="409">– Bir hoş geldin deme nezaketini gösterseydiniz önce!</st></p>
			<p><st c="463">Ben duyulur duyulmaz bir sesle, hoş geldin, dedim.</st></p>
			<p><st c="514">Böylece yeni Özge, benim ranzamın üstündeki yatağa ceketini attı. </st><st c="581">Bir sandalye çekip oturdu ve çantasını yanına çekti.</st></p>
			<p><st c="633">Simge’yi bilmem ama benim için tam bir sürprizdi odamıza yeni birinin gelmesi. </st><st c="713">Odada az kişi kalmaya alışmıştık. </st><st c="747">Yatakları ayrı bir bölümde gibi bizimkilere uzak duran üst sınıftakilerin sürekli çalıştığını, yatmaya bile bizden çok çok sonra geldiklerini düşünürsek üç kişi bile sayılabilirdik burada. </st><st c="936">Yatakhanede on altı kişilik odaların varlığı hesaba katılınca epey lüks bir hayatımız olduğu söylenebilir. </st><st c="1043">Üstelik Simge ile ilk kez normal bir ilişki kurmuştuk. </st><st c="1098">Nereden çıkmıştı gerçekten bu yeni arkadaş? </st><st c="1142">Şart mıydı? </st><st c="1154">Aramıza gelmese olmaz mıydı? </st><st c="1183">Huyu suyu nasıldı? </st><st c="1202">Kimdi? </st><st c="1209">Nereden geliyordu? </st><st c="1228">Neden ikinci döneme kalmıştı?</st></p>
			<p><st c="1257">Sorular bu kadarla bitmiyordu. </st><st c="1289">Bir de sorun vardı. </st><st c="1309">Kızın adı Özge’ydi. </st><st c="1329">Odada karışıklık yaratabilecek bir şeydi bu. </st><st c="1374">Ama hayır, kaygılanacak bir durum yoktu. </st><st c="1415">“Şimdilik,” dememiş miydi nöbetçi öğretmen? </st><st c="1459">Herhalde akıllıca bir çözüm bulacaklardı.</st></p>
			<p><st c="1500">Öyle olmadı. </st><st c="1514">Ben hikâyemi Simge’ye anlatmaktan kurtulmuştum ama hiç hoşuma gitmeyen bir durumun içindeydim artık. </st><st c="1615">Odadaki iki Özge’den biri olmak! </st></p>
			<p><st c="1648">Akşam saatlerinde Aslı da gelince yan yana duran iki ranzada yeniden dört kişi olduk. </st><st c="1734">Bu işe en çok o şaşırmıştı.</st></p>
			<p><st c="1761">– Hafta sonu gittim geldim, neler neler olmuş böyle, diyerek durum saptamasında bulundu.</st></p>
			<p><st c="1850">Öncelikle Simge ile yakınlığımız Aslı’yı hayrete düşürmüştü. </st><st c="1912">Odada birbiriyle içtenlikle konuşan iki arkadaş bulmuştu. </st><st c="1970">Bir de yeni kızı elbette...</st></p>
			<p><st c="1997">– Özge 1, Özge 2 diye sesleniriz size artık, diye takıldı Aslı.</st></p>
			<p><st c="2061">Özge 1 bendim herhalde. </st><st c="2086">Odada eski olduğuma göre. </st><st c="2112">İkincilik yeni gelene verilmeliydi. </st><st c="2148">Öyle de olsa sınıflandırılmak, sıraya dizilmek hoşuma gitmemişti. </st><st c="2214">Özge 2 bu sözlerle hiç ilgilenmedi ve odada fazla oyalanmadı. </st><st c="2276">Telefonunu açıp,</st></p>
			<p><st c="2292">– Merhaba Damla. </st><st c="2310">Okula geldim. </st><st c="2324">Odaya yerleşiyorum. </st><st c="2344">İyiyim... </st><st c="2354">filan demeye başladı.</st></p>
			<p><st c="2375">Durmadan konuşuyordu. </st><st c="2398">Birden kafamda şimşekler çaktı. </st><st c="2430">Özge ve Damla! </st><st c="2445">Bu doğru olabilir miydi?</st></p>
			<p><st c="2469">Telefonda epeyce konuştuktan sonra, akşam yemeği saat kaçta, diye sordu yeni kız. </st><st c="2552">Sonra bilgisayarını açtı. </st><st c="2578">Onun yerleşmesi buydu demek. </st><st c="2607">Bilgisayarı. </st><st c="2620">Öteki eşyaları filan hiç önemli değildi.</st></p>
			<p><st c="2660">Bir süre odada yokmuş gibi bilgisayarla kaldı. </st><st c="2708">Onu göz ucuyla izliyordum. </st><st c="2735">Tipik Özge davranışıydı bu. </st><st c="2763">Bilgisayardan başka gözü bir şey görmeyen...</st></p>
			<p><st c="2807">Sonra kalktı ve,</st></p>
			<p><st c="2824">– Ben yemeğe gidiyorum, dedi.</st></p>
			<p><st c="2854">Gelecek var mı, filan dememişti. </st><st c="2888">Demek umurunda değildik. </st><st c="2913">Eh, öyle olsun bakalım. </st><st c="2937">Ona, afiyet olsun, dedik.</st></p>
			<p><st c="2962">– Kızın kendine güveni tavan yapmış, dedi Simge.</st></p>
			<p><st c="3011">– Büyük sınıf herhalde, dedi Aslı.</st></p>
			<p><st c="3046">– Son sınıftaymış, duymadınız mı, dedi Simge.</st></p>
			<p><st c="3092">Bunlar söylenirken ben neredeydim?</st></p>
			<p><st c="3127">– Hayır, duymadım ben. </st><st c="3151">Öyle miymiş, diye geveledim.</st></p>
			<p><st c="3179">– Okulda yalnızca bir sömestr okuyacak o zaman. </st><st c="3228">Mezun oluyor kız. </st><st c="3246">Değiştirmezler bunun odasını. </st><st c="3276">İdare edin diyecekler bize, dedi Simge.</st></p>
			<p><st c="3315">Sesinde rahatsızlık vardı. </st><st c="3343">Düşündüm. </st><st c="3353">Evet. </st><st c="3359">Yazar Mutluluk Sokağı’nı yazdığında Özge ortaokul birinci sınıftaydı. </st><st c="3429">Ve aradan yedi yıl geçmişti. </st><st c="3458">Oda arkadaşlarıma baktım. </st><st c="3484">Onun asıl kahraman olduğunun farkında bile değillerdi. </st><st c="3539">Bu benim işime gelirdi. </st><st c="3563">Anlamamalıydılar hatta. </st><st c="3587">Özge’nin odadakilerle arkadaş olmaya niyetli görünmemesi de iyiydi. </st><st c="3655">Yoksa benim ‘ailem’ diye tanıttığım herkesin aslında onun ailesi olduğunu... </st><st c="3732">Eyvah!</st></p>
			<p><st c="3738">Kızım sen hayal mi görüyorsun, demezler miydi bana?</st></p>
			<p><st c="3790">Derlerdi. </st><st c="3801">Hiç acımazlardı. </st><st c="3818">Ama bunları kötülüklerinden söylemezlerdi ki. </st><st c="3864">Birbirimizden başka takılabileceğimiz kimsemiz yok burada. </st><st c="3923">Ondan.</st></p>
			<p><st c="3929">Öff! </st><st c="3935">Yeter ama. </st><st c="3946">Yeter Özge. </st><st c="3958">Gamlı baykuş oldun.</st></p>
			<p><st c="3977">Birden, gerçekten burada birbirimizin en yakını durumunda olduğumuzu kavradım. </st><st c="4057">Öyleyse neden olmasın? </st><st c="4080">Biz de bir yoncanın yaprakları olabilirdik.</st></p>
			<p><st c="4123">– Aslı bak, yeniden Üç Yapraklı Yonca olduk, dedim.</st></p>
			<p><st c="4175">Bunu yaparken Simge’yi de bundan böyle aramıza almak istemiştim. </st><st c="4241">Artık ona çok anlayışla yaklaşacaktım. </st><st c="4280">Davranışlarını yargılamak yerine anlamaya çalışacaktım. </st><st c="4336">İster istemez böyle olacaktı.</st></p>
			<p><st c="4365">– Beni sayma, dedi Simge. </st><st c="4392">Ben yonca filan olmak istemiyorum. </st><st c="4427">Siz onu yeni kızla yapın artık. </st><st c="4459">Baştan düşünseydiniz beni de. </st><st c="4489">Dört yapraklı olurduk o zaman. </st><st c="4520">Kopup duran bir yoncanın yapıştırma yaprağı olmayacağım, dedi ve ben buna ne şaşırdım ne de üzüldüm.</st></p>
			<p><st c="4620">Sonra aslında bir yaprağımız daha olduğunu, Umut’un okul açıldığından beri bizden hiç ayrılmadığını anımsadık.</st></p>
			<p><st c="4731">– Umut var ya, dedim.</st></p>
			<p><st c="4753">– Haklısın, dedi Aslı.</st></p>
			<p><st c="4776">Ertesi gün yeni üçlüyü ilan ettik. </st><st c="4812">Bundan böyle kabul etse de artık dördüncü yaprağımız olabilirdi Simge. </st><st c="4883">Eh, bu da fena fikir değildi. </st><st c="4913">Üç yapraklı olmayı reddettiğine göre, kuşkusuz dört yapraklıyı kabul edecekti.</st></p>
			<p><st c="4991">Bütün bunları üçümüz aramızda konuşurken Umut ona bir ad takıverdi. </st><st c="5060">“Porselen yanaklı kız,” diyordu Simge için. </st><st c="5104">Tuhaf. </st><st c="5111">İltifat olmuyor muydu bu yakıştırma? </st></p>
			<p><st c="5148">Umut’a dikkat etmeliydim. </st><st c="5174">Ne yapıyordu? </st><st c="5188">Neler düşünüyordu? </st><st c="5207">Hep bizimleydi, evet, ama sanki benimle eskisi kadar ilgilenmiyordu. </st><st c="5276">Ve ben bunu şimdi, Simge’nin porselen bir bebek gibi görünen yüzüne bakınca anlıyordum. </st><st c="5364">Biz bütün gün Simge şöyle, Simge böyle deyip duruyorduk. </st><st c="5421">Sonuçta sınıf arkadaşıydık biz. </st><st c="5453">Umut da uzayda yaşamıyordu. </st><st c="5481">Biz onu kötülerken Umut bambaşka şeyler düşünmeye başlamıştı demek. </st><st c="5549">İnsan hiç sevmediği birini porselen bebeklere benzetir miydi?</st></p>
			<p><st c="5610">Ya ben? </st><st c="5619">Ben ne düşünüyordum Umut hakkında? </st><st c="5654">Çok yakın bir arkadaş olmasının dışında? </st><st c="5695">Bilmiyordum. </st><st c="5708">Ben kendini bile kendinden saklayabilen bir kızdım sanırım. </st><st c="5768">Kapalı, sımsıkı kapalı.</st></p>
			<p><st c="5791">Bu yeni gelişmeler, artık bir an önce Üçyapraklıyonca’ya yazma zorunluğunu ortaya çıkarıyordu. </st><st c="5887">İşler içinden çıkılmaz hale gelmeye başlamıştı çünkü.</st></p>
			<p><st c="5940">Doğruydu. </st><st c="5951">Ona kendimle ilgili gerçeği anlatmalıydım. </st><st c="5994">Peki bunu yapabilecek miydim? </st></p>
			<p><st c="6024">Ona Simge’den söz etmeliydim. </st><st c="6054">Çok ilginç bir kızdı ve biz artık arkadaş olmuştuk. </st><st c="6106">Ya Özge? </st><st c="6115">Ondan da söz edecek miydim? </st><st c="6143">Hayır, henüz değil. </st><st c="6163">Nasılsa aynı odada, aynı isimden iki öğrenci olmaz diye düşünür, yeni Özge’yi başka bir odaya geçirirlerdi. </st><st c="6271">Sorun yaratırdı çünkü odada, bence iki aynı isim.</st></p>
			<p><st c="6320">Yaratmayacaktı. </st><st c="6337">“Sırf adı yüzünden başka bir odaya geçiremeyiz, bir odada boş yatak varsa, yeni öğrenci orada kalır,” diyecekti Figen Hanım. </st><st c="6462">“Hazır yatakhanelerden elle tutulur bir problem gelmiyorken kimsenin rahatını bozmayalım. </st><st c="6552">Kalsınlar aynı odada.”</st></p>
			<p><st c="6574">Haydi bakalım.</st></p>
			<p><st c="6589">Öyleydi. </st><st c="6599">Biraz tuhaftı ama öyleydi. </st><st c="6626">Bizim hakkımızda kararlar verilirken bize hiç danışılmıyordu.</st></p>
			<p><st c="6687">“Her istediğinizi yapmaya kalksak sizinle baş edebilir miyiz sanıyorsunuz? </st><st c="6763">Ayrıntılarda boğuluruz,” da demişti Figen Hanım.</st></p>
			<p><st c="6811">Neyse. </st><st c="6819">Kalsın bakalım bizimle bu yeni Özge. </st><st c="6856">Tedirginliğim diz boyu. </st><st c="6880">Siz ayrıntılarda boğulmayın sevgili müdürüm. </st><st c="6925">Ben bilinmezliklerde boğulayım.</st></p>
			<p><st c="6956">Ertesi gün Simge’nin benimle yalnız kalıp konuşmak isteyeceğini, fırsat kollayacağını, beni soru yağmuruna tutacağını, üsteleyeceğini sandım. </st><st c="7099">Ben anlattım, sen neden anlatmıyorsun aileni, ayaklarındaki izler neyin nesi, demesini bekledim. </st><st c="7196">Nedense hiç oralı olmadı. </st><st c="7222">Ondan bunu hiç beklemezdim. </st><st c="7250">Kendi derdi kendine yetiyordu demek. </st><st c="7287">Ya da başka bir şey. </st></p>
			<p><st c="7308">O gece oturup Üçyapraklıyonca’ya yazmak istedim. </st><st c="7357">Vazgeçtim. </st><st c="7368">Yalnız kalmalıydım. </st><st c="7388">Yazarken yalnız olmalıydım. </st><st c="7416">Belki kütüphanede yapmalıydım bu işi. </st><st c="7454">En sakin ortam orasıydı. </st><st c="7479">Hayır, orada da bilgisayar kullanamazdım. </st><st c="7521">Nasıl olacaktı?</st></p>
			<p><st c="7536">Ertesi gün Umut, ben ve Aslı yine birlikteydik. </st><st c="7585">Okul çalkalanıyordu. </st><st c="7606">Yeni kız Özge çok güzeldi. </st><st c="7633">Biraz hınzır ve sivri dilliydi. </st><st c="7665">Ama çok da tatlıydı.</st></p>
			<p><st c="7685">– Pabucun dama atıldı, dedi bana Simge.</st></p>
			<p><st c="7725">Yanıt vermedim. </st><st c="7742">Onun umurunda olmasam da kendimi Özge’ye çok yakın hissediyordum. </st><st c="7808">Her şeyini biliyordum. </st><st c="7831">En ince ayrıntısına dek. </st><st c="7856">Duygularını, düşüncelerini, çocukluğunu... </st><st c="7899">Onu ne kadar iyi tanıdığımı bilse dudağı uçuklardı sanırım. </st><st c="7959">Ama olabildiğince uzak durmaya ve ona fazla bağlanmamaya karar verdim. </st><st c="8030">Yoksa ondan kopmam çok zor olabilirdi. </st><st c="8069">Gelecek yıl bu okulda olmayacaktı çünkü. </st><st c="8110">Sonuçta o benim ailemin bir parçasıydı. </st><st c="8150">Sevdiğim ailemin. </st><st c="8168">Kendisi bunu bilmese de...</st></p>
			<p><st c="8194">Dilden dile dolaşanlara bakıp artık zaman kaybedemeyeceğimi anlıyordum. </st><st c="8267">Her şeyin ortaya çıkmasına ramak kalmıştı. </st><st c="8310">Önceden davranıp Üçyapraklıyonca’ya her şeyi anlatmalıydım. </st><st c="8370">Yoksa bir kere yalancı durumuna düşersem bir daha beni dinlemezdi. </st><st c="8437">Yazdıklarımı okumazdı. </st><st c="8460">Ben de olsam öyle yapardım çünkü. </st><st c="8494">Yalancılarla kimse uğraşmak, zaman yitirmek istemez. </st><st c="8547">Ama ben yalancı değildim ki...</st></p>
			<p><st c="8577">Sonra bir gece Simge, kendi yöntemleriyle sorguya çekti yeni Özge’yi. </st><st c="8648">Özge de dünden razıydı. </st><st c="8672">Dili çözülüverdi. </st><st c="8690">Her şeyi anlattı. </st><st c="8708">Bir bir...</st></p>
			<p><st c="8718">Onlar, üç kardeştiler. </st><st c="8742">Biri konservatuvarda okuyordu. </st><st c="8773">Diğeri tiyatrocuydu. </st><st c="8794">Özge kızımız da astronot olmak istiyordu. </st><st c="8836">Kısacası o, Mutluluk Sokağı’nın Özge’siydi.</st></p>
			<p><st c="8879">Beste olsa şıp diye anlardı olayı. </st><st c="8915">Mutluluk Sokağı’nı benden başka burada yalnızca o okumuştu çünkü. </st><st c="8981">Neyse ki odada kimse farkında değildi durumun. </st><st c="9028">Ben de ortalıkta yaptığı telefon görüşmelerinden anlamıştım kimlerden söz ettiğini. </st><st c="9112">Damla ile konuşurken dikkat kesilmiştim zaten. </st><st c="9159">Ama Utku’dan ve Bilgi’den söz etmeye başladığında kim olduğundan artık hiç kuşkum kalmamıştı.</st></p>
			<p><st c="9252">Peki. </st><st c="9259">Şimdi ne olacaktı?</st></p>
			<p><st c="9277">Bu romanın devamı yazılırdı artık. </st><st c="9313">Yazılırdı, çünkü kayıp kahraman ortaya çıkmıştı.</st></p>
			<p><st c="9361">Kendimi tuhaf duygular içinde buldum. </st><st c="9400">Özge’nin ortaya çıkmasından duyduğum şaşkınlık ve rahatsızlık gizli bir sevince dönüşmeye başlamıştı. </st><st c="9502">Sonunda görecektim demek. </st><st c="9528">Hepsini. </st><st c="9537">Onları. </st><st c="9545">Ailemi. </st><st c="9553">Ama artık zamanı gelmişti. </st><st c="9580">Kaçamazdım ve zaten kaçmak da istemiyordum.</st></p>
			<p><st c="9623">Her şeyi anlatmalıydım Üçyapraklıyonca’ya.</st></p>
			<p><st c="9666">Her şeyi mi? </st><st c="9680">Yapabilir miydim?</st></p>
			<p><st c="9697">Elimin, dilimin döndüğü kadarını en azından.</st></p>
		</div>
	<div id="charCountTotal" value="9742"></div></body>
</html>
