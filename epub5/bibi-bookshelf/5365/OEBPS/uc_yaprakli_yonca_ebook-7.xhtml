<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-7</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-7" xml:lang="tr-TR">
		<div>
			<p><br /><br /><br /></p>
			<p id="_idParaDest-7"><st c="0">İçimdeki rüzgâr...</st></p>
			<p><br /><br /><br /></p>
			<p><st c="19">Çekindiğim için mi, ne yazmam gerektiğini bilemediğimden mi, yoksa gerçekten ona yazmamı istediği konusunda kuşkular duymam yüzünden mi bilmiyorum; günler geçiyor, ben o adrese herhangi bir ileti gönderemiyordum. </st></p>
			<p><st c="233">Bir gün aklıma eski arkadaşım Damla geldi. </st><st c="276">Ona anlatamadığım için hayıflandım. </st><st c="312">O aslında yalnızca ilgisini çeken şeyleri dinlerdi ve bu kitapla benim aramdaki görünmez bağın onu ilgilendireceğini hiç sanmıyordum. </st><st c="446">Beraber olduğumuzda ben hep konuşurdum. </st><st c="486">O genellikle dinlemezdi. </st><st c="511">Ama ona anlattıkça ben, bir yol bulurdum. </st><st c="553">Düşüncelerin ağırlığından kurtulurdum. </st><st c="592">O saçıyla oynarken, baloncuk dudaklarını şişirip dururken, köşedeki sehpada duran fotoğraflara, duvardaki bir resme bakarken ve kim bilir ne düşünürken; ben konunun derinlerine iner, kendi sesimde kendi sorularımın karşılığını bulurdum.</st></p>
			<p><st c="828">Okulda da Beste ve Aslı var. </st><st c="858">Hem aynı sınıfta hem yatakhanede aynı odada kaldığım arkadaşlarım.</st></p>
			<p><st c="924">Beste biraz uçuk bir kız. </st><st c="951">Sürekli hayret halinde. </st><st c="975">Çığlık çığlığa yaşıyor. </st><st c="999">Sık sık, ilk kez gördüğü bir çocuğa hayran oluyor. </st><st c="1050">Durmadan ondan söz etmeye başlıyor ve hayaller kuruyor. </st><st c="1106">Geceleri uyuyana dek bize onun saçlarını, gözlerini, duruşunu, bakışını filan anlatıyor.</st></p>
			<p><st c="1194">Bir gün çok komik bir şey oldu. </st><st c="1227">O sıralarda dilinden düşürmediği çocuk, yemekhanede geldi, yanımıza oturdu. </st><st c="1303">E, tabii fark etmiştir bizimkinin nasıl alık alık kendisine baktığını.</st></p>
			<p><st c="1373">Afiyet olsun, dedi bize. </st><st c="1399">Oturup yemeğini yemeye başladı. </st><st c="1431">Bizimki dilini yutmuştu sanki. </st><st c="1462">Heyecandan konuşamıyor sandık. </st><st c="1493">Yemek bitti, çocuk Beste’ye bakıyor. </st><st c="1530">Beste hiç oralı değil. </st><st c="1553">Hatta kaşlarını bir çatmış ki biz bile şaşkınlık içindeyiz.</st></p>
			<p><st c="1612">Çocuk gider gitmez Aslı kolunu tutup sarstı bizimkini.</st></p>
			<p><st c="1667">– Beste, hani sen bu çocuğa...</st></p>
			<p><st c="1698">– Sus sus. </st><st c="1710">Söylememiş olayım. </st><st c="1729">Ay, nasıl ağzını şapırdatıyordu yemek yerken, duymadınız mı? </st><st c="1790">İçim fena oldu. </st><st c="1806">Bak, gerçekten ama. </st><st c="1826">Gülmeseniz ya kızlar!</st></p>
			<p><st c="1847">Sonra başka gün, uzaktan beğendiği başka biri tanışmaya geldiğinde, onun “arkadaşlar” sözcüğünü değişik bir şiveyle söylemesine takıldı. </st></p>
			<p><st c="1985">O gün anladık. </st><st c="2000">Beste böyle uzaktan birilerine hep bayılacak ama bayıldığı kişi yanına geldiğinde onda hemen bir kusur bulacaktı. </st><st c="2114">Üstelik kendisini haklı gösterecek bahaneler üreterek...</st></p>
			<p><st c="2170">Kısacası Beste, o günlerde yine birine hayrandı. </st><st c="2220">Uzaktan. </st><st c="2229">Durumu anlatsam da beni dinlemezdi ki. </st><st c="2268">Hayaller içinde yüzüyordu. </st><st c="2295">Kendini sırtüstü yatağına atıp gözlerini tavana dikecek ve ikide bir, “Üff! </st><st c="2371">Amma da yakışıklı çocuk!” diyecekti.</st></p>
			<p><st c="2407">Beste de hayalci bir kızdı yani. </st><st c="2441">Hangimiz öyle değildik ki? </st><st c="2468">Ama ben bambaşka bir yerdeydim. </st><st c="2500">Ben Özge’ydim. </st><st c="2515">Bir roman kahramanı. </st><st c="2536">On binlerce kişinin okuduğu, tanıdığı bir kahraman. </st><st c="2588">Benim işim zordu. </st><st c="2606">Evet. </st><st c="2612">Gerçekten hayaller içinde yaşayan biriydim. </st><st c="2656">Öyle ki uyanmaya hakkım bile yoktu. </st><st c="2692">Bir buluttum adeta. </st><st c="2712">Gökyüzünde pervasızca yüzen. </st><st c="2741">Maviliklerde beyaz, beyazlıklarda mavi, fırtınalarda kararan bir bulut. </st><st c="2813">Ve bu okulda bulut olmak gerçekten güzel bir şey. </st><st c="2863">Gökyüzünde dolaşıp kıyıları dantel gibi bir şehri görmek, vapurlara takılan martıların üstünden geçmek, dizi dizi palmiyelere ve bizim kartal yuvası okulumuza tepeden bakabilmek demek.</st></p>
			<p><st c="3047">Kendi içime baktığım da oluyordu elbette. </st><st c="3090">Orada beni bekleyen bir diken vardı sanki. </st><st c="3133">Bulutta diken. </st><st c="3148">Dokunduğumda canım acıyordu. </st><st c="3177">Belki herkesin içinde acıtan dikenler vardır, bilmiyorum. </st><st c="3235">Daha yüreğimizi apaçık ortaya açacak kadar tanımıyorduk ki birbirimizi. </st><st c="3307">Herkes sırlarını içinde tutuyordu bana kalırsa. </st><st c="3355">Beste bile. </st><st c="3367">Neden uzakken yakın, yakınken bu kadar mesafeliydi karşı cinse? </st><st c="3431">Neden arkadaş değil de önce sevgili olarak görüyordu tanımayı istediği delikanlıları ve sonra onları asla yaklaşamayacakları uzaklıklara fırlatıyordu?</st></p>
			<p><st c="3581">Hepimiz birer kapalı kutu gibiydik. </st><st c="3618">Pandora’nın kutusu gibi mi yoksa? </st><st c="3652">Kötülükler de vardı, evet. </st><st c="3679">Yakamıza yapışmış, içimize yerleşmiş, başkalarının oralara soktuğu kötü anılar. </st><st c="3759">Biz çocukluktan henüz o kadar da uzaklaşmış değildik ki, içimizde başka türlü nasıl birikebilirdi kötülük? </st><st c="3866">İnsanların hayatlarımızda bıraktığı çamurlu izlerdendir olsa olsa.</st></p>
			<p><st c="3932">Birine açılmalıydım, evet. </st><st c="3960">Buna çok ihtiyacım vardı. </st><st c="3986">Yoksa derinleşip duracaktım bu noktada. </st><st c="4026">Duygularımı anlatabileceğimden kuşkum olmasa...</st></p>
			<p><st c="4073">Aslı gerçekten dinlerdi beni. </st><st c="4104">Bir şey sorsam yanıt verirdi. </st><st c="4134">Söylediklerimi önemserdi. </st><st c="4160">Ciddi bir kızdı. </st><st c="4177">Boşuna Bilgi’ye benzetmiyordum onu. </st><st c="4213">Ama sanırım benim ihtiyacım olan şey bu değildi. </st><st c="4262">Akıl almak yerine yüksek sesle düşünmek gibi bir şey yapmak istiyordum. </st><st c="4334">Hem zaten Aslı’nın yanıtlaması gereken bir soru olsaydı bu, posta adresi de benim kitabımda değil, Aslı’nınkinde olurdu.</st></p>
			<p><st c="4454">Ya varsa?</st></p>
			<p><st c="4464">Bunu öğrenmeliydim.</st></p>
			<p><st c="4484">– Sen bana yazılanları gördün. </st><st c="4516">Ben de seninkini görmek istiyorum, dedim o gece. </st></p>
			<p><st c="4565">Günlüğüne bir şeyler yazıyordu. </st><st c="4597">Hemen kalkıp kitabını bana verdi ve yeniden defterine eğildi.</st></p>
			<p><st c="4658">Kitabın nerdeyse bütün sayfalarını kontrol ettim. </st><st c="4709">Yoktu. </st><st c="4716">Aslı’nın kitabında benimkinde olan adres yoktu. </st><st c="4764">Başka bir not ya da başka bir adres de... </st><st c="4806">Neden olsundu ki hem? </st><st c="4828">O Aslı’ydı. </st><st c="4840">Oysa ben, kitaptaki Özge’ydim. </st><st c="4871">Bana sorarsanız hem de Özge’nin ta kendisiydim.</st></p>
			<p><st c="4918">Ne yazacağım konusunda kara kara düşünmeye fırsatım olmuyordu. </st><st c="4982">Dersler bütün ağırlığıyla zamanımı yutmaya başlamıştı bile. </st><st c="5042">Almanca öğretmeni gerçekten çok genç, tatlı bir kızdı. </st><st c="5097">Çok da güzel görünüyordu. </st><st c="5123">Ama, “Sınavlarda acımasız olurum, ona göre dinleyin dersi ve ona göre çalışın,” diyerek ilk günden dişini göstermişti. </st><st c="5242">Almancada zorlanacak gibiydim. </st><st c="5273">Sözcüklerin eril ve dişi olması olayı bana tuhaf gelmişti. </st><st c="5332">Die... </st><st c="5339">der... </st><st c="5346">das... </st><st c="5353">Ortaokulda yabancı dilim İngilizceydi ve İngilizcede böyle bir kural yoktu. </st><st c="5429">Her kelimenin önündeki ek değişik olacaktı ve benim bunları ezbere bilmem gerekiyordu.</st></p>
			<p><st c="5515">Diğer yandan içimdeki rüzgâr ara sıra esip kendini anımsatıyordu. </st><st c="5582">Bir yol bulmalıydım. </st><st c="5603">Yoksa bana verilen bu fırsatı kaçırmam işten bile değildi. </st><st c="5662">Belki de ben o Özge değildim. </st><st c="5692">Ama iletişim kurmayı başarırsam bu romandaki Özge ben olabilirdim. </st><st c="5759">Anımsıyorum da... </st><st c="5777">Bizim evde herkesin küçük sırları vardı. </st><st c="5818">Kendimizinkini saklar, ötekilerin sırlarının peşinden koşardık. </st><st c="5882">Soluksuz kalıncaya kadar... </st><st c="5910">Delice bir öğrenme isteği duyarak hem de. </st><st c="5952">Şimdi benim de bir sırrım vardı artık. </st><st c="5991">Sonunda karar verdim. </st><st c="6013">Olaylar örülüp gelişinceye, hayaller gerçeğe dönüşünceye dek onu kimseyle paylaşmayacaktım. </st><st c="6105">Her dediğimi yapmaya, her isteğimi onaylamaya hazır Umut’la bile. </st><st c="6171">Önce gerçek olmalıydı. </st><st c="6194">Sonra sır olmaktan çıkacaktı zaten. </st><st c="6230">Binlerce, binlerce insana ulaşacaktı kanatlarını açıp. </st><st c="6285">Benim rüyam. </st><st c="6298">Özge’nin rüyası. </st><st c="6315">Günü gelmeden kimse öğrenmemeliydi.</st></p>
			<p><st c="6350">Bunu daha çok yattığımda, uyku öncesinde düşünür oldum. </st><st c="6407">Sonra bir gece, karanlığa inat şimşekler çaktı kafamda. </st><st c="6463">İzleyeceğim yol kitapta çizilmiş olabilirdi. </st></p>
			<p><st c="6508">Geceler, arayışım için fırsat yaratıyordu. </st><st c="6551">Günün yorgunluğu uykuyu çabuk getirse de, ben düşünmeye ve sayfaları kafamda taramaya zaman bulabiliyordum. </st><st c="6659">Bir şey bana ne yazmam gerektiğini anlatmalıydı, ama ne?</st></p>
			<p><st c="6715">Kitaptan ipucu bulma umudumu yitirir gibi olduğumda, konferans salonundaki söyleşi geliyordu aklıma. </st><st c="6817">Yazma serüvenine ilişkin sorulara verilen yanıtlara... </st><st c="6872">Öyle dikkatli dinlemiştim ki.</st></p>
			<p><st c="6901">Bulmalıydım. </st><st c="6915">Ne diyordu yazar?</st></p>
			<p><st c="6932">“</st><span><st c="6934">Konularımı, kahramanlarımı hayatın içinden bulurum,” </st></span><st c="6987">diyordu. </st><span><st c="6996">“Yazdıklarımda elbette yaşadıklarımdan izler bulmak mümkün. </st><st c="7056">Özellikle de zaman zaman içinde yaşadığım ya da gittiğim, gördüğüm, uğradığım, önünden şöyle bir geçtiğim mekânlardan izler. </st><st c="7181">Ama biz, başkalarının yaşadıklarını, duygularını, acılarını, sevinçlerini de yazabildiğimiz kadar ‘yazar’lığa yaklaşırız,”</st></span><st c="7303"> diyordu. </st></p>
			<p><st c="7313">Beni, Özge’yi yazması için, romana devam etmesi için ne yapmalıydım? </st><st c="7382">Geleceğim bir yol olarak önümde uzanacaktı o zaman. </st><st c="7434">Ne yaşayacağımı bilen bir sihirbaz yerine koyuyordum sanırım onu. </st><st c="7500">O ne yazarsa, Özge olarak ben de onu yaşayacaktım. </st><st c="7551">Çocukça mı? </st><st c="7563">Hayır. </st><st c="7570">Hayal. </st><st c="7577">Gerçekleşmesini istediğim bir hayal. </st><st c="7614">Çünkü ben gerçekten hayatımın nasıl olacağını bilmek istiyorum. </st><st c="7678">Buna ne kadar ihtiyacım olduğunu anlatabilmek çok zor. </st><st c="7733">Yine de deniyorum işte.</st></p>
			<p><st c="7756">Onu önce yaşadığıma ve var olduğuma inandırmalıydım. </st><st c="7810">Biliyordum, kolay olmayacaktı. </st><st c="7841">Beni derinlemesine sorgulamaya kalkacaktı. </st><st c="7884">Olsun. </st><st c="7891">Gerçek değil miydi peşinden koştuğum hayal? </st><st c="7935">Gerçekti. </st><st c="7945">Öyleyse bana inanmak zorundaydı.</st></p>
			<p><st c="7977">Oturup ilk satırları yazarken, bütün içtenliğimi koydum ortaya. </st><st c="8042">Çeşit çeşit cümleler kurdum. </st><st c="8071">Hiçbirini ilk seslenişe yakıştıramadım. </st><st c="8111">Pek çoğunu sildikten sonra kısa ve basit yazmaya karar verdim.</st></p>
			<p><st c="8173">Tepeye Özge’den diye belirttim önce. </st><st c="8211">Nereden geldiğini bilsin, silip atmasın diye. </st><st c="8257">“Merhaba. </st><st c="8267">Ben Özge. </st><st c="8277">Geçenlerde okulumuza gelmiştiniz. </st><st c="8311">Ve kitabımın arkasına...” diye başladıysam da vazgeçtim. </st><st c="8368">Cümleyi değiştirdim.</st></p>
			<p><span><st c="8388">Merhaba, ben Özge. </st><st c="8408">Geçen gün okulumuza gelmiştiniz. </st><st c="8441">Süre kısıtlıydı. </st><st c="8458">Sizinle uzun uzun konuşmak isterdim. </st><st c="8495">Mutluluk Sokağı hakkında. </st><st c="8521">Oradaki Özge olduğumu söyleme fırsatı bulamadım. </st><st c="8570">Arkadaşlarımı gördünüz. </st><st c="8594">Onların önünde bunu yapamazdım. </st><st c="8626">Dillerinden kurtulamazdım çünkü. </st><st c="8659">Ama bana inanmalısınız. </st><st c="8683">Özge benim. </st></span></p>
			<p><st c="8695">Daha fazla yazamayacaktım. </st><st c="8722">‘Gönder’e bastım. </st><st c="8740">Artık geri dönüş yoktu. </st><st c="8764">İnternet böyle bir şeydi işte. </st><st c="8795">Bastığınız hiçbir noktadan sonra geri dönüşün olmadığı bir ortam.</st></p>
			<p><st c="8860">Birden pişman oldum. </st><st c="8882">Delicesine... </st><st c="8896">Ne yapmıştım ben? </st><st c="8914">Ona neden yazmıştım? </st><st c="8935">Ya saçma bulursa iletimi? </st><st c="8961">Ya gülerse bana?</st></p>
			<p><st c="8977">Aklımdan çıkarmalıydım. </st><st c="9002">Hemen. </st><st c="9009">Bir yanıt gelene kadar. </st><st c="9033">Belki de hiç gelmeyecekti o yanıt. </st><st c="9068">Yazmayacaktı bana. </st><st c="9087">Neden yazsındı ki? </st><st c="9106">Başka işi mi yoktu? </st><st c="9126">Hem söyleşide, bir yetişkin romanı üzerinde çalışıyorum, dememiş miydi? </st><st c="9198">Uzun zamandır hem de. </st><st c="9220">O yazdığı şeyin içinden, başka bir hikâye için çıkar mıydı?</st></p>
			<p><st c="9279">Bilmiyordum. </st><st c="9293">Hiçbir şey bilmiyordum. </st><st c="9317">Ona uzayla ilgili her şeye çok ilgi duyduğumu yazmalıydım bence. </st><st c="9382">Yıldızlara çıkıp oturmak ve dünyaya oradan bakmak istediğimi... </st><st c="9446">Galaksimizin kaç milyar yıldızdan oluştuğunu öğrenirken duyduğum mutluluğu görseydi, eminim benim o Özge olduğuma inanırdı. </st><st c="9570">Off! </st><st c="9575">Yine mi onunla konuşuyordum? </st><st c="9604">Aslı duysa nasıl dalga geçerdi benimle. </st><st c="9644">Neyse ki konuştuklarım hep içimde. </st><st c="9679">Dilimde bambaşka kelimeler...</st></p>
			<p><st c="9708">Uzun zaman bekledim.</st></p>
			<p><st c="9729">Çıt çıkmadı ondan.</st></p>
			<p><st c="9748">Öyleyse neden bıraktı bana o adresi? </st><st c="9786">Neden?</st></p>
			<p><st c="9792">Sorular, sorular, sorular... </st></p>
			<p><st c="9822">Kitaplarda, hayatta ve kafamda cirit atmaktalar.</st></p>
		</div>
	<div id="charCountTotal" value="9870"></div></body>
</html>
