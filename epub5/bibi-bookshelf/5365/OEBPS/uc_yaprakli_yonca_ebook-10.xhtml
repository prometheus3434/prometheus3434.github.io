<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-10</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-10" xml:lang="tr-TR">
		<div>
			<p><br /><br /><br /></p>
			<p id="_idParaDest-10"><st c="0">Yazışmalar...</st></p>
			<p><br /><br /><br /></p>
			<p><st c="14">Sonunda bir akşam, bütün bunları anlatmak yerine sorular içeren bir yazı yazdım Üçyapraklıyonca’ya. </st><st c="115">Neden kendine yakıştırdığı ad, Üçyapraklıyonca’ydı? </st><st c="167">Neden dört yapraklı değildi? </st><st c="196">Değerli olan, ender bulunan, şans getiren dört yapraklısı değil miydi bu yonca bitkisinin? </st><st c="287">Daha değersiz olanı seçmekle kendisini yüceltmek mi istiyordu?</st></p>
			<p><st c="349">Onu iğnelemiştim, evet. </st><st c="374">Ve bana yine beklemek düşüyordu bu durumda. </st><st c="418">Kendimden değil, ondan söz ediyorsam yanıt hemen gelmiyordu. </st><st c="479">Artık öğrenmem gerekiyordu. </st><st c="507">Sanırım soru istemiyordu.</st></p>
			<p><st c="532">Ya ne istiyordu bu yoncaların üç yapraklısı?</st></p>
			<p><st c="577">Aradan bir hafta geçtikten sonra mailime yanıt geldi:</st></p>
			<p><span><st c="631">Üç yapraklı yonca doğaldır. </st><st c="660">Her yerde yetişir. </st><st c="679">Yaşama sıkı tutunur. </st><st c="700">Nazlanmadan çoğalır ve kendisi gibi olan üç yapraklı yoncaları, dört yapraklı değiller diye küçümsemez.</st></span></p>
			<p><span><st c="803">Ben, aslında deformasyona uğradığı için yaprak sayısı çoğalan dört yapraklı yoncanın peşine düşüp de dalga dalga yeşillikler oluşturan, pembe pembe harika çiçekler açan üç yapraklı yoncaları hafifsemeyi haksızlık olarak görüyorum. </st><st c="1035">Ayrıca öyle özel bir anlam yükleyeceksek ille, unutma Özgeciğim, insanlar dört yapraklı yoncaları üç yapraklıların içinde arar. </st><st c="1163">Yani üç yapraklı yoncalar her zaman aralarından dört yapraklısını çıkarabilir. </st><st c="1242">Bunun tersini hiç gördün mü? </st><st c="1271">Dört yapraklı yoncalar denizini yani?</st></span></p>
			<p><span><st c="1308">Sevgiler.</st></span></p>
			<p><span><st c="1318">Üçyapraklıyonca.</st></span></p>
			<p><st c="1335">O gece rüyamda yonca denizleri içinde gördüm kendimi. </st><st c="1390">Yumuşak, kısa, taze ot kokulu, minik yapraklı ve sıktılar. </st><st c="1449">Üstelik pespembe çiçekler açmışlardı.</st></p>
			<p><st c="1486">Yatağımı toplarken kendi kendime uçsuz bucaksız yonca tarlalarını anlatmaya başladım. </st><st c="1573">Banyoda dişlerimi fırçalarken susmak zorunda kaldım. </st><st c="1626">Giyinirken devam ettim. </st><st c="1650">Nasıl oldu bilmiyorum ama tarlaya kuzular da girdi, kelebekler de. </st><st c="1717">Hatta memelerinden süt damlayan bir inek. </st><st c="1759">Sonunda simli, dolgun bir iple karıştırdığı saçlarını kalın kalın ören Simge,</st></p>
			<p><st c="1836">– Özge, dedi, yoncalı, kuzulu, kelebekli rüyalar filan için biraz büyük değil misin sen kızım? </st><st c="1932">Süt bile var. </st><st c="1946">Biberonla mama yediğin günleri göreceksin rüyanda neredeyse.</st></p>
			<p><st c="2006">– Sen işine baksana Simge! </st><st c="2034">Sana anlatmıyorum. </st><st c="2053">Sana hiçbir şey anlatmıyorum.</st></p>
			<p><st c="2082">– Ama dinlemek zorunda kalıyorum. </st><st c="2117">Ne yazık ki aynı odadayız.</st></p>
			<p><st c="2143">– Bak bu konuda ben de seninle aynı düşüncedeyim. </st><st c="2194">Ne yazık ki aynı odadayız!</st></p>
			<p><st c="2220">Aslı araya girdi:</st></p>
			<p><st c="2238">– Bağrışmayın arkadaşlar, ayıp oluyor.</st></p>
			<p><st c="2277">– Şuna bak ya. </st><st c="2293">Gördüğüm rüyaya bile laf ediyor.</st></p>
			<p><st c="2325">Simge gülmeye başladı. </st><st c="2349">Onu gülerken görmek hepimizi şaşırttı.</st></p>
			<p><st c="2387">– Ha ha haaa! </st><st c="2402">Ama sen de bebek rüyaları görüyorsun Özge.</st></p>
			<p><st c="2444">Bebek rüyaları... </st><st c="2463">Ya sen Simge? </st><st c="2477">Sen nasıl rüyalar görüyorsun?</st></p>
			<p><st c="2506">Bunu sormak üzereyken vazgeçtim. </st><st c="2540">Birden hafiflemiştim. </st><st c="2562">Simge gülünce değişik biri olmuştu sanki. </st><st c="2604">Saçının ucunu simli iple bağlarken,</st></p>
			<p><st c="2639">– Ne bakıyorsun yüzüme alık alık, dedi.</st></p>
			<p><st c="2679">İçimden geçeni söylemeye karar verdim. </st><st c="2719">Sesimde alayın kırıntısı yoktu.</st></p>
			<p><st c="2750">– İlk kez gördüğümden şaşırdım, kusura bakma. </st><st c="2797">Sen çok güzel gülüyormuşsun Simge, dedim. </st><st c="2839">Ben senin yerinde olsam hep gülerdim.</st></p>
			<p><st c="2876">Tam da ondan beklenecek bir yanıt geldi:</st></p>
			<p><st c="2917">– E senin buna ihtiyacın var tabii Özge. </st><st c="2959">Benimse güzelleşmek için gülmem gerekmiyor. </st><st c="3003">Zaten güzelim.</st></p>
			<p><st c="3017">Bana, sen çirkinsin mi demek istemişti bu kız şimdi? </st><st c="3071">Yok yok. </st><st c="3080">Ne iyiden anlıyordu Simge ne de güzellikten.</st></p>
			<p><st c="3124">Aslı çoktan hazırlanmış, dizine koyduğu kitaba göz gezdiriyordu. </st><st c="3190">Beste hiç oralı değildi. </st><st c="3215">Bir şarkı tutturmuştu hafiften. </st><st c="3247">Çantasını yerleştiriyordu.</st></p>
			<p><st c="3273">Günler geçiyordu. </st><st c="3292">Artık gerçekten sıkı arkadaştık. </st><st c="3325">Aslı, Beste ve ben. </st><st c="3345">Bir de Umut elbette. </st><st c="3366">Bir türlü aramızdan gitmiyor, bizi kendi aramızda bir şey konuşmak istediğimizde bile yalnız bırakmıyordu. </st><st c="3473">Böylece yavaş yavaş onunla da her şeyi paylaşır olduk. </st><st c="3528">Öteki guruplar, öğretmenler, dersler, aktiviteler ve diğer bütün konularda.</st></p>
			<p><st c="3603">Dersler konusunda epeyce yardımlaşıyorduk. </st><st c="3647">Aramızda kıskançlığın zerresi yoktu. </st><st c="3684">İyiydik.</st></p>
			<p><st c="3692">Ona, Üçyapraklıyonca’ya yazmaya elim varmıyordu. </st><st c="3742">Sanırım cesaret bulamıyordum. </st><st c="3772">Nereden başlayacağımı bilmediğimden belki. </st><st c="3815">Gündüz inanılmaz bir yoğunluk içinde oradan oraya savruluyor, geceleri yazacağım yazı üzerinde bir karara varamadan uyuyup kalıyordum.</st></p>
			<p><st c="3949">O gece, yastığımı başucuma dayayıp yorganı dizlerime çektim ve başladım yazmaya. </st><st c="4031">Sanırım içimi dökmeye ihtiyacım vardı. </st><st c="4070">Kısılmışlık duygusu bütün bedenimi sarmaya başlamıştı. </st><st c="4125">Gecenin bu saatinde bir yolculuk yapmaya çalışıyordum. </st><st c="4180">Bir köprü atarak. </st><st c="4198">Uzaklardaki birine. </st><st c="4218">Sağlam mı, çürük mü olduğunu bilmediğim bir köprü. </st><st c="4269">Her şeyi bilemeyiz, değil mi? </st><st c="4299">Bilmek zorunda da değiliz. </st><st c="4326">Ama ben Özge olduğumu biliyordum. </st><st c="4360">Bakalım sen kimdin yazar hanım. </st><st c="4392">Sen kimdin?</st></p>
			<p><st c="4403">Biraz pervasızdı yazdıklarım. </st><st c="4434">İncelikten uzaktı. </st><st c="4453">Nazik olmak istemiyordum. </st><st c="4479">Ona kısa cümlelerle iki, bazen üç bilinmeyenli bir denklemden söz edecek değildim. </st><st c="4562">Bu hınzırca olurdu ve bana yakışırdı da. </st><st c="4603">Özge’ye. </st><st c="4612">Çözememesini isteyerek yapabilirdim bunu. </st><st c="4654">Onun yapamadıklarını da yapmalıydı değil mi kahramanları?</st></p>
			<p><st c="4711">Ya çözerse?</st></p>
			<p><st c="4723">Yastığı boynuma iyice yerleştirip gözlerimi tavana diktim. </st><st c="4783">Kalem ağzımda, düşünüyordum.</st></p>
			<p><st c="4811">Ne yazmalıydım?</st></p>
			<p><span><st c="4827">“Romanlar, öyküler sanıldığı gibi rastlantılar üzerine kurulmaz,”</st></span><st c="4893"> dememiş miydi konuşmasında? </st></p>
			<p><span><st c="4922">“Metninizde rastlantılara bile bazı hesaplamalardan sonra yer verebilirsiniz. </st><st c="5000">Hiçbir şeyi ya da kimseyi diğerinin karşısına planlamadan, ölçüp biçmeden çıkaramazsınız. </st><st c="5090">İşi, zamanı, yaşam tarzı, çalışma ya da okul saatleri, boşsa günlük alışkanlıkları, nerelerde yiyip içtiği, gezdiği; bu karşılaşmayı gerçekleştirmeye uygun mu bilmelisiniz. </st><st c="5263">Aksi halde kurgu hataları yapmaktan kurtulamazsınız. </st><st c="5316">Kısacası kurgu bir boyutuyla matematik işidir,”</st></span><st c="5363"> dememiş miydi?</st></p>
			<p><span><st c="5378">“Okuduğunuz hikâyelerde ve romanlarda sürekli metin çözümlemek, sizi çözüm üreten birine dönüştürür. </st><st c="5480">Siz, çok okudukça giderek sorun yaratan insandan çözüm üreten insana dönüşürsünüz,”</st></span><st c="5563"> de demişti.</st></p>
			<p><st c="5575">Yapabilirdi öyleyse. </st><st c="5597">Önüne koyacağım problemleri çözebilirdi.</st></p>
			<p><st c="5637">Başlarda ona kızdığımı anlamamıştım. </st><st c="5675">Sonra fark etmeye başladım.</st></p>
			<p><st c="5702">Kızıyordum. </st><st c="5715">Gerçek buydu.</st></p>
			<p><st c="5728">Çünkü bana adres, yani umut vermişti. </st><st c="5767">Oysa ilk yazdığıma aldığım yanıt bir terslemeydi adeta. </st><st c="5823">Bana inanmamıştı. </st><st c="5841">Öyleyse ne yazacaktım?</st></p>
			<p><st c="5863">Sonunda ben de onu kızdırmaya karar verdim. </st><st c="5908">Savunmada kalmakla bu iş ilerlemeyecekti.</st></p>
			<p><st c="5949">Ona sorular sorarak yazmaya başladım. </st><st c="5988">Romandaki Bilgi miydi o yoksa? </st><st c="6019">Bilgi’nin yazar olmuş hali miydi? </st><st c="6053">Bilmediği olmayan biri. </st><st c="6077">Onun da kardeşleri çaresizlikten kıvranmış mıydı benim gibi? </st><st c="6138">Her şeyi yapabilen bir ablanın gölgesinde gün güneş görmeden yaşamak zorunda mı kalmışlardı?</st></p>
			<p><st c="6230">O da hep ders mi çalışırdı çocukken? </st><st c="6268">Daha ders yılının başından karne notlarından emin mi olurdu anne babası? </st><st c="6341">Sürprizli biri miydi? </st><st c="6363">Kahramanı Özge gibi isteklerini, heveslerini bağıra bağıra söyleyen biri değildi herhalde. </st><st c="6454">Sessizdi. </st><st c="6464">Arkadaşlarıyla çıktığında zamanı unutmazdı. </st><st c="6508">Kendi kontrolü hep elindeydi. </st><st c="6538">Herhalde. </st><st c="6548">Bilgi gibi. </st></p>
			<p><st c="6560">O zaman Özge’ye de yaramazlık eden kız rolü düşüyordu. </st><st c="6615">İnternet ortamını seven, hafta sonları hep dolu olan, kendisini dinlemeyen arkadaşlarından bile sıkılmayan bir kız. </st><st c="6731">Ama kabul etmeliydi işte. </st><st c="6757">Özge çok zeki bir kızdı. </st><st c="6782">Hiç de tembel değildi. </st><st c="6805">Ödev yapmadan okula gittiği olmamıştı. </st><st c="6844">Yalnız kimselerin bilmediği küçük bir sırrı vardı. </st><st c="6895">Problemleri kasvetli değil, eğlenceli buluyordu ve onları bulmaca çözer gibi çözüyordu. </st><st c="6983">Bu da özellikle matematik dersinden hiç sıkılmamasının, tersine çok keyif almasının ana nedeniydi. </st><st c="7082">Bulmaca çözmeyi seven biriydi o ve ülkenin en güzel, adı ünlenmiş okullarından birini kazanmıştı. </st><st c="7180">Romandaki küçük kız, delişmen Özge, hayallerini gerçekleştirmek için önemli bir adım atmıştı kısacası.</st></p>
			<p><st c="7282">İşte, bir bulmaca daha buldum kendime diye düşünmeden edemedim. </st><st c="7347">Çok bilinmeyenli. </st><st c="7365">Huyunu suyunu bilmediğim, yüzünü yalnızca bir saat kadar gördüğüm birine derdimi anlatmaya, kendimi kabul ettirmeye çalışıyordum. </st><st c="7495">Kolay değildi. </st><st c="7510">Olsun. </st><st c="7517">Kolay bulmacaları çözmek ne kadar keyif verebilirdi ki?</st></p>
			<p><st c="7572">Bunları yazdıkça rahatladım. </st><st c="7602">Birine ihtiyacım vardı. </st><st c="7626">Bu biri, o kitabın yazarı olabilirdi. </st><st c="7664">Ama hiç de hassas davranmıyordu işte. </st><st c="7702">Öyleyse ona kızmakta haklıydım. </st><st c="7734">Çok haklıydım.</st></p>
			<p><st c="7748">Durup durup dokundum harflere. </st><st c="7780">Neler neler yazdım. </st><st c="7800">Beste Oblomovları sevmiyordu, ben de kibirli insanları... </st><st c="7858">Sanki karşımda yıllardır tanıdığım biri vardı. </st><st c="7905">Birbirimizden sorumluyduk. </st><st c="7932">Beni dinlemeli, inanmalı ve ihmal etmemeliydi.</st></p>
			<p><st c="7978">Bütün bunları yazdıktan sonra arkama iyice yaslandım ve gözlerimi kapatmadan önce son bir güçle tuşa bastım.</st></p>
			<p><br /></p>
			<p><st c="8087">Sabah içimde dehşet duygusuyla uyandım. </st><st c="8128">Bir şey olmuştu ama ben ne olduğunu anımsamıyordum. </st><st c="8180">Kötü bir rüya mı görmüştüm? </st><st c="8208">Beynimi yokladım. </st><st c="8226">Hayır. </st><st c="8233">Rüya değildi. </st><st c="8247">Belki de görmüş ve unutmuştum.</st></p>
			<p><st c="8277">Canımın sıkıntısından dengem bozuldu. </st><st c="8316">Masaya çarptım, sandalyeyi devirdim. </st><st c="8353">Aslı sormakta gecikmedi:</st></p>
			<p><st c="8377">– Bu telaşın ne Özge? </st><st c="8400">Kaşların da çatık. </st><st c="8419">Bir şey mi oldu? </st><st c="8436">Kötü bir rüya mı gördün?</st></p>
			<p><st c="8460">– Hayır hayır. </st><st c="8476">Rüya görmedim sanırım. </st><st c="8499">Öyle mi? </st><st c="8508">Kaşlarım mı çatık?</st></p>
			<p><st c="8526">Kendimi toplamalıydım. </st><st c="8550">Demek kötü görünüyordum.</st></p>
			<p><st c="8574">Yüzümü yıkarken düşünüyordum. </st><st c="8605">Ne olmuştu? </st><st c="8617">İçimdeki huzursuzluk neyin nesiydi? </st><st c="8653">Formamı giyerken, saçlarımı jölelerken –neyse ki artık bu titrek, yapışkan, pelte gibi maddeyle saçlarıma şekil vermeme kimse karışmıyordu– pijamalarımı toplarken düşünmeyi sürdürüyordum. </st><st c="8841">Bir şey vardı. </st><st c="8856">İğne gibi batıyordu içime. </st><st c="8883">Odadan çıkmadan önce birden korkunç gerçeği anımsadım ve kapının eşiğinde zınk diye durdum.</st></p>
			<p><st c="8974">İçimdeki diken gece uykusuzluktan ölürken yazdıklarımdı. </st><st c="9032">Odayı terk edemiyordum. </st><st c="9056">Beste çoktan gitmişti. </st><st c="9079">Simge de... </st><st c="9091">Aslı da bir ayağı dışarda, “Hadi Özge, geç kalıyoruz!” demişti.</st></p>
			<p><st c="9154">Ben çıkamazdım. </st><st c="9171">Yatağın kıyısına çöktüm. </st><st c="9196">Bütün o yazdığım abuk subuk şeyleri, aslında hiç tanımadığım birine göndermiş olamazdım değil mi?</st></p>
			<p><st c="9293">Hüngür hüngür ağlamak istiyordum. </st><st c="9328">Ona kırıcı şeyler yazdığım için değil, duygularımı ele verdiğim için. </st><st c="9398">Gözlerimi yumup son hareketimi anımsamaya çalıştım. </st><st c="9450">O son hareketi. </st><st c="9466">Parmağım hangi tuşa gitmişti; ‘Gönder’e mi, ‘Sil’e mi? </st></p>
			<p><st c="9521">Bunu anlamak için adresime girip bakmam gerekiyordu. </st><st c="9574">Şimdi bunu yapamazdım. </st><st c="9597">Ortalık birden ıssızlaşmıştı. </st><st c="9627">Odalarda, koridorda kimseler kalmamış olmalıydı. </st><st c="9676">Bir hatayı başka bir hatayla sürdürmemeliydim. </st><st c="9723">Okul içinde okula geç kalmak gibi bir davranışı kimse hoş görmezdi. </st><st c="9791">Öğretmenler kızar, arkadaşlar sonsuza dek dalga geçme fırsatı bulmuş olurlardı.</st></p>
			<p><st c="9870">Çantamı sırtlayıp odadan fırladım. </st><st c="9906">Koridor adımlarımla çın çındı. </st><st c="9937">Merdivenlerden soluk soluğa indim. </st><st c="9972">Dönemeçlerden çarpmadan döndüm. </st><st c="10004">Kapılar açıp kapılar kapattım.</st></p>
			<p><st c="10034">Ne kadar büyüktü bu okul böyle?</st></p>
		</div>
	<div id="charCountTotal" value="10066"></div></body>
</html>
