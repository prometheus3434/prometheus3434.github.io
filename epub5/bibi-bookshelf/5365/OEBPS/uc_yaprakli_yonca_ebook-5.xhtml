<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-5</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-5" xml:lang="tr-TR">
		<div>
			<p><br /><br /><br /></p>
			<p id="_idParaDest-5"><st c="0">Gecenin kanatları...</st></p>
			<p><br /><br /><br /></p>
			<p><st c="21">Akşam olup gündüzcüler gidince okul birden tenhalaşır.</st></p>
			<p><st c="76">Yemekte yine konu dönüp dolaşıp bana geldi. </st><st c="121">Gerçekten acımasızca takılıyorlardı. </st><st c="158">Arada, “Aman sen de ne alıngansın, şakadan hiç anlamıyorsun,” filan demeyi de unutmuyorlardı. </st><st c="252">Etütten sonra konu yatakhaneye taşındı. </st><st c="292">Evet, olan biten konuşuluyordu. </st><st c="324">Tek özne ben değildim ama dokunduruyorlardı işte. </st><st c="374">Sonunda herkes uyuduktan sonra başımı yorganın altına soktum. </st><st c="436">Ağladığımı kimsenin duymasını istemiyordum. </st><st c="480">Kendimi bir yere kadar tutabiliyordum. </st><st c="519">Tıpkı romandaki Utku’nun Özge’yi dinlemesi gibi, biri sesimi duyabilirdi.</st></p>
			<p><st c="592">Dudaklarımı ısırdım. </st><st c="614">Gözyaşlarım yanaklarımdan süzülüyordu. </st><st c="653">Dışarda çok derin bir sessizlik vardı. </st><st c="692">Aradaki zamanı yutan bir sessizlikti bu. </st><st c="733">Gecenin kanatlarına binip uçmaya başladım. </st><st c="776">Kitap beni istediğim yere götürüyordu. </st><st c="815">Satır satır...</st></p>
			<p><st c="829">İşte eski odam. </st><st c="846">Pencerede, eteklerindeki kuşlar rüzgârla uçuverecekmiş gibi duran kuşlu perdeler. </st><st c="928">Geceleri sokak lambasının ışığında gölgesi içeri düşen, yaprakları oynak o güzel mimoza ağacı. </st><st c="1023">Demek küçük kardeşim o gölgelerden canavarlar, gemiler yaratıyordu? </st><st c="1091">Ya mutluluk ve mutluluk sokağı üzerine arayışlarımız? </st><st c="1145">Çabalarımız? </st><st c="1158">Ablamın şaşırtıcı yolculuğu? </st><st c="1187">En çok da onun gizli bir hayatı olduğunu düşünerek peşine düşmemiz güldürüyordu beni. </st><st c="1273">Acemi, küçük çaylaklar yerine koymuştu bizi. </st><st c="1318">Hem peşinde olduğumuzu seziyor hem de onu izlememize engel olmaya kalkışmıyor, ara sıra küçük azarlarla bizi durduracağını sanıyordu. </st><st c="1452">Sanırım bizi hafife alıyordu. </st><st c="1482">Ya da güveniyordu kendisine ve bize. </st><st c="1519">Aklımızdan onun için kötü şeyler geçemezdi nasıl olsa. </st><st c="1574">Oysa ben neler neler düşünmüştüm ablam için.</st></p>
			<p><st c="1618">Öyle yalnızım ki artık. </st><st c="1643">Ablam mı? </st><st c="1653">Adı Bilgi mi? </st><st c="1667">Ben öyle diyorsam...</st></p>
			<p><st c="1687">Ana binanın arka bahçesindeki bu yapıda, kantinin üstündeki yatakhanelerde geceleri hepimiz yalnızdık aslında. </st><st c="1799">Herkesin ailesi uzaklardaydı ve hepsi artık yalnızca hayaldi. </st><st c="1861">Benimkiler hayalin de hayaliydi. </st><st c="1894">Dışardaki farklı adreslerle bağımız vardı. </st><st c="1937">Uzun tatillerde gidip görebileceğimiz yakınlarımız. </st><st c="1989">Gittikçe uzaklaşacak mıydık bütün bağlılık sözlerine karşın? </st><st c="2050">Gittikçe yabancılaşacak mıydık söylendiği gibi? </st><st c="2098">Evlerimiz, odalarımız, çocukluk yataklarımız fotoğraflardaki anılara mı dönüşecekti? </st><st c="2183">Yoksa zaten hayalden başka bir şey değil miydi bizi beklediğini sandığımız o insanlar?</st></p>
			<p><st c="2269">Kendi hayatımızı kurup kendi yolumuzu çizerken bizimle olmasını, yanı başımızda durmasını istediğimiz insanlar. </st></p>
			<p><st c="2382">Bütün bunlara bakınca... </st><st c="2407">Benim durumum o kadar farklı ki.</st></p>
			<p><st c="2439">Geriye dönmek iyi bir şey midir?</st></p>
			<p><st c="2472">Hayır. </st><st c="2480">Her anımsayışta içim cız etse de biliyorum artık. </st><st c="2530">İleri bakmak gerek. </st><st c="2550">Hep ileri. </st><st c="2561">Ama ne zaman bu okulda yapayalnız kalsam, ne zaman yuvalarına dağılan kuşlar gibi herkes gitse, ben de bir kuş olup konuyorum o eve. </st><st c="2694">İster istemez. </st><st c="2709">Benden başka kimse bilmiyor.</st></p>
			<p><st c="2737">Gecenin kanatları uçurtmalar gibi gökyüzünde uçurdu beni yine. </st><st c="2801">Sabah uyandığımda gördüğüm rüyaların etkisi altındaydım hâlâ. </st><st c="2863">Pijamalarımı çıkarıp giyinirken hayat kulaklarımdan, gözlerimden içeri doluştu. </st><st c="2943">Bu yatakhanede insanın geçmişe gömülüp yaşaması olanaksızdı zaten. </st><st c="3010">Öyle bir cıvıltı, pencerelerden taşan öyle bir uğultu olurdu ki sabahları. </st><st c="3085">Su sesleri, kapı gıcırtıları, çığlık çığlığa şakalaşmalar, taranan saçlar, fırçalanan zaten bembeyaz dişler, çabucak çantalara tıkıştırılan defterler, kitaplar...</st></p>
			<p><st c="3247">Liseli kız olmak, kırmızı ceketler, ekose etekler giymek güzel ama kolay değil. </st><st c="3328">Bütün bu çağıltılı, gürültülü koşuşmaca içinde özellikle yabancı dillerde kullanılan bütün zamanları, zarfları, zamirleri, deyimleri, deyişleri; redoks denklemlerini çözmeyi, logaritmayı, parabolü ve hiperbolü de sular seller gibi bilmeniz gerekiyor. </st><st c="3579">Hayat hep tozpembe değil yani.</st></p>
			<p><st c="3609">Sahi, benim ne zaman kocaman, bana ait bir odam ve duvarlardan birini boylu boyunca kaplayacak dev bir bilgisayar ekranım olacak? </st><st c="3740">Ben hayatım boyunca odamı hep başkalarıyla mı paylaşacağım? </st><st c="3800">Sonra gel Bilgi’yi kıskanma. </st><st c="3829">Nasıl olacak bu iş? </st><st c="3849">Odasını kimselerle paylaşmak zorunda olmayan o kraliçeyi kıskanmayıp da kimi kıskanacağım?</st></p>
			<p><st c="3939">Geceleri benim ağladığımı duyabilecek birileri hep mi olacak?</st></p>
			<p><st c="4001">Diğer yandan bu durumun iyi taraflarını da kabul etmek gerek. </st><st c="4064">Sesimizi duyanların olmasını yani. </st><st c="4099">Ya kimse duymasaydı hıçkırıklarımızı? </st><st c="4137">Kimsenin umurunda olmasaydık?</st></p>
			<p><st c="4166">İşte, ben bunun için onunla... </st><st c="4198">o kitabın yazarıyla... </st><st c="4221">bir çocuğun... </st><st c="4236">bir kızın hıçkırıklarını duyduğu için.</st></p>
			<p><st c="4274">O gün bütün diğer günler gibi geçti. </st><st c="4312">Bazı dersler sıkıcıydı, bazı öğretmenler sıkıcı dersleri bile sevdirecek kadar eğlenceli.</st></p>
			<p><st c="4401">Bazı arkadaşlar sevgi doluydu, bazıları kıskanç prensesti sanki. </st><st c="4467">En prenses olan da Simge’ydi. </st><st c="4497">Çalışkan, güzel ama hırslı. </st><st c="4525">Bu kadar mı? </st><st c="4538">Elbette hayır. </st><st c="4553">Bazen hınç dolu, bazen kırıcı, hatta bazen acımasız olabilen Simge...</st></p>
			<p><st c="4622">Kendi notlarından yüksek her notu, kendisininkinden uzun ve gür her saçı, kendisininkinden güzel her giysiyi, kalemi, defteri kıskanan Simge’ye Kıskanç Prenses adını Aslı takmıştı. </st><st c="4804">Ne gülmüş, ne gülmüştük. </st><st c="4829">Yerlere yattık desem abartı olmaz. </st><st c="4864">Güzelim kızın adı öyle kaldı. </st><st c="4894">Ama hak ettiğini söylersem sakın beni dedikoducu bir kız sanmayın. </st><st c="4961">İnsan Simge kadar alımlı, onun kadar çalışkan ve ihtiyacı olan her şeye sahipken nasıl bu kadar kıskanç olabilirdi, anlamak zordu. </st><st c="5092">Biz de anlamak yerine teşhis koymuştuk:</st></p>
			<p><st c="5131">“Kıskanç Prenses.”</st></p>
			<p><st c="5150">Sonra sonra öğrenecektim. </st><st c="5177">Bu okulda öğrencilerin en büyük eğlencelerinden biriydi bu. </st><st c="5237">Hemen herkesin takma adı vardı. </st><st c="5269">Öğretmenlerin bile... </st><st c="5291">Adı hâlâ dillerde, fotoğrafı giriş salonunda asılı Sıfırcı Melahat örneğin. </st><st c="5367">Sıfırcı olmak kadar acımasız bir ‘unutmama hali’. </st><st c="5417">Ölüp gitseniz de böyle anılmak.</st></p>
			<p><st c="5448">Benim mi? </st><st c="5459">Olmaz mı? </st><st c="5469">Takma adı en son sahibi öğrenirmiş. </st><st c="5505">Ben de benimkini bir şekilde öğrendim. </st><st c="5544">Yayılmasına, üstüme yapışmasına engel olamadım diyelim. </st><st c="5600">Buna gücüm yeter miydi peki? </st><st c="5629">Hayır hayır. </st><st c="5642">Şimdi bundan söz etmeyeceğim. </st><st c="5672">Konuyu dağıtmak istemiyorum çünkü. </st><st c="5707">Ben en iyisi yalpalamadan geçen yılın başlarına döneyim yine. </st><st c="5769">Yoksa size hikâyeyi anlatamadan günü yaşamış, yatağa girmiş olacağım. </st><st c="5839">Yarın kaldığım yerden devam edebilir miyim, orasını şimdiden bilemem. </st><st c="5909">Hazır dilim çözülmüşken, bırakın bitireyim. </st><st c="5953">Biraz uzun da olsa bütün hikâyelerin bir sonu vardır.</st></p>
			<p><st c="6006">Mutluluk Sokağı’nın Özge’sinden uzaklaşıp yepyeni bir gün yaşamaya çalışırken, bir yandan da yazarla buluşmanın olağanlığına kendimi inandırmaya çalışıyordum. </st><st c="6166">Ben, Özge sıradansam, o da sıradandı. </st><st c="6204">Onunla buluşmak da. </st><st c="6224">Sevgimi hak etmiyordu.</st></p>
			<p><st c="6246">İşte, sevgiyle sevgisizlik arasındaki sıçrama tahtam. </st><st c="6301">Ne kolay atlamıştım böyle bir duygudan tam zıddına?</st></p>
			<p><st c="6352">O gece, bir ayı aşkın süredir başucumda duran kitabı kaldırmaya karar verdim. </st><st c="6431">Kabul etmeliydim ki etkilendiğim ve içinde kendimi bulduğum bir kitaptı ama işte o kadar.</st></p>
			<p><st c="6520">Pencereleri eşsiz bir denize açılan kütüphaneden hemen yeni bir kitap seçip başka kahramanların peşine takılmalıydım. </st><st c="6639">Başka sokaklarda, şehirlerde, ülkelerde yitip gitmeliydim. </st><st c="6698">Evet, evet! </st><st c="6710">Öyle yapacaktım. </st><st c="6727">Dersler bütün ağırlığıyla üstüme çullanmadan. </st><st c="6773">İşte bu çok komik bir varsayım oldu. </st><st c="6810">Bu okulda dersler insanın üzerine çullanmak için haftalar, aylar geçmesini beklemez. </st><st c="6895">İlk günden çöker hayatınıza ve son güne kadar da şiddetini artırarak sürer.</st></p>
			<p><st c="6970">Defalarca okuduğum, yastığımın altında sakladığım ama nihayet öteki okurlardan hiçbir farkım olmadığını üzülerek kabul etmek zorunda kaldığım, kapağı ve hatta sayfaları yıpranmaya başlamış Mutluluk Sokağı’nı dolabın en diplerine koymaya hazırlanırken benim için yazılmış cümleyi son kez okumaktan kendimi alamadım. </st><st c="7286">Kitabın sayfalarını şöyle rüzgâra tutulmuş gibi havalandırarak çevirdim ve...</st></p>
			<p><st c="7363">En son sayfada o harfleri gördüm. </st><st c="7398">Harfleri ve işaretleri. </st><st c="7422">Bana göz kırpıyorlardı.</st></p>
			<p><st c="7445">İçime bir kıvılcım düştü. </st><st c="7472">Oradaydı. </st><st c="7482">Farklı olan. </st><st c="7495">Bana özel. </st><st c="7506">Başkalarının kitaplarında olmadığına, yalnızca benim için yazıldığına kuvvetle inanmak istediğim şifre oradaydı.</st></p>
			<p><st c="7618">Kitabı göğsüme bastırdım. </st><st c="7645">Pek çok kez yaptığım gibi. </st><st c="7672">Çok açıktı. </st><st c="7684">Bana umut veren kitap, şimdi benden bir şey bekliyordu artık.</st></p>
			<p><st c="7745">Oysa hep ben beklemiştim.</st></p>
			<p><st c="7771">Kitabın devamının gelmesini beklemiştim. </st><st c="7813">Okuyan eski arkadaşlarımın çoğu gibi. </st><st c="7851">Ama onlardan çok daha büyük bir istekle.</st></p>
			<p><st c="7891">Yazarın gelmesini beklemiştim. </st><st c="7923">Buradaki pek çok arkadaşım gibi, ama onlardan çok daha büyük bir istekle.</st></p>
			<p><st c="7996">Bana bir şeyler, farklı bir şeyler yazmasını beklemiştim. </st><st c="8055">Belki bütün okurları gibi, ama onlardan çok daha büyük bir istekle.</st></p>
			<p><st c="8122">İşte olmuştu.</st></p>
			<p><st c="8136">Şimdi tek yapmam gereken şey, öteki imzalı kitaplardan ulaşabildiklerimin en arka sayfasına bakmaktı. </st><st c="8239">Hiç sanmıyordum ya, eğer benim kitabımın son sayfasında yazılı olan o sihirli sözcükler ve işaretler onlarınkinde de varsa köşeme çekilecek, bundan böyle bir beklentiye girmeyecektim.</st></p>
			<p><st c="8422">Herkes çoktan yatağına yatmıştı. </st><st c="8456">Gece vakti kimseden bakmak için kitap isteyemezdim. </st><st c="8508">Başlarlardı benimle gırgır geçmeye. </st><st c="8544">Özellikle Beste. </st></p>
			<p><st c="8561">“Kendini romandaki Özge mi sanıyorsun hâlâ kızım? </st><st c="8611">Ablanın adı Bilgi mi? </st><st c="8633">Yoksa kardeşin de keman mı çalıyor?” filan falan...</st></p>
			<p><span><st c="8684">Geceyi kâbuslarla doldurmamak için uyu Özge. </st><st c="8730">Yat ve uyu artık. </st><st c="8748">Sabaha ne kaldı şunun şurasında?</st></span></p>
			<p><st c="8780">Kitabı dolabın derinlerine saklamak yerine yeniden başucumdaki çekmeceye koydum. </st><st c="8862">Yorganı çeneme kadar çektim. </st><st c="8891">Gecenin kanatlarını çağırdım gelsinler diye.</st></p>
			<p><st c="8935">Üçüncü soluktan sonra rüyalar yeniden benimleydi.</st></p>
		</div>
	<div id="charCountTotal" value="8985"></div></body>
</html>
