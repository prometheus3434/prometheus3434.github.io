<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-26</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-26" xml:lang="tr-TR">
		<div>
			<p><br /><br /><br /></p>
			<p id="_idParaDest-26"><st c="0">Okuldaki yangın...</st></p>
			<p><br /><br /><br /></p>
			<p><st c="19">Haftalar geçiyordu.</st></p>
			<p><st c="39">Bir cumartesi akşamıydı. </st><st c="65">Dersler yoğunlaştıkça hafta sonu eve gidenler azalıyor, yatakhane daha kalabalık oluyordu.</st></p>
			<p><st c="155">Yan odaya konuk gitmiştik. </st><st c="183">Simge, ben, Aslı. </st><st c="201">Beyza ve Esra karşılamıştı bizi. </st><st c="234">Böyle geceler sohbeti koyulaştırır, ışıkları söndürsek de geç saatlere kadar otururduk.</st></p>
			<p><st c="321">Ranzaların alt katlarına kurulmuş, konudan konuya geçiyorduk. </st><st c="384">Derslerden çok, öğretmenler ve gündüzcülerle ilgiliydi konuştuklarımız. </st><st c="456">En önemlisi de eskiden yeniye, dilden dile aktarılarak bugünlere gelen okul, hatta şehir efsaneleriydi. </st><st c="560">Bunlar ta okulun sırf kız okulu olduğu günlerden başlar; taşınmalara, başka okullara göçlere, kıskançlıklara, trajedilere, çok sevinçli, çok üzücü olaylara, okullar arası başarılara kadar çok geniş bir yelpazenin motifleri olarak sürüp giderdi.</st></p>
			<p><st c="804">Önümüzde bir torba çekirdek vardı. </st><st c="840">Küçük külahlara doldurmuş, çıtlıyorduk. </st><st c="880">Aramızda çok güzel külah yapan biri vardı. </st><st c="923">Beyza.</st></p>
			<p><st c="929">Gece ilerledikçe çeşit çeşit hikâyeler anlatıldı. </st><st c="980">Eskilerde yaşanan ya da şimdilerde öteki sınıflarda yaşanan bazı ilginç olaylar. </st><st c="1061">Derken, laf lafı açtı. </st><st c="1084">Okulun tarihinden söz etmeye başladı kızlar. </st><st c="1129">Biri bırakıp biri alıyordu. </st><st c="1157">Ne çok şey biliyorlardı okulla ilgili, şaşırmıştım doğrusu. </st><st c="1217">İlgiyle dinliyordum. </st><st c="1238">Yüzyıllıkmış, adı daha önce şuymuş, buymuş... </st></p>
			<p><st c="1284">Söz dönüp dolaştı ve en çok korktuğum konuya geldi:</st></p>
			<p><st c="1335">Okuldaki yangına.</st></p>
			<p><st c="1353">Esra yine başroldeydi. </st><st c="1377">Yüzü, korkunç hikâyeleri anlatırken takındığı ürkütücü hale bürünmüştü. </st><st c="1449">Öyle hararetli anlatıyordu ki ne yapacağımı şaşırdım. </st><st c="1503">Konuyu kapatmak, değiştirmek istiyor ama bunu nasıl yapacağımı bilemiyordum. </st><st c="1580">Hem ne diyebilirdim ki? </st><st c="1604">‘Ben yangın filan duymak istemiyorum’ mu diyecektim? </st><st c="1657">Neden diye sormayacaklar mıydı? </st><st c="1689">Ne yanıt verecektim o zaman? </st><st c="1718">Korkuyorum, çok korkuyorum mu diyecektim?</st></p>
			<p><st c="1759">Baştan bilsem bir bahane uydurur, gelmezdim. </st><st c="1805">Odada olsak elime kitabımı alır duymamış gibi yapardım. </st><st c="1861">Oysa herkesin heyecanla dinlediği konunun ortasında şimdi ne odaya dönebilirdim ne de burada başka bir şeyle ilgilenebilirdim. </st><st c="1988">Saygısızlık olarak algılanırdı.</st></p>
			<p><st c="2019">Ayrıca adım gibi biliyordum ki ben, kulaklarımı bile tıkasam duyacaktım anlatılanları. </st><st c="2107">Hatta Esra vazgeçse belki de ben, anlatması için ısrar edecektim.</st></p>
			<p><st c="2172">O sırada Esra kuleden söz ediyordu. </st><st c="2209">Orayı o zamanlar müdire hanım ve ailesi lojman olarak kullanıyormuş. </st><st c="2278">Üst katlarında kimya laboratuvarı varmış. </st><st c="2320">Laboratuvar ya da lojman kaynaklı yangının kuleyi, sonra çatıyı sarışını uğultulu sesler çıkararak anlatıyordu.</st></p>
			<p><st c="2431">Adım adım korkunç gerçeğe yaklaştığımı fark ediyordum. </st><st c="2487">İçimde bir yer titremeye başlamıştı. </st><st c="2524">Derken içimin titremesi bedenime yayıldı. </st><st c="2566">Dişlerimi sıkıyordum. </st><st c="2588">Oda sıcaktı ama ben battaniyeyi yüzüme kadar çektim. </st><st c="2641">Esra anlatıyordu. </st><st c="2659">Çatıdan yükselen, geceyi gündüze çeviren alevleri. </st><st c="2710">Yatakhanelerin boşaltılmasını. </st><st c="2741">Hastanelere taşınanları. </st><st c="2766">Gece yarısı çığlıklarını...</st></p>
			<p><st c="2793">“Yardım edin! </st><st c="2808">Yardım edin!”</st></p>
			<p><st c="2821">Derken bedenime söz geçiremez oldum. </st><st c="2859">Çene kemiklerim birbirine çarpıyordu. </st><st c="2897">Ne oluyordu bana böyle? </st><st c="2921">Sara nöbeti geçirir gibiydim. </st><st c="2951">Benim durumumu fark etmesinlerdi, ne olur. </st><st c="2994">Esra çok heyecanlı anlatıyordu. </st><st c="3026">O sıralar bu okulda okuyan bir yakını varmış. </st><st c="3072">Ona bakılırsa yangını capcanlı anlatması bu yüzdendi. </st><st c="3126">Elleriyle, ses tonuyla, sesinin alçalıp birden yükselmesiyle bir tiyatro sahnesinde gibiydi. </st><st c="3219">Kızlar büyülenmiş gibi onu dinliyorlar, benim titrememi fark etmiyorlardı. </st><st c="3294">Ta ki korkunç çığlığım, yatakhanenin duvarlarında yankılar yaparak geceyi yarıncaya kadar.</st></p>
			<p><st c="3384">O zaman sustu Esra. </st><st c="3405">Hepsi bana döndü. </st><st c="3423">Manzara korkunç olmalıydı. </st><st c="3450">Başımı kaldırmaya çalışıyor; yüzüme, boynuma kolonya sürüyorlardı. </st><st c="3517">Aslı’nın, nöbetçi öğretmene haber verelim, sözleriyle kendimi toplar gibi oldum. </st><st c="3598">Ama o zamana kadar söylediklerim artık açıklama gerektiriyordu. </st><st c="3662">Yoksa yıllar önce bu okulda yaşanmış bir yangın için kalkıp,</st></p>
			<p><st c="3722">– Söndürün! </st><st c="3735">Su! </st><st c="3739">Su getirin! </st><st c="3751">Ne olur! </st><st c="3760">Yanıyorlar, diye bağırmak normal bir şey değildi.</st></p>
			<p><st c="3809">– Hayır, dedim usulca, hayır, gerek yok. </st><st c="3851">İyiyim şimdi. </st><st c="3865">Geçti.</st></p>
			<p><st c="3871">Aslı’nın pırıltılı gözleri iyice açılmış, yelpaze kirpikleri kaşlarına değmişti.</st></p>
			<p><st c="3952">– Rüya filan görürdü ama... </st><st c="3981">böyle bir şey ilk kez oluyor, değil mi Simge, dedi beni savunmak ister gibi.</st></p>
			<p><st c="4057">– Evet, dedi Simge, ilk kez oluyor.</st></p>
			<p><st c="4093">Susmuştum.</st></p>
			<p><st c="4104">– Sapsarı oldun, dedi Aslı, gerçekten nöbetçiye haber versek iyi olacak galiba Özgeciğim.</st></p>
			<p><st c="4194">– Hayır hayır. </st><st c="4210">İyiyim gerçekten.</st></p>
			<p><st c="4227">Beni oturttular. </st><st c="4245">Çevremi aldılar.</st></p>
			<p><st c="4261">– Çok üzgünüm, dedi Esra. </st><st c="4288">Bu kadar etkileneceğini bilemezdim.</st></p>
			<p><st c="4323">İzin isteyip odamıza döndük. </st><st c="4353">Yatağıma uzanmama yardım ettiler. </st><st c="4387">Gelip yanı başıma oturdu canım arkadaşlarım. </st><st c="4432">Biraz yatışmıştım.</st></p>
			<p><st c="4450">– Korkuttun bizi, dedi Aslı. </st><st c="4480">İyi olduğundan emin misin?</st></p>
			<p><st c="4506">– Tiyatrocu ol bence sen, dedi Simge. </st><st c="4545">Neydi o çığlık çığlığa yangın, diye bağırman!</st></p>
			<p><st c="4590">Havayı yumuşatmaya çalışıyordu, anlıyordum. </st><st c="4635">Ve ben artık durdurulamaz biçimde anlatma isteği duyuyordum.</st></p>
			<p><st c="4695">Başlarken sözcükleri bulmakta, dizmekte, cümleler kurmakta tutuk olsam da dakikalar ilerledikçe çoktan unuttuğum ayrıntıları da hatırlayarak her şeyi anlatırken buldum kendimi.</st></p>
			<p><st c="4872">Unutmuştum, evet. </st><st c="4891">Unutmak için türlü yollar denemiş, kendimi bir koruma kalkanının ardına saklamaya çalışmış, bunu bir ölçü de olsa başarmıştım. </st><st c="5018">Ama gerçeğin çırılçıplak önümüze çıkacağı gün hep gelir. </st><st c="5075">O gün gelmişti. </st><st c="5091">Ve ben anlattıkça anlatıyordum.</st></p>
			<p><st c="5122">Elinde kovayla sokaklarda koşan o küçük kızın gözyaşlarıydı yanaklarımdan akan. </st><st c="5203">Ailem o gece yok olmuştu. </st><st c="5229">Hepsi. </st><st c="5236">Harika bir ablam vardı. </st><st c="5260">İşte o, Bilgi’ydi. </st><st c="5279">Çalışkan, okuldan hep aferinlerle dönen.</st></p>
			<p><st c="5319">Bir erkek kardeşim vardı. </st><st c="5346">Bir mızıka istemişti babamdan. </st><st c="5377">Babam, kırtasiyeye ısmarlamıştı. </st><st c="5410">Mızıka gelmişti ve kardeşim neredeyse onu hiç ağzından çıkarmıyordu.</st></p>
			<p><st c="5478">İşte o benim küçük kardeşimdi.</st></p>
			<p><st c="5509">Yanan, kül olan hayatlar...</st></p>
			<p><st c="5537">Ben ağlamıyordum artık. </st><st c="5562">Ama bu kez de Aslı ve Simge gözyaşlarına boğulmuşlardı.</st></p>
			<p><st c="5617">O gece bütün rüyalarımın, korkularımın temelindeki neden ortaya döküldü. </st><st c="5691">Kaçınılmaz olan gerçekleşti. </st><st c="5720">Anlatırken içimden parça parça alevler dışarı çıkmış, birleşerek büyük bir aleve dönüşmüş, şişerek gökyüzüne yükselmiş, oralarda bir yerde gözden yitmişti.</st></p>
			<p><st c="5875">Bana sarıldılar sıkıca. </st><st c="5900">Aslı ve Umut’un ‘porselen yüzlü kız’ı.</st></p>
			<p><st c="5938">Hiç konuşmadan dışarı baktık uzun zaman. </st><st c="5980">Biz burada birbirimizin her şeyiydik. </st><st c="6018">Hepimiz yalnızdık aslında ve ama hepimiz birlikteydik. </st><st c="6073">Bir yatılı okulda yalnız kalmak diye bir şey yoktur. </st><st c="6126">Sırlarınızla yaşamak diye bir şey de...</st></p>
			<p><st c="6165">Bu okulda henüz bir yılımı doldurmamıştım. </st><st c="6209">Ama bütün hayatımızı birlikte yaşamış gibi tanıyorduk birbirimizi. </st><st c="6276">Kardeştik biz. </st><st c="6291">Belki de kardeşten öte.</st></p>
			<p><st c="6314">Sabah yeni bir güne uyanacaktım. </st><st c="6348">Daha hafif, daha iyi, daha saydam bir güne.</st></p>
			<p><st c="6391">Öyle de oldu.</st></p>
		</div>
	<div id="charCountTotal" value="6405"></div></body>
</html>
