<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-25</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-25" xml:lang="tr-TR">
		<div>
			<p><br /><br /><br /></p>
			<p id="_idParaDest-25"><st c="0">Hep böyle ağlarsan gözlerin geceleri güzel rüyalar görmekten vazgeçer.</st></p>
			<p><br /><br /><br /></p>
			<p><st c="71">Günler geçiyor, Üçyapraklıyonca’dan yanıt gelmiyordu. </st><st c="126">Yapacak bir şey yoktu. </st><st c="149">Bekleyecektim. </st><st c="164">Aileme ne olduğunu öğrenmek istemişti ve ben onun isteğini yerine getirmemiştim. </st><st c="245">Eskiden, olanları anlatmak istemezdim. </st><st c="284">Hiç, ama hiç istemezdim. </st><st c="309">Artık neden farklıydı. </st><st c="332">Çünkü sisler içinde uzak bir hayal olmaya başlamıştı küçük bir çocukken yaşadıklarım. </st><st c="418">Aklımı zorlamak yetmeyebilirdi. </st><st c="450">Gerçekten kurduğum hayallerle yaşadığım gerçekler karışmaya başlamıştı. </st><st c="522">Belki oynadığım oyuna çok inanmıştım; belki de sürekli yenilenen, ileri doğru giden hayatım, o uzak geçmişi yavaş yavaş silikleştiriyordu.</st></p>
			<p><st c="660">Günlerden bir gün, bütün gece ona yazmama neden olacak bir şey oldu. </st><st c="730">Volkan’la öğle arasında kütüphanede buluşmuştuk. </st><st c="779">Sözleştiğimiz gibi. </st><st c="799">Umut son zamanlarda benimle kütüphaneye gelmez olmuştu. </st><st c="855">Öteki arkadaşlarla zaman geçirmeyi yeğliyordu sanırım.</st></p>
			<p><st c="909">Nöbetçi öğrenci gelip, ziyaretçiniz var, dediğinde yüreğim ağzıma geldi. </st><st c="983">Beni kim ziyaret edebilirdi? </st><st c="1012">Kim? </st><st c="1017">Çok uzaklarda bir babaannem vardı. </st><st c="1052">O da nasıl gelebilirdi buralara? </st><st c="1085">Gelmeye kalksa nasıl bulurdu beni? </st><st c="1120">Ömründe o küçücük köyden çıkmamış bir yaşlı kadındı babaannem.</st></p>
			<p><st c="1182">Bu kadar telaşlanmam Volkan’ı şaşırtmıştı. </st><st c="1226">Elimin ayağımın birbirine dolanması tuhafına gitti ve,</st></p>
			<p><st c="1280">– Ne oldu, neden bu kadar heyecanlandın, diye sordu.</st></p>
			<p><st c="1333">Gitmeliydim. </st><st c="1347">Söyleyecek başka sözüm yoktu. </st><st c="1377">Kekelemeyle ağlama arasında gidip geliyordum. </st><st c="1423">Volkan,</st></p>
			<p><st c="1430">– Seni hiç böyle görmemiştim Özge. </st><st c="1466">Ne oluyor sana, söylesene! </st><st c="1493">Babaannen seni görmeye gelmiş, ne güzel işte. </st><st c="1539">Neden bu kadar paniğe kapıldın, diye sordu.</st></p>
			<p><st c="1582">Sanırım kıpkırmızı olmuştum. </st><st c="1612">Yüzüm yanıyordu. </st><st c="1629">Kaygılarımı ona oracıkta anlatabilmemin hiç yolu yoktu. </st><st c="1685">Zamana gereksinimim vardı.</st></p>
			<p><st c="1711">– Seninle gelmemi ister misin?</st></p>
			<p><st c="1742">– Hayır hayır! </st><st c="1758">Sonra görüşürüz.</st></p>
			<p><st c="1774">– Peki. </st><st c="1783">Görüşürüz.</st></p>
			<p><st c="1793">Kütüphaneden koşarak çıktım. </st><st c="1823">Volkan’ı orada öyle, şaşkın bırakarak.</st></p>
			<p><st c="1861">Babaannemi ziyaretçi odasında görünce dizlerimin bağı çözüldü. </st><st c="1925">Nasıl gelmişti buralara bu yaşlı, parası pek kıt kadın?</st></p>
			<p><st c="1980">Benim için! </st><st c="1993">Benim için!</st></p>
			<p><st c="2004">Sarıldık.</st></p>
			<p><st c="2014">Bu kadar ağladığımı hiç hatırlamıyorum. </st><st c="2055">Ağladımsa da unutmuşum. </st><st c="2079">Göğsüm yarıldı sanki.</st></p>
			<p><st c="2100">– Ağlama kuzum, deyip duruyordu babaannem.</st></p>
			<p><st c="2143">Sarılıp koklaştık.</st></p>
			<p><st c="2162">– Ne büyükmüş okulun, ne güzelmiş, dedi.</st></p>
			<p><st c="2203">Burnumu sildim ve,</st></p>
			<p><st c="2222">– Evet babaanne, çok büyük, çok güzel, dedim.</st></p>
			<p><st c="2268">– Merdiveni de pek çokmuş.</st></p>
			<p><st c="2295">– Yoruldun mu? </st><st c="2311">Dizlerin nasıl? </st><st c="2327">Ağrıyor mu hâlâ?</st></p>
			<p><st c="2343">– Ağrıyor ama dinlene dinlene çıktım. </st><st c="2382">Kınalı kuzumu görmek için merdiven mi koyar bana?</st></p>
			<p><st c="2431">Çevreme baktım. </st><st c="2448">Onu utandırmamak için sesimi iyice alçalttım:</st></p>
			<p><st c="2493">– Babaanne, nasıl geldin? </st><st c="2520">Para...</st></p>
			<p><st c="2527">– Sus bakayım. </st><st c="2543">Sen hâlâ para mı düşünüyorsun?</st></p>
			<p><st c="2573">– Ama babaanneciğim, bana da gönderiyorsun...</st></p>
			<p><st c="2619">– Benim neye ihtiyacım var a yavrum, senin esenliğinden başka?</st></p>
			<p><st c="2682">– Yemeye içmeye ihtiyacın var babaanneciğim. </st><st c="2728">Her insan gibi.</st></p>
			<p><st c="2743">– O kadar param var çok şükür. </st><st c="2775">Köyde yaşamak da kolay. </st><st c="2799">Para harcayacak yer mi var bizim oralarda? </st><st c="2842">Bir lokma, bir hırka.</st></p>
			<p><st c="2863">O böyle konuşunca yeniden yaşlar dökülmeye başladı gözlerimden.</st></p>
			<p><st c="2927">– Sil bakayım o yaşları Özge kızım. </st><st c="2964">Hep böyle ağlarsan gözlerin geceleri güzel rüyalar görmekten vazgeçer.</st></p>
			<p><st c="3034">Uzanıp elleriyle gözyaşlarımı sildi. </st><st c="3072">Yanaklarımı avuçlayıp öptü.</st></p>
			<p><st c="3099">– Hem böyle yaparsan ben seni hep böyle üzgün anımsarım. </st><st c="3157">Ben de üzülürüm o zaman. </st><st c="3182">Sevinmek bize büsbütün küser kuzucuğum. </st><st c="3222">Haydi, gül biraz. </st><st c="3240">Benim de içim açılsın. </st><st c="3263">Neşeli gideyim buradan. </st><st c="3287">Seni görmek için geldim ben. </st><st c="3316">İyi olduğunu, iyi bakıldığını gözümle görmek için.</st></p>
			<p><st c="3366">Yüzüne baktım. </st><st c="3382">Eylülden bu yana görmediğim yüzüne. </st><st c="3418">Ne hızlı yaşlanıyordu. </st><st c="3441">Yüzü kurumuş, bedeni küçülmüştü sanki.</st></p>
			<p><st c="3479">– Herkes seni konuşuyor, dedi. </st><st c="3511">Bu büyük okulu kazanmanı konuşuyor. </st><st c="3547">Alkışlıyor seni bütün köyün insanı. </st><st c="3583">“Ne akıllı kızmış,” diyorlar. </st><st c="3613">“Kocaman bir şehirde, kocaman bir okulu kazandı,” diyorlar. </st><st c="3673">Bunun ağlanacak nesi var? </st><st c="3699">Övün kendinle. </st><st c="3714">Gurur duy. </st><st c="3725">Ben seninle hem övünüyorum hem de gurur duyuyorum.</st></p>
			<p><st c="3775">– Demek beni konuşuyorlar.</st></p>
			<p><st c="3802">– Elbette. </st><st c="3814">Kimi konuşacaklar bizim kuş uçmaz kervan geçmez köyümüzde? </st><st c="3873">Başarılı biri çıkarsa onu doluyorlar dillerine. </st><st c="3921">Bir de akılsızları... </st><st c="3943">Eh, sayende biz şanslıyız. </st><st c="3970">Bilirsin bizim komşuları. </st><st c="3996">‘Şu akılsız bilmem kim var ya...’ diye bir başladılar mı yandın demektir.</st></p>
			<p><st c="4069">Gülüştük.</st></p>
			<p><st c="4079">Kabul odasına ona da yemek getirdim.</st></p>
			<p><st c="4116">– Pek güzelmiş yemekleriniz. </st><st c="4146">Boy atmışsın sen. </st><st c="4164">Güzel ye. </st><st c="4174">Yoksa kafan çalışmaz. </st><st c="4196">E mi kuzum?</st></p>
			<p><st c="4207">Ah babaannem... </st><st c="4224">Bana hâlâ, kuzum, diyor. </st><st c="4249">Büyüdüm artık ben. </st><st c="4268">Çok büyüdüm.</st></p>
			<p><st c="4280">Yemekten sonra çayımızı da içtik. </st><st c="4315">Sonra bahçeye çıktık onunla. </st><st c="4344">Bana kıyıları oyalı, uçlarına pembe güller işlenmiş yün bir atkı getirmişti. </st><st c="4421">Krem rengi. </st><st c="4433">Onu hemen boynuma sardım. </st><st c="4459">Artık kimse bana, seni neden hiç kimse aramıyor, diyemezdi. </st><st c="4519">Aramak ne kelime? </st><st c="4537">Bu yaşta dağlar aşıp gelmişti beni görmeye yaşlı babaannem.</st></p>
			<p><st c="4596">Denize karşı oturduk bir zaman. </st><st c="4629">Vapurlara baktık. </st><st c="4647">“Pek güzelmiş buralar, pek güzelmiş,” deyip duruyordu. </st><st c="4702">Aradan saatler geçmiş olmalı. </st><st c="4732">Artık gitmesi gerekiyordu.</st></p>
			<p><st c="4758">– Seni otogara ben götüreceğim, başka türlü kesinlikle bırakmam, dedim.</st></p>
			<p><st c="4830">İzin almam kolay olmadı. </st><st c="4856">Ancak yaşlı bir kadını geçirmeme engel olmaya da kalkışmadılar. </st><st c="4920">Gelme heyecanıyla beni bir şekilde bulmuştu. </st><st c="4965">Ama kafasında bin bir düşünceyle dönüşü hiç kolay olmayacaktı. </st><st c="5028">Biliyordum.</st></p>
			<p><st c="5039">Yolda da konuştuk durduk. </st><st c="5066">İkimiz de o geceye dokunmuyorduk. </st><st c="5100">Orası kayıp noktaydı. </st><st c="5122">Orada hayat birden durmuştu. </st><st c="5151">Biz o parçayı sarıp sarmalamış, hayatlarımızın, kafalarımızın kuytu köşelerine saklamıştık. </st><st c="5243">Gün ışığı girmeyen köşelerine. </st><st c="5274">Bizim yepyeni bir hayatımız vardı artık. </st><st c="5315">O, yaşamak zorundaydı; her şeye rağmen. </st><st c="5355">Ben başarmak...</st></p>
			<p><st c="5370">Otobüse binip cam kıyısındaki koltuğa oturduğunda ona el sallarken ağlamamak için zor tutuyordum kendimi. </st><st c="5477">Evet ya. </st><st c="5486">Üzülmeye ve üzmeye hakkım yoktu. </st><st c="5519">Gülümsedim. </st><st c="5531">Babaannem de bana gülümsedi. </st></p>
			<p><st c="5560">Yarına bakmak gerekti. </st><st c="5583">Öyle yapmalıydım. </st><st c="5601">Avucumu dudaklarıma değdirip kocaman bir öpücük üfledim ona. </st><st c="5662">Babaannem de, o yaşlı kadın da bana aynısını yaptı. </st><st c="5714">Avucuyla öpücük üfledi. </st><st c="5738">Buna gerçekten güldüm. </st><st c="5761">O da güldü ve uzaklaşan otobüsle birlikte gözden kayboldu.</st></p>
			<p><st c="5819">Bu heyecanı onunla paylaşmalıydım. </st><st c="5855">Üçyapraklıyonca’yla. </st><st c="5876">Başka türlüsü eksik kalırdı.</st></p>
			<p><span><st c="5904">Size uzun zamandır yazamadım Üçyapraklıyonca. </st><st c="5951">Zamanla sorun yaşıyorum çünkü. </st><st c="5982">Defterime yazdım hep bu aralar. </st><st c="6014">Oraya yazarken dikkatli olmam gerekmiyor çünkü. </st><st c="6062">Rastgele yazıyorum. </st><st c="6082">İçimden geldiği gibi. </st><st c="6104">Sizinse hemen her zaman sorularınız var. </st><st c="6145">Bazılarının yanıtını nasıl vereceğimi bilmediğim sorular...</st></span></p>
			<p><span><st c="6204">Diğer yandan, defterime de her şeyi yazamıyorum. </st><st c="6254">Odada bir Simge’miz var çünkü. </st><st c="6285">O yetmedi, bir de güncelere meraklı Özge çıktı geldi. </st><st c="6339">Bilgi’nin güncesinin peşinden nasıl koştuğunu unutmadık.</st></span></p>
			<p><span><st c="6395">Ben de yeniden size yazmaya karar verdim. </st><st c="6438">Böylece ya sonsuza kadar gizli kalacak ya da... </st><st c="6486">Ama ben hayatımın bir roman olmasını da istemiştim sizden, değil mi?</st></span></p>
			<p><span><st c="6554">“Hayat hayattır çünkü,” demiştiniz sorulduğunda, “roman da romandır. </st><st c="6624">Ve hayat, ancak yazılırsa, dönüştürülürse roman olur.”</st></span></p>
			<p><span><st c="6678">Sözlerinizin hiçbirini unutmuyorum. </st><st c="6715">Bu arada babaannem geldi beni görmeye. </st><st c="6754">Çok uzaklardan. </st><st c="6770">Hem ağladım onu görünce hem çok mutlu oldum. </st><st c="6815">Şu kadarını söylemeliyim sanırım, beni geçmişe bağlayan tek bağ babaannem.</st></span></p>
			<p><span><st c="6889">Derinlere sakladığım o karanlık güne gelince... </st><st c="6938">Size onu anlatacağım gün de gelecek belki. </st><st c="6981">Korkularım olmasaydı. </st><st c="7003">Bilmiyorum. </st><st c="7015">Şimdilik hazır değilim buna. </st><st c="7044">Belki ilerde. </st><st c="7058">Belki de hiçbir zaman...</st></span></p>
			<p><st c="7082">Korkularım... </st><st c="7097">Onlardan ilk kez birine söz ediyordum. </st><st c="7136">Umarım okumaz, dedim içimden. </st><st c="7166">Okuduğundan kuşkuluydum artık çünkü. </st><st c="7203">Son derece düzensiz yazışıyorduk.</st></p>
			<p><st c="7236">Yanıt geldiğinde yazdıklarımı dikkatle okuduğunu anladım.</st></p>
			<p><br /></p>
			<p><span><st c="7294">Bana elbette anlatmak istediklerini anlatacaksın Özge. </st><st c="7350">Seni zorladığımı düşündürdü bana yazdıkların. </st><st c="7396">Babaannenin gelmesine çok sevindim. </st><st c="7432">O yaşlı kadının seni geçmişe bağladığını yazmışsın. </st><st c="7484">Bu da çok sevindirici. </st><st c="7507">Çünkü seni ‘hayata bağlayan’ o olsaydı hayatının bütünü açısından eksiklik yaratırdı. </st><st c="7593">Hayata bağlanmak için başka nedenlerin olduğunu gösteriyor bu açıklaman. </st><st c="7666">Senin yaşındaki bir kıza da böylesi yakışır. </st><st c="7711">Geçmişine sevgi ve bağlılık duymak.</st></span></p>
			<p><span><st c="7746">Gelecek mi? </st><st c="7759">Ona başkalarının ayaklarıyla yürümemiz imkânsız. </st><st c="7808">Yarınlara ancak kendi adımlarımızla yürüyebiliriz. </st><st c="7859">Öteki ayak seslerini de duyabiliyorsak yürürken gerçekten başarılı sayılırız.</st></span></p>
			<p><span><st c="7936">Bana hiçbir şey anlatmak zorunda değilsin Özge. </st><st c="7985">Sorularım sen yanıt vermeyi istersen geçerli. </st><st c="8031">Yoksa unut gitsin. </st><st c="8050">Biz yazarken çoğu kez soruları da kendimiz sorarız. </st><st c="8102">Bize beraberinde yanıtları getirsin diye.</st></span></p>
			<p><span><st c="8143">Sevgilerimle.</st></span></p>
			<p><span><st c="8157">Üçyapraklıyonca.</st></span></p>
		</div>
	<div id="charCountTotal" value="8174"></div></body>
</html>
