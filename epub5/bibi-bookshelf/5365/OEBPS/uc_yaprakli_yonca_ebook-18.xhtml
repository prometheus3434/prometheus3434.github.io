<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>uc_yaprakli_yonca_ebook-18</title>
    <meta http-equiv="Content-Type" content="text/html; charset=utf-8" />
  

</head>
  <body id="uc_yaprakli_yonca_ebook-18" xml:lang="tr-TR">
		<div>
			<p><br /><br /><br /></p>
			<p id="_idParaDest-18"><st c="0">Ağaç ev...</st></p>
			<p><br /><br /><br /></p>
			<p><span><st c="11">– Bu evi dedem yapmış. </st><st c="35">Ama babam da yapabilir herhalde. </st><st c="68">Daha büyüğünü. </st><st c="83">Üçümüz için... </st><st c="98">dedi Beste.</st></span></p>
			<p><span><st c="109">– Daha büyük bir ağaç bulmak gerek o zaman, dedim.</st></span></p>
			<p><span><st c="160">Çevreye baktık.</st></span></p>
			<p><span><st c="176">Yoktu.</st></span></p>
			<p><span><st c="183">O görkemli kestaneden daha büyük bir ağaç o bahçede yoktu.</st></span></p>
			<p><span><st c="242">– Burada herkesin portakal bahçesi var mı, diye sordum.</st></span></p>
			<p><span><st c="298">– Hayır, dedi arkadaşım, hayır yok, ama herkesin mutfağında portakal ve kestane vardır.</st></span></p>
			<p><span><st c="386">– Nasıl?</st></span></p>
			<p><span><st c="395">– Çünkü herkesin en az bir tane bahçesi olan komşusu vardır</st></span></p>
			<p><span><st c="455">Geniş gövdeli bir ağacın çatalının tam ortasına kurulmuştu ağaç ev. </st><st c="524">Sanki içine insan girebilecek büyüklükte yapılmış bir kuş eviydi. </st><st c="590">Çatısı bile vardı. </st><st c="609">İkimizin oraya sığması mucize değildi. </st><st c="648">Yalnız bacaklarımız dışarda kalmış, ayaklarımız aşağı doğru sallanmıştı.</st></span></p>
			<p><span><st c="720">Yağan yağmurlardan ıslaktı kulübecik. </st><st c="759">İçine kuru bir kilim atmıştık. </st><st c="790">Her yerden ıslak ot, çürümüş yaprak ve portakal kokuları geliyordu. </st><st c="858">Müthiş güzel bir manzara vardı. </st><st c="890">Elimizi uzatıp hemen yandaki ağaçların koyu yeşil, kalın, kaygan ve koparıldıkça, zedelendikçe limon kokuları yayan yaprakları arasından portakal, mandalina toplayabiliyorduk. </st><st c="1066">Çünkü kestane ağacının her tarafı portakal ve limon ağaçlarıyla çevriliydi. </st><st c="1142">Kestane yüksek, portakallarsa alçacık ağaçlardı.</st></span></p>
			<p><span><st c="1190">Orada gözlerimizi kapatıp yan yana oturduk. </st><st c="1235">Güzel hayaller kuracak, döndüğümüzde yatakhanede bu hayalleri birbirimize anlatacaktık. </st><st c="1323">Dilek tutacaktık. </st><st c="1341">Ben, Beste’nin ne kadar güzel bir hayatı olduğunu anlıyordum. </st><st c="1403">Kocaman bir aileydiler. </st><st c="1427">Onu hiç ama hiç sıkmıyorlardı. </st><st c="1458">Konuk seviyorlardı ve ağırlamak için bol bol kestaneleri, portakalları vardı.</st></span></p>
			<p><span><st c="1535">Ama ağaç ev bunlar için girmedi benim tarihime. </st><st c="1584">Dip dibe oturduğumuz o küçük tahta kulübede ne olduysa oldu ve ben kendimle, hayatımla ilgili bazı gerçekleri Beste’ye anlattım. </st><st c="1713">Yazarken nasıl yazdıkça bazı şeylerin farkına varıyorsam, anlattıkça da unuttuğum ayrıntıların farkına varıp şaşırdım. </st><st c="1832">Unutmayı yeğlediğim öyle çok şey vardı ki.</st></span></p>
			<p><span><st c="1874">Beste beni sessizce dinledi. </st><st c="1904">Yorum yapmasını bekliyor muydum, bilmiyorum. </st><st c="1949">Ama o bir şey söylemedi. </st><st c="1974">Ailen hiç seninle görüşmeye gelmiyor ya da sen evci çıkmıyorsun, onlarla ilgili bir sorunun olduğu belliydi, demedi bana. </st><st c="2096">Rehberlikle, psikologla sık sık görüştüğünü bilmeyen mi var... </st><st c="2159">da demedi. </st><st c="2170">Aileni nasıl kaybettin, diye de sormadı. </st><st c="2211">Söylediğim gibi, sessiz kaldı. </st><st c="2242">Bana sorular sorsaydı içime kapanır, susardım, bunu biliyorum artık. </st><st c="2311">O, Üçyapraklıyonca bilmek istemiş ama ben yapamamıştım. </st><st c="2367">Ona açıklayamadığım pek çok şeyi Beste’ye anlatmıştım işte. </st><st c="2427">İtirafım karşılığında bir roman kahramanı filan da olmayacaktım. </st><st c="2492">Bu delişmen, hayat dolu kızın arkadaşı olmak, güvenini kazanmak hepsinden önemliydi demek. </st><st c="2583">Ona, bana gösterdiği ilgi ve yakınlık karşısında içimi açmıştım ve bundan hiç pişman değildim.</st></span></p>
			<p><span><st c="2677">– Bir ailen olmaması gerçekten üzücü. </st><st c="2716">Sanırım zaman zaman onları çok arıyorsundur. </st><st c="2761">Ama sen güçlü bir kızsın, dedi bana Beste.</st></span></p>
			<p><span><st c="2803">Yüzünü bir hüzün mü kaplamıştı? </st><st c="2836">Sesi de pürüzlenmişti sanki.</st></span></p>
			<p><span><st c="2864">– Seni üzmek istemezdim, dedim.</st></span></p>
			<p><span><st c="2896">– Hayır canım. </st><st c="2912">Üzüntü değil de... </st><st c="2931">Düşünüyorum. </st><st c="2944">Bence sen o olayı aşmışsın. </st><st c="2972">Kendi yöntemlerinle.</st></span></p>
			<p><span><st c="2992">Sonra sesi canlandı ve eski Beste oluverdi.</st></span></p>
			<p><span><st c="3036">– Baksana, ailesi olan, kendileri için belirli olanaklar ve düzen sağlanan bini aşkın liseliyle aynı çizgiye gelmişsin. </st><st c="3157">Bunun ne kadar önemli olduğunu anlıyorsun, değil mi? </st><st c="3210">Bence üzme kendini hiç. </st><st c="3234">Sorunlu ailelere sahip pek çok insan ne yazık ki senin gibi davranamıyor. </st><st c="3308">Hayatı için önemli şeyler yapamayabiliyor. </st><st c="3351">Sen aşmışsın.</st></span></p>
			<p><span><st c="3364">Sonra atladı ağaçtan aşağı. </st><st c="3393">Bana elini uzattı ve,</st></span></p>
			<p><span><st c="3414">– Haydi eve gidelim şimdi, dedi. </st><st c="3448">Çok acıktım. </st><st c="3461">Biraz üşüdük de sanki değil mi? </st><st c="3493">Yarın için program yapalım ve arkadaşlarla buluşalım. </st><st c="3547">Güzel film varsa sinemaya da gideriz. </st><st c="3585">Kalk haydi!</st></span></p>
			<p><span><st c="3596">Onun elini tuttum ve yumuşak toprağa atladım. </st><st c="3643">Sıcak, güzel bir eve doğru koşar adım ilerlerken düşünüyordum.</st></span></p>
			<p><span><st c="3705">Ona ayaklarımdan neden söz etmemiştim?</st></span></p>
			<p><st c="3744">Kurduğum hayale gelince. </st><st c="3770">Bir romanın kahramanı olma hayali yani. </st><st c="3810">Onu Beste’yle paylaşma konusunda kararsızdım. </st><st c="3856">Sanırım hayallerimin bende kalması daha doğru olacaktı. </st><st c="3912">Her hayal sahibine aittir ne de olsa. </st><st c="3950">Gençliğe adım atmışsanız onu gerçekleştirmek için sizden başkasının çabası pek de işe yaramıyor çünkü.</st></p>
			<p><st c="4052">Ağaç ev benim hep aklımda kalacak. </st><st c="4088">Bir ailem olmadığını başka birine açıkladığım, böylece kendi gerçeğimle bir parça olsun yüzleştiğim yer olarak. </st><st c="4200">Rüyalarım da böyle söylüyor çünkü. </st><st c="4235">Uzun zamandır içinde Beste’nin de yer aldığı rüyalarım...</st></p>
			<p><st c="4292">Sonra Beste yavaş yavaş kaybolacak o rüyadan. </st><st c="4339">Ben, yağmurun iyice ıslattığı kahverengi yapraklara basarak kestane ağacına yaklaşacağım. </st><st c="4429">Adım adım. </st><st c="4440">Havada hep o portakal kokusuna sızan ıslaklık olacak. </st><st c="4494">Ağacın altına gelince uzanıp o sağlam gövdeye tutunacağım. </st><st c="4553">Ayağımı gövdedeki bir çıkıntıya yerleştirerek gerilip gerilip yukarı çekeceğim kendimi. </st><st c="4641">Çıkıp o kulübeye gireceğim. </st><st c="4669">Girip gözlerimi kapatacağım.</st></p>
			<p><st c="4697">Hayal kuracağım. </st><st c="4715">Hayal kuracağım. </st><st c="4732">Hayal kuruyorum.</st></p>
			<p><st c="4748">Kucağımda açık duran ellerimde bir avuç iri kestane...</st></p>
			<p><st c="4803">Çünkü beni üzen bir şey de oldu tatilde. </st><st c="4845">Beste’nin ailesinin İstanbul’a yerleşme hazırlıkları bir tasarıdan ibaret değildi. </st><st c="4928">Her şey hazırdı. </st><st c="4945">Babasının orada işe başlaması ile taşınmayı gerçekleştireceklerdi ve bu her an olabilirdi. </st><st c="5036">Beste’nin okul değiştirmesi için de yıl sonunu beklemeyeceklerdi, hayır. </st><st c="5109">Ne kadar çabuk olursa o kadar kolay alışır, diyorlardı. </st><st c="5165">Beste’nin İstanbul Erkek Lisesi’ne nakli için başvuruyu çoktan yapmışlardı. </st><st c="5241">Orası da karma eğitime geçmiş bir okuldu ama adını değiştirmemişlerdi. </st><st c="5312">Ve bizim evlerine gidişimizin üzerinden henüz birkaç gün geçmişti ki nakil başvurusunun kabul edildiği haberi geldi. </st><st c="5429">Okullar tatile girmeden hemen önce gönderilmişti demek.</st></p>
			<p><st c="5484">Bunları ucyaprakliyoncaben@gmail.com adresine yazmadım, hayır. </st><st c="5548">Artık iyice kabarmaya başlayan defterime yazdım. </st><st c="5597">Kıyısına da portakal çiçekleri çizdim. </st><st c="5636">Çünkü o bana yanıt vermiyordu. </st><st c="5667">Ben de rastgele yazıyordum. </st><st c="5695">Bir boşluğa içimi dökmek gibi olsa da yazmak hoşuma gidiyordu. </st><st c="5758">Sanırım bu bağlantının en iyi yanı, yazmayı, bir şeyleri yazarak anlatmayı bana sevdirmiş olmasıydı. </st><st c="5859">Zamanla bunun bir tutkuya dönüşebileceğini henüz bilmiyordum. </st><st c="5921">Yazma tutkusuna.</st></p>
			<p><st c="5937">Bu arada Üçyapraklıyonca... </st><st c="5966">Hâlâ orada mıydı? </st><st c="5984">O adreste? </st><st c="5995">Bir ipucu istemeliydim ondan en kısa zamanda.</st></p>
			<p><st c="6040">Bana yazmıyordu, evet, ama ben ona yazmayı sürdürebilirdim, değil mi?</st></p>
			<p><st c="6110">Okumak istemiyorsa bakmayabilir, hatta silebilirdi yazdıklarımı.</st></p>
			<p><st c="6175">O kadar.</st></p>
			<p><st c="6184">Beste’nin gidişinin kesinleşmesi beni çok üzmüştü. </st><st c="6236">Bir yandan, bir şey olsun ve gitmesin Beste, diye düşünüyordum. </st><st c="6300">Diğer yandan onun yatılı okumaktan hiç hoşlanmadığını hatırlıyordum. </st><st c="6369">Orada ailesiyle birlikte olacaktı Beste. </st><st c="6410">Akşamları çarşılardan geçerek evlerine gidecekti. </st><st c="6460">Harika annesiyle babası onun için hep güzel şeyler yapacaklar, sıcacık bir ev, güzel bir oda, sevdiği yemekler evde onu bekliyor olacaktı. </st><st c="6599">İnsan çok sevdiği iyi bir arkadaşı için daha ne isteyebilirdi ki?</st></p>
			<p><st c="6664">Sanırım sorun yine bendeydi. </st><st c="6694">İnsanlara çok bağlanıyordum. </st><st c="6723">Kopmam zor oluyordu. </st><st c="6744">Her an gidebilirdi Beste. </st><st c="6770">Her an idareden çağrılıp nakil kâğıdı elin verilebilirdi.</st></p>
			<p><st c="6827">Bu arada benim açıklamam elbette hoş olmazdı da... </st><st c="6879">Aslı’ya söyleyecek miydi Beste, gitme olayının gerçekleştiğini? </st><st c="6943">Yani her an gidebileceğini?</st></p>
			<p><st c="6970">Elbette. </st><st c="6980">Şu Kıskanç Prenses’in odada olmadığı bir zamanı yakalarsak...</st></p>
		</div>
	<div id="charCountTotal" value="7041"></div></body>
</html>
