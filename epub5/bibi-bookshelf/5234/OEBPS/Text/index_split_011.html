<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9">&nbsp;</p>

  <p class="block9">&nbsp;</p>

  <h1 class="block10">dokuzuncu bölüm</h1>

  <p class="block9">&nbsp;</p>

  <p class="block9">&nbsp;</p>

  <p class="block7">Babahoya'ya bir ırmak teknesiyle gittiler. Hamakların içinde sallandılar, brendilerini yudumladılar ve yanlarından kayıp giden ormanı izlediler. Pınarlar, bataklıklar, güzel berrak akıntılar ve altmış metreye kadar yükselen ağaçlar. Tekne balta girmemiş ormanın sessizliğinin içinde ürettiği çim biçme makinesi vızıltısıyla ırmak boyunca yukarıya çıkarken Lee ve Allerton suskundular.</p>

  <p class="block7">Babahoya'dan, And Dağları'nı aştıkları bir otobüs yolculuğu yaparak Ambato'ya vardılar, soğuk, sarsıcı ve on dört saatlik bir yolculuk. Orman hattının çok yukarısında, dağ geçidinin üstüne kurulmuş bir kulübede nohuttan oluşan hafif bir yemek için mola vermişlerdi. Gri fötr şapkalı birkaç genç yerli adam, somurtkan bir tevekkülle nohutlarını yiyorlardı. Birkaç kobay kulübenin kirli zemininin üzerinde çığlıklar atarak koşuşturmaktaydı. Onların çığlıkları Lee'ye, çocukken ailesiyle birlikte Price Road'daki yeni evlerine taşınmayı beklerlerken kaldıkları St. Louis'deki Fairmont Oteli'nde sahip olduğu kobayı anımsatmıştı. Kobayın titreyişini ve kafesinin pis kokusunu hatırladı.</p>

  <p class="block7">Ay ışığı altında ve yüksek And Dağları'nın sürekli esen rüzgârının içinde, soğuk Chimborazo'nun karla kaplı zirvesini geçtiler. Yüksek dağ geçidindeki manzara, sanki Dünya'dan daha büyük, farklı bir gezegene aitmiş gibi görünüyordu. Lee ve Allerton bir battaniyenin altına sığındılar, brendi içiyorlardı, odun dumanının kokusu burun deliklerindeydi. İkisi de soğuk ve rüzgârı dışarıda tutmak için geniş kazakların üstüne geçirilmiş ve fermuarları ağızlarına kadar çekilmiş ordu fazlası ceketler giymişlerdi. Allerton bir hayalet kadar maddesiz görünüyordu; Lee neredeyse onun içinden dışarıdaki boş hayalet otobüsü görebiliyordu.</p>

  <p class="block7">Ambato'dan Puyo'ya, üç yüz metre derinlikteki bir vadinin kıyısı boyunca gittiler. Şelaleler, ormanlar ve sulak yeşil vadiye inerken yolun üstünden geçerek aşağıya doğru akan akıntılar vardı. Otobüs, zaman zaman yolun üstüne düşmüş büyük kaya parçalarını temizlemek için durdu.</p>

  <p class="block7">Lee, otobüste otuz yıldır ormanda yaşayan Morgan isimli eski bir maden arayıcısıyla konuşuyordu. Lee, adama, Ayahuasca hakkında sorular sormaktaydı.</p>

  <p class="block7">"Heriflerin üzerinde afyona benzer bir etkisi oluyor," dedi Morgan. "Onu bütün Yerlilerim kullanıyor. Ayahuasca aldıkları zaman, onları üç gün boyunca asla verimli çalıştıramıyorum."</p>

  <p class="block7">"Onun satıldığı bir pazar yeri olmalı," diye düşünüyorum dedi Lee.</p>

  <p class="block7">"İstediğin miktarda alabilirim.” dedi Morgan.</p>

  <p class="block7">Shell Mara'nın prefabrike bungalovlarının yanından geçtiler. Shell Şirketi iki yıl ve yirmi milyon dolar harcamış, hiç petrol bulamamış ve oradan çekilip gitmişti.</p>

  <p class="block7">Puyo'ya gecenin geç saatinde girdiler ve süpermarketin yanında, harabe durumda bir otelde, oda buldular. Lee ve Allerton, sohbet edemeyecek kadar yorulmuşlardı ve hemen uykuya daldılar.</p>

  <p class="block7">Ertesi gün Koca Morgan, Ayahuasca bulmayı denemek için Lee'yle birlikte etrafta dolaşmaya çıktı. Allerton hâlâ uyuyordu. Bir uzak durma duvarına çarptılar. Adamın biri, ertesi gün biraz getirebileceğini söyledi. Lee, herifin hiçbir şey getirmeyeceğini biliyordu.</p>

  <p class="block7">Melez bir zenci kadın tarafından işletilen küçük bir meyhaneye gittiler. Kadın, Ayahuasca'nın ne olduğunu bilmiyormuş rolü yapıyordu. Lee, Ayahuasca'nın yasalara aykırı olup olmadığını sordu. "Hayır," dedi Morgan, "ama insanlar yabancılardan şüpheleniyorlar."</p>

  <p class="block7">Sıcak su, şeker ve tarçınla karıştırılmış aguardiente içerek oturdular. Lee, işinin büzülmüş kafalar üzerine olduğunu söyledi. Morgan bir büzülmüş kafa tesisi kurabileceklerini belirtti. "Montaj hattında yuvarlanarak ilerleyen kafalar," dedi. "Bu kafaları herhangi bir fiyata satın alamazsınız. Devlet bunu yasakladı, biliyorsun. Namussuz herifler, kafalarını satmak için insanları öldürüyorlardı."</p>

  <p class="block7">Morgan, eski pis şakalar hakkında bitip tükenmek bilmeyen bir sermayeye sahipti. Kanada'dan gelmiş ve burada takılan bir herif hakkında konuşuyordu.</p>

  <p class="block7">"Peki, buraya nasıl gelmiş?" diye sordu Lee.</p>

  <p class="block7">Morgan kıkırdadı. "Hepimiz buraya nasıl geldik ki? Hepimizin kendi ülkelerinde birer bela lekesi vardır, değil mi?"</p>

  <p class="block7">Lee, hiçbir şey söylemeden başını sallayarak onayladı.</p>

  <p class="block9">&nbsp;</p>

  <p class="block7">Koca Morgan, etraftan toplaması gereken bir miktar parayı toplamak için öğleden sonra otobüsüyle Shell Mara'ya geri döndü. Lee, Puyo yakınlarında çiftçilik yapan Sawyer adında bir Hollandalıyla konuştu. Sawyer, ona Puyo'nun birkaç saat dışında, ormanda yaşayan Amerikalı bir botanikçi olduğunu söyledi.</p>

  <p class="block15">"Bir ilaç geliştirmeye çalışıyor. İsmini unuttum. Eğer bu ilacı konsantre etmeyi başarırsa, zengin olacağını söylüyor. Şimdi zor günler geçiriyor. Herifin orada yiyecek hiçbir şeyi yok."</p>

  <p class="block15">'Tıbbi bitkilerle ilgileniyorum," dedi Lee. "Ona bir ziyarette bulunabilirim. "</p>

  <p class="block15">"Sizi gördüğüne sevinecektir. Ama yanma biraz un, çay ya da öyle bir şeyler al. Orada hiçbir şeyleri yok."</p>

  <p class="block15">"Bir botanikçi. Ne şans," diyordu Lee, daha sonra Allerton'a. "Bizim adamımız o. Yarın gidiyoruz"</p>

  <p class="block15">"Geçerken öylesine uğradık numarası yapmamız çok zor," dedi Allerton. "Ziyaretimizi ona nasıl açıklayacaksın?"</p>

  <p class="block15">“Bir şeyler düşüneceğim. En iyisi, ona doğrudan Yage bulmak istediğimi söylemek. Bu işte belki hepimiz için bol para olduğunu belirtirim. Duyduğuma göre artık beş parasız kalmış. Ona bu durumda rastladığımız için şanslıyız. Eğer kumarda kazanmış ve Puyo'nun genelevlerinde ayakkabılardan şampanya içiyor olsaydı, bana birkaç yüz sucrelik Yage satmak mezvusuyla pek ilgilenmezdi. Ve, Gene, İsa aşkına, bu karakteri ele geçildiğimizde, lütfen 'Sanırım Doktor Cotter'sınız.’ deme sakın."</p>

  <p class="block18">&nbsp;</p>

  <p class="block15">Puyo'daki otel odası rutubetli ve soğuktu. Boşalan yağmur yüzünden caddenin karşısındaki evler, su altındaki bir şehir gibi bulanık görünüyordu. Lee, yatağın üzerindeki eşyaları topluyor ve onları su geçirmez kauçuk bir torbaya tıkıştırıyordu. Bir .32'lik otomatik tabanca, yağlı ipeğe sarılmış birkaç kutu şarjör, küçük bir kızartma tavası, tenekelerin içine yerleştirilmiş ve yapıştırıcı bantlarla kapatılmış çay ve un, iki quartlık bir Puro likörü.</p>

  <p class="block7">"Bu içki şişesi en ağır eşya ve şişenin kenarları keskin," dedi Allerton. "Niye onu burada bırakmıyoruz?"</p>

  <p class="block7">"Herifin dilini çözmeliyiz," dedi Lee. Torbayı düzeltti ve Allerton'a yeni pırıl pırıl bir maşete verdi.</p>

  <p class="block7">"Yağmur durana kadar bekleyelim," dedi Allerton.</p>

  <p class="block7">"Yağmur durana kadar bekleyelim!" Lee gürültülü, yapmacık bir kahkaha atarak yatağın üzerine çöktü. "Hah hah hah! Yağmur durana kadar bekleyelim! Buralardakilerin şöyle bir deyişleri var, 'Sana olan borcumu Puyo'da yağmur durduğu zaman ödeyeceğim' Hah hah."</p>

  <p class="block7">"Buraya geldiğimiz ilk iki gün hava açıktı."</p>

  <p class="block7">"Biliyorum. Bu bir modern zamanlar mucizesi Yerel papazı yüceltmek için herkes kiliseye gidiyor. <i class="calibre3">Vâmonos, cabrân."</i></p>

  <p class="block7">Lee, Allerton'ın omzuna vurdu ve ana caddenin ıslak parke taşlarının üzerinde kayarak yağmur altında yürümeye başladılar.</p>

  <p class="block9">&nbsp;</p>

  <p class="block7">Patika, çamur yığınını aşmak için ağaç kütüklerinden yapılmıştı. Patikadaki kütüklerin üzeri incecik bir çamur tabakasıyla kaplanmıştı. Kaymayı engellemek için uzun bambular kesilip yerleştirilmişti, ama onların üzerinde de çok yavaş yürünebiliyordu. Patikanın iki tarafında da sert tahtalı ağaçlardan oluşan balta girmemiş bir orman yükseliyordu ve ağaçların altlarında yetişen bitkiler pek yoktu. Her yer suydu, pınarlar, akıntılar, berrak soğuk su ırmakları.</p>

  <p class="block7">"Alabalık yetişmesi için iyi bir su," dedi Lee.</p>

  <p class="block7">Cotter'ın yerinin nerede olduğunu sormak için birkaç evde durdular. Herkes dümdüz gitmeleri gerektiğini söylüyordu. Daha ne kadar vardı? İki, üç saat. Belki daha fazla, ama bu iş çok daha uzun sürecek gibiydi. Patikada rastladıkları bir adam el sıkışmak için maşetesini diğer eline aktardı ve hemen şöyle konuştu, "Cotter'ı mı arıyorsunuz? Şimdi evindedir".</p>

  <p class="block7">"Ne kadar uzakta?" diye sordu Lee.</p>

  <p class="block7">Adam, Lee ve Allerton'a baktı. "Yaklaşık üç saat daha zamanınızı alır."</p>

  <p class="block9">&nbsp;</p>

  <p class="block7">Yürüdükçe yürüdüler. Artık vakit öğleden sonrayı geçmişti. Sonraki evde kimin soracağını seçmek için yazı tura attılar. Allerton kaybetti.</p>

  <p class="block7">"Üç saat daha diyor," dedi Allerton.</p>

  <p class="block7">"Son altı saattir bunu duyuyoruz."</p>

  <p class="block7">Allerton dinlenmek istedi. "Hayır," dedi Lee. "Eğer dinlenirsen bacakların tutulur. Bu yapabileceğin en kötü şeydir."</p>

  <p class="block7">"Sana bunu kim söyledi?"</p>

  <p class="block7">"Koca Morgan."</p>

  <p class="block7">"İyi, Morgan ya da değil, ben dinleneceğim."</p>

  <p class="block7">"Bu işi çok uzatma. Eğer karanlıkta yılanlar ve jaguarların üstünde tökezlersek ve <i class="calibre3">quebraja</i><sup class="text">’</sup>lara - bu, onların su akıntılarıyla kesilen derin yarıklara verdikleri isimdir - düşüp kalırsak burası dikkate değer bir cehennem halini alacaktır. Yarıkların bazıları yirmi metre derinliğinde, bir metre genişliğindeymiş. Yani içine düşmek için yeterince yer var."</p>

  <p class="block7">Dinlenmek için terk edilmiş bir evde durdular. Duvarlar yıkılmıştı ama sevimli görünen bir çatısı vardı. "Burada birazcık durabiliriz," dedi Allerton, çevresine bakınarak.</p>

  <p class="block7">"Kesinlikle birazcık. Battaniyemiz yok."</p>

  <p class="block9">&nbsp;</p>

  <p class="block7">Cotter'ın yerine ulaştıklarında karanlık çökmüştü; bir açıklığın içinde üstü sazlarla örtülü küçük bir kulübeydi, Cotter ellilerinin ortasına gelmiş, tel gibi incecik ufak tefek bir adamdı. Lee, karşılanmalarının bir parça soğuk olduğunu gözlemledi. Lee likörü çıkardı ve hepsi birer içki aldılar. Cotter'ın karısı, geniş yapılı, güçlü görünümlü, kızıl saçlı bir İcadındı ve Puro likörünün gazyağı tadını gidermek için tarçınlı çay yaptı. Lee, üç kadehle sarhoş oldu.</p>

  <p class="block7">Cotter, Lee'ye bir sürü soru soruyordu. "Buraya nasıl geldiniz? Nerelisiniz? Ne kadar süredir Ekvador'dasınız? Size benden kim bahsetti? Turist misiniz yoksa bir iş gezisine mi çıktınız?"</p>

  <p class="block7">Lee sarhoş olmuştu. Yage veya Ayahuasca aradığını açıklayarak junky argosuyla konuşmaya başladı. Anladığına göre Ruslar ve Amerikalılar bu ilaç üzerinde deneyler yapıyordu. Lee, eğer bir anlaşmaya varılabilirse, bu işte herkes için para olabileceğini fark ettiğini anlattı. Lee konuştukça, Cotter'ın tavırları daha da soğuklaşıyordu. Adamın şüphelendiği açıktı, ama niçin ya da neden şüphelendiğine, Lee bir türlü karar veremiyordu.</p>

  <p class="block7">Akşam yemeği, ana içeriğinin bir tür lifli kök ve muzdan oluştuğu düşünülürse oldukça iyiydi. Akşam yemeğinin ardından Cotter'ın karısı "Bu çocuklar oldukça yorulmuş olmalı, Jim," dedi.</p>

  <p class="block7">Cotter, gücünü çevrilen bir maniveladan alan bir fenerle yol gösterdi. Yarılmış bambulardan yapılmış seksen santim genişliğinde portatif bir karyolaydı. "Sanırım ikiniz de buraya sığabilirsiniz," dedi. Bayan Cotter, portatif karyolanın üzerine şilte olarak bir battaniye ve örtü olarak kullanılacak başka bir battaniye daha seriyordu. Lee, portatif karyolanın duvar tarafına yattı. Allerton dış tarafa uzandı ve Cotter üstlerine bir cibinlik ayarladı.</p>

  <p class="block7">"Sivrisinekler mi?" diye sordu Lee.</p>

  <p class="block7">"Hayır, vampir yarasalar," dedi Cotter kısaca. "İyi geceler."</p>

  <p class="block7">"İyi geceler."</p>

  <p class="block7">Yaptıkları uzun yürüyüş yüzünden Lee'nin kaslan ağrıyordu. Çok yorgundu. Bir kolunu Allerton'ın omzuna doladı ve oğlanın bedenine doğru sokuldu. Ilık bir temasla birlikte derin bir şefkat duygusu, Lee'nin bedeninden dışarıya doğru aktı. Biraz daha sokuldu ve Allerton'ın omzunu nazik bir şekilde okşadı. Allerton sinirli bir şekilde kımıldandı ve Lee'nin kolunu iterek uzaklaştırdı.</p>

  <p class="block7">"Gevşe ve uyu, olur mu," dedi Allerton. Sırtı Lee'ye dönük olarak yan yattı. Lee kolunu geriye doğru çekti. Bütün bedeni sarsılarak büzüldü. Elini yavaşça yanağının altına koydu. Sanki bir iç kanama geçiriyormuş gibi çok derin bir acı hissetti. Gözyaşları, yüzünden aşağıya boşanıyordu.</p>

  <p class="block9">&nbsp;</p>

  <p class="block7">Ship Ahoy’un önünde dikiliyordu. Mekân terk edilmiş görünüyordu. Birinin ağladığını duydu. Küçük oğlunu gördü, dizlerinin üzerine çöktü ve çocuğu kollarına aldı. Ağlama sesi yaklaşmıştı, bir keder dalgası, artık bedeni hıçkırıklarla sarsılarak ağlayan oydu.</p>

  <p class="block7">Küçük Willy'yi göğsünün üzerinde sıktı. Bir grup insan mahkûm giysileriyle orada dikiliyordu. Lee onların orada ne yaptığını ve niçin ağladığını merak ediyordu.</p>

  <p class="block7">Lee uyandığında, üzerinde hâlâ rüyasının derin kederini hissediyordu. Bir elini Allerton'a doğru uzattı, sonra geri çekti. Yüzünü duvara çevirmek için etrafında döndü.</p>

  <p class="block9">&nbsp;</p>

  <p class="block7">Ertesi sabah, Lee kendisini kurumuş, rahatsız ve duygusal olarak boşalmış hissediyordu. Cotter'ın .22'lik tüfeğini ödünç aldı ve Allerton'la birlikte, ormana bir göz atmak için çıktılar. Orman içinde canlı yokmuş görünüyordu.</p>

  <p class="block7">"Cotter, bana, Yerlilerin bu alandaki oyunun büyük bölümünü temizlediklerini söyledi," dedi Allerton. "Hepsinin Shell için çalışarak kazandıkları parayla aldıkları av tüfekleri varmış."</p>

  <p class="block7">Bir patika boyunca yürüdüler. Bazıları otuz metrenin üstünde olan ve asmalar tarafından kaplanmış devasa ağaçlar, gün ışığını kesiyordu.</p>

  <p class="block7">'Tanrı bize canlı bir yaratık öldürmeyi bahşedecek mi," dedi Lee. "Gene, orada cıyaklayan bir şey duyuyorum. Gidip onu vurmayı deneyeceğim."</p>

  <p class="block7">"Nedir o?"</p>

  <p class="block7">"Nereden bileyim? Canlı, değil mi?"</p>

  <p class="block7">Lee, patikanın yarandaki çalılıkların arasından içerilere daldı. Bir asmaya takıldı ve testere dişli bir bitkinin üzerine düştü. Kalkmaya çalıştığında, yüzlerce keskin nokta giysilerini yakalayarak etine battı.</p>

  <p class="block7">"Gene!" diye bağırdı. "Bana yardım et. İnsan yiyen bir bitki tarafından yakalandım. Gene, maşeteyle keserek beni kurtar!"</p>

  <p class="block7">Ormanda hiçbir hayvan göremediler.</p>

  <p class="block7">Cotter, muhtemelen Yerlilerin kullandığı ok zehrinden küran ayırmanın bir yolunu bulmaya çalışıyordu. Lee'ye bölgede san kargalar ve aşın derecede zehirli dikenleri olan san kedibalıkları olduğunu söyledi. Karısı bir seferinde onların dikenlerine dokunmuştu ve Cotter, Kadının çektiği yoğun acıyı kesmek için ona morfin vermek zorunda kalmıştı. O bir tıp doktoruydu</p>

  <p class="block7">Lee, Maymun Kadın hikâyesine vuruldu: bir erkek ve kız kardeş, kökler, küçük sulu meyveler, yemişlerle basit ve sağlıklı bir yaşam sürmek için Ekvador'un bu bölgesine gelmişlerdi. İki yıl sonra, bir arama grubu onları kendilerinin yaptıkları koltuk deynekleriyle topallayarak yürürken, dökülmüş dişleri ve yan iyileşmiş çatlaklar yüzünden acı içinde inilderken bulmuştu. Görünüşe göre, bölgede hiç kalsiyum yok gibiydi. Tavuklar yumurtlayamıyorlardı, çünkü yumurtanın kabuğunu oluşturacak hiçbir şey yoktu. İnekler süt veriyorlardı, ama sulu ve yarı şeffaftı, sütün içinde hiç kalsiyum yoktu.</p>

  <p class="block7">Erkek kardeş uygarlığa ve bifteklere geri döndü ama Maymun Kadın hâlâ oradaydı. İsmini maymunların ne yediğini izleyerek kazanmıştı: bir maymunun yediği her şeyi o da yiyebilirdi, herkes yiyebilirdi. Bu yararlı bir bilgidir. Eğer ormanda kaybolmuşsanız, bu çok yararlı bir bilgidir. Aynı zamanda yanınızda birkaç kalsiyum tableti getirmek de çok yararlıdır. Cotter'ın karısı bile dişlerini tamamen kaybetmişti. Onunkilerse çoktan gitmişti.</p>

  <p class="block7">Değerli kürar notlarının peşindeki sinsi insanlardan evini koruyan bir buçuk metrelik bir engerek yılanı vardı. Aynı zamanda akıllı ama huysuz ve küçük keskin dişlerle donanmış iki minik maymunu, iki parmaklı tembel hayvanı vardı. Tembel hayvanlar, ağaçlarda bir meyve gibi yaşarlar, aşağı yukarı sallanarak gezinir ve bebek ağlaması gibi bir ses çıkarırlar. Yerde acizdirler. Bizimkisi yerde yatıyordu. etrafında dönerek çırpındı ve tısladı, Cotter onları hayvana dokunmamaları konusunda uyardı, boynunun arkasından bile dokunmamalıydılar, çünkü güçlü ve keskin pençeleriyle arkasına erişebilir ve anında birinin elini yakalayarak onu ağzına çeker ve ısırmaya başlayabilirdi.</p>

  <p class="block9">&nbsp;</p>

  <p class="block7">Lee Ayahuasca hakkında sorular sorduğunda, Cotter kaçamak davranıyordu. Yage ve Ayahuasca'nın aynı bitki olduğuna emin olmadığını söyledi. Ayahuasca, <i class="calibre3">brujeria</i> -büyücülük- ile ilgiliydi. Kendisi bir beyaz <i class="calibre3">brujo'</i>ydu. <i class="calibre3">Brujo</i> sırlarına erişmiş birisiydi. Lee'nin böyle bir bilgisi yoktu.</p>

  <p class="block7">"Onların güvenlerini kazanmak yıllarınızı alır."</p>

  <p class="block7">Lee, bu konuda harcayacak yılları olmadığını söyledi. "Bana biraz alamaz mısınız?" diye sordu.</p>

  <p class="block7">Cotter ona ters ters baktı. "Üç yıldır buralardayım," dedi.</p>

  <p class="block7">Lee, bir bilim adamı gibi davranmayı denedi. "Hacın özelliklerini incelemek istiyorum," dedi. "Deney olarak biraz almak istiyorum."</p>

  <p class="block7">"Şey, sizi Canela'ya götürebilirim ve orada <i class="calibre3">Brujo</i> ile konuşabilirim," dedi Cotter. "Ben söylersem size biraz verebilir."</p>

  <p class="block7">"Bu çok iyi olur," dedi Lee.</p>

  <p class="block7">Cotter, daha sonra Canela'ya gitmek hakkında başka bir şey söylemedi. Malzemelerinin ne kadar az olduğu, kürar üzerine yaptığı deneylerinin dışında kendisine ayıracak hiç zaman kalmadığı hakkında birçok şey söyledi. Üç gün sonra Lee, artık orada zaman harcadığını gördü ve Cotter'a ayrılacaklarını söyledi. Cotter rahatlayışını gizlemek için hiçbir çaba harcamadı.</p>

  <p class="block9">&nbsp;</p>

  <p class="block9">&nbsp;</p>

  <p class="block28" id="id_bookmark13">&nbsp;</p>
</body>
</html>
