<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9">&nbsp;</p>

  <p class="block9">&nbsp;</p>

  <h1 class="block10">epilog: mexico city'ye dönüş</h1>

  <p class="block9">&nbsp;</p>

  <p class="block9">&nbsp;</p>

  <p class="block7">Panama'ya ne zaman gitsem, şehir sanki soysuzlaştırıcı bir hastalığın eline düşmüş gibi, bir ay, iki ay, altı ay daha hiçliğe doğru kaymıştır. Aritmetik diziden geometrik diziye bir geçiş oluşmuş gibidir, Pezevenkler, fahişeler ve çekinik genlerden oluşmuş bu melez kentin içinde, çirkin, şerefsiz ve insan seviyesine ulaşamamış bir şey, Kanal'daki bu rezil sülüğü pişiriyordu.</p>

  <p class="block7">Nemli bir sıcaklığın içinde, serserilerin yarattığı dumanlı bir sis, Panama'nın üzerinde asılı durmaktadır. Buradaki herkes paranoyak düzeyde telepatiktir. Fotoğraf makinemle yürüyerek çevrede dolanıyordum ve Eski Panama'da bir kireçtaşı kayalığının üstünde, ahşaptan ve oluklu demir levhalardan yapılmış derme çatma bir kulübe gördüm, önünde bir sundurma vardı. Sıcak gri gökyüzünde, üzerinde daireler çizerek dönüp duran albatros ve akbabalarla birlikte bu urun fotoğrafını çekmek istedim. Fotoğraf makinesini tutan ellerim terden kayganlaşmıştı ve gömleğim bedenime ıslak bir prezervatif gibi yapışmıştı.</p>

  <p class="block7">Kulübedeki çirkin bir kocakarı fotoğraf çektiğimi gördü. Onlar, özellikle Panama'dakiler, fotoğraflarını çektiğinizi her zaman anlarlar. Ne olduklarını açıkça göremediğim birkaç kılıksız herifle sinirli bir durum değerlendirmesine girişti. Ardından tehlikeli görünen bir balkonun kenarına doğru yürüdü ve bana belirsiz bir düşmanlık jesti yaptı.</p>

  <p class="block7">Pek çok sözde ilkel varlık, fotoğraf makinelerinden korkar. Fotoğrafta müstehcen ve uğursuz bir şeylerin var olduğu bir gerçektir, hapsetmeye, dahil etmeye duyulan bir arzu, elde etmeye uğraşmanın cinsel yoğunluğu. Yürümeye devam ettim ve beyzbol oynayan - genç, canlı, bilinçsiz - birkaç oğlanın görüntülerini çektim. Asla başlarını çevirip benim tarafıma doğru bakmadılar.</p>

  <p class="block7">Aşağıya liman bölgesine indiğimde, bir balıkçı teknesinde esmer tenli genç bir Yerli gördüm. Onun fotoğrafını çekmek istediğimi biliyordu ve ne zaman fotoğraf makinesini çekme pozisyona getirsem bir genç erkek somurtkanlığıyla başını kaldırarak yukarıya bakıyordu. Sonunda onu yorgun bir hayvan zerafetiyle teknenin pruvasına yaslanmış bir şekilde, boş boş bir omzunu kaşırken yakaladım. Sağ omzu ve köprücük kemiği arasında uzun beyaz bir yara izi vardı. Fotoğraf makinemi bir kenara koydum ve sıcak beton duvara yaslanarak ona baktım. Aklımda, yara izinin üstünde parmağımı gezdiriyordum, çıplak bakır göğsünden ve midesinden aşağıya doğru iniyordum, her hücrem yoksunluk içinde ağrıyordu. 'Tanrım," diye mırıldanarak duvardan ayrıldım ve fotoğrafı çekilebilecek bir şeylere bakınarak yürüyüp gittim.</p>

  <p class="block7">Fötr şapkalı bir Zenci, pis bir kireçtaşı tesisine kurulmuş ahşap bir evin veranda parmaklığına dayanmış duruyordu. Bir sinema ilan tahtasının altında, sokağın karşısındaydım. Fotoğraf makinemi her hazırladığımda şapkasını kaldırıyor ve delice lanetler mırıldanarak bana bakıyordu. Sonunda onu bir sütunun arkasından yakaladım. Bu herifin üstündeki balkonda, gömleksiz genç bir adam çamaşır yıkıyordu. Sahip olduğu</p>

  <p class="block20">Zenci ve Yakın Doğu kanını görebiliyordum, yuvarlak yüzünü ve <i class="calibre3">cafe-au-lait</i> melez tenini, tek bir kasın bile görünmediği, ayırt edici hiçbir özelliği olmayan bir etin oluşturduğu dümdüz bedenini. Çamaşırını yıkarken tehlike kokusu almış bir hayvan gibi başını kaldırıp etrafına bakındı. Onu tesisin saat beş düdüğü çalarken yakaladım. Eski bir fotoğrafçı hilesidir. İlgi dağıtıcı bir şeyi bekle.</p>

  <p class="block7">Bir rom kola için Chico's Bar’a girdim. Bu mekânı da Panama'daki diğer barları da hiçbir zamdan sevmemiştim, ama burası dayanılabilirdi ve müzik kutusunda birkaç iyi parça vardı. Şimdiyse, endişeli bir ineğin böğürtülerine benzeyen korkunç Oklahoma honky tonk<sup class="calibre4">38</sup> müzikleri dışında başka bir şey yoktu: 'Tabutuma Çiviler Çakıyorsun" - "Honky-Tonk Meleklerini Yaratan Tanrı Değildi" - "Senin Yalana Yüreğin".</p>

  <p class="block11">(38.- <i class="calibre3">Honky Tonk</i> : Argoda gürültülü ve pis batakhaneler anlamına gelen bu tanımlamayı çok sevdiğim için böylece bırakmayı seçiyorum, yhn.)</p>

  <p class="block7">Batakhanedeki askerlerin hepsinde, Kanal Bölgesi'ne özgü, hafif sarsak bir görüntü vardı: inek gibiydiler, duygusuzlaşmışlardı, sanki özel bir askeri süreçten geçmiş ve sezgi düzeyindeki temaslara karşı bağışıklık kazanmışlardı, telepatik verici ve alıcıları kesilip atılmıştı. Onlara bir soru sorduğunuz zaman, hiçbir dostluk ya da düşmanlık belirtmeden yanıtlarlardı. Sıcaklık yoktu, temas yoktu. Sohbet etmek olanaksızdır. Söyleyecek hiçbir şeyleri yoktur. B sınıfı kızlara içkiler ısmarlayarak otururlar, kızların sinekler gibi başlarından savdıkları cansız ataklar yaparlar ve müzik kutusundaki o sızlanan müziği çalarlardı. Sivilceli ve şiş suratlı genç bir adam, bir kızın göğsüne dokunmaya uğraşıyordu. Kız elini ittirerek uzaklaştıracak, ardından da herif, otonom bir böcek yaşamına sahipmiş gibi mıncıklama işine geri dönecekti.</p>

  <p class="block7">Bir B sınıfı kız yanıma oturdu ve ona bir içki ısmarladım. Ama kız, yine de iyi bir Scotch söyledi. "Panama, senin sahtekâr girişkenliğinden nasıl da nefret ediyorum," diye düşündüm. Kızın kuş kadar beyni ve sanki kaydelmiş gibi, mükemmel bir Amerikan İngilizcesi vardı. Aptal insanlar, bir dili çok çabuk ve kolayca öğrenebilirler, çünkü içlerinde yeni öğrendikleri dili dışarıda tutmaya çalışacak hiçbir şey yoktur.</p>

  <p class="block7">Bir içki daha istedi. "Hayır," dedim.</p>

  <p class="block7">"Niye bu kadar cimrisin?" dedi.</p>

  <p class="block7">"Bak," dedim, "eğer param biterse, benim içkilerimi kim satın alacak, sen mi?"</p>

  <p class="block7">Şaşırmış görünüyordu ve yavaşça "Evet," dedi. "Haklısın. Özür dilerim."</p>

  <p class="block7">Ana cadde boyunca yürüdüm. Bir pezevenk kolumu yakaladı. "Elimde on dört yaşında bir kız var, Jack. Porto Riko'lu. Ne dersin?"</p>

  <p class="block7">"Daha şimdiden orta yaşlı olmuş bile," dedim. "Altı yaşında bir bakire istiyorum ve o sizi beklemek için mühürlenmiş bokundan da istemem. Bana elindeki on dört yaşındaki deliyi yutturmaya çalışına." Herifi orada ağzı bir karış açık kalmış bir şekilde bırakıp gittim.</p>

  <p class="block7">Birkaç Panama şapkasının fiyatını öğrenmek için bir dükkâna girdim. Tezgâhın ardındaki genç adam şarkı söylemeye başladı: "Arkadaşlık kur, para kaybet."</p>

  <p class="block7">"Bu güzel piç kesinlikle beni dolandırmaya çalışıyor," diye karar verdim.</p>

  <p class="block7">Bana birkaç tane iki dolarlık şapka gösterdi. "On beş dolar." dedi.</p>

  <p class="block7">"Fiyatlarınız çizgiyi epeyce aşmış," dedim, geri döndüm ve yürüyüp gittim. Benim peşimden caddeye kadar çıktı: "Bir dakika, Bayım." Yürümeye devam ettim.</p>

  <p class="block7">O gece, tekrarlanan bir rüyayı gördüm: Mexico City'ye dönmüştüm ve Art Gonzalez ile konuşuyordum, Allerton'ın eski oda arkadaşlarından biriyle. Ona Allerton'ın nerede olduğunu sordum, "Agua Diente'de" dedi. Orası, Mexico City'nin güneyinde bir yerdi ve oraya bir otobüs hattı olup olmadığını araştırıyordum. Birçok kez rüyalarımda Mexico City'ye döndüm, Art’la ya da Allerton'ın en iyi arkadaşı olan Johnny White ile konuşuyor ve onun nerede olduğunu soruyordum.</p>

  <p class="block7">Mexico City'ye uçtum. Havaalanında yürürken biraz sinirliydim; bir polis veya Göçmen Bürosu'ndan bir müfettiş beni fark edebilirdi. Uçakta karşılaştığım çekici genç bir turistin yanına yapışmaya karar verdim. Şapkamı paketlemiştim ve uçaktan çıkarken gözlüklerimi çıkartmıştım. Fotoğraf makinemi omzumun üstünden sallandırdım.</p>

  <p class="block7">"Kente taksiyle gidelim. Yol parasını bölüşürüz. Böyle daha ucuz olur," dedim benim turiste. Havaalanı boyunca bir baba oğul gibi yürüdük. "Evet," diyordum "Guatemala'daki o yaşlı herif benden Palace Hotel'den havaalanına kadar iki dolar istedi. Ona <i class="calibre3">uno</i> dedim." Bir parmağımı havaya kaldırdım. Hiç kimse bize bakmıyordu. İki turisttik.</p>

  <p class="block7">Bir taksiye bindik. Şoför, ikimiz için kent merkezine on iki pezo istedi.</p>

  <p class="block7">"Bekle bir dakika" diye İngilizce konuştu turist. 'Taksimetre yok Taksimetren nerede? Bir taksimetren olması gerekiyor."</p>

  <p class="block7">Şoför, benim, taksimetre olmaksızın havayolu yolcularını kente taşıma yetkisi olduğunu ona açıklamamı istedi.</p>

  <p class="block7">"Hayır!" diye bağırdı turist. "Ben turist değilim. Mexico City’de oturuyorum. <i class="calibre3">Sabe</i> Hotel Colmena? Hotel Colmena'da oturuyorum. Beni kente götür, ama sana taksimetrede yazanı öderim. Polis çağırırım. <i class="calibre3">Policia.</i> Yasalara göre bir taksimetren olmalı."</p>

  <p class="block7">"Aman Tamun," diye düşündüm. "Bütün ihtiyaç duyduğum şey de buydu, bu pislik polis çağıracaktı. Taksinin etrafında dolanan polisleri görebiliyordum, ne yapacaklarını bilemiyorlar ve diğer polisleri çağırıyorlardı. Turist bavuluyla taksiden indi. Oynadığı oyunu sürdürüyordu.</p>

  <p class="block7">"Hemen policia çağıracağım."</p>

  <p class="block7">'Tamam," dedim, "ama yine de ben bu taksiyi tutacağım. Kente daha ucuza gidemem... <i class="calibre3">Vâmonos"</i> dedim şoföre.</p>

  <p class="block7">Sears'ın yanında, sekiz pezoluk bir otele kaydımı yaptırdım ve midem heyecandan buz olarak Lola'nın yerine doğru yürüdüm. Barın yeri değişmişti, mekân yeni mobilyalarla yeniden düzenlenmişti. Ama barın arkasında, altın dişleri ve bıyığıyla aynı barmen dikiliyordu.</p>

  <p class="block7"><i class="calibre3">"Cömo estâ?"</i> dedi. El sıkıştık Nerelerde olduğumu sordu ve ona Güney Amerika dedim. Bir Delaware Punç alarak oturdum. Mekân boştu ama er ya da geç tanıdığım birileri buraya gelmek zorundaydı.</p>

  <p class="block7">Binbaşı içeri girdi. Emekliye ayrılmış bir asker, kır saçlı, hareketli, tıknaz. Binbaşı'yla listeyi gözden geçirdim:</p>

  <p class="block7">"Johnny White, Russ Morton, Pete Crowly, Ike Scranton?"</p>

  <p class="block7">"Los Angeles, Alaska, Idaho, bilmiyorum, hâlâ buralarda. Her zaman buralardadır."</p>

  <p class="block7">"Ve aa, peki, Allerton'a ne oldu?"</p>

  <p class="block7">"Allerton mı? Onu tanıdığımı sanmıyorum."</p>

  <p class="block7">"Görüşürüz."</p>

  <p class="block7">"İyi geceler, Lee. Takıl kafana göre."</p>

  <p class="block7">Sears'a kadar yürüdüm ve dergilere baktım. <i class="calibre3">Taşaklar: Gerçek Erkekler İçin</i> adlı bir delgide, ağaçta sallandırılmış bir Zenciye bakıyordum: "Onların Budala Çocukları Sallandırdığını Gördüm." Omzuma bir el dokundu. Döndüm ve Gale'le karşılaştım, başka bir emekli asker. Üstüne iyileşmiş bir ayyaşın bastırılmış havası sinmişti. Listeyi tek tek sordum.</p>

  <p class="block7">"Neredeyse hemen herkes gitti," dedi Gale. "Zaten bu herifleri hiç görmüyorum, artık Lola'nın yerine takılmıyorum."</p>

  <p class="block7">Allerton'ı sordum.</p>

  <p class="block7">"Allerton mı?"</p>

  <p class="block7">"Uzun ince bir çocuk. Johnny White ve Art Gonzalez'in arkadaşı."</p>

  <p class="block7">"O da gitti."</p>

  <p class="block7">"Ne kadar oldu?" Gale ile konuşurken sakin davranmaya ve öylesine konuştuğumu gösterme çabasına gerek yoktu. O hiçbir şeye dikkat etmezdi.</p>

  <p class="block7">"Onu, yaklaşık bir ay kadar önce caddenin karşısında gördüm."</p>

  <p class="block7">"Görüşürüz."</p>

  <p class="block7">"Görüşürüz."</p>

  <p class="block7">Dergiyi yavaşça yerine koydum, dışarıya doğru yürüdüm ve bir direğe yaslandım. Sonra Lola'nın yerine döndüm. Burns, bir masada oturuyor ve sakat eliyle bira içiyordu,</p>

  <p class="block7">"Etrafta çok az insan kaldı. Johnny White, Tex ve Crosswheel, Los Angeles'dalar."</p>

  <p class="block7">Eline bakıyordum.</p>

  <p class="block15">"Allerton hakkında bir şey duydun mu?" diye sordu.</p>

  <p class="block15">"Hayır," dedim.</p>

  <p class="block15">"Güney Amerika'ya ya da öyle bir yerlere gitti. Bir albayla. Allerton, onun yanında rehber olarak gitti."</p>

  <p class="block15">"Ya? Gideli ne kadar oldu?"</p>

  <p class="block15">"Yaklaşık altı ay."</p>

  <p class="block15">"Benim ayrılışımdan hemen sonra demek ki."</p>

  <p class="block15">"Evet. Tam o sıralarda."</p>

  <p class="block15">Burns'ten Art Gonzalez'in adresini aldım ve onu görmeye gittim. Otelinin karşısında bir dükkânda oturmuş bira içiyordu ve beni görünce seslenerek çağırdı. Evet, Allerton yaklaşık beş ay önce ayrılmıştı, bir albay ve karısının yanında rehber olarak gitmişti.</p>

  <p class="block15">"Guatemala'da arabayı satacaklardı. 48 model bir Cadillac. İş hakkında sağlam olmayan bir şeyler olduğunu hissediyordum. Ama Allerton bana asla kesin bir şey söylemedi. Onun nasıl olduğunu bilirsin." Allerton hakkında bir şey duymamış olmama şaşırmış gibiydi. "Gittiğinden beri, hiç kimse onun hakkında bir şey duymadı. Bu beni endişelendiriyor."</p>

  <p class="block15">Onun nerede olduğunu ve neler yapıyor olabileceğini düşündüm. Guatemala pahalı bir yerdi; San Salvador pahalı ve küçük bir yerdi. Costa Rica? Yolda gelirken San Jose'de durmadığıma pişman olmuştum.</p>

  <p class="block15">Gonzalez ve ben, nedir ve daha neler oluyor rutinine biraz takıldık. Mexico City, bir uzay zaman yolculuğu terminalidir, bineceğiniz trenini beklerken hızlı bir içki çaktığınız bir bekleme odasıdır. İşte bu yüzden Mexico City veya New York'ta olmaya katlanabiliyorum. Orada saplanıp kalmazsınız; orada olmanız gerçeği yüzünden, aslında bir yolculuktasınızdır. Ama Panama'da, dünyanın yolların bu kesişme noktasında, kesinlikle dokularınızı yaşlandırıyorsunuzdur. Bedeninizin yer değiştirmesi için Pan Am veya Dutch Line ile bir düzenleme yapmak zorundasınızdır. Yoksa, orada kalırsınız ve rutubetli sıcağın içinde, galvanize edilmiş demir bir çatının altında çürürsünüz.</p>

  <p class="block18">&nbsp;</p>

  <p class="block7">O gece rüyamda, Orta Amerika'nın durgun sularının birinde saklanan Allerton'ı sonunda bulduğumu gördüm. Bunca zaman sonra beni görmek onu şaşırtmıştı. Rüyamda bir kayıp insan bulucusuydum.</p>

  <p class="block7">"Bay Allerton, ben Dost Finans Şirketi'ni<sup class="calibre4">39</sup> temsil ediyorum. Bir şeyleri unutmadın mı, Gene? Üç haftada bir salı günleri gelip bizi görmeniz lazım. Ofiste sizi çok özledik. 'Parayı öde yoksa ...' demeyi sevmeyiz biz. Bu, hiç dostça bir söz değildir. Anlaşmayı <i class="calibre3">tümüyle</i> okuyup okumadığınızı merak ediyorum? Sadece elektron mikroskobu ve virüs filtresiyle çözülebilecek olan Madde 6(x)'e gönderme yapıyorum. 'Yoksa'nın tam olarak ne anlama geldiğini bilip bilmediğinizi merak ediyorum, Gene?</p>

  <p class="block11">(39.- <i class="calibre3">Dost Finans</i> : WSB'nin sık kullandığı rutinlerden birisidir ve <i class="calibre3">Çıplak Şölen'de</i> de geçer, yhn.)</p>

  <p class="block7">"Ama, siz genç çocukların nasıl olduğunu biliyorum. Hafif meşrep bir sürtüğün peşine takılıp gider ve Dost Finans olayını tümüyle unutursunuz, değil mi? Ama Dost Finans sizi unutmaz. Şarkıda söylediği gibi, 'Orada saklanacak bir yer yok.’ Hele yaşlı Sıçrama İzleyicisi işe girmişse."</p>

  <p class="block7">Sıçrama İzleyicisi'nin yüzü anlamsızlaştı ve adam dalıp gitti. Ağzı açıldı, eski fildişi gibi sararmış ve sert dişleri göründü. Koltuğun arkası şapkasını gözlerinin üstüne doğru itene</p>

  <p class="block20">kadar deri koltukta yavaşça geriye doğru kaydı, şapkanın yarattığı gölgenin altındaki gözleri birer opal gibi ışık noktalarını yakalayarak pırıldıyordu. "Johnny'nin Fuardaki Vedası"nı mırıldanmaya başladı, tekrar tekrar. Mırıldanma, aniden bir dizenin ortasında duruverdi.</p>

  <p class="block27">Sıçrama İzleyicisi, rüzgârlı bir caddenin aşağılarından gelen bir müzik sesi gibi gevşek ve arada kesilen bir sesle konuşuyordu. "Bu işte bütün tiplerle karşılaşırsın, Çocuk Her zaman için, arada sırada mısır patlağı<sup class="calibre4" id="id_footnote4">4</sup><sup class="calibre4">0</sup> vatandaşların biri ofise girer ve Dost Finansa olan borçlarını <i class="calibre3">bu</i> bokla ödemeye çalışır."</p>

  <p class="block31"><span class="text6">(40.-</span> <span class="text7">Mısır patlağı</span> <span class="text3">(Pop corn): Yasal bir işi olan kişi. Fahişelik ya da hırsızlığın tersi, yhn)</span></p>

  <p class="block27">Bir kolunun koltuğun kenarında sallanmasına izin verdi ve avucunun içinde sakladığı şeyi koltuğun diğer tarafından yukarıya doğru kaldırdı. Parmak uçlan morumsu mavi olan ince kahverengi elini yavaşça açarak bin dolarlık bir san faturalar rulosunu ortaya çıkardı. Elini çevirdi, avuç içi aşağıya doğru bakıyordu ve koltuğa doğru düştü. Gözleri kapandı.</p>

  <p class="block27">Başı aniden yana düştü ve dili dışarıya sarktı. Faturalar elinden düştü ve birbiri ardına kırmızı tuğla zeminin üzerinde buruşuk bir şekilde etrafa dağıldı. Sıcak bahar rüzgârı esintisi, kirli pembe perdeleri odanın içine doğru savurdu. Faturalar hışırdayarak odayı boydan boya geçtiler ve Allerton'ın ayaklarının dibinde toplandılar.</p>

  <p class="block27">Sıçrama İzleyicisi fark edilemez bir şekilde doğrulmuştu, göz kapaklarının arkasında bir ışık parçası yanmaya devam ediyordu.</p>

  <p class="block27">"Kötü bir duruma düştüğünde, bu olayı unutma, Çocuk," dedi. "Bu pis otellerin nasıl olduğunu bilirsin. Yanında kendi kâğıdını taşımalısın.”</p>

  <p class="block7">Sıçrama İzleyicisi öne doğru eğildi, dirsekleri dizlerindeydi. Aniden ayağa kalktı, sanki koltuktan fırlatılmış gibiydi ve aynı yukarı doğru hareket içinde, şapkasını bir parmağıyla gözlerinin üzerinden arkaya itti. Kapıya doğru yürüdü ve döndü, sağ eli kapı tokmağının üstündeydi. Yıpranmış ekose takım elbisesinin yakasında sol elinin tırnaklarını parlattı. Hareket ettiğinde takım elbisesinden bir küf kokusu yayılıyordu. Yakalarının altı ve pantolonun uçlan küf bağlamıştı. Tırnaklarına baktı.</p>

  <p class="block7">"Eee, aaa ... senin şey hakkında ... hesabın. Yakında döneceğim. Yani, önümüzdeki birkaç . . .” Sıçrama İzleyicisi'nin sesi boğuldu.</p>

  <p class="block7">"Bir <i class="calibre3">tür</i> anlaşma yapacağız." Sesi artık yüksek ve anlaşılır çıkıyordu. Kapı açıldı ve rüzgâr odanın içinde esti. Kapı kapandı ve perdeler eski yerlerine döndüler, perdenin biri, sanki birisi onu alıp oraya takmış gibi, bir divanın üstünde sallanıyordu.</p>

  <p class="block9">&nbsp;</p>

  <p class="block32" id="calibre_pb_12">&nbsp;</p>
</body>
</html>
