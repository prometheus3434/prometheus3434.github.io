<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block9">&nbsp;</p>

  <p class="block9">&nbsp;</p>

  <h1 class="block10">yedinci bölüm</h1>

  <p class="block9">&nbsp;</p>

  <p class="block9">&nbsp;</p>

  <p class="block7">Panama'dan Quito'ya, bir bulutun üstüne tırmanmak için epeyce uğraşılası gereken küçücük bir uçakla uçtular. Erkek hostes oksijeni bağladı. Lee, oksijen hortumunu kokladı. "Kesik," dedi tiksinti içinde.</p>

  <p class="block7">Bindikleri araba, rüzgârlı ve soğuk bir alacakaranlıkta Quito'nun içine girdi. Otel, yüz yaşında gibi görünüyordu. Odanın siyah kirişleri olan yüksek bir tavanı ve beyaz alçı duvarları vardı. Yatakların üzerine oturdular, titriyorlardı. Lee, biraz junk hastası olmuştu.</p>

  <p class="block7">Ana meydanın etrafında yürüyerek dolaştılar. Lee, bir eczane buldu - ama reçete olmaksızın paregorik yoktu. Yüksek dağlardan aşağıya doğru esen soğuk bir rüzgâr, kirli caddeler boyunca çöpleri sağa sola uçuruyordu, insanlar, yanlarından kasvetli bir sessizlik içinde yürüyerek geçiyordu. Çoğu, yüzlerinin etrafına battaniyeler sarmışlardı. Eski çuval bezleri gibi görünen kirli battaniyelerin içine sığınmış, çirkin ve yaşlı bir kocakarılar sırası, bir kilisenin duvarları boyunca yan yana uzayıp gidiyordu.</p>

  <p class="block7">"Şimdi, oğlum, benim karşılaşabileceğin diğer vatandaşlardan farklı olduğumu bilmeni istiyorum. Bazı insanlar sana kadınlar iyi değildir masalını anlatır. Ama ben öyle değilim. Şimdi istersen bu <i class="calibre3">seftorita’lardan</i> birini kendin için seç ve onu yanında otele götür."</p>

  <p class="block7">Allerton ona baktı. "Sanırım bu akşam yatırılacağım.” dedi.</p>

  <p class="block7">"Elbette," dedi Lee. "Haydi hemen git. Bu çöplükte çok fazla zerafet yoktur, ama bu durumun senin gibi genç bir herifi engellememesi gerekir. Otuzuna gelene kadar hiç çirkin bir Kadın görmediğini söyleyen Frank Harris miydi? Evet, oydu, kesinlikle ... Haydi, otele dönüp bir içki içelim."</p>

  <p class="block9">&nbsp;</p>

  <p class="block7">Bar rüzgârlıydı. Siyah deri kaplı meşe sandalyeler vardı. Birer martini söylediler. Yandaki masada, pahalı kahverengi gabardin bir takım elbise içindeki kırmızı yüzlü bir Amerikalı sekiz bin dönümlük bir iş hakkında konuşuyordu. Lee'nin karşısında, Avrupa kesimi siyah bir takım elbise giymiş, uzun burunlu ve iki elmacık kemiğinde de kırmızı bir nokta olan Ekvadorlu bir adam vardı. Kahve içiyor ve tatlı kekler yiyordu.</p>

  <p class="block7">Lee, birkaç kokteyl içti. Geçen her dakika biraz daha hastalanıyordu. "Niye biraz ot tüttürmüyorsun?" diye önerdi Allerton. "Sana biraz yardımı olabilir."</p>

  <p class="block7">"İyi fikir. Haydi odaya çıkalım."</p>

  <p class="block7">Lee, balkonda bir çay çubuğu tüttürdü. "Tanrım, bu balkon çok soğuk," dedi odaya geri dönerken.</p>

  <p class="block7">" '. . . Ve güzel, eski koloni kenti Quito'ya alacakaranlık çöktüğünde ve serin meltemler Andlar'dan süzülerek inerken gelin, akşamın tazeliğinde etrafta gezinin ve ana meydana bakan on altıncı yüzyıldan kalma bir kilisenin duvarları boyunca, rengarenk yerel giysileri içinde oturan güzel <i class="calibre3">senorita'</i>ları inceleyin . . .’ Bunları yazan herifi işten attılar. Her zaman bir sınır vardır, bir gezi rehberinde bile...</p>

  <p class="block7">"Tibet de burası gibi bir yer olmalı. Yüksek, soğuk, çirkin görünümlü insanlarla, lamalar ve yaklarla dolu. Kahvaltı için yak sütü, öğle yemeği için yak peyniri ve akşam yemeği için kendi yağında pişirilmiş yak eti ve eğer bana sorarsan tüm bunlar yaklar için uygun bir ceza.</p>

  <p class="block15">"Berrak bir günde, o kutsal adamlardan birinin kokusunu rüzgâr yönünde on mil öteden alabilirsin. Orada oturmuş eski dua silindirini<sup class="calibre4">30</sup> iğrenç bir şekilde çeviriyor. Eski çuval bezlerine sarınmış, boynunun bezden çıktığı yerde gezmen tahtakurularıyla birlikte. Burnu tümüyle çürüyüp düşmüş ve burun deliklerinden, tüküren bir kobra gibi yemiş<sup class="calibre4">31</sup> tükürüyor ... Bana şu Doğunun Bilgeliği'ni ver rutini.</p>

  <p class="block17">(30.- <i class="calibre3">Dua Silindiri</i> : (İng. <i class="calibre3">prayer wheel)</i> Tibet budistlerine özgü, dua yazdı kâğıtların sarıldığı dönen silindir.)</p>

  <p class="block17">(31.-&nbsp;<i class="calibre3">Yemiş</i> : (İng. <i class="calibre3">Betelnut</i>) Doğu Hindistan'da yerlilerin çiğnediği fındığa benzer bir yemiş, yhn.)</p>

  <p class="block15">"Böylece elimizde bir kutsal adam ve onunla bir röportaj yapmaya gelen fahişe bir muhabirimiz var. Adamımız orada yemişini çiğneyerek oturur. Bir süre sonra, çömezlerinden birine şöyle der, 'Kutsal Kuyuya git ve bana bir kepçe paregorik getir. Biraz Doğunun Bilgeliği işine geçeceğim. Ve peştemalının içinde sallananı dışarı çıkar!' Ardından P.G.'yi içer ve hafif bir transa girer, kozmik bir bağlantı kurar - biz buna ticarette kafa atmak deriz. Muhabir şöyle sorar, 'Rusya ile savaş olacak mı, Mahatma? Komünizm uygar dünyayı yok edecek mi? Ruh ölümsüz müdür? Tanrı var mıdır?'</p>

  <p class="block15">"Mahatma gözlerini açar, dudaklarını sıkar ve burun deliklerinden iki uzun, kırmızı yemiş suyu akıntısı çıkarır. Ağzına doğru akar, o uzun ve paslanmış diliyle yalayarak geri yutar, şöyle der 'Bu s.ktiğimin şeyini nereden bileyim?' 'Onun dediğini duydun. Artık tamam. Svami<sup class="calibre4">32</sup>, tedavisinde yalnız kalmak istiyor.’ der çömez. Haydi gel, bu konuda biraz düşün bakalım, işte budur Doğu'nun bilgeliği. Batılılar, keşfedebilecekleri birtakım surlar olduğunu düşünürler. Doğu ise şöyle der, 'Bu s.ktiğimin şeyini nereden bileyim?'"</p>

  <p class="block17">(32.- <i class="calibre3">Svami,</i> sözlüğe göre Hindu dilinde hoca demektir. Ama daha ayrıntılı olmak gerekirse, ki Willie, bazen bundan hoşlanmaktadır; Hindistan'da ermiş ya da kutsal kişi anlamındadır. Bir yan grup olan, değişik inançlara bağlı gerçek ermişlerin yanı sıra yogim bir fiziksel ve tinsel disipline girmek için evini terk eden erkek ve kadınlar, münzeviler, büyücü ve falcılardan, yani <i class="calibre3">sadhu</i>'lardan farklı olarak <i class="calibre3">svami</i> terimi, genellikle belirli bir tarikata bağlı çileciler için, son yıllarda da özellikle Ramakrişna Misyoneri keşişler için kullanılmaktadır. Tanrı Şiva kültüne bağlı <i class="calibre3">sadhu'l</i>ara <i class="calibre3">sannyasin,</i> Tanrı Vişnu kültüne bağlı olanlaraysa genellikle <i class="calibre3">vairagin</i> adı verilir. Caynaa çüecilere <i class="calibre3">muni,</i> Buda öğretisine bağlı kalanlaraysa <i class="calibre3">bhikku</i> denir. Şu anda okurların büyük bölümünün bu konuda daha fazla bilgi istediğini ummuyorum, yhn.)</p>

  <p class="block18">&nbsp;</p>

  <p class="block15">Lee, o gece rüyasında, bir ceza kolonisinde olduğunu gördü. Her tarafta yüksek ve sarp dağlar vardı. Asla ısınmayan bir pansiyonda kalıyordu. Bir yürüyüşe çıktı. Bir köşe başından arnavut kaldırımı döşenmiş pis bir caddeye döndüğü an, soğuk bir rüzgâr üzerine çarptı. Deri ceketinin kemerini sıktı ve son ümitsizliğin üşütücü rüzgârını hissetti.</p>

  <p class="block15">Lee uyandı ve Allerton'a seslendi, "Uyanık mısın, Gene?"</p>

  <p class="block15">"Evet."</p>

  <p class="block15">"Üşüdün mü?"</p>

  <p class="block15">"Evet."</p>

  <p class="block15">''Yanma gelebilir miyim?"</p>

  <p class="block15">"Aah, şey, pekâlâ."</p>

  <p class="block15">Lee, Allerton'ın yatağına girdi. Soğuk ve junk hastalığı yüzünden titriyordu.</p>

  <p class="block18">&nbsp;</p>

  <p class="block7">"Her yerin kasılıyor," dedi Allerton. Lee bedenini ona doğru bastırdı, junk hastalığının ergen şehvetiyle sarsılıyordu.</p>

  <p class="block7">"Yüce İsa, ellerin çok soğuk."</p>

  <p class="block7">Allerton uykuya daldığında yuvarlanarak döndü ve bir bacağını Lee'nin bedeninin üstüne attı. Lee, onun uyanıp geri çekilmemesi için hareketsiz bir şekilde yattı.</p>

  <p class="block9">&nbsp;</p>

  <p class="block7">Ertesi gün Lee, gerçekten hastaydı. Quito'da etrafta gezindiler. Lee, Quito'yu ne kadar fazla görürse, mekân onu o kadar çok kötüleştiriyordu. Kent tepelikti, caddeleri daracıktı. Allerton yüksek setin üstünden atladı ve bir araba onu sıyırıp geçti. "Tanrıya şükür, yaralanmadın," dedi Lee. "Bu kente tıkılıp kalmaktan nefret edeceğime eminim."</p>

  <p class="block7">Birkaç Alman mültecinin, vizeler, uzatmalar ve çalışma izinleri hakkında konuşarak takıldığı küçük bir kahvede oturdular ve yan masadaki bir adamla sohbete başladılar. Adam ince yapılı ve sarışındı, kafası şakaklarından içeri çöküktü. Lee, çizik çizik meşe masanın üzerinden yıpranmış ahşap zemine dökülen, soğuk, yüksek dağ ışığının altında, adamın yıpranmış zayıf yüzünü kaplayan mavi damarların nabız gibi atışını görebiliyordu. Lee, adama Quito'yu sevip sevmediğini sordu.</p>

  <p class="block7">"Olmak ya da olmamak, işte bütün mesele bu. Sevmem gerekiyor."</p>

  <p class="block7">Kahveden çıktılar ve caddeden yukarıya, bir parka doğru yürüdüler. Ağaçlar, rüzgâr ve soğuk yüzünden bodur kalmışlardı. Birkaç oğlan çocuğu, küçük yapay bir gölcükte kürek çekerek dolanıyorlardı. Lee, şehvet ve meraktan yırtılarak onları izledi. Kendisini, sürekli yinelenen bir kâbusun içinde, bedenler, odalar ve klozetler boyunca delice bir arayış içinde umutsuzca etrafına bakınırken bulmuştu. Arayışın sonu, boş bir odaydı. Soğuk rüzgârda titredi.</p>

  <p class="block7">"Niye bir kafeye gidip bir doktor ismi sormuyorsun?" dedi Allerton.</p>

  <p class="block7">"Bu iyi bir fikir."</p>

  <p class="block9">&nbsp;</p>

  <p class="block7">Doktor, sessiz bir yan caddede, san sıvalı bir v<span class="text4">illa</span>da oturuyordu. Pürüzsüz, kırmızı yüzlü bir Yahudi'ydi ve iyi İngilizce konuşuyordu. Lee, bir dizanteri masalı ortaya atmıştı. Doktor birkaç soru sordu. Sonra bir reçete yazmaya başladı. "En iyi reçete bizmutlu paregoriktir," dedi Lee.</p>

  <p class="block7">Doktor bir kahkaha attı. Lee'ye uzun bir bakış fırlattı. "Şimdi gerçeği söyle," dedi sonunda. Gülümseyerek işaret parmağını kaldırdı. "Afyon bağımlısı mısın? Söylersen daha iyi olur. Aksi halde sana yardım edemem."</p>

  <p class="block7">"Evet," dedi Lee.</p>

  <p class="block7">"Ah ha," dedi doktor ve yazdığı reçeteyi buruşturup çöp sepetine attı. Lee'ye ne kadar zamandır bağımlı olduğunu sordu. Lee'ye bakarak kafasını salladı.</p>

  <p class="block7"><i class="calibre3">"Ach,"</i> dedi, "sen genç bir adamsın. Bu alışkanlığı bırakmalısın. Yoksa hayatını kaybedeceksin. Şimdi acı çekmen, bu alışkanlığa devam etmenden daha iyi." Doktor, Lee'ye uzun, insancıl bir bakış attı.</p>

  <p class="block7">"Tanrım," diye düşündü Lee, "bu işe neden tahammül ediyorsun ki." Başını sallayarak söylenenleri onayladı ve dedi ki, "Elbette, Doktor, bırakmak istiyorum. Ama biraz uyumalıyım. Yarın kıyıya gidiyorum, Manta'ya."</p>

  <p class="block7">Doktor sandalyesine yaslandı, gülümsüyordu. "Bu alışkanlığı bırakmalısın." Söylediklerini bir kez daha aynen tekrarladı.</p>

  <p class="block20">Lee, soyutlanmış bir halde başını sallayarak onayladı. Sonunda doktor reçete kâğıdını ona uzattı: üç cc'lik tentür.</p>

  <p class="block7">Eczane Lee'ye tentür yerine paregorjk verdi. Üç cc'lik P.G. Bir çay kaşığından daha az. Hiçbir şey. Lee bir şişe antihistamin tableti satın aldı ve avuç dolusu yuttu. Biraz faydalı olmuş gibiydi.</p>

  <p class="block7">Lee ve Allerton, ertesi gün uçakla Manta'ya gittiler.</p>

  <p class="block9">&nbsp;</p>

  <p class="block7">Manta'daki Hotel Continental yarılmış bambu ve tahtadan yapılmıştı. Lee, odalarının duvarında birkaç budak deliği buldu ve delikleri kâğıtla tıkadı. Allerton'a "ikimiz de sınırdışı edilmek istemeyiz, değil mi," dedi. "Biliyorsun, biraz junk hastasıyım ve bu beni çoook seksi yapıyor. Komşular bazı ilginç görüntülere şahit olabilir."</p>

  <p class="block7">"Anlaşmayı bozmak hakkında bir şikâyet dilekçesi vermek istiyorum," dedi Allerton. "Haftada iki kez demiştin."</p>

  <p class="block7">"Öyle dedim. Şey, elbette ki sözleşmeler biraz esnektir, bunu bilirsin. Ama sen haklısın. Haftada iki kez, efendim. Ama şüphesiz, eğer arada pantolonun ıslanırsa bana bildirmekte sakın tereddüt etme."</p>

  <p class="block7">"Sana fısıldarım."</p>

  <p class="block9">&nbsp;</p>

  <p class="block7">Su, soğuk suya dayanamayan Lee için çok uygundu. Suya daldığında hiç şok yaşamadı. Bir saat kadar yüzdüler, sonra denize bakarak kumsalda oturdular. Allerton, kesinlikle hiçbir şey yapmaksızın saatlerce oturabilirdi. "Şu ilerideki tekne son bir saattir ısınıyor."</p>

  <p class="block7">"Yerel <i class="calibre3">bodega'ları</i> araştırmak ve bir şişe konyak almak için kente iniyorum," dedi Lee.</p>

  <p class="block7">Kireç taşından caddeleri, denizciler ve liman işçileriyle dolu pis batakhaneleriyle kent oldukça eski görünüyordu. Ayakkabı boyacılığı yapan bir oğlan çocuğu, Lee'ye ''hoş bir kız" isteyip istemediğini sordu. Lee oğlana baktı ve İngilizce yanıtladı, "Hayır, seni de istemiyorum".</p>

  <p class="block7">Bir Türk tüccardan bir şişe konyak aldı. Dükkânda her şey vardı: gemi malzemeleri, donanım, silah, yiyecek, likör. Lee silahların fiyatlarına baktı: Birleşik Devletlerde yetmiş iki dolara satılan bir 30-30'luk piston itişli bir Winchester karabina üç yüz dolar. Türk, silahlar üzerindeki gümrük vergisinin çok yüksek olduğunu söyledi. Fiyatın nedeni buydu.</p>

  <p class="block7">Lee, kumsal boyunca yürüyerek geri döndü. Evler, tamamen ağaç çerçeve üzerine yarılmış bambulardan yapılmış ve dört kazık üzerinde doğrudan zemine çakılmışlardı. Ev inşaatının en kolay tipiydi: dört ağır kazığı derin bir şekilde zemine çakarsınız ve kazıkların üzerine evi çivilersiniz. Evler, zeminden yaklaşık altı ayak yüksekte inşa edilmişti. Caddeler çamur içindeydi. Binlerce akbaba çatıların üzerine tünemişlerdi ya da sakatatları gagalayarak sokaklar boyunca geziniyorlardı. Lee bir akbabayı tekmeledi ve kuş kızgın bir cıyaklamayla kanat çırparak uzaklaştı.</p>

  <p class="block7">Lee bir barın yarımdan geçti, doğrudan doğruya toprağın üzerine inşa edilmiş büyük bir binaydı ve bir içki içmek için içeri girmeye karar verdi. Yarılmış bambudan yapılmış duvarlar gürültüyle sallanıyordu. Orta yaşlı, küçük yapılı, sırım gibi iki adam, karşılıklı olarak müstehcen bir mambo rutini yapıyorlardı, köseleye dönüşmüş yüzleri dişsiz gülümsemelerle buruşmuştu. Garson geldi ve Lee'ye gülümsedi. Onun da ön dişlerinin hiçbiri yoktu. Lee, kısa ahşap tezgâhın önüne oturdu ve bir konyak söyledi.</p>

  <p class="block7">Yaklaşık on altı yaşlarında görünen bir oğlan çocuğu geldi ve Lee'nin yanma oturdu, içtenlikle ve dostça gülümsedi. Lee de gülümsedi ve oğlan için bir <i class="calibre3">refresco</i> söyledi. Oğlan elini Lee'nin kalçasına koydu ve içki için teşekkür anlamında sıktı. Oğlanın birbiri üstüne yığılıp yamulmuş dişleri vardı, ama genç bir oğlandı. Lee ona kışkırtıcı bir şekilde baktı; skoru hesaplayamadı. Oğlan haydi gel işareti mi veriyordu, yoksa sadece dostça mı davranıyordu? Latin Amerika ülkelerindeki insanların fiziksel temas konusunda utangaç olmadıklarını biliyordu. Oğlanlar etrafta kollan birbirlerinin omuzlarında dolanmış bir şekilde gezinirlerdi. Lee, oyunu soğukkanlı oynamaya karar verdi. İçkisini bitirdi, çocukla el sıkıştı ve yürüyerek otele döndü.</p>

  <p class="block7">Allerton hâlâ verandada, mayosu ve ince bedeninin üzerinde akşam rüzgârıyla çırpınan kısa kollu san gömleğiyle oturuyordu. Lee mutfağa gitti, buz, su ve bardakları toparladı. Allerton'a Türk'ten, kentten ve oğlandan bahsetti. "Haydi, akşam yemeğinin ardından gidip o bara takılalım," dedi.</p>

  <p class="block7">"Ve sonra da o genç oğlanlarla sarılalım?" dedi Allerton. "Ben buna hayır derim."</p>

  <p class="block7">Lee güldü. Şaşırtıcı bir şekilde kendisini iyi hissediyordu. Antihistamin, üzerindeki junk hastalığını belirsiz bir kırıklığa, ne olduğunu bilmese farkına varmayacağı bir şeye dönüştürmüştü. Dışarıya, batan güneşin altında kızıllaşmış körfeze doğru baktı. Her tür boydaki bir sürü tekne körfeze demirlemişti Lee bir tekne satın almak ve kıyı boyunca yelken açmak istedi. Allerton fikri beğendi.</p>

  <p class="block7">"Ekvadorı'dayken mutlaka Yage'yi ele geçirmeliyiz," dedi Lee. "Düşünsene: Düşünce Kontrolü. Herhangi birini parçalara ayır ve kendi zevkine göre yeniden inşa et. Birisindeki bir şeyler seni durmadan rahatsız ediyorsa, ‘Yage! Bunun onun kafasından silinmesini istiyorum.’ dersin. Senin üzerinde yapmak isteyebileceğim birkaç değişikliği düşünebiliyorum, bebeğim." Allerton'a baktı ve dudaklarını yaladı. "Birkaç değişikliğin ardından çok daha <i class="calibre3">hoş</i> olursun. Şimdi de hoşsun, elbette, ama sinir bozucu şu küçük garipliklerin var. Demek istediğim, her zaman tam olarak benim istediklerimi yapmıyorsun."</p>

  <p class="block7">"Onun gerçekten bu tarz bir şeylere sahip olduğunu düşünüyor musun?" diye sordu Allerton.</p>

  <p class="block7">"Ruslar öyle düşünüyor gibi görünüyor. Anladığım kadarıyla Yage etkili bir itiraf ilacı. Peyote'yi de kullanmışlardı. Hiç denedin mi?"</p>

  <p class="block7">"Hayır."</p>

  <p class="block7">"Korkunç bir madde. Beni ölmek isteyecek kadar hasta etti. Kusmalıydım, ama yapamıyordum. Sadece işkence edici sahte spazmlar ya da o zımbırtıya ne deniyorsa. Sonunda peyote bir kıl topu gibi katılaşarak yukarı çıkar, katılaşmış bir şekilde tamamıyla yukarı, boğazımı tıkayarak. Şimdiye kadar dayandığım en pis duyguydu. Yaptığı kafa ilginç, ama hastalık haline bakıldığında buna değmez. Yüzün gözlerinin çevresinde şişer, dudakların şişer ve kendini bir Yerli gibi hissedersin ya da bir Yerli, ne hissettiğini düşünüyorsa o şekilde. İlkel, yani anlarsın. Renkler daha yoğundur, ama bir şekilde düz ve iki boyutludur. Her şey bir peyote bitkisi gibi görünür. Altta gizlenmiş bir kâbus vardır.</p>

  <p class="block7">"Onu kullandıktan sonra birbiri ardına kâbuslar gördüm ve her seferinde yeniden uykuya daldım. Bir düşte kuduz olmuştum, aynaya baktım, yüzüm değişti ve ulumaya başladım.</p>

  <p class="block20">Bir başka düşte bir klorofil bağımlısıydım. Ben ve diğer beş klorofil bağımlısı sayı yapmayı bekliyorduk. Yeşile dönüşmüştük ve klorofil bağımlılığından kurtulamıyorduk. Tek bir vuruş ve yaşam boyu ona bağımlısın'. Bitkiye dönüşmüştük. Psikiyatri hakkında bir şeyler biliyor musun? Şizofreni?"</p>

  <p class="block7">"Pek değil."</p>

  <p class="block7">"Bazı şizofreni vakalarında otomatik itaat olarak bilinen bir olgu gerçekleşir. 'Dilini dışarı çıkar.’ derim ve kendini buna itaat etmekten alıkoyamazsın. Ben ne dersem, herhangi biri ne derse, onu yapmak zorundasın. Manzarayı çaktın mı? Hoş bir manzara, değil mi, otomatik olarak uyulan emirleri sen verdiğin sürece elbette. Otomatik itaat, sentetik şizofreni, yönetmek için kitle üretimi. Bu Rusların düşü ve Amerika'da bu konuya pek yabana değil. Her iki ülkenin bürokratları aynı şeyi istiyor: Kontrol. Süper ego, kontrol merkezi, kanserli ve çılgın bir hale geldi. Tesadüfen, şizofreni ile telepati arasında bir bağlantı var. Şizolar telepatik olarak çok hassastır, ama kesinlikle <i class="calibre3">alıcıdırlar.</i> Bağlantıyı anladın mı?"</p>

  <p class="block7">"Ama Yage'yi gördüğünde tanıyamayacaksın?"</p>

  <p class="block7">Lee bir dakika düşündü. "Bu fikirden pek hoşlanmadım. Quito'ya dönmeli ve orada Botanik Enstitüsü'nden bir botanikçiyle konuşmalıyım."</p>

  <p class="block7">"Hiçbir şey için Quito'ya dönmem," dedi Allerton.</p>

  <p class="block7">"Hemen gitmiyorum. Biraz dinlenmeye ihtiyacım var ve Çinliyi<sup class="calibre4">33</sup> tümüyle dışarı atmak istiyorum. Senin dönmene gerek yok. Sen plajda kalırsın. Baba gidecek ve bilgiyi alacak:"</p>

  <p class="block11">(33.- Beat jargonunda afyon anlamına gelir, yhn.)</p>

  <p class="block28" id="id_bookmark11">&nbsp;</p>
</body>
</html>
