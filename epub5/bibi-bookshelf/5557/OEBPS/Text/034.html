<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="../Styles/style.css"/>
<title></title>
</head>
<body>
<p class="p1"><br/></p>
<p class="p2"><span class="t4"><b>12</b></span></p>

<p class="p1"><br/></p>

<p class="p1">"Başçavuş seni görmek istiyor," diye seslendi Steve devriye odasının bir ucundan.</p>

  <p>Andy tamam anlamında elini salladı, ayağa kalktı, gerindi; üzerinde çalıştığı bir deste raporun başından ayrılmaya can atıyordu zaten. Dün gece iyi uyuyamamıştı, yorgundu. Önce Billy Chung davası, sonra Shirl'ün gitmiş olması, bir gece için çok fazlaydı. Shirl'ü nerede arayabilirdi, geri dönmesini isteyebilirdi? Öte yandan, Belicher'lar hâlâ orada yaşarken, geri dönmesini nasıl beklerdi? Belicher'lardan nasıl kurtulabilirdi? Düşünceleri o yöne doğru ilk defa kaymıyordu ama bir çözüm de bulamamıştı henüz. Başçavuşun ofisinin kapısını vurdu, içeri girdi.</p>

  <p>"Beni görmek istemişsiniz?"</p>

  <p>Başçavuş Grassioli bir hap yutuyordu, başını sallayınca su boğazına kaçtı, öksürmeye başladı, öksürmesi bitince eski püskü döner koltuğuna yaslandı kaldı, benzi her zamankinden daha sarı, daha yorgun görünüyordu. "Bu ülser beni bir gün öldürecek. Ülserden adam öldüğünü hiç duydun mu?"</p>

  <p>Böyle bir sorunun cevabı olamazdı. Andy, başçavuşun lafı niye dolandırdığını merak etti, bunu hiç yapmazdı. Fikrini söylemekte hiç zorluk çekmezdi genelde.</p>

  <p>"Çonçon oğlanı vurmandan hiç memnun değiller," dedi sonunda, masanın üstüne saçılmış raporları ve dosyaları elleyerek.</p>

  <p>"Ne demek istiyorsunuz?"</p>

  <p>"Dedim ya işte; Allah Allah, sanki bu ekiple yeterince işim yokmuş gibi, bir de politikaya bulaştım. Merkez Caddesi bu davaya çok fazla zaman harcadığını düşünüyor, buna başladığından beri mıntıkada iki düzine çözümlenmemiş cinayet işlendi."</p>

  <p>"Ama..." Andy kulaklarına inanamıyordu, "şube müdürünün beni şahsen bu davaya tam gün atadığını söyleyen siz değil miydiniz? Siz değil miydiniz..."</p>

  <p>"Sana ne söylediğimin önemi yok," diye hırladı Grassioli.</p>

  <p>Şube müdürü telefona çıkmıyor, benle konuşmuyor yani. O'Brien'ın katili umurunda bile değil, şu Jersey'li mafya Cuore hakkında öğrendiğim bilgilerle de kimse ilgilenmiyor. Üstüne üstlük, şube müdürü yardımcısı Billy Chung olayı için tepeme çöktü. Kabak başımda patlayacak."</p>

  <p>Kabak daha çok benim başımda patlayacağa benzer."</p>

  <p>"Ukalalık etme, Rusch." Başçavuş ayağa kalktı, koltuğa bir tekme attı, Andy'ye sırtını döndü, pencereden dışarı bakarak parmaklarıyla pervazda trampet çalmaya başladı. "Şube müdürü yardımcısı George Chu Çonçonlara karşı kan davası güttüğünü filan sanıyor, oğlanı onca zaman takip edip sonunda da buraya getirecek yerde vurmana çok bozuluyor."</p>

  <p>"Emir üzerine hareket ettiğimi söylediniz, değil mi, başçavuş," diye sordu Andy yavaşça. "Ölümünün bir kaza olduğunu söylediniz, raporumda hepsi yazılı zaten."</p>

  <p>"Ona hiçbir şey söylemedim." Grassioli dönüp Andy'nin yüzüne baktı. "Bu dava için bana baskı yapan insanlardan ses çıkmıyor. Chu'ya söyleyebileceğim bir şey yok. Zaten şu ırk meselesine takmış kafayı. Gerçekte neler olduğunu anlatırsam sadece başıma dert açmış olacağım, mıntıkanın da, herkesin de başına. Koltuğa oturdu ve seğiren gözünü ovuşturdu. "Sana açık açık söylüyorum, Andy. Topu sana atacağım, suçu sana yükleyeceğim. Olaylar yatışana kadar altı aylığına seni üniformalı göreve vereceğim. Rütbene bir şey olmayacak, paranı da aynen alacaksın."</p>

  <p>"Bu davayı sonuçlandırdığım için, katili bulduğum için madalya beklemiyordum," dedi Andy öfkeyle, "ama bunu hiç beklemiyordum. Mahkemeye gitmeye hakkım var."</p>

  <p>"Tabii var, tabii var." Başçavuş uzun bir süre tereddüt etti, rahatsızlığı belliydi. "Ama gitmemeni rica ediyorum. Kendim için değil, mıntıkanın iyiliği için. Topu sana atmak boktan bir davranış, biliyorum, ama bundan zarar görmeyeceksin. En kısa zamanda seni tekrar ekibe sokmaya çalışacağım. Çok farklı bir şey de yapacak değilsin zaten. Hallettiğimiz azıcık detektif işi yerine hepimiz devriye dolaşsak daha iyi ederiz."</p>

  <p>Hırsla masayı tekmeledi. "Ne diyorsun?"</p>

  <p>"Çok boktan bir durum."</p>

  <p>"Bunu ben de biliyorum!" diye bağırdı başçavuş. "Ama başka ne yapabilirim söylesene? Mahkemeye gitsen daha mı az boktan olacak? Hiç şansın yok. Polis kuvvetlerinden kovulup işsiz kalırsın, beni de yanına katarlar muhtemelen. Sen iyi bir polissin Andy, senin gibileri pek kalmadı. Teşkilatın sana, senin ona olduğundan daha çok ihtiyacı var. Dayan biraz. Ne diyorsun?"</p>

  <p>Uzun bir sessizlik oldu, başçavuş yine dönüp pencereden dışarı bakmaya başladı.</p>

  <p>"Pekâlâ," dedi Andy sonunda. "Ne yapmamı istiyorsanız yapacağım, başçavuş." İzin istemeden ofisten çıktı gitti; başçavuşun ona bunun için teşekkür etmesini istemiyordu.</p>
</body>
</html>