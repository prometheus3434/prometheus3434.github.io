<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="../Styles/style.css"/>
<title></title>
</head>
<body>
<p class="p1"><br/></p>
<p class="p2"><span class="t4"><b>13</b></span></p>

<p class="p1"><br/></p>

<p class="p1">"Yarım saat sonra yeni bir aşıra gireceğiz," dedi Steve Kulozik, ayaklarını buzlu kaldırıma vurarak. "Dün TV'de gerzeğin biri yeni asırın gelecek yıla kadar başlamayacağını açıklıyordu, götkafanın teki işte. Gece yarısı, iki bin senesi, yeni asır; gayet mantıklı. Şuna bak." Eski Times Binası'nın üstündeki TV ekranını işaret etti. Manşet haberler, iki metre boyunda harflerle birbirini kovalıyordu.</p>

<p class="p1"><br/></p>

<p class="p2">ORTA BATI'DA SOĞUK DALGASI </p>

<p class="p2">ÇOK SAYIDA ÖLÜM HABERİ GELİYOR</p>

<p class="p1"><br/></p>

  <p>"Çok sayıda," diye homurdandı Steve. "Eminim artık saymaktan vazgeçmişlerdir, kaç kişinin öldüğünü bilmek istemiyorlardır."</p>

<p class="p1"><br/></p>

<p class="p0">RUSYA'DA KITLIK HABERLERİNİ </p>

<p class="p0">GALYGIN YALANLADI</p>

<p class="p5">YENİ ASIRIN EŞİĞİNDE BAŞKANLIK MESAJI</p>

<p class="p5">FRISCO KÖRFEZİ'NDE DONANMA SÜPERSONİK JETİ DÜŞTÜ</p>

<p class="p1"><br/></p>

  <p>Andy ekrana bir göz attı, sonra Times Meydanı'nda birikmiş kalabalığa. Mavi üniformayı giymeye alışıyordu, ama yine de detektif ekibinden birilerinin yanında rahatsız oluyordu. "Burda ne işin var?" diye sordu Steve'e.</p>

  <p>"Senin gibi, bu mıntıkaya borcum var. Hâlâ yedek, yedek diye çırpınıyorlar, bir ayaklanma olacağını söylüyorlar."</p>

  <p>"Yanılıyorlar, hava çok soğuk, o kadar çok insan da yok."</p>

  <p>"Dertleri o değil, çılgın mezhepler, mesele onlar, Binyıl geldi diyorlar, Kıyamet Günü mü, Mahşer Günü mü, ne zıkkımsa. Bütün şehre yayılmışlar. Dünya, sandıkları gibi gece yarısı sona ermeyince çok bozulacaklar."</p>

  <p>"Sona ererse ben daha çok üzülürüm."</p>

  <p>Sessiz, dev kelimeler başlarının üstünde yarışıyordu.</p>

<p class="p1"><br/></p>

<p class="p0">COLIN BEBEK YASASI ENGELLEMELERİNİ </p>

<p class="p0">KISA ZAMANDA SONA ERDİRMEYE SÖZ VERDİ</p>

<p class="p0"><br/></p>

  <p>Halk yavaş yavaş ileri geri sallanıyor, boyunlarını ekrana uzatıyordu. Kornalar çalıyor, insan sesi gürültüsünün arasına zil ve çıngırak sesleri karışıyordu. Ekranda saat belirince millet coştu.</p>

<p class="p1"><br/></p>

<p class="p0">23:38—11:38 (akşam) — </p>

<p class="p0">YENİ YILA TAM 22 DAKİKA KALDI</p>

<p class="p1"><br/></p>

  <p>"Senenin sonu, benim görevimin de sonu," dedi Steve.</p>

  <p>"Sen neden bahsediyorsun?" diye sordu Andy.</p>

  <p>"Görevden ayrıldım. Grassy'ye 1 Ocağa kadar kalmaya söz verdim, gitmeye hazır olana kadar da kimseye söylememeye. Eyalet jandarmalarına katıldım. Hapishane çiftliklerinden birinde muhafız olacağım. Kulozik yemek yüzü görecek— sabırsızlıktan çatlayacağım."</p>

  <p>"Steve, dalga mı geçiyorsun. On, on iki yıldır polislik yapıyorsun. Kıdemin var, ikinci kademe detektifsin..."</p>

  <p>"Detektife benzer bir halim var mı sence?" Copunu, başındaki mavi-beyaz kaska vurdu hafifçe. "Kabul et, bu şehrin işi bitik. Burda hayvan terbiyecilerine ihtiyaç var, polise değil, iyi bir iş buldum, ben ve karım doğru dürüst yemek yiyeceğiz — bu şehirden bir daha dönmemek üzere ayrılacağım. Burda doğup büyüdüm ama sana bir sır vereyim: burayı hiç özlemeyeceğim. Kuzeyde deneyimli polislere ihtiyaç var. Seni de havada kaparlar. Neden benle gelmiyorsun?"</p>

  <p>"Hayır," dedi Andy.</p>

  <p>"Niye hemen kestirip atıyorsun ki? Bir düşün. Bu şehir sana beladan başka ne verdi? Zor bir davayı çözüyor, katili buluyorsun, verdikleri madalyaya bak: tekrar devriye dolaşmak!"</p>

  <p>"Kapa çeneni, Steve," dedi Andy gayri ciddi bir tavırla. "Neden kalmak istediğimden ben de emin değilim, ama kalacağım. Kuzeyde her şeyin o kadar da iyi olacağını sanmıyorum. Senin adına, inşallah iyi olur. Ama... benim işim burda. Bunu ben seçtim, neye bulaştığımı bile bile. Henüz bırakmak gelmiyor içimden."</p>

  <p>"Karar senin." Steve omuz silkti, kalın paltosunun ve kat kat örtülerin altında hareketi belli bile olmadı. "Görüşürüz."</p>

  <p>Arkadaşı insan kalabalığına karışıp gözden kaybolurken Andy sopasını kaldırıp kısa bir veda işareti çaktı.</p>

<p class="p1"><br/></p>

<p class="p0">23:58 —11:58 (akşam)— </p>

<p class="p0">GECE YARISINA BİR DAKİKA KALDI</p>

<p class="p0"><br/></p>

  <p>Kelimeler ekrandan kayıp yerini dev bir saat kadranına bırakınca, halk alkışlayıp çığlık atmaya başladı; korna sesleri çoğaldı. Steve, Meydan'ı dolduran ve kepenkli vitrinlere kadar dayanan insan selinin arasından kendine yol açmaya çalışıyordu. TV ekranından yansıyan ışık, boş yüzlerinde ve açık ağızlarında yeşil yeşil oynaşıyordu, sanki denizin dibindeymişler gibi.</p>

  <p>Yukarıda, senenin son dakikasının son saniyesi de ilerledi: asrın sonu.</p>

  <p>"Dünyanın sonu!" diye haykırdı bir adam, kalabalığın gürültüsünün arasından duyulacak kadar yüksek sesle, tükürüğü Andy'nin yanağına sıçradı. "Dünyanın sonu!" Andy uzandı ve sopasının ucunu adamın karnına gömdü, adamın soluğu kesildi, midesini tuttu. Düşüncelerini bir an için dünyanın sonundan sancıyan midesine çevirecek kadar kötü yemişti sopayı. Olan biteni gören birkaç kişi gülmeye başladı, sonra kahkahaları genel gümbürtünün içinde boğuldu, halk öne doğru hücum edince kendileri de adamla beraber gözden kayboldu.</p>

  <p>Times Meydanı'nın etrafındaki binalara yerleştirilmiş hoparlörlerden kilise çanlarının cızıltılı, hışırtılı sesi duyuldu, aşağıdaki halkın üstüne dalgalar halinde yayıldı.</p>

  <p>"İYİ SENELER!" diye bağırdı binlerce ses, "İYİ ASIRLAR!" Kornalar, çanlar, çıngıraklar hep bir ağızdan çalmaya başladı, kelimeleri yutuyor, toplu bir uğultu halinde getiriyordu.</p>

  <p>Yukarıda, saatin kolu ilk turunu tamamlamış, yeni asırı bir dakika geçmişti; kadran kayboldu, yerine Başkan'ın kafası belirdi. Bir konuşma yapıyordu, ama halkın durmak bilmeyen patırtısı yüzünden, cızırtılı hoparlörden gelen tek bir kelime bile duyulmuyordu. Büyük, pembe surat konuşmaya devam etti, duyulmayan cümleler kuruyor, anlaşılmayan bir noktayı vurgulamak için parmağını havaya kaldırıyordu.</p>

  <p>Andy Kırk İkinci Cadde yönünden bir polis düdüğü duydu uzaktan uzağa. Omuzları ve sopasıyla insan kalabalığını yararak sese doğru ilerlemeye koyuldu. Meydanı dolduran genel ses azalıyordu, onun için kahkahalar ve alaylı sözler geldi kulağına, birisi itilip kakılıyordu, insanlar etrafına üşüşmüştü. Dişlerinin arasında sımsıkı tuttuğu düdüğü öttürüp duran bir başka polis, sopasını bol bol sallayarak, kalabalığı yan taraftan delmeye çalışıyordu. Andy de sopasını kaldırınca halk önünde dağıldı. Uzun boylu bir adam kaldırıma oturmuş, kollarıyla başını tekmelerden korumaya çalışıyordu.</p>

  <p>Ekranda Başkan'ın yüzü müzik eşliğinde kayboldu ve yerini yine uçan, sessiz kelimeler aldı.</p>

  <p>Yerdeki adam bir deri bir kemikti, üzerinde yırtık pırtık paçavralar vardı. Andy ayağa kalkmasına yardım etti, şeffaf mavi gözleri içine işledi.</p>

  <p>'"Ve Tanrı gözlerinden bütün göz yaşlarını silecek'" dedi Peter, parlak derisi yüzünün etsiz kemikleri üzerinde gerilmiş, sesi boğuk bir kükreme gibi çıkıyordu. "'Ve artık ölüm olmayacak; ve artık matem ve ağlayış ve acı da olmayacak: çünkü evvelki şeyler geçtiler. Ve tahtta oturan dedi: İşte, her şeyi yeni yapıyorum."'</p>

  <p>Bu sefer değil, dedi Andy, düşmesin diye adamı tutarak. "Evine gidebilirsin artık."</p>

  <p>"Ev mi?" Peter kelimeler beynine nüfuz edince şaşkın şaşkın gözlerini kırpıştırdı. "Ev yok, dünya yok, Binyıl geldi, hepimizden hesap sorulacak, Bin sene sona erdi, İsa Yeryüzünde hükmünü sürmeye gelecek."</p>

  <p>"Belki asırları karıştırıyorsundur," dedi Andy, adamı kolundan tutup kalabalıktan uzaklaştırarak. "Gece yarısını geçti, yeni asır başladı ve değişen hiçbir şey yok."</p>

  <p>"Değişen bir şey yok mu?" diye bağırdı Peter. "Bu Mahşer Günü, olmak zorunda." Dehşet içinde kolunu Andy’den kurtardı ve ileri atıldı, ama daha bir adım ilerlemeden geri döndü.</p>

  <p>Sona ermeli, dedi acılı bir sesle. 'Bu dünya bir bin yıl daha böyle devam edebilir mi? BÖYLE?" Sonra, aralarına insanlar girdi ve adam gözden kayboldu gitti.</p>

  <p>Böyle mi? diye düşündü Andy, dağılan kalabalığın içinden yorgun argın geçerek. Başını sallayıp bu düşünceyi kovaladı, sonra doğruldu; daha yapacak işi vardı.</p>

  <p>Hevesleri geçince insanlar soğuğu hissetmeye başlamıştı, halk hızla dağılıyordu. Denizden esen buz gibi rüzgâra karşı başlarını eğmiş, uzaklaşıyorlardı. Kırk Dördüncü Sokağın köşesinde Astor Oteli'nin muhafızları, Sekizinci Cadde'den gelip yan kapıda kuyruk olacak çekçek taksiler için yer açmışlardı. Kapı tentesindeki parlak ışıklar içeriyi aydınlatıyordu; ilk misafirler dışarı çıkarken Andy de köşeden geçmekteydi. Kürkler, gece elbiseleri, astragan yakalı koyu renk paltoların altından görünen siyah smokinler. Büyük bir parti olmalıydı içeride. Badigard ve misafirler ardı ardına çıkıyor, kaldırımda bekliyorlardı. Gülen kadınların sesi ve bir çok "İyi Yıllar!" çığlıkları duyuluyordu.</p>

  <p>Andy Meydandan Kırk Dördüncü Sokağa doğru yönelen bir grup insanın yolunu kesmek için ilerledi, sonra arkaya dönünce Shirl'ün dışarı çıkmış, taksi beklerken biriyle konuştuğunu gördü.</p>

  <p>Yanında kim olduğuna, veya ne giymiş olduğuna filan hiç dikkat etmedi, sadece yüzü, ve başını çevirince dalgalanan saçlarıydı dikkatini çeken. Gülüyordu, yanındaki insanlarla çabuk çabuk konuşuyordu. Sonra bir taksiye bindi, rüzgâr siperini çekti ve gitti.</p>

  <p>İnce, soğuk bir kar yağıyor, esen rüzgârla Times Meydanı'nın çatlak kaldırımlarına doluyordu. Çok az insan kalmıştı, onlar da gidiyordu acele acele. Andy'nin de kalması için sebep yoktu, görevini yapmıştı, şehrin öbür yanına doğru uzun yürüyüşüne başlayabilirdi. Sopasını sallayarak Yedinci Caddeye yöneldi. Dev TV ekranının ışığı paltosuna düşüyor, eriyen her kar taneciğini pırıldatıyordu; binanın önünden geçip aniden karanlığa karıştı.</p>

  <p>Ekran koşuşan harflerini boş meydana savuruyordu.</p>

<p class="p1"><br/></p>

<p class="p0">NÜFUS SAYIMINA GÖRE</p>

<p class="p0">ABD YÜZYILIN SONUNDA EN YÜKSEK SAYIYA ULAŞTI.</p>

<p class="p0">BU KOCA ÜLKEMİZDE 344 MİLYON VATANDAŞ VAR.</p>

<p class="p0">İYİ YÜZYILLAR!</p>

<p class="p0">İYİ YILLAR!</p>

<p class="p0"><br/></p>

<p class="p0">—</p>
</body>
</html>