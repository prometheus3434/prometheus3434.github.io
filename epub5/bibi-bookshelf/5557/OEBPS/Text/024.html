<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="../Styles/style.css"/>
<title></title>
</head>
<body>
<p class="p1"><br/></p>
<p class="p0"><span class="t4"><b>2</b></span></p>

<p class="p1"><br/></p>

<p class="p1">"Bela kokusu geliyor burnuma," dedi Detektif Steve Kulozik, fiberglas kaskın bantını ayarlarken. Kaskı taktı ve dertli dertli dışarı baktı.</p>

  <p>"Bela kokusu ha!" Andy başını salladı, "Ne burun varmış sende de. Bütün mıntıkayı, devriye memuru detektif demeden şok birlikleri gibi bir araya topluyorlar. Sabahın saat yedisinde hepimizin eline kask ve gaz bombası veriyorlar, buraya kapanıp emir bekliyoruz — sen de bela kokusu alıyorsun. Sırrın nedir Steve?"</p>

  <p>"Doğal bir yetenek," dedi şişman detektif istifini bozmadan.</p>

  <p>"Dikkatinizi bana verin," diye bağırdı komiser. Sesler ve ayak sürümeler kesildi, sıra sıra oturmuş adamlar sustular ve büyük odanın bir köşesine, komiserin durduğu yere merakla bakmaya başladılar.</p>

  <p>"Bugün özel bir işimiz var," dedi komiser, "açıklamayı Kumanda Bölüğü'nden Detektif Dwyer yapacak."</p>

  <p>Arka sıradaki adamlar önlerindeki kafaların arasından görmeye çalışırken bir kıpırdanma oldu. Kumanda Bölüğü sorun çözücü birlikti, Merkez Caddesi'nde çalışır, emirlerini doğrudan Detektif Müfettiş Ross'tan alırlardı.</p>

  <p>"Arkadakiler, beni duyabiliyor musunuz?" diye seslendi Dwyer, sonra da sandalyeye çıktı. iri yarı bir adamdı, buldog gibi buruşuk bir çenesi ve boynu vardı, sesi kalın bir gürültü gibiydi. "Kapılar kilitli mi, komiser?" diye sordu. "Söyleyeceklerim sadece bu adamlar için." Evet anlamında bir mırıldanma oldu, adam yüzünü tekrar onlara çevirdi, üniformalı devriyelere ve arka sıradaki gri ceketli detektiflere baktı.</p>

  <p>"Bu geceye kadar iki yüz —belki iki bin— insan ölecek bu şehirde," dedi. "Sizin işiniz bu sayıyı olabildiğince az tutmak. Buradan çıktığınız zaman, anlamanız lazım ki bugün ayaklanmalar ve bela çıkacak, bunları dağıtmak için ne kadar hızlı hareket ederseniz, hepimizin işi o kadar kolaylaşır. Bugün Sosyal Yardım merkezleri açılmayacak ve en az üç gün süreyle yiyecek dağıtılmayacak."</p>

  <p>Sesi, birdenbire yükselen mırıltıları bastırdı. "Kesin gürültüyü! Nesiniz siz, polis memurları mı yoksa bir avuç kocakarı mı? Bunu size açıkça söylüyorum ki en kötü ihtimal için hazır olasınız, gevezelik edesiniz diye değil!" Çıt çıkmadı.</p>

  <p>"Pekâlâ. Bu problemler günler öncesinden belli olmuştu ama kesin konumumuzu bilmeden hareket edemezdik. Şimdi biliyoruz. Şehir şimdiye dek kesintisiz yemek karneleri dağıtıp durdu, ta ki bütün depolar hemen hemen boşalana kadar. Bunları kapatıp malzeme yedekleyeceğiz, ve üç gün içinde tekrar açacağız. Tabii miktarlar azaltılacak — bu bilgi gizlidir ve kimseye aktarılmayacaktır. Yiyecek miktarları bütün kış az olacak, bunu unutmayın, aksi yönde iddialar işitseniz bile. Kısıntının en büyük sebebi, Albany'nin kuzeyindeki ana hattaki kaza, ama bu, problemlerden sadece bir tanesi. Tahıl tekrar gelmeye başlayacak ama yine de yetmeyecek. Merkez Caddesi'ne Columbia Üniversitesi'nden bir profesör gelip anlattı bunları, biz de size aktarıyoruz ama bilginin çoğu teknik, bizim de o kadar vaktimiz yok. Uzun lafın kısası şu:</p>

  <p>"Geçen bahar bir gübre sıkıntısı yaşandı, yani mahsul beklendiği kadar iyi olmadı. Ayrıca, fırtınalar ve seller oldu. Toz Çanağı hâlâ büyüyor. Bir de, böcek öldürücüler yüzünden zehirlenen soya problemi vardı. Bunu siz de benim kadar biliyorsunuz. TV de gösterdiler. Yani diyeceğim, bir sürü ufak problem birleşince koca bir problem çıktı ortaya. Başkan'ın Acil Yiyecek Planlama Kurulu da birkaç hata yaptı, Kurul'da bazı yüzlerin değiştiğini göreceksiniz yakında, o ayrı konu. Yani bu şehirdeki herkesin kemerini biraz sıkması gerekecek. Kanun ve düzeni bozmadan, hepimize de yetecek kadar aş var. Büyük ayaklanmalar, yangınlar filan çıkarsa ne olacağını söylememe lüzum yok. Dış yardıma bel bağlayamayız çünkü Ordu'nun başında yeterince dert var. işi yapacak olan sizlersiniz, hem de ayakta. Çalışır durumda tek bir hoverkraft yok, ya parçaları eksik, ya pervaneleri kırık, yedek parça ise hiç yok. Her şey size bakıyor. Otuz beş milyon insan bize güveniyor. Eğer açlıktan ölmelerini istemiyorsanız, o zaman işinizi yapın. Evet... sorusu olan?"</p>

  <p>Kalabalık odada bir fısıldaşma oldu, sonra bir devriye tereddütle el kaldırdı; Dwyer başını salladı.</p>

  <p>"Ya su konusu efendim?"</p>

  <p>"O problem yakında halloluyor. Su kemerlerindeki tamirat bitmek üzere, su bir haftaya kalmaz akacak. Ama yine de kesinti yapılacak, Long Island'daki toprak suyu kaybı ve barajlardaki düşük su seviyesi yüzünden. Bu da başka bir sorun çıkarıyor ortaya. TV'de saat başı anons ediliyor, sahil boyunca da ayırabileceğimiz sayıda muhafız diktik ama insanlar hâlâ nehir suyu içiyor. Nasıl içebiliyorlar bilmiyorum —kahrolası nehir bize ulaşana kadar açık bir lağım halini alıyor, üstelik okyanustan da tuz karışıyor— ama insanlar içiyorlar. Kaynatmıyorlar da, zehir içseler daha iyi. Hastaneler tifo ve dizanteri vakalarıyla dolup taşıyor, bu da kış bitmeden daha da kötüleşecek. Hastalık belirtilerini içeren listeler var reklam panolarına asılı, bunları ezberlemenizi ve gözünüzü açık tutmanızı istiyorum, bir şey görürseniz hemen Sağlık Müdürlüğü'ne iletin, kaçacağını sandığınız her vakayı da rapor edin. Aşılarınızı günü gününe olursanız merak edecek bir şey kalmaz, ihtiyacınız olacak her aşı müdürlükte mevcut." Kulağını yakındaki sıralara doğru uzatıp, kaşlarını çattı.</p>

  <p>"Galiba biri 'siyasi polis' dedi, belki de yanlış duydum. Diyelim yanlış duydum, ama bu söz daha önce de kulağıma geldi, sizin de kulağınıza gelebilir. Onun için bunu açığa kavuşturalım. Bu ismi Komünistler uydurdu, birliklere parti siyaseti satan, samimi olmayan konuşmalar yapan, palavra sıkan biri anlamında kullanıyorlar. Ama bu ülkede biz böyle çalışmıyoruz. Belki ben bir siyasi polisim ama sizinle açık konuşuyorum, doğruyu söylüyorum ki ne yapılması gerektiğini bilerek işinizi yapasınız. Başka sorusu olan?"</p>

  <p>Koca kafası odayı taradı, sessizlik uzuyordu; başka kimse sormuyordu, onun için Andy isteksizce elini kaldırdı.</p>

  <p>"Evet?" dedi Dwyer.</p>

  <p>"Pazarlar konusu ne olacak, efendim?" dedi Andy, yakınındaki yüzler ona döndü. "Madison Meydanı'ndaki bitpazarı mesela, orda bir miktar yiyecek var, Gramercy Parkı da öyle."</p>

  <p>"Bu iyi bir soru, çünkü buralar bugünkü dersimizin gözde konuları. Birçoğunuz bu pazarların içinde veya yakınında görev yapacaksınız. Depolar açılmadığı zaman oralarda problem çıkacak, Union Meydanı'nda da problem olacak; Yaşlılar bugün orada — başımız onlarla hep dertte zaten." Bunun üstüne bir gülüşme oldu. "Dükkânlar ellerindeki malları tüketip kepenkleri kapatacaklar, bunu ayarlıyoruz, ama pazarları aynı şekilde kontrol edemeyiz. Bu şehirde satılan tek yiyecek orda olacak, insanlar da bunu çok geçmeden anlayacak. Gözünüzü dört açın, ufak bir kıvılcım çıktığı anda yayılmadan bastırın. Coplarınız var, gaz bombanız var, mecbur kalınca bunları kullanın. Tabancalarınız var, ama bunlar belinizde kalsa daha iyi. Yersiz adam öldürme istemiyoruz, bu, işleri daha da kötüleştirmekten başka bir şeye yaramaz."</p>

  <p>Başka soru yoktu. Detektif Dwyer herkese görev dağıtımı yapılmadan önce gitti, onu bir daha görmediler. Dışarı çıktıklarında yağmur durmuş gibiydi, ama yerini, aşağı körfezden gelen kesif, soğuk bir sise bırakmıştı. Yolun kenarında üzeri çadır bezi kaplı iki kamyon bekliyordu, bir de koyu yeşile boyanmış eski bir okul otobüsü. Pencerelerinin yarısı tahtalarla çivilenmişti.</p>

  <p>'Bilet paraları kutuya," dedi Steve Andy'nin arkasından otobüse binerken. "Bu antikayı de nerden bulmuşlar?"</p>

  <p>"Şehir Müzesi," dedi Andy. "Bu gaz bombaları da ordan. Hiç baktın mı?"</p>

  <p>"Saydım, onu kastediyorsan," dedi Steve Andy'nin yanına, çatlak plastik koltuğa pat diye oturarak. İkisi de bomba çantalarını kucaklarına koydular ki oturacak yer kalsın. Andy çantasını açıp yeşil tenekelerden birini çıkardı.</p>

  <p>"Oku şunu," dedi "Okuyabilirsen tabii."</p>

  <p>"Ben Delehanty'ye gittim," diye homurdandı Steve. "İrlandaca da okuyabilirim, Amerikanca da. 'El bombası, sıkıştırılmış —gaz bombası— MOA-397..."'</p>

  <p>"Küçükyazıları da oku, şu alttakileri."</p>

  <p>'"...St. Louis cephaneliğinde, Nisan 1974'te mühürlenmiştir.' Ne olmuş yani, böyle şeyler eskimez."</p>

  <p>"İnşallah. Siyasi polisimizin dediğine bakılırsa, bugün bunlara ihtiyacımız olacak."</p>

  <p>"Bir şey olmaz. Ayaklanma için çok yağmurlu."</p>

  <p>Otobüs, Broadway'in Worth Meydanı ile kesiştiği noktada aniden durdu ve Başçavuş Grassioli Andy'ye işaret edip parmağını kapıya doğru salladı. "Pazarlara çok meraklısın galiba, Rusch, burdan Yirmi Üç'e kadar devriye senin. Sen de in Kulozik."</p>

  <p>Kapı arkalarından gıcırdayarak kapandı ve otobüs kalabalığın arasından yavaş yavaş uzaklaştı. Halk her taraftan akıyor, farkında olmadan birbirlerini itip kakıyor, birbirlerine çarpıyorlardı; devamlı değişen ama hep birbirine benzeyen bir insan denizi, iki detektifin çevresinde doğal olarak bir çember oluştu, kalabalığın ortasında küçük bir boş ıslak kaldırım alanı belirdi. Polis hiçbir zaman popüler olmamıştı, hele kask giymiş, elinde otuz santimlik kurşun dolu coplar taşıyan polis memurlarından iyice uzak durulurdu. Boş alan onlarla birlikte hareket ediyordu, Beşinci Sokağı geçip Sonsuz Işık'a geldiler; ışık, yakıt kısıntıları yüzünden sönmüştü.</p>

  <p>"Saat sekize geliyor," dedi Andy, gözleri etrafındaki insanları durmadan tarayarak. "Sosyal Yardım Merkezleri bu saatte açılır genelde. Herhalde anonsu da TV'den aynı anda yaparlar."</p>

  <p>Yavaş yavaş Yirmi Üçüncü Sokak'a doğru yürüdüler, bitpazarının üst üste binmiş tezgâhlan kaldırıma kadar taştığı için sokaktan yürüyorlardı.</p>

  <p>"Jant kapakları, jant kapakları, en iyileri burda," diye bağıran bir satıcının yanından geçtiler; kocaman bir paltonun katmanları arasında neredeyse kaybolmuş ufacık bir adamdı, traş edilmiş başı bir akbaba kafası gibi yakasından dikiliyordu. Akan burnunu çatlak elinin tersiyle sildi, biraz dermansız görünüyordu. "Jant kapaklarını burdan al, polis bey, iyi mal, çanak olur, çömlek olur, çorba kâsesi olur, lazımlık olur, her işe yarar..." Duyma mesafesinden çıktılar.</p>

  <p>Saat dokuzda ortalıkta değişik bir hava esmeye başlamıştı, daha önce orada olmayan bir gerginlik vardı. Halkın sesi sanki daha yüksek çıkıyor, daha hızlı hareket ediyorlardı, kaynamak üzere olan su gibi. Detektifler jant kapağı tezgâhının önünden tekrar geçtiklerinde mallarının çoğunun saklanıp kilitlendiğini gördüler, tezgâhın üstünde kalmış birkaç jant kapağı da paslı, çalınmaya değmez şeylerdi. Sahibi artık bağırmıyordu, bir köşeye sinmiş oturuyordu, hareket eden sadece fıldır fıldır gözleriydi.</p>

  <p>Sen de duydun mu?" diye sordu Andy, ikisi de pazara doğru döndüler. Uğultunun içinden öfkeli bir bağırtı geldi, ardından birkaç bağırtı daha. "Bir bakalım," dedi Andy, pazarın içinden dolaşan dar yollardan birine saparak.</p>

  <p>Bağırışan bir kalabalık, tezgâhlarla el arabalarının arasını doldurmuş, yollarını tıkamıştı, düdüklerini öttürünce yana çekilmeden sadece kıpırdandılar. Coplar daha etkili oldu, ayak bileği ve bacak barikatına birkaç tane indirince halk istemeyerek de olsa yol açtı. Halkın ortasında üç tane kraker tezgâhı vardı, biri yere devrilmiş, neredeyse ters dönmüştü, yosun kırıntısı torbaları yere saçılmıştı.</p>

  <p>"Fiyatı arttırmışlar!" diye ciyakladı ince yüzlü bir kocakarı. "Fiyat artırmak kanuna aykırı. Kırıntı için çifte fiyat istiyorlar."</p>

  <p>"Kanun ne karışır, ne istersek yaparız," diye bağırdı bir tezgâh sahibi, eski bir bağlantı çubuğunu deli gibi sallayarak önündeki alanı açtı. Parça parça olmuş yosun krakerlerini hayatı pahasına savunmaya hazırdı. Yosun kırıntıları, insanın tükettiği en ucuz ve en tatsız gıda.</p>

  <p>"Hakkın yok, krakerci, bu fiyatlar böyle olmaz!" diye bağırdı bir adam, halk galeyana gelmek üzereydi.</p>

  <p>Andy düdüğünü öttürdü. "Durun!" diye bağırdı ahalinin sesini bastırarak. "Bunu ben hallederim, durun." Steve durup yüzünü öfkeli kalabalığa döndü, bir taraftan da copunu sallıyordu, Andy ise tezgâh sahibine dönüp alçak bir sesle konuşmaya başladı. "Aptallık etme. Makul bir fiyat iste de mallarını elden çıkar..."</p>

  <p>"İstediğim fiyatı biçerim, bu konuda kanun mu var..." diye itiraz etti ama Andy copunu tezgâhın yanına indirince sustu.</p>

  <p>"Doğru, kanun yok, ama kanun tam karşında duruyor. Her şeyini kaybetmek mi istiyorsun, aptal kafan dahil? Bir fiyat sapta ve sat, çünkü satmazsan, burdan hemen uzaklaşacağım, bırakacağım bu insanlar istediklerini yapsınlar."</p>

  <p>"Hakkı var, Al," dedi yan tezgâhtaki krakerci, Andy'yi dinlemek için yanaşmıştı. "Sat, kurtul, satmazsak bizi dümdüz edecekler. Ben fiyatı düşürüyorum."</p>

  <p>"Çok kafasızsın, ganimete baksana!" diye itiraz etti Al.</p>

  <p>"Nah alırsın! Düşürmezsek kafamdaki deliğe baksana. Ben satıyorum."</p>

  <p>Patırtı devam ediyordu ama krakerciler daha düşük fiyatla satmaya başlar başlamaz, satın almak isteyenler çoğaldı ve halkın birliği bozuldu. Meydanın Beşinci Cadde tarafından başka bağırışmalar geliyordu.</p>

  <p>"Burası halloldu sayılır," dedi Steve. "Dolaşmaya devam."</p>

  <p>Tezgâhların çoğu kilit vurmuştu, aralarında, el arabalarının durduğu yerde boşluklar vardı, onlar da kapatıp gitmişlerdi. Yosun krakerlerinin arasına sandviç edilmiş pişmiş fasulye satan paçavralar içinde bir kadın yere kapanmış hıçkırıyordu; tezgâhı yıkılmış, malları talan edilmişti.</p>

  <p>Yanından geçtikleri zaman, "pis polisler," diye sızlandı.</p>

  <p>"Niye onları durdurmadınız, bir şey yapmadınız? Pis polisler." Kadına bakmadan geçtiler, Beşinci Sokağa yöneldiler. Halk galeyana gelmişti, aralarından zorla yol açtılar.</p>

  <p>"Duyuyor musun, kuzeyden geliyor?" diye sordu Steve.</p>

  <p>"Şarkı veya bağırışına gibi sesler."</p>

  <p>Halkın hareketi bir yere yöneldi, hep beraber şehrin kuzeyine doğru yürümeye başladılar. Her geçen dakika şarkı sesi daha yakından geliyordu, mikrofondan konuşan gür bir sesle ara ara bölünerek.</p>

<p class="p1"><br/></p>

  <p><i>"İki, dört, altı, Sosyal Yardım geç kaldı</i></p>

  <p><i>Üç, beş, yedi, Sosyal Sağlık gelmedi."</i></p>

<p class="p1"><br/></p>

  <p>"Yaşlılar," dedi Andy. "Yine Times Meydanı'nda yürüyüş yapıyorlar."</p>

  <p>"Tam da gününü buldular, her şey bugün oluyor."</p>

  <p>Halk kaldırıma doğru yanaşınca, ilk yürüyüşçüler belirdi, önlerinde, coplarım yavaş yavaş sallayarak giden yarım düzine üniformalı devriye vardı. Arkadan yaşlılar birliğinin ilk dalgası geliyordu: Delikanlı Reeves'in önderliğinde, ak saçlı, kel bir grup erkek. Reeves yürürken biraz topallıyordu ama elinde ufak, ucuna mikrofon yerleştirilmiş gri metal bir borazandan ibaret pilli bir hoparlörle başı çekmeye devam ediyordu. Bunu ağzına götürüp konuşunca sesi halkın gürültüsünü bastırdı.</p>

  <p>"Kaldırımdakiler, siz de bize katılın. Bizimle yürüyün. Protestoya katılın, sesinizi yükseltin. Biz sadece kendimiz için yürümüyoruz, hepiniz için yürüyoruz. Yaşlı bir vatandaşsanız kalbimizdesiniz çünkü size yardım etmek için yürüyoruz. Gençseniz, annenize babanıza yardım etmek için yürüdüğümüzü bilin, sizin de bir gün ihtiyacınız olacak bu yardıma..."</p>

  <p>Yirmi Dördüncü Sokak'ın ağzında, yürüyüşçülerin yoluna çıkan insanlar içeri itiliyor, arkalarından gelen ahalinin zoruyla ilerlerken, omuzlarının üstünden çaresizce bakıyorlardı. Yaşlılar'ın yürüyüşü iyice yavaşladı sonra tamamen durdu, üst üste binmiş bir vücut konservesi gibiydiler. Uzaktan polis düdükleri öttü; Yaşlılar ın önünden yürüyen polisler karşı yönden gelen güruhu durdurmak için boşuna çabaladılar ve Yirmi Dördüncü Sokak'ın dar ağzından boşanan ve panik içinde koşuşan insanların arasına karışınca bir anda gözden kayboldular. Güruh halkın üstüne bindi ve Yaşlılar'ın ön saflarına karıştı.</p>

  <p>"Durun! Durun!" diye bağırdı Reeves'in mikrofondan gelen sesi. "Bu yürüyüşe müdahale ediyorsunuz, bu kanuni bir yürüyüştür..." Yeni gelenler onu ittiler, iri yarı, başının bir yanından kanlar akan bir adam hoparlöre saldırdı. "Şunu bana ver!" diye emretti, Reeves'inkilerle karışan sözleri bir gök gürültüsü gibi çıktı mikrofondan.</p>

  <p>Andy olan biteni açıkça görüyordu ama durdurmak için hiçbir şey yapamıyordu, çünkü kalabalık onu Steve'den ayırmış, tezgâhlara kadar geri atmıştı.</p>

  <p>"Şunu bana ver dedim!" diye gürledi ses yine, Reeves çığlığı basarken, hoparlörü elinden zorla çekip aldı.</p>

  <p>"Bizi açlıktan öldürmeye çalışıyorlar!" Ses çekiç gibi kalabalığın üstüne indi; beyaz yüzler o tarafa çevrildi. "Sosyal Yardım merkezi yiyecek dolu ama kilidi vurdular, bize vermiyorlar. Açın ve yiyeceği alın! Hep beraber açalım!"</p>

  <p>Halk coşkuyla evetledi ve nefret dolu sesin önderliğinde Yirmi Dördüncü Sokak'a geri hücum etti, Yaşlılar'ın çoğunu yere deviriyor, çiğneyip geçiyorlardı. İnsan kalabalığı izdihama dönüşüyordu, durdurulmazsa o da ayaklanmaya dönüşecekti. Andy ite kaka yol açtı, hoparlörü eline geçirmiş olan adama yaklaşmaya çalışıyordu ki onu durdurabilsin. Bir grup Yaşlı, yaralı liderleri Reeves'in etrafında bir çember oluşturmuşlardı, o da patırtının içinde işitilmeyen bir şeyler bağırıyor, sağ koluyla sol elini korumaya çalışıyordu; eli kırılmış, acayip bir şekilde sarkıyordu. Andy öne atılmaya devam etti ama geçemeyeceğini anladı, halk kendinden çok daha hızlı hareket ediyor, gittikçe uzaklaşıyordu.</p>

  <p>"...yiyeceği kendilerine saklıyorlar — hiç zayıf bir polis gördünüz mü? Ya politikacılar, bizim yiyeceğimizi yiyorlar, biz açlıktan ölmüşüz umurlarında mı!" Ardı arkası kesilmeyen ses halkı giderek ayaklanmaya sürüklüyordu. Çoğu Yaşlılar olmak üzere bir sürü insan yere düşmüş, çiğnenmişti. Andy el çantasını açtı ve gaz bombalarından birini çıkardı. Pimleri çekildikten sonra üç saniye içinde patlayıp gaz yayacak şekilde ayarlanmışlardı. Andy bombayı yere yaklaştırdı, pimi çekti ve doğruca hoparlörlü adamın üstüne doğru fırlattı. Yeşil teneke havada bir yay çizdi ve adamın yanındaki insanların arasına düştü, ama patlamadı.</p>

  <p>"Bombalar!" diye kükredi adam. "Polisler bizi öldürmeye çalışıyor yiyecekleri ele geçirmeyelim diye. Bizi durduramazlar —gidelim— alalım! Bombalar!"</p>

  <p>Andy küfredip bir gaz bombası daha çıkardı. Bu çalışsa iyi ederdi çünkü ilki işleri iyice bozmuştu. Yanındakileri copuyla geri iterek kolunu çevirecek kadar yer açtı, pimi çekti ve ikiye kadar sayıp fırlattı.</p>

  <p>Bomba, hoparlörü çalan adamın neredeyse tam tepesinde boğuk bir sesle patladı; mikrofondan yükselen öğürtü sesi, öbür sesleri bastırdı. Halk kıpırdandı, amaç birlikleri kaybolan insanlar gaz bulutundan kaçmaya çalışıyordu, gözlerinden akan yaşlarla kör olmuş, mideleri kusturucular yüzünden allak bullaktı. Andy çantasının dibinden gaz maskesini çıkardı ve talimde öğrendiği şekilde hızla ve otomatik olarak taktı: kaskı sol kolundan kaymış, askısı bileğinden sarkmıştı; başparmaklar içeri dönük vaziyette iki elini de kullanarak maskeyi sallayıp baş bantlarını açığa çıkardı. Nefesini tutarak başını eğdi, çenesini maskeye yerleştirdi ve tek bir çevik hareketle bantları başının üstünden geçirip maskeyi sıkıladı. Sağ avucuyla nefes tüpünü ağzının üzerine getirip ciğerlerinde biriken havayı üfledi, hava, maskenin titreşen yanlarından çıkarak gaz kalıntılarını temizledi. Bütün bunları yaparken de bir taraftan doğrulup öbür eliyle kaskını tekrar taktı.</p>

  <p>Maskeyi takması üç saniyeden fazla sürmemesine rağmen, önündeki manzara feci halde değişmişti, insanlar her yana doğru kaçışıyor, giderek yayılan gaz bulutundan uzaklaşmaya çalışıyorlardı; bulut, yolun büyük bir kısmının üzerini kaplamıştı bile. Arkada kalanların çoğu ya kaldırıma serilmiş, ya iki büklüm olmuş, durmadan kusuyorlardı. Kuvvetli bir gazdı.</p>

  <p>Andy hoparlörü çalan adama doğru koştu. Adam ellerinin ve dizlerinin üzerine çökmüş, kendi kusmuğu eline yüzüne bulaşmıştı, ama hâlâ hoparlörü sıkı sıkı tutuyor, öğürtüler arasında küfrediyordu. Andy elinden almaya çalıştı ama adam deli gibi kendini savunuyordu, ölü katılığıyla aleti kavramıştı, sonunda Andy copuyla ense köküne vurmak zorunda kaldı. Adam pislenmiş sokağa devrildi, Andy de hoparlörü elinden aldı.</p>

  <p>İşin en zor kısmı buydu işte. Parmağıyla mikrofona dokununca bir çatırtı sesi çıktı; alet hâlâ çalışıyordu. Andy derin bir nefes aldı, ciğerlerini tüpün filtrelerinin direncine karşın iyice doldurdu ve maskeyi yüzünden çekti.</p>

  <p>"Polis konuşuyor," dedi, yüzler sesine doğru döndüler. "Olay sona ermiştir. Sakin sakin evinize dönün, dağılın, olay sona ermiştir. Sessizce dağılırsanız başka gaz bombası atılmayacaktır." "Gaz" kelimesini duyunca halkın sesinde bir değişiklik oldu, ve hareketleri değişmeye başladı. Andy boğazına kadar yükselen bulantıyla savaşıyordu. "Polis durumu kontrol altına almıştır, olay sona ermiştir..."</p>

  <p>Sesi kesmek için eliyle mikrofonu kapattı, acı içinde iki büklüm olarak kusmaya başladı.</p>
</body>
</html>