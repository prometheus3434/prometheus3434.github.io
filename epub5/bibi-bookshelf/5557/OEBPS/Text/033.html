<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="../Styles/style.css"/>
<title></title>
</head>
<body>
<p class="p1"><br/></p>
<p class="p2"><span class="t4"><b>11</b></span></p>

<p class="p1"><br/></p>

<p class="p1">"Ne istiyorsun?" diye sordu dik bakışlı adam, yatak odası kapısının içi kısmında durarak. "Bay Briggs'in meşgul biri olduğunu biliyorsun. Ben de meşgul biriyim. Telefon etmen ikimizin de hoşuna gitmedi, durup durduk yerde birinin gelmesini istemen. Bay Briggs'e söyleyeceğin bir şey varsa, gelir söylersin."</p>

  <p>"Bunu yapamadığım için çok üzgünüm," dedi Yargıç Santini, biraz hırıltılı bir sesle konuşarak; büyük, karanlık çift kişilik yatakta yastıklara gömülmüş, etrafına battaniyeler sarınmış yatıyordu. "Çok isterdim ama korkarım sıhhatim buna müsaade etmiyor, doktorumun fikri bu, fikirleri için de bir dolu para ödüyorum. Benim yaşımda bir adamın kalbi varsa kendine dikkat etmesi gerekir, istirahat, bol bol istirahat. Empire State Binası'nın o basamaklarını tırmanmak yok artık. Sana bir sır vereyim mi, Schlachter, onları pek özleyeceğimi de söyleyemem..."</p>

  <p>"Ne istiyorsun, Santini?”</p>

  <p>Bay Briggs'e iletmen için sana bilgi vermek istiyorum. Chung denen çocuk bulundu, Billy Chung, Koca Mike'ı öldüren."</p>

  <p>"Ee?"</p>

  <p>"Ee mi? Bu konuyu tartıştığımız toplantıyı hatırlayacağını ummuştum. Katilin Nick Cuore ile bağlantısı olabileceği, ondan para almış olabileceği hakkında bir şüphe vardı. Gerçi bundan kuşkuluyum ya, kendi başına çalışmışa benziyor. Kesin olarak hiç öğrenemeyeceğiz, çünkü öldü."</p>

  <p>"Hepsi bu mu?"</p>

  <p>Yetmez mi? Bay Briggs'in Cuore'nin bu şehre el atma ihtimalinden kaygılandığını hatırlayacaksın."</p>

  <p>Bu pek mümkün değil. Cuore bir haftadır Paterson'ı ele geçirmekle uğraşıyor. Düzinelerce cinayet işlendi bile. Gözü hiçbir zaman New York'ta değildi."</p>

  <p>"Bunu duyduğuma sevindim. Ama her halükârda bunu Bay Briggs'e aktarsan iyi olur. Polis teşkilatına baskı yapacak kadar ilgileniyordu bu davayla, Ağustos'tan beri soruşturma yapan bir adam var."</p>

  <p>"Dert mi yani. Fırsat bulursam söylerim. Ama bu davayla artık ilgilenmiyor."</p>

  <p>Yargıç Santini misafiri gittikten sonra yorgun argın örtülerin altına yerleşti. Bu gece yorgundu, hiç olmadığı kadar yorgun. Göğsüne saplanan o şiddetli acı hâlâ hafızasından silinmemişti.</p>

  <p>Yeni yıla iki hafta kalmıştı. Yeni asıra da. Hayatı boyunca yazmış olduğu bin dokuz yüz yerine iki bin yazmak çok tuhaf olacaktı.</p>

  <p>1 Ocak 2000. Garip bir tarihe benziyordu her nedense. Rosa gelip ilacını versin diye zili çaldı. Bu yeni asırın ne kadarını görebilecekti? Çok iç karartıcı bir düşünceydi bu.</p>

  <p>Eski moda saatin tik takları sessiz odada yankılanıyordu.</p>
</body>
</html>