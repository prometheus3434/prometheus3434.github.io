<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Veda Yemeği</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_17" id="id_Toc399181830">Tehlikeli merhamet</p>

  <p class="block_18"> </p>

  <p class="block_1">Nasıl doktor olunur? Meslek gereği her gün hastalardan, yaralılardan, can çekişen insanlardan saçılan ölüm kokusundan morali bozulmaksızın bu kişilere nasıl yaklaşabilir ki insan? Bu felaketin kendisine bulaşmasından ne tür bir savunmayla kurtulabilir?</p>

  <p class="block_1">Yıllar önce -Almanya’da oturuyordum- bu soru trajik bir yazgı şeklinde bana soruldu. <i class="calibre1">Multiple Sklerose</i>. Uzmanlık alanı işte bu amansız hastalık olan bir doktor hakkında, tuhaf bir biçimde Fransızvari olan bu iki kelime söylenmişti. Doğruyu söylemek gerekirse bu doktor hikâyedeki kocaydı. Doktorun, yanında kaldığım piyanist dostumun hanım arkadaşı olan karısını görmeye ve dinlemeye gidiyorduk. Olağanüstü yetenekler göstererek konservatuvarda dostumun rakibesi olmuştu bu hanım. Sonra evlenerek virtüözlük kariyerini bırakmıştı. En azından ilk anladığım buydu.</p>

  <p class="block_1">Doktor, karısından çok çok yaşlıydı. Bu durum, yüzünden çok, iki büklüm siluetinden kolayca anlaşılıyordu. Yüzüyse bir tür yeniyetmelik körpeliğine sahip, kırılgan, hatta gücenik bir yüzdü. Sağlık, canlılık ve yaşama sevgisi dolu göz kamaştırıcı karısıyla büyük bir çelişki yaratıyordu. Kadın piyanonun başına geçip unutulmaz bir coşkuyla bize bir resital sundu.</p>

  <p class="block_1">— Ne şahane çift, ne kadar mutlular, herkes kendi eğilimine uygun davranıyor, diye haykırdım daha sonra dostumla baş başa kaldığımda.</p>

  <p class="block_1">Hüzünlüce gülümsedi ve bana yanıldığımı söyledi. Bir mutluluk söz konusu belki, ama çok özel tarzda bir mutluluk bu, dramatik mutluluk! Genç kız, virtüözlük kariyerinden vazgeçmek zorunda kalmıştı, sonra plaklı sklerozun habercisi olan görme ve denge bozukluklarını ilk hissettiğinde üzüntüsünden yüreği paralanmıştı. Tedavisini yapan doktor onulmaz bir düşüşün içerisinde yok olmaya mahkûm bu büyük sanatçının haline dayanamamıştı. Evli ve çoluk çocuk sahibi bu adam, karısını ve çocuklarını terk edip kendisini tamamen bu kadına adamıştı. Doktor olarak bir şey yapamayacağını anlayınca, onunla evlenmişti ve bir saat olsun yanından ayrılmıyordu. Hatta kendi kendine ölümde bile onu terk etmeyeceğini söylüyordu.</p>

  <p class="block_1">Nasıl doktor olunabilir? Bazıları bunu tam olarak gerçekleştiremezler. Moral bozukluğuna karşı saf ve sevimsiz bu pratisyen hekimin süründüğü koruyucu cila çok sert bir şokun etkisiyle çatırdıyor. Ve kötülük sızıyor içine. Tehlikeli merhamet duygusu yıkıcı bir tutku gibi kuşatıyor onu.</p>

  <p class="block_1">Tutku, sabır, edilgen, patolojik, dokunaklı. Ortak etimolojileri kimi zaman olayların içinde acımasız bir biçimde ortaya çıkan beş sözcüktür bunlar. <sup class="noteref"><sup class="noteref1" id="back_note_20"><a class="calibre2" href="../Text/index_split_043.html#note_20" title="20">20</a></sup></sup></p>

  <p class="block_9" id="calibre_pb_13"> </p>
</body>
</html>
