<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Veda Yemeği</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_19" id="id_Toc399181824">Havai fişekler ya da anma töreni</p>

  <p class="block_18"> </p>

  <p class="block_1">Yayıncım demişti ki: “Paris’ten ayrılın, yoksa kitabınızı asla bitiremeyeceksiniz. Carpentras yakınlarındaki Monteux kasabasında, patiosu<sup class="noteref"><sup class="noteref1" id="back_note_5"><a class="calibre2" href="../Text/index_split_028.html#note_5" title="5">5</a></sup></sup>, yüzme havuzu olan hayal âleminden farksız küçük bir evim var. Orada kimseyi tanımazsınız. Gürültü patırtıdan uzak, güzelce başınızı dinlersiniz. Lüks içinde bir keşiş yaşamı sürersiniz, bilmem anlatabiliyor muyum? <i class="calibre1">Ve Soğuk Yenilir</i> baskıya hazır hale gelmeden dönmeyin.” Çünkü ona yazmayı tasarladığım romanımın konusunu anlatmıştım: Tüm bir yaşamı kaplayan karanlık bir intikam öyküsü. Biri öç almayı kaçınılmaz bir görev olarak kabul etmiş, ötekiyse bundan kaçamayacağını bildiği için boyun eğip intikam darbesini bekleyen, her ikisi de aynı eylemin tutsağı olan iki kişiyi birleştiren bir intikamın öyküsü. İkisi de nereden ve niçin geleceğini bilerek ölümü bekliyor. Bana öyle geliyor ki olay taşrada, hatta kırda, öteden beri birbirini tanıyan yerleşik insanlar arasında geçmeli; bu olayı başlatan ilk eylem ve bunun yol açtığı intikam hırsı herkesçe biliniyor olmalıydı. Herkes biliyordu. Herkes bekliyordu. Ve bu biliniyor olma durumu, intikamı çok daha gerekli, çok daha öldürücü kılıyordu.</p>

  <p class="block_1">Bir temmuz sabahı Avignon’a gitmek üzere trene bindiğim sırada kolumun altına kıstırdığım basit taslak -kitabın inceliğini elden geldiğince yayıncımdan gizlemiştim, çünkü Saint-Germain-des-Pres’yi umutsuzluğa düşürmek ve vereceğini umduğum avansı tehlikeye atmak istemiyordum- bundan ibaretti. Avignon’dan bir otobüs beni Carpentras’dan aşağı yukarı bir saat uzaklıktaki Monteux’ye götürecekti. Ev aynen söylendiği gibiydi. Provence’ta benzeri birçok eski malikânede olduğu gibi dışarı bakan pek fazla penceresi yoktu. Buralılar genel olarak güneşi ve rüzgârı korkunç felaketler olarak görüyorlardı. Buna karşılık tek bir yasemin fidanının dikili olduğu iç avlunun -şu ünlü <i class="calibre1">patio</i>- minyatür bir manastır havası vardı ve insanda düşüncelere dalmış bir halde tek başına dolaşma isteği uyandırıyordu. Etli butlu bir köylü kadını olan Sidonie, evin işlerine bakmak ve yiyeceklerimi temin etmek üzere günde iki kez uğramakla kalmıyor, özellikle, tanımadığım bu köyle aramızda kurulması gereken “bağlantı”yı sağlıyordu; böylece, yayıncımın sözünü ettiği göz kamaştırıcı münzevi yaşamın tamamıyla bir yanılsama olduğu daha ilk akşamdan ortaya çıkmıştı.</p>

  <p class="block_1">Yol yorgunuydum ve erken yatmaya niyetleniyordum. Gelgelelim daha yatağa yeni yerleşmiş, uyumaya hazırlanıyordum ki, peş peşe duyulan patlama sesleri evi sarsmaya başladı ve pencereler gündüz gibi aydınlandı. Doğal olarak yataktan fırlayıp kendimi terasa attım. Bir benzerini ömrümde görmediğim bir havai fişek şenliğiydi bu! Maytaplar, şenlik fişekleri, alev akıtan çeşmeler ve çarkıfelekler şöyle bir on beş dakika kadar geceyi ateşe boğdular. Odama dönünce bu eğlencenin neyi kutlamak üzere düzenlendiğini bulmak amacıyla akıl defterimi karıştırdım ama bir şey çıkaramadım. Günlerden temmuzun yirmi beşiydi. Bugün bayramı olan Azize Anna, Monteux’luleri, böylesine göz kamaştırıcı bir şenlik düzenleyecek kadar yakından ilgilendiriyor muydu ki?</p>

  <p class="block_1">Sidonie, hemen ertesi sabah bana bilgi verdi. Gelgelelim işe beni bu denli ilgilendiren havai fişek konusunu bilmezden gelerek başlaması keyfimi kaçırdı. Aynı mahallede oturduğu halde görünüşe bakılırsa hiç dikkatini çekmemişti. Donup kalmıştım. Sonra bu tür havai fişeklerin Monteux’de fazlasıyla sıradan şeyler olduğuna, bu yüzden de insanların bunları dikkate almadığına karar kıldım. Doğrusunu isterseniz, kentteki başlıca işyeri Ruggieri havai fişek fabrikasıymış; bu fabrikanın buradan 200 metre ötede müşterilerinin isteği üzerine ürünleriyle gösterilerin yapıldığı bir alanı varmış. Bu fişekler demek ki turistlerin işiymiş. Buralıların tabii ki buna ilgi göstermesi beklenemezdi.</p>

  <p class="block_1">Belki Monteux’luler ilgi göstermezdi, ama ben Parisli’ydim ve romancıydım. Bu fabrikayı son derece ilginç ve pitoresk buluyordum. Israrla peşine düşüp nihayet müdüründen bir randevu koparmayı başardım. Kendimi üzerinde çalıştığım yeni kitabım için genelinde fişekçilik, özelinde ise Ruggieri kurumları üzerine bilgi ve belge toplamak isteyen Parisli bir yazar olarak tanıttım. Kuşkusuz, buralara gelirken havai fişekler aklımın köşesinden bile geçmiyordu. Ama bir roman müsveddesi toprakta biten ve tüm kökleriyle toprağın ona sunduğu şeylerle beslenen bir bitkiye benzer. Belli belirsiz bir biçimde fişekçiliğin gelecek romanıma tebelleş olmaya başladığını hissediyordum.</p>

  <p class="block_1">M. Capolini meslek konusunda hiçbir şey bilmeyen önemli bir kişinin Paris’ten kalkıp onun yanına bir şeyler öğrenmeye gelmesinden göğsü kabararak beni çok sıcak karşıladı. Zaten havai fişeklerden öyle güzel, öyle görkemli bir biçimde söz ediyordu ki zaman zaman kendisi bir havai fişek gibi görünüyordu. Kana bulanmış kasap, toprağa ve gübreye bulanmış köylü, bir kasaya benzemeye başlamış bankacı, kahkahası kişnemeyi andıran bir süvari gibi, bir adamın tümüyle mesleğinin etkisine kapılarak bozulması hiç de ender karşılaştığım şeylerden değildi. Capolini’nin elleri her an havai fişeğe, çiçek demetine, alev akıtan çeşmelere ya da güneş çarkına dönüşüyordu. Gözleri durmaksızın olağanüstü bir gösteriyle kamaşıyor gibiydi.</p>

  <p class="block_1">— Gereci patlamaya dayanan garip ve harika sanat, diye haykırdı. Evet beyefendi, biz burada hepsi de patlayıcı olan karışımlar yapıyoruz. Şu patlayıcı sözüne oldu bitti hayran olmuşumdur. Bu sözün içerisinde gümbürtü ve şaşkınlık vardır. Ve biz bu patlamayı denetim altına alarak onu boşlukta dolaştırabiliyor, gecikmeli olarak patlatabiliyoruz. Burada ve şu anda patlayacağına daha sonra patlayacak biçimde hazırlıyoruz karışımlarımızı. Örneğin 14 Temmuz arifesinde Paris’te. Fakat hepsi bu kadarla kalmıyor. Zaman ve mekânda gerçekleşen bu dış gezinin bir de iç boyut kazanması gerekiyor: Patlamanın birkaç saniyeye yayılması için fişeğin gökyüzüne yörüngesini çizmesi gerek. Görüyorsunuz ya bayım, fişekçilik şimdi ve buradaya karşı bir savaşa indirgeniyor. Ertelemek ve göstermek, işte fişekçilik sanatının iki gerekliliği.</p>

  <p class="block_1">Barakalardan oluşmuş küçük bir köyü şöyle bir dolaşmak üzere bürosundan çıktık.</p>

  <p class="block_1">— Burada ve şu anda, patlama, diye sürdürüyordu, yalnızca bir kaza, felaket olur. Eğer kazara böyle bir şey olacak olursa, her şey elden geldiğince onun etkilerini en aza indirgemeyi hedefleyerek yapılmıştır. Şu atölyeleri görüyorsunuz. En ufak bir ateşlenme hepsinin bir anda havaya uçmasına yol açar. Ve görebileceğiniz gibi çalışanların sayısı asgariye indirilmiştir: İki adam, fazla değil. Üzerinizde kibrit ya da çakmak yok, değil mi?</p>

  <p class="block_1">— Hayır, sigara içmiyorum.</p>

  <p class="block_1">— Kusura bakmayın, bu bizim altın kuralımız. Hani Trappe Manastırı’ndaki sessizlik kuralı gibi.</p>

  <p class="block_1">Bir kapıyı itiyor ve atölyelerden birine giriyoruz. İçlerinde çeşitli tozlar dolu kocaman metal kutular, kartondan yapılmış demet demet tüpler, tutkal çanakları, kâğıt ruloları... Ve bir masada karşı karşıya oturmuş, kendilerini tamamen dünyanın en komik işine kaptırmış gri önlüklü iki adam, çay kaşığı büyüklüğünde ölçeklerle, bir ucu boğulmuş tüplere tabii ki belirli miktarlarda barut boşaltıyorlar. Bir ölçek gri barut, bir karton rondela, bir ölçek yeşil barut, bir rondela, bir ölçek kara barut vb.</p>

  <p class="block_1">Capolini odada yırtıcı hayvanlarıyla baş başa kalmış bir aslan terbiyecisine dönüşüyordu. Silindir biçiminde bir kutu açıyor, parmaklarına beyaz bir toz döküyor ve şöyle diyordu: “Stronsiyum tuzu: Erguvan kırmızısı alevler verir.” Sonra başka bir kaba geçiyordu: “Demir talaşı: Akkor halinde çiçekler.” Parmağıyla sıkı sıkıya kapalı bidonlara dokunarak şöyle dedi: “Çinko: Mavi alev. Güherçile: Altın gözyaşı. Yaprak biçiminde mika: Yaldızlı alevler. Barut tuzu: Parlak yeşil. Bakır tozu: Cam yeşili alev. Reçine: Turuncu alev. Arsenik sülfür: Parlak beyaz.” Sonra boş bir fişekle oynayarak gelip yanıma oturdu.</p>

  <p class="block_1">— Gördüğünüz gibi, tabanı boğulmuş bir ağızla bitiyor. Bu alt kısımdaki toz, basıncın etkisiyle gazları delikten dışarı fırlatan, fişeğin havada yükselmesini gerçekleştiren, yanarken çıtırdayan bir bileşimdir. Havai fişek yörüngesinin uç noktasına vardığında, fişeğin haznesindeki karışımı patlatmaya yönelik ince toz halinde bir baruttur bu. Bu bileşimin üstüne de patlayıcı yerleştirilir. Bu düzenek, fişeği fişek yapan öğedir. İçinde yıldızlar ve ışıktan oluşmuş gözyaşları, ateşten çiçek ve saçlar yer alır. Fakat size bir sırrımızı daha açıklamam gerekiyor. Eğer fişek tamı tamına size söylediğim gibi olsaydı, ışıldayamazdı, gökyüzüne kadar yükselemezdi, hatta yerden bile ayrılamazdı. Evet beyefendi, bu nesnenin olağanüstü gizemi böyledir işte. Şunu hiç unutmayın: Kadın ve keman gibi havai fişeğin de bir ruhu vardır. Var olmaması halinde fişeğin sönük ve yere çakılı kalacağı bir ruh. Nedir fişeğin ruhu? Bunu size gösteremem. Ruh dediğin gösterilemez. Fişeğin ruhu sadece merkezinde hazırlanmış bir boşluktur. Koni biçiminde bir gövdeden oluşan bu boşluk fişeğin alevlenmesi, yanması ve patlaması sırasında nasıl çalışır? Kimse bilmez bunu. Bu konuya eğilen alanında uzman fizikçilerin getirdikleri o kadar çok açıklama tarzı vardır ki! Ama olay şudur: Kesik koni biçimindeki bu boşluk olmasa, fişek hareketsiz bir nesne olarak kalır.</p>

  <p class="block_1">Capolini, alaylı bir üstünlük havasıyla yüzüme gülümseyerek fanusu malanın üzerine koydu.</p>

  <p class="block_1">— Söyledim size, diye sürdürdü, karışımlarımızın gerçekleştirdiği patlamanın zaman ayarlı olması ve uzamda yayılması gerekmektedir. Burada tüm mesleğimize komuta eden tek bir sözcük vardır. Bu da anma töreni sözcüğü. Havai fişek özünde anma törenleri için yapılır. Her ülkenin kendi ulusal bayramı vardır. Bu bayram simgesel ve kurucu bir olay olarak anılır. Her yıl 14 Temmuz’da Fransa’nın ulusal bayramı olarak kutladığımız Bastille’in alınması örneğin. 21 Temmuz ise Belçikalıların 1831’de I. Leopold’un tahta çıkışını andıkları ulusal gün. Ertesi gün Polonyalılar, 1944’te Lublin hükümeti tarafından bağımsızlıklarının ilanının yıldönümünü kutlarlar, l Ağustos’ta İsviçre, 1921’de Konfederasyon’un kuruluşunu anar. 6 Eylül’de Federal Almanya, 1949’da Bundestag’ın ilk kez toplanışını kutlar. Size takvimdeki tüm ulusal bayramları tek tek sayabilirim. Ne yaparsın, ekmek teknemiz bu bizim. Havai fişekli bayramlar giderek azalıyor. Hükümdar düğünleri şimdi artık davulsuz, borazansız, adeta utanırmışçasına gizlilik içinde kutlanıyor. Ah, eski debdebeler kalmadı artık beyefendiciğim! Parlamaktan, güzel, zengin, mutlu olmaktan korkuluyor. Dünya örtünüyor adeta...</p>

  <p class="block_1">Onun numarasını yapışına bakarken gözüm ikide bir, yanımızda kör ve sağırmış gibi görünen ve mutlak bir ilgisizlik içerisinde ha babam barut dolduran iki işçiye kayıyordu. Çünkü karton tüpler, çubuklar, renk renk barut dolu fıçılarla oynuyor gibiydiler; matrak bir iş, kısacası bir tür eğlenceydi adeta. Eh zaten havai fişeğin kendisi de, yararsız lüksün, birkaç dakikalık bir zevk için şuraya buraya saçılan bir servetin simgesi değil miydi?</p>

  <p class="block_1">— Peki ya güvenlik? diye sordum çıkarken. Kaza olmasından korkmuyor musunuz?</p>

  <p class="block_1">— Kaza mı? Asla! Ruggieri’nin tarihinde burada anabileceğimiz tek bir kaza olmadı. Tüm önlemler alınmıştır. Güvenlik düzeneğimizde en ufak bir eksiklik yok. Bir şey olabilmesi için... bir aksilik... ne bileyim işte... bir intihar kastı falan gerekir.</p>

  <p class="block_1">Kasabanın sokaklarında dalgın dalgın yürüdüm. Barutun Çinliler tarafından bulunduğu ve bu insanların onu icat ederken öldürme olaylarında kullanılacağını hiç düşünmedikleri doğru muydu acaba? Ateşli silahlar gibi şeytani bir düşüncenin ortaya çıkması Batılıların işidir. Ve XIV. yüzyılda barutu topa uyarladığı söylenen Alman Benedikten rahip Berthold Schwarz’ın Freiburgim-Brisgau’daki, heykelini anımsıyordum. Bir keşiş... Alman... Adı Kara...<sup class="noteref"><sup class="noteref1" id="back_note_6"><a class="calibre2" href="../Text/index_split_029.html#note_6" title="6">6</a></sup></sup> Tüm bunlar biraz komik değil miydi?</p>

  <p class="block_1">Daha sonraki günler çok çalıştığımı söylersem yalan olur. Sabah akşam çınarların altında, yaygaracı ama aslında sözlü bir ayine son derece saygılı bir topluluğun bir araya gelip oynadıkları pétanque” oyununu seyretmekten iş yapmaya vakit kalmıyordu. Bu karşılaşmalara -tıpkı Afrika’daki atışmalarda olduğu gibi- kadın ve çocukların kabul edilmemesi dikkatimi çekiyor. Topluluğun ruhunu ortaya çıkaran eskiler toplantısından kalan tek şey <i class="calibre1">pétanque</i><sup class="text_3"><sup class="noteref1" id="back_note_7"><a class="calibre2" href="../Text/index_split_030.html#note_7" title="7">7</a></sup></sup> partisi değil midir? Sıcaklık hem toplumsal ve kültürel düşünceleri izlememi hem de kendimi enikonu roman çalışmama vermemi engelliyordu. Hangi garip düşünceyle yayıncım yazın sıcağında beni buraya çalışmaya göndermişti! Öğleden sonra yaptığım şekerlemeler her geçen gün daha da uzuyordu ve ilk partiden ve ilk aperitiften önce kalkabilmek için büyük çaba sarf etmek zorunda kalacağım günlerin eli kulağında olduğunu görüyordum. Beklenmedik bir olay bu kötü gidişata son verdi.</p>

  <p class="block_1">Roma imparatorlarını andıran saygın bir yaşlı adam, topunu gol topunun çevresine toplanmış bir grup topa doğru yolluyordu.</p>

  <p class="block_1">— Birazdan burası kasap dükkânına dönecek, diye homurdandı yanımdaki adam ciddi bir şekilde başını sallayarak.</p>

  <p class="block_1">Top havalandı, sayı topu yönünde zarif bir yörünge çizdi, ama tam toplanmış öteki toplara çarpacağı anda şiddetli bir patlama sesi havayı sarstı ve çınarların dallarında uyuklayan yüzlerce serçenin havalanmasına yol açtı. Sonra Ruggieri fabrikası tarafında tüm gökyüzü tutuştu. Yeniden bir havai fişek yağmuru başladı. Ama karmakarışık, çılgınca, çağlayanların, şenlik fişeklerinin, değirmen kanatlarının, güneşlerin, cehennemi bir kargaşada kaybolup giden çarkıfeleklerin görüldüğü ateşli bir karışımdı bu. Şimdi ve burada. Capolini’nin sözü aklıma geliyordu: Onun dediği gibi zaman ayarlı, boşlukta da yayılmış değil, şimdi ve burada patlama. Hani şu asla gerçekleşmez denilen felaket.</p>

  <p class="block_1">İnsanlar fabrikaya doğru koşuşuyordu. Arabalar zınk diye duruyor, insanlar evlerinden dışarı fırlıyorlardı. Kimi esnaf dükkânlarını kapatıyordu, Ruggieri fabrikasının fişeklerine alışıp en gürültülüsü karşısında bile hiç tınmayan bu insanlar, bu kez zararsız bir gösterinin söz konusu olmadığını o saat anlamıştı ve fabrikada çalışan tüm işçiler oranın yerlisi olduklarından, kentte bir paniktir başlamıştı.</p>

  <p class="block_1">Kalabalığa katıldım. Jandarmalar kalabalığı fabrika sınırları dışında tutmaya çalışıyorlardı. Artık alev ya da ateş yoktu, yalnızca kurşuni bir morartının yansıdığı bir duman seli başlamıştı. İtfaiyeciler gelip gidiyordu ve güçlükle dışarı çıkardıkları sedyelerin etrafı kalabalıktan geçilmiyordu. Gözlerim Capolini’yi arıyordu. Benimle konuşmayı kabul eder miydi acaba? Fabrikasının başına gelenlerden sorumlu uğursuz baykuş olduğumu mu düşünürdü yoksa? Sonunda beni ilgilendirmeyen şeylere burnumu soktuğum izlenimine kapılarak eve döndüm.</p>

  <p class="block_1">Ertesi gün Sidonie ilk haberleri getirdi. Patlamanın olduğu atölyede çalışan iki işçi ölmüş. Biri ileri derecede yanık olmak üzere ondan fazla da yaralı varmış. Felaketin nedeni konusunda hiçbir şey bilinmiyordu. Capolini’nin dediği gibi böyle bir şeyin olması mümkün değildi. Ama olmuştu işte. Hasarlar hayli çabuk giderilebilecek şeyler olduğu halde, fabrika geçici olarak kapatılmıştı. Kurbanların kimliklerini öğrendim: Gilles Gerbois ve Ange Crevet. İlki elli iki yaşında, üç çocuk babası. İkincisi kırk yaşında bekâr. İkisi de yörenin insanı. Resimleri gazetelerin birinci sayfasında, fabrikasında en ufak bir kazanın meydana gelmesinin mümkün olmadığını ve benzeri bir sürü şeyleri tekrar eden Capolini’nin resminin yanında yer alıyordu. Kafa karıştırıcı bu ifadeden sonra geriye okuyucunun yapacağı tek şey kalıyordu: Biri kocaman, inatçı, yan uyur, semiz; öteki ince, telaşlı, kaçarmış gibi bir havası olan bu iki yüze dikkatle bakmak. Acaba onlar olup biteni biliyorlar mıydı, yoksa hiçbir şeyin farkına varmadan, aniden, şaşkınlıktan donakalmış bir halde mi ölmüşlerdi? Capolini’nin, ziyaretim sırasında söylediklerini belli belirsiz anımsıyordum. Kaza imkânsız... Yalnızca bir kasıt ya da bir intihar durumu söz konusu olmadıkça... Saçma! Bu koşullarda kasıtlı bir hareket ya da intihar nasıl söz konusu olabilir ki? Tipo baskı tekniğiyle hiç de net çıkmamış olan iki fotoğrafı incelemeyi sürdürdüm. Capolini bana nutuk çekip dururken alaylı bir gülümsemeyle ellerindeki ölçeklerle barut doldurmayı sürdüren iki işçiyi görür gibi oluyordum. Ne kadar garip bir çift oluşturuyordu şu Gerbois ve Crevet ikilisi! Gazeteye gidip resimlerin asıllarını görmeyi düşündüm.</p>

  <p class="block_1">Akşamleyin, meydandaki kahvede apéritif almaya gittim. Tezgâh başında içenler hep bir ağızdan konuşuyorlardı ve taşra ağzıyla konuşmaları benim gibi kulağı Kuzey Fransa ağzına alışmış bir insanın ne dediklerini anlamasına pek olanak vermiyordu. Ama çoğu iki ölüyü “Bizim Gerbois” ve “Bizim Crevet” diyecek kadar yakından tanır gibiydi. Bazıları resme cuk oturan ve aklımda kalan narin ve sıkıntılı yüzle büyük bir benzerlik gösterecek bir yorumla “Zavallı Crevet’cik” bile diyordu. “Şansa bak, adamcağızın ne zaman şansı oldu ki! Başına o işler geldikten sonra, günün birinde er geç böyle olacağı belliydi.” Bunları söyleyen adam, etrafındakilerin onayını topluyor gibiydi. Ama kimden söz ediyordu? Gerbois’dan mı, Crevet’den mi? Sormak için yanıp tutuşuyordum ama Parisli görünümüm ve göze batan şivemle konuşmaya cesaret edemiyordum. Bir gün önce, hani şu kaza yerinde olduğu gibi bir patavatsızlık yapacağım duygusuna kapılmıştım. Kendime ve başkalarına kızgın bir halde uzaklaştım oradan.</p>

  <p class="block_1">Ertesi gün Sidonie’yi bu iki adam hakkında soru yağmuruna tuttum. Crevet’nin kırk bin türlü işi deneyip bir baltaya sap olamayan ve kasabanın çıkışında terk edilmiş bir karavanda oturan ciğeri beş para etmez itin teki oluşu hesaba katılmayacak olursa, ağzından pek laf aldım sayılmaz. Buna karşılık Sidonie, Gerbois’nin saygın bir aile reisi, karısının iyi bir insan olduğu görüşündeydi. Bunun dışında başka bir bilgi elde edemedim.</p>

  <p class="block_1">Daha sonra sokakta yürürken, <i class="calibre1">Dauphiné libéré</i>’nin sayfalarının sergilendiği mütevazı vitrinin önünde buldum kendimi. Burası bu gazetenin yerel bürosuydu. İçeri girip kendimi taşrada yaşanan bir olayı mahallinde yazmak üzere gelmiş Parisli bir yazar olarak tanıttım. Kısacası hemen hemen gerçeği söyledim. Ruggieri felaketi ilgimi çekiyordu; özellikle de kurbanların kişiliği. Yazı işleri görevlisi bu çok taze güncel haberin kabarık dosyasını benim için çıkardı. Crevet’nin kaldığı karavanın fotoğrafı vardı, dedi, ama tutuklandığı sırada çekilmişti. Adı geçen Crevet’nin yaşamöyküsünde adamın Crevet adında bir kızın gayrimeşru çocuğu olduğu, annesini on iki yaşındayken kaybettiği, eğer buna yetiştirme denilirse, Avignon Yetiştirme Yurdu’nda yetiştirilmiş olduğu belirtiliyordu. Bu arada birçok kez kaçmayı ve polisin yardımıyla yeniden yurda kapatılmayı da becermişti tabii. Askere alınıp Cezayir’e gönderilinceye kadar bu böyle sürmüştü. Daha sonra ufak tefek işler -zeytin toplama, koyun kırkma, lavanta üretimi, otomobil tamirciliği, duvarcılık, toprak tesfiye vb- yaptığı dönemler ile işsiz kaldığı dönemler ve işlediği küçük suçlar yüzünden hapiste geçen günler birbirini izliyordu. Bu mütevazı marjinalin yazgısının ana hatlarını not ettim. Gerbois’ya gelince, adresinin yanı sıra, peşini kovalayan aksiliklerle ilgili aydınlatıcı bilgi kırıntıları da elde ettim -çünkü meyhanedeki müşterinin ima ettiği şanssız kişi açıkça oydu. Gerçekten de bu sakin adam dünyaya iş kazası geçirmek için gelmiş gibi görünüyordu. 1955’te bir toplu konut şantiyesinde çalışırken, bir vincin kaldırdığı tuğla yükü üzerine boşalıp omzunu kırıyor. 1958’de, Pernes-les-Fontaines’de karayolu tüneli çalışması sırasında bir mayın patlamasıyla travma geçiriyor. 1963’te Gördes yokuşunda hızla inen bir kamyon ona çarpıyor. Ertesi yıl çınarlar budanırken hızar kırılıp fırlıyor ve yüzünü parçalıyor. 1967’de 542 No’lu devlet yolunun onarım şantiyesinde erimiş haldeki bir asfalt teknesi alabora oluyor ve ayaklarını yakıyor. 1970’te gözüne asmalara püskürtülen bakırsülfat kaçıyor. Herhalde Capolini onu fabrikasında işe aldığında başına gelen tüm bu uğursuzluklardan habersiz olmalıydı. Boş inanlara son derece bağlı olan Mazarin’in bir göreve sorumlu kişi atarken sormayı ihmal etmediği şu ünlü soruyu düşünüyordum: “Mutlu bir adam mı bu?” Bunun anlamı, şanslı bir insan mı? idi.</p>

  <p class="block_1">Aradan bir hafta geçti, sonra gazeteden bana onun kaldığı yer olarak bildirilen adrese gittim. Adrienne, sıcak bir düzensizliğin hüküm sürdüğü bir eve beni pek fazla şaşkınlık göstermeden aldı. Gilles’in ölümünden bu yana ona kendinden geçmiş ve direnci kırılmış bir hava veren bir yas ve taziye ortamında yaşıyordu. Beni görür görmez, ölmüş kocasının özellikle işgal yılları ve Kurtuluş sırasındaki çabalarını ballandıra ballandıra anlatmaya koyuldu. Gilles, Sorgue’un en büyük direnişçisi, Kurtuluş’un ve 1944 ağustosundaki tasfiye hareketinin canlandırıcısıymış. Haftalar boyunca bir savaş tanrısı gibi Monteux ve dolaylarına hakimiyet kurmuş. Ah, hainleri ve işbirlikçileri nasıl titretirmiş! Adrienne onunla ilgili olarak yalnızca söylentilerden kulağına çalınanları biliyordu; çünkü kendisi 1940’ta doğmuştu, ama Gilles’in kahramanlığı Monteux’nun tarihine geçmişti. Peki sonra? Neye yaradı bütün bunlar?</p>

  <p class="block_1">— Eline ne geçti? Koskoca bir hiç, bir madalya bile vermediler, diye sızlanıyordu.</p>

  <p class="block_1">Ange Crevet adından söz ettim. Hemen haykırdı: “Ange ile Gilles mi? Dünyanın en iyi iki dostuydu onlar, bayım! Deyim yerindeyse birbirinin ayrılmaz parçalarıydılar. Ufaklık Crevet’nin gözünde Gilles adeta ağabeyi, hatta babası, evet evet, hiçbir zaman sahip olmadığı babası gibiydi, bilmem anlatabiliyor muyum? Gilles bir yerde çalışmaya başlar başlamaz bir de bakardın Ange da çıkıp gelmiş. Ona da iş vermek gerekirdi. Eğer aynı kazada birlikte öldülerse, her zaman bir ekip oluşturarak çalıştıkları için, bundan daha doğal bir şey olamazdı.”</p>

  <p class="block_1">Bu son sözler beni şaşırtmaktan geri kalmadı. Demek ki Ruggieri’den başka yerlerde de birlikte çalışmışlardı, öyle mi?</p>

  <p class="block_1">— Ah, tabii efendim. Toplu konut şantiyesinde duvarcı ustası, yapım ya da onarım halindeki karayollarında toprak dolgucusu, başka bir şey bulamadıklarında da ağaç budayıcı ve tarım işçisi olarak çalışmışlardı. Eh, ne yaparsın, insan vasıflı biri olmadı mı, önü ne çıkan işi yapması gerekiyor.</p>

  <p class="block_1">Adrienne, Gilles’in başına art arda kazalar geldiği yolunda bir söylenti olduğundan habersizmiş gibi davranıyordu. Bu konuyu açmadım.</p>

  <p class="block_1">Akşam, ek bir bilgi için <i class="calibre1">Dauphine</i>’nin bürosuna uğradım yeniden. Yazı işleri görevlisi, ne yazık ki, tatil sonrasının hareketli geçeceğiyle ilgili habere dalmıştı. Onun gözünde Ruggieri felaketi halledilmiş, dosyalanmış ve arşivin tozlu raflarına kaldırılmıştı. İtiraf etmeliyim ki ondan ne beklediğimi kendim de pek bilmiyordum. Benim kafamı kurcalayan, şu acayip ikili, birbirini kovalayan şu kazalar ve fabrikada ölümle sonuçlanan patlamanın sırrıydı.</p>

  <p class="block_1">Odada biraz oyalanırken <i class="calibre1">Dauphine libere</i>’nin ilk sayısının bir cam levha altında sergilenen birinci sayfasını gördüm: 1. Ordu tanklarının kente girişi, sevinç içindeki halk, Hür Fransız Kuvvetleri tarafından tutuklanan son Alman askerleri. Tarih 11 Ağustos 1944. “Aa”, diye düşündüm, “11 Ağustos Ruggieri kazasının da meydana geldiği gün.” Başmakaleyi okuduğumu gören yazı işleri görevlisi müdahale etti: “Bu satırları yazmış olan Vincent Bure uzun süredir emekli, ama eli ayağı tutuyor, gözü görüyor, ayrıca da Monteux’nun savaş yıllarını ve savaş sonrasını ondan iyi bilen yok. Gidip kendisiyle görüşmek isterseniz, haber vereyim.” Alelacele onayladım ve kısa bir telefon konuşmasının ardından, Bure ile ertesi gün akşamüzeri kendisine uğramam konusunda anlaştılar.</p>

  <p class="block_1">Gar yakınlarında bir atölye ya da antrepo olduğunu sandığım büyük mü büyük bir binada oturuyordu. Burası kasvetli ve çirkindi ama çok genişti. Bure<sup class="noteref"><sup class="noteref1" id="back_note_8"><a class="calibre2" href="../Text/index_split_031.html#note_8" title="8">8</a></sup></sup> tam adının adamıydı: Esmer, neşeli ve asık suratlı yaşlı bir toplum kaçkını. Öylesine değişik bir şiveyle konuşuyordu ki, zaman zaman cümlesini tekrar ettirmek zorunda kalıyordum. Belli ki, bir belgeleme manyağıydı. Dosyalardan, gazete tomarlarından geçilmeyen odalarda dolaşırken ‘Neyse ki” diyordu, “mekândan yana kıtlığım yok burada. Ama, bakın, asıl arşivim nah işte şurada!” Ve avucunun içiyle alnına vuruyordu. “Ölümüm yöre tarihi için büyük bir kayıp olacak. Ah, ah, ah! Hem de ne kayıp!” Ve ölerek Monteux’lu hemşerilerine atacağı madiğe gülüyordu. “Çünkü, biliyor musunuz, 1918’de doğdum ben. Bundan çok memnunum. Elbette ki 1418 savaşını kaçırdım. Nasıl olsa babam gırtlağına kadar dolup taştı onunla... Verdun’den ve Chemin des Dames’dan o kadar söz edildi ki, sonunda sanki oradaymışım gibi inanmaya başladım. Ah, örneğin Halk Cephesi, İspanya Savaşı, Hitler ve Mussolini, İkinci Dünya Savaşı, İşgal ve Kurtuluş, bu sonuncusunda vardım, evet hatta en yakın tanığı oldum. Gazeteci olarak, düşünebiliyor musunuz! Daha sonra gazeteye tıfıl gazetecilerin geldiğini gördüğümde acıyarak gülüyordum. İt herifler! Her şey olup bittikten sonra geliyorlardı. Çünkü dikkat ettiniz, değil mi? Artık hiçbir şey olup bitmiyor! Kurtuluş’tan bu yana büyük bir durgunluk yaşanıyor. Bir tek Çinhindi ve Cezayir’de bir şeyler oldu, ama onlar da hafif kıpırdanmalar bayım, dünyanın bir ucunda meydana gelen hafif kıpırdanmalar! Ardından da hiç mi hiç bir şey yok. Nezaket icabı bana gazeteyi getiriyorlar. Ama sabahleyin, şöyle bir otuz saniye göz attıktan sonra, kendi kendime: ‘İt herifler!’ diyorum. ‘Sizler eğer dürüst adam olsaydınız, bu gazeteyi basmazdınız! Gazetenizin önündeki vitrine şöyle bir not asardınız: Dünden bu yana hiçbir şey olmadı, bu nedenle de gazeteyi çıkarmadık!’ Ah, bakın, ayrıldığıma çok memnunum. Yaşadığım olaylara kendimi kaptırıyorum. Bunlar gerçekler! Kimi zaman bir komşu uğrayıp hal hatır soruyor. ‘Ee, nasılsın bakalım?’ diyor. Ona şöyle yanıt veriyorum: ‘Von Paulus komutasındaki VI. Ordu Stalingrad’ı ele geçirdi.’ ‘Yapma be amcacığım, birkaç tahtan eksik olmasın sakın?’ Ona daha önce ‘Japonlar Pasifik’teki Amerikan filosunu Pearl Harbor’da batırıverdiler’ ya da ‘İtalyanlar Mussolini’nin cesedini Como’daki bir kasabın çengeline asmışlar’ dediğim için böyle davranıyor. Ah doğrusu benim zamanımda insan sıkılmıyordu hiç!”</p>

  <p class="block_1">Uzun konuşmalarını engellemekte güçlük çekiyordum. Sonunda şöyle bağladım: “Evet, ama şu anda bile Monteux’de dedikodular dolaşıyor ve herkes öfkeli. Alın işte Ruggieri felaketi.” İrkildi birden.</p>

  <p class="block_1">— Ruggieri mi? Yo, yo, o konu hiç de öyle değil. Çocukluğumdan beri orada bir şeyler olacak, der dururdum. Bir şeylerin olacağını adım gibi biliyordum. Ve kendi kendime: “Olmasına olacak, ama ne zaman?” diyordum. Al işte, oldu! Ama hayli zaman aldı bu.</p>

  <p class="block_1">— Dün Gilles Gerbois’nın karısını ve çocuklarını gördüm. Onu tanır mıydınız?</p>

  <p class="block_1">— Hıh hı tanırdım! Hür Fransız Kuvvetleri’nin Sorgue’deki önderiydi. Gururlu bir delikanlıydı, bakın!</p>

  <p class="block_1">Ayağa kalktı ve bir gazete tomarına doğru yönelip onları önüne yaymaya başladı.</p>

  <p class="block_1">— Hah, işte burada! Gilles, bu o, direnişçileriyle bir arada halk tarafından alkışlarla karşılanırken.</p>

  <p class="block_1">Fotoğraflar ve iri punto yazılarla dolu sararmış gazeteleri önüme açıyordu.</p>

  <p class="block_1">— Şurada, önündeki Alman tutsakları itiyor. Mareşal De Lattre de Tassigny’nin 1. Ordu’ya bağlı tanklarını ilk karşılayan o oldu.</p>

  <p class="block_1">— Ya şu? Bu nedir?</p>

  <p class="block_1">Parmağımı, zayıf ve kel bir kadının, katıla katıla gülmekte olan bir grup erkeğin ortasında çıplak ayakla dolaşırken görüntülendiği bir fotoğrafın üstünde tutuyordum.</p>

  <p class="block_1">— Bu mu? Dur bakiim... Aa, Karides, bu be!</p>

  <p class="block_1">— Karides mi?</p>

  <p class="block_1">— Evet, çocuğuyla birlikte kasaba çıkışında bir kulübede yaşayan yoksul bir kız. Ufak tefek işler yapardı, ama gerçekte işi fahişelikti. Monteux’nun ortalık orospusuydu. Erkek olup da üstünden geçmeyen yok gibidir burada. Eh, elbette, geldiklerinde Alman as kerleri de üstünden geçtiler. Sonra da sıra Amerikan askerlerine geldi. Ne demişler, kırkılmış kadınsız Kurtuluş olmazmış. Almanlarla yattı diye, Gilles ve adamları onu getirip çarşının ortasında bir sandalyeye bağladı ve başını yumurta gibi olana değin kırktılar. Ve herkes gırgır geçiyor, alaya alıyordu...</p>

  <p class="block_1">— Peki sonra?</p>

  <p class="block_1">— Sonrası, bana kalsa, bu iş bu kadarla kalırdı. Kurtuluş, bir bayramdı, bir ulu bayram. Böylesine mutlu bir günü kirletmemek gerekiyordu. Ne var ki ormanda bir direnişçi öldürülmüştü. O zaman Karides’i yarı soyup, ayaklarından ayakkabılarını çıkardılar ve önlerine katıp direnişçinin öldürüldüğü yere bir demet çiçek bırak maya götürdüler. Ah, inan olsun, çok üzücü bir sahneydi! Saçları kökünden kazınmış zavallı Karides’in pembe gecelikli hali içler açışıydı ve erkekler dalga geçip duruyorlardı, çünkü bu seyrek sepelek dokunmuş ince geceliğin altından siyahça malı görünüyordu. Kadıncağız çıplak ayaklarla çakıl taşlarının üzerinde yürürken tökezliyor, bazen de düşüyordu. Gilles çizmesiyle tekmeleyerek ayağa kaldırıyor, yeniden yürütüyordu. Bu durum midemi bulandırdı. Ve bu garibana işkence etmenin, Almanlarla savaşmaktan çok daha kolay olduğunu düşünen yalnızca ben değildim. Şu da var ki, kim se ağzını açıp da yapmayın diyemedi!</p>

  <p class="block_1">— Sonra ne oldu kadın?</p>

  <p class="block_1">— Dönüp kulübesine kapandı. Bir daha da ortalıkta görünmedi. Hayır sahipleri yiyeceğini götürüyor olmalıydı: Burada, en fazla açlık sıkıntısı çekilen dönem Kurtuluş’tan sonraki dönem oldu, biliyor musunuz? Çocuğunu dilenmeye ve alışverişe yolluyordu. Sonra günün birinde, iki yıl sonra olmalı, öldüğünü duyduk. Karides’in sağlığı hiçbir zaman iyi olmamıştı. İpsiz sapsız oğlu Avignon’daki yetimler yurduna yerleştirildi.</p>

  <p class="block_1">— Onu tanıyor muydunuz?</p>

  <p class="block_1">— Yo, pek sayılmaz. Adı Ange’di sanıyorum.</p>

  <p class="block_1">— Ange Crevet mi?</p>

  <p class="block_1">— Tabii, Karides’in<sup class="noteref"><sup class="noteref1" id="back_note_9"><a class="calibre2" href="../Text/index_split_032.html#note_9" title="9">9</a></sup></sup> oğlu olduğuna göre.</p>

  <p class="block_1">— Fakat bu, hani şu Gilles Gerbois ile birlikte havaya uçan adam değil mi?</p>

  <p class="block_1">— Ah, olabilir elbette. Baksana hiç bağ kurmamıştım. Fakat bunun onunla ne ilgisi olabilir ki?</p>

  <p class="block_1">Bunun onunla ne ilgisi olabilirdi ki? Gerbois, 11 Ağustos 1944’te Karides’in celladı olmuştu. Ange o zamanlar on yaşındaydı. Annesiyle birlikte bir kulübede yalnız başlarına yaşıyorlardı ve bu iki sefili birbirlerine bağlayan yabanıl duygusal yakınlığı varın anlayın artık. Gerbois ve adamları kadının saçlarını kazıdıkları zaman bu çocuk kuşkusuz seyircilerin en önündeydi, sonra soyup direnişçinin mezarına sürüklediklerinde de öyle. Ve otuz yıl sonra, bir 11 Ağustos günü Gerbois ve Crevet aynı kazada ölüyorlardı. Capolini’nin bir sözü aklıma geliyordu şimdi: Anma töreni. Fişekçinin mesleğine egemen olan sözcük. Ve Monteux sakinlerinin 1944’teki kurtuluşlarını andıklarını hiç sanmam. İçlerinden yalnızca biri yapmıştır belki de bunu. Vay canına, şu küçük Crevet, ne acayip herifmiş meğer!</p>

  <p class="block_1">Hakkında bilgi alabileceğim birini bulmak için tam dört gün araştırma yapmam gerekti. Bu kişi Gilles’in, Adèle Gerbois adındaki kız kardeşi, kızkurusu terziydi. Yokuş yukarı tırmanan kargacık burgacık bir sokakta, avuç içi kadar bahçelerin süslediği eciş bücüş evlerin arasında onunkini nihayet bulabildim. Kadının Gilles ve Ange’ın ilişkileri konusunda söylediklerinin, Ange’ın dul karısı Adrienne’in söyledikleriyle uzaktan yakından ilgisi yoktu. Hem sonra terzi hanım, kardeşinin karısını pek dikkate almıyor gibiydi.</p>

  <p class="block_1">— Beyefendiciğim, içinde bir kötülük olmayan iyi bir kız, ama dar görüşlü ve neredeyse okuması yazması bile yok.</p>

  <p class="block_1">Beni aldığı küçük salonun duvarlarının, kitapların süslediği raflarla kaplı oluşu dikkatimi çekti.</p>

  <p class="block_1">— Kardeşim onunla evlenerek insanlık gösterdi. Çocuklar yüzünden yaptı bunu. O kadın kardeşimin yapabileceği bir sürü şeye ayak bağı oldu.</p>

  <p class="block_1">Alabildiğine kapalı bir konuşma tarzı vardı. Ama Ange’ın adını ortaya attığımda çekingenliğinden sıyrıldı.</p>

  <p class="block_1">— Bir ölünün arkasından olumsuz şeyler söylemek istemem, ama beyefendi, bu küçük Crevet oldum olası beni kaygılandırmıştır. Her zaman kafası karışık, suskun, bir anı bir anını tutmaz, ne yapacağı kestirilmez bir insandı, bu yüzden de ne düşündüğünü anlamak olanaksızdı. Bir gün olsun yüzünün güldüğünü görmedim ben onun. Tam bir yabaniydi, beyefendi.</p>

  <p class="block_1">— Dostları var mıydı?</p>

  <p class="block_1">— Dostları mı? Hayır, hiç dostu yoktu. Kardeşim hariç, maalesef! Baksanıza adeta onu takip ediyordu. O nerede çalışıyorsa, o da orada bir iş ayarlamayı becerdi kendine. Gilles pranga gibi her gittiği yere sürüklüyordu onu. Bir gün, şu düzenbazdan korkmuyor musun? diye sordum ona. Ne dese beğenirsiniz? “Gözümün önünde olmasını tercih ediyorum. Böylece hiç değilse, neler çevirdiğini biliyorum.” Gördünüz işte nasıl sonuçlandığını.</p>

  <p class="block_1">— Peki hayatında bir kadın falan var mıydı?</p>

  <p class="block_1">— Kadın mı? Bir kadının onunla olması için kesinlikle çılgın olması gerekir ayol! Hayır, kadın falan yoktu. Annesi dışında tabii. Ah, Sezar’ın hakkını Sezar’a vermek gerekiyor doğrusu. Gerçek bir kült haline getirmişti annesini. Ben mezarlıktaki terk edilmiş mezarların bakımıyla ilgileniyorum, size şunu söyleyebilirim ki, annesinin mezarını son derece düzenli bir biçimde çiçeklendirirdi. Kendine göre bir takvimi vardı. Bir tarih manyağıydı adeta. Bunların neye denk geldiğini pek bilen yoktu zaten. Annesinin doğum günü, isim günü, belki ölüm günü. Kalanı ise bir sırdı. Ama belirli tarihlerde Crevet’nin mezarlığa uğrayacağından adınız gibi emin olabilirdiniz.</p>

  <p class="block_1">Anma töreni. Yeni baştan Capolini’nin anahtar sözcüğü geldi aklıma. Aniden içime doğdu.</p>

  <p class="block_1">— Tarih dediniz de... Gilles birtakım iş kazaları geçirdi, sanırım. Bunların tam olarak ne zaman olduğu konusunda bir bilginiz var mı acaba?</p>

  <p class="block_1">— Bu kazaların kesin olarak hangi gün olduğunu mu öğrenmek istiyorsunuz. Bu konuda, maalesef kesin bir şey söyleyemem size. Bunu Adrienne’e sormanız gerekecek. Evrakları arasında bir yerlerde vardır bunlar.</p>

  <p class="block_1">İki saat sonra, Gilles’in dul karısının evindeydim ve aradığım şeyi ele geçirmiştim. Tabii biraz şaşırmış bir haldeydi, ama yine de darmadağınık evrakların yer aldığı mukavva kutulara gömüldü. Kocasının çalıştığı işlerle ilgili evrakları, kaza tutanaklarını, hastalık dosyalarını bulup çıkarıyordu. Gilles’in talihsiz yaşamını yeniden kurmak pek mümkün değildi tabii. Ama yüzünü kesen hızarın 11 Ağustos 1964’te yerinden fırladığını öğrendim. Gördes inişinde onu kıstıran kamyon da bu işi 11 Ağustos 1963’te yapmıştı. Tuğla yükünün başından aşağı inişi de yine 11 Ağustos 1955’e rastlıyordu. Araştırmalarımızdan başkaca bir şey öğrenemedim. Kadının basitliği, anlaşılması güç bu yazıları çözmekten aciz ve kocasının başına tebelleş olan bu tarihin her taşın altından çıkışından kuşkulanmayışı sonuçta cesaretimi kırdı. Ayrıca beni neden ilgilendiriyordu ki bütün bunlar? Polis memuru ya da Gilles Gerbois’nın bir akrabası falan değildim. Benimkisi sadece bir meraktı, yazarlık mesleğimin gerektiğinde hoşgördüğü bir merak.</p>

  <p class="block_1">Sonuncu kutuda da mektuplar vardı, Adrienne’e göre ötekilerden çok daha anlaşılmaz olan bir bilgi yığını. Biraz midem bulanmış ve yadsınamaz bir moral bozukluğu içerisinde, bilinmeyen bir geçmişin kalıntılarını elden geçiriyordum. Tam her şeyi yerine kaldırmayı düşünüyordum ki, bir mektup ilişti gözüme; üzerindeki adres bir çocuğun elinden çıkmıştı, bu nedenle dikkatimi çekti. İçinde, okul defterinden koparılmış bir kâğıt bulunmaktaydı, bu kâğıtta iri tombul harflerle aynen şöyle yazıyordu:</p>

  <p class="block_2"> </p>

  <p class="block_20">HEL E Bİ BUY ÜYİM, SEN İ ÖLDÜR CE M</p>

  <p class="block_20">ANGE 11</p>

  <p class="block_20">AUSTOS 1944</p>

  <p class="block_21"> </p>

  <p class="block_2"> </p>

  <p class="block_1">— Bu nedir? diye sordu Adrienne.</p>

  <p class="block_1">Her şeyi yerli yerine yerleştirdim.</p>

  <p class="block_1">— Bir şey değil. Çocukluk, dedim.</p>

  <p class="block_1">Kendi hesabıma olayı çözmüştüm. Kuşkusuz kolay anlaşılamaz, gizemli, insanın kafasını kurcalayan bir yığın soru işaretiyle dolu bir işti bu. Bununla birlikte, havai fişeklerle sona ermiş bu aşk-kin hikâyesi konusunda daha fazla bir şey öğrenmek istemiyordum. Artık romanımın başına geçmenin sırasıydı. Hikâyesini, her şeyin bilindiği küçük bir taşra kasabasında tüm bir yaşamdan alınmış bir intikamın oluşturduğu polisiye romanımı yazmanın sırası gelmişti artık...</p>

  <p class="block_9" id="calibre_pb_7"> </p>
</body>
</html>
