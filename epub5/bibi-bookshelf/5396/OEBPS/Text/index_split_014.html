<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Veda Yemeği</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_19" id="id_Toc399181831">Yıldızların dilencisi</p>

  <p class="block_18"> </p>

  <p class="block_1">Şeydi... Dur bakayım... Birkaç yıl önceydi. Hindistan’da insanda akıl mı kalıyor Tanrı aşkına. Her şeyi yıkıp mahveder bu ülke. Yüzler, vücutlar, kuşlar, anılar, takvim. Karl ve ben kışın en şiddetli günlerinde Avrupa’yı terk edip Doğu’ya doğru hareket etmeye karar vermiştik. Ex Oriente lux!<sup class="noteref"><sup class="noteref1" id="back_note_21"><a class="calibre2" href="../Text/index_split_044.html#note_21" title="21">21</a></sup></sup></p>

  <p class="block_1">Tahran’da mola: Karanlık ve sis. Yeni Delhi’ye varış: Soğuk ve rüzgâr. Güneye doğru uçuş: Kalküta. Önceleri bize yumuşak ve güler yüzlü görünen bir sıcak. Vücutları henüz keşfetmemiştik. Normal olarak Hintlinin vücudu yoktur. Örtülere sarınmış bir korkuluğun üstünde size doğru uzanan, ışıl ışıl yanan gözleri olan tinselliğin kemirdiği boyalı bir yüzdür bu. Örtülere sarınmak için hiçbir gizemi bulunmayan bu sıska bebek vücudu kadar fiziksel teması, okşamayı ve dahası erotik alışverişi azaltan bir başka şey asla olamaz. Hayır, Hintlinin, cinsel isteklerden yoksun gibi görünen kadidi çıkmış vücudunda çekici, tahrik edici hiçbir yan yoktur.</p>

  <p class="block_1">Hem sonra nem var. Yükten, nemden, kendi vücudunun vıcık vıcıklığından bitkin düştüğünde insan bir başkasının vücuduna nasıl açlık duyabilir ki? Kuşkusuz Hindistan bir iffet toprağıdır...</p>

  <p class="block_1">Bununla birlikte Kalküta’da vücutlar her yerdedir, ayakta, bağdaş kurmuş, ama en çok da enlemesine, uzunlamasına, orta yere uzanmış bir halde insanın gözlerinin önündedir. Nüfusun üçte birinin evi barkı yoktur; hemen bulunduğu, çalıştığı ya da dilendiği yerde uyuyuverir. Şoför taksisinde, asansör görevlisi asansöründe, sebze satıcısı arabasında, kasap dükkânında. Sabahleyin kalktıklarında yol kıyısında akmakta olan kanalda yıkanır ve tüm ihtiyaçlarını uluorta orada giderirler. Erotizm eksikliğini bu tür durumlarda çoğu zaman aşırı bir dışkı bolluğu dengeler.</p>

  <p class="block_1">Daha ilk gün, dilenci sorunuyla karşılaşmıştık. Nasıl olur da bir dilenciye sadaka vermezsiniz? Fakat nasıl olur da dilencilere bir ayaklanmaya yol açmadan para verebilirsiniz? Çünkü Hintli dilenci, biri bir sadaka verir vermez, belki övülmeye değer ama aynı zamanda da felaketlere yol açabilen bir dayanışma duygusu içerisinde, öteki dilencileri uyarır. İşte o zaman sadakayı veren zavallı yandı demektir. Hemen üzerine saldırıverirler. “Kötü bir iş yaptım demin” diye yazıyordu Anatole France, “Bir dilenciye sadaka verdim.”</p>

  <p class="block_1">Karl önce bir hileye başvurdu. Uçakta bizlere mütevazı hafif yiyecekler içeren kutular içerisinde hazır yiyecekler dağıtmışlardı. Yolculuk çantamda bu kutulardan biri elimize geçince, hayaletler gibi karşımıza dikiliveren bir deri bir kemik çocuklardan birine vermeyi düşünmüştük. Ama bu işi otelden uzakta yapmalıydık ve kutu bizlere ortadan kaybolmak için gerekli zamanı bırakacak kadar sağlam bir şekilde sıkı sıkı ambalajlanmış olmalıydı. Deneme inandırıcı olmuştu. Şaşırıp kalan çocuk, çömelip yapışkan bantlarla tutturulmuş paketi açmaya koyulmuştu. Oradan sıvıştığımızda o hâlâ harıl harıl kutuyu açmaya uğraşıyordu.</p>

  <p class="block_1">O günden sonra günümüzün bir bölümünü ıvır zıvır türünden yiyecekler alıp dolaşırken dağıtmak üzere paket yapmakla geçiriyorduk.</p>

  <p class="block_1">Bu yöntem üç gün gayet güzel tuttu. Felaket, dördüncü gün patlak verdi. Tanyeri ağarmaya başlar başlamaz penceremizin önünde bitmesin mi bizimkiler! Otuz kırk kadar çocuk, bekçilerin şimşeklerini çekmeyecek kadar uzaklıkta otelin karşısında ortalığı kolaçan etmeye koyuldu. Hint usulü telefon marifetini göstermiş, yerimiz saptanmıştı. Arka kapılardan birinden çıkmak zorunda kaldık ve tabii ellerimiz boş olarak. Ne var ki yine de elimize ayağımıza kapanıp bıkıp usanmadan yalvaran bir sürü dilenciden kurtulamadık. Ah, şu korkunç hareketler, açık bir ağzın (Yiyecek! Yiyecek!) önünde sallanıp duran bir el ya da iskeletten farksız bir gövdeyi göstermek için kaldırılan bir gömlek ya da el kadar bir kız çocuğunun kolunun ucuyla uzattığı bebek! Ne yapmalı, evet Kalküta’daki bu dilencileri ne yapmalı bilemiyorum! Ve işin en korkunç yanı da, acıya aldırmaz bir yüzden -talebinin umursanmadığını görmenin verdiği öfkeyle- paçavralar içindeki bir şom ağızlının ateş kusan lanetini duyuncaya ya da çiğnemekte olduğu bitkinin kırmızı suyunu şap diye alnınızın ortasına yiyinceye kadar bu içler acısı topluluğa alışıveriyorsunuz.</p>

  <p class="block_1">Bir akşam, otelin yemek salonu bize bir sürpriz yaptı. Sütun başlıkları arasına renk renk fenerler asılmış, masa örtüleri bu iklim için tamamen egzotik kalan köknar dalcıklarıyla bezenmişti. Garsona sorduk: “Christmas Sir, Weihnachten meine Herren, Noel...” diye açıkladı taşralılara özgü hoşnut bir mimikle. Aman Tanrım evet! 24 Aralık’ın yaklaştığını hiç akıl etmemiştik ve işte hemen bu akşamdı! Şu Hintliler biz Batılı barbarlar karşısında akıl almaz derecede nazik görünüyorlardı.</p>

  <p class="block_1">Yine de Karl’ın kafası karışık gibiydi.</p>

  <p class="block_1">— Ne düşünüyorsun?</p>

  <p class="block_1">— Howrah Bridge’i.</p>

  <p class="block_1">Doğruydu, Hooghly’yi kat eden bu dev metal köprü bizde unutulmaz bir izlenim bırakmıştı. Uçsuz bucaksız döşemesi kum gibi insan kaynıyordu: Et et üstüne yayalar, bisikletliler, bisikletli çekçekler, inekler ve atlardan oluşmuş korkunç bir kalabalık ve bu kalabalığın arasında sonsuza dek sıkışıp kalmış yüzlerce kamyon ve araba...</p>

  <p class="block_1">— Gerekli bilgileri edindim. Bu korkunç kalabalık demiryolu istasyonunun ırmağın sağ yakasında, yakınlarda bir yerde bulunmasından kaynaklanıyor olmalı.</p>

  <p class="block_1">— Ben özellikle köprünün altında gördüğümüz şeyi unutamıyorum, dedi Karl.</p>

  <p class="block_1">Bu, benim Paris’te edindiğim bir alışkanlığın sonucuydu. Yıllar yılı Saint-Louis Adası’nda yaşadım. O dönemlerde Marie, Louis Philippe ve Tournelle köprülerinin altında yaşayan sokak serserileri ile ilişki kurmak için Seine kıyılarına küçük gece seferleri yapmayı alışkanlık haline getirmiştim. Howrah Bridge’in kalabalığına kapılıp yürümekte olduğumuzdan, Karl’a demiştim ki:</p>

  <p class="block_1">— Ya aşağısı? Haydi gidip bir de oraya bakalım!</p>

  <p class="block_1">Yıkık dökük evlerin arasından kıvrıla kıvrıla inen ve ırmak kıyısına ulaşmamızı sağlayan kargacık burgacık sokağı bulmamız hiç de kolay değildi. Arazinin yokuş ve nemli oluşuna bakılırsa nehrin pek uzak olmadığı anlaşılıyordu. İki adım ötemizde koca koca fareler kaçışıyordu. Ayaklarımızın altında doğrusu ne olduklarını öğrenmemeyi tercih ettiğimiz yumuşacık şeyler eziliyordu. Derme çatma barakaların, alçacık kara barakaların, üzerleri tıpkı morgda olduğu gibi baştan ayağa kumaşlara sarınmış vücutlarla dolu tahtaların etrafını dolanıyorduk. Bazen sanrılı bir yüz bize doğru dikiliveriyor, sonra birdenbire ortalıktan kayboluyordu. İskeletten farksız bir kolun ucunda çengel gibi bir el uzanıyordu. Yakıcı ve kızıl bir duman bizleri öksürüğe boğuyor ve gözlerimizden yaş boşanmasına neden oluyordu. Bu demektir ki akşam oluyordu ve sıcaklık birkaç derece düştüğünden çullara sarınmış Hintliler, kâğıt, kumaş, sebze kabuğu, tezek ve adını sanını bilmediğimiz bir yığın şeylerle tutuşturdukları ateşlerin çevresinde toplanıyorlardı.</p>

  <p class="block_1">— Kaç kişiler? diye mırıldandı Karl.</p>

  <p class="block_1">Saçma bir soru. Daha çok bir hayret belirtisi. Bir kamptan çok, köprünün hayhuyu altında kum gibi insanın kaynaştığı bir yeraltı kentiydi burası; bir karınca yuvasının altında yer alan bir başka karınca yuvası adeta. Yukarılarda, aynı kıyıda Nimtala Ghât’ın cenaze yakımında kullanılan odun yığınları fark ediliyordu. Neyse ki geçişimizi nispeten kimse fark etmiyordu.</p>

  <p class="block_1">— Çünkü onlara verecek hiçbir şeyimiz yok, demişti Karl.</p>

  <p class="block_1">Aslında zamanla aklımız başımıza geldiğinden, bu geziye çıkarken ceplerimizi boşaltmıştık ve insanın, neredeyse bu sefil halkın bunu bildiğini soy ley esi geliyordu. Bu konuda Lanza del Vasto’nun <i class="calibre1">Kaynaklara Hac Yolculuğu</i> adlı kitabından ünlü bir bölümü anımsadım. Bir gün giysilerini kumsala bırakıp denize girer. Döndüğünde, gezisi boyunca kullanacağı mütevazı parayı içine düğümlediği mendilin ortadan kaybolduğunu görür. Şaşırır kalır: İşte cebinde beş parası olmaksızın koskoca Hindistan’ın orta yerinde kalakalmıştır! Sonra katıla katıla gülmeye başlar. Hani Tanrı’nın, bizlere tek dayanağımızın kendisi olduğunu açıkça kanıtlamaya özen gösterdiği şu ender anlardan birini yaşadığını anlayıverir. O andan başlayarak yaşamı tümüyle değişir. Onun yoksulluğa yuvarlanışından kesin bir biçimde haberdar olan Hintliler, kendisinden bir şey istemedikleri gibi, artık onu sömürmeye, soymaya çalışmaktan vazgeçip, tersine kucak açıyor, giydirip, yediriyorlar. Bir daha artık hiç ama hiçbir şeyi olmayacaktır. Ve Lanza del Vasto’dan bir tatlılık ve güven şiarına benzeyen şu sözcükleri not etmiştim: “Yokluk suyuna düşen insanın yapacağı tek şey, meleklere gülümseyerek beklemesidir. O zaman su yüzünde kalır...”</p>

  <p class="block_1">Demek Karl’ın Noel arifesinde aydınlatılmış bu dört yıldızlı otel salonunda birden anımsadığı dev köprünün altında yaşayan bu insanlardı işte.</p>

  <p class="block_1">— Ee? Bu büyük köprü sana neyi esinlendiriyor?</p>

  <p class="block_1">— Acaba oraya mı dönsek?</p>

  <p class="block_1">— Bu akşam, gece yarısı mı?</p>

  <p class="block_1">— Evet. Evet. Noel’i onlarla kutlarız! Alabileceğimiz her şeyi alırız; onları davet eder, birlikte yer, içer, eğleniriz!</p>

  <p class="block_1">Tehlikeli ve hayranlık verici yol arkadaşı Karl, bizleri ürpertici bir ikilemle karşı karşıya bırakıyordu: Ya çok görkemli, ama korkunç bir girişime atılmak ya da yüreğinde utançla otele kapanmak. - Madem istiyorsun, gideriz, diye iç çektim, ama hiç olmazsa şu akşam yemeğimizi bitirelim.</p>

  <p class="block_1">Bunu çabucak yaptık. Sonra yeni baştan dışarı çıktık. Yeryüzünde hiçbir şey, kaldırımlarda kefeni çağrıştıran beyaz örtülere sarınmış bu vücutları görmek kadar insana cenaze kasveti veremez. Ama Kalküta’da yaşam hiçbir zaman durmuyor ve bir küfe alıp içerisini zorluk çekmeden doldurabildik. Karl, keyifli bir gece yarısı yemeği havasına kapılmış görünüyordu. Kilolarla hurma, muz, kuru üzüm, amerikanelması, pirinç unundan yapılmış köfteler, hint-kirazı, ananas ve hatta birkaç tane de hani şu yağda kızarmış ve üzerine süzme bal gezdirilmiş çöreklerden aldı. Ayrıca da galiba meydan okumak istercesine, bir miktar çiğneme tütünü ile sigara, arek cevizi ve bir biberağacı yaprağına sarılmış sönmemiş kireç ekledi bunlara. Bu sırada Hooghly River’ı birbirine bağlayan büyük köprüye yaklaşıyorduk.</p>

  <p class="block_1">Kalabalığın gündüzkinden hiç farkı yoktu. İkimizin iki kulpundan tutmakta olduğumuz küfe ile bu insan selini yarıp geçmemiz başlı başına bir iş oldu. Ama yer yer meşalelerin ve fenerlerin parıldadığı karanlıkta mekanik adımlı, yüzleri hayattan yoksun bu erkekleri ve kadınları gizemli bir biçimle sarıp sarmalayan suskunlukta gerçek dışı bir şey vardı.</p>

  <p class="block_1">— Ölüler, diye mırıldandı Karl. İnsanın bunlara öte dünyaya doğru ilerlemekte olan ölüler diyesi geliyor.</p>

  <p class="block_1">— Miadını dolduran Kharon<sup class="noteref"><sup class="noteref1" id="back_note_22"><a class="calibre2" href="../Text/index_split_045.html#note_22" title="22">22</a></sup></sup> emekliye ayrıldı, dedim. Ve Styks üzerine taştan ve çelikten bir köprü atıldı.</p>

  <p class="block_1">Yabanıl bakışlı irikıyım bir yaşlı adam bizi görmeksizin karşımıza çıktı. Yanında, ipinden tuttuğu sarı gözlü şahane bir çoban köpeği vardı.</p>

  <p class="block_1">— Rhadamanthe<sup class="noteref"><sup class="noteref1" id="back_note_23"><a class="calibre2" href="../Text/index_split_046.html#note_23" title="23">23</a></sup></sup> ile Kerberos, diyor Karl. Bu gerçekten cehenneme iniş ha!</p>

  <p class="block_1">— <i class="calibre1">Odysseia</i>’yı anımsıyor musun? Orada Odysseus, yıllar önce ölmüş olan Kral Tiresias’a akıl danışmak ister. Okyanusu kat edip cehennemin alabildiğine açık ağzı olan mağaraya ulaşır. Bu uğursuz kapının eşiğinde, bir arış<sup class="noteref"><sup class="noteref1" id="back_note_24"><a class="calibre2" href="../Text/index_split_047.html#note_24" title="24">24</a></sup></sup> derinliğinde dört köşe bir çukur kazıp önce ballı süt, sonra tatlı şarap döker, en sonunda da beyaz bir un bulutu serper. Ölüler henüz ortaya çıkmazlar. Bunun üzerine Odysseus beyaz bir kuzu ile siyah bir koyun kurban eder ve kanlarını buğuları tüte tüte çukura akıtır. Kansız kalmış ve yaşama susamış ölüler, mağaranın girişinde yığınlar halinde toplanırlar. Odysseus çukurun çevresini kılıcıyla savunur. Tuhaf savaş! Bu kanlı çukuru kuşatan gri ve yarı saydam ölüler ordusuna karşı yalnız başına direnen Odysseus, kılıcıyla onların saldırılarını püskürtür! Çukura yaklaşabilirler ve vampir susuzluğunu giderebilme hakkına sahip olan yalnızca Tiresias olmalıdır. Odysseus’un hiç aklına getirmediği şey, karşısına annesi Antiklea’nın çıkışıdır. Onu İthakos’ta yaşam dolu bir halde bırakmıştır ve işte gölgesini sayısız ölünün arasına karışmış bulmuştur. Kendisini beklerken üzüntüsünden öldüğünü bilmiyordur. Ağlar, ama onu da oradan uzaklaştırmaktan geri kalmaz. Kanı yalnızca Tiresias içecektir.</p>

  <p class="block_1">Ölülerin saldırısına meydan okuyan Odysseus bizdik; ölüler karargâhına ulaşmak için karanlık kütleyi yarıp geçen bizdik. Fakat onları kılıçla itmemiz gerekmeyecekti. Bu Asya topraklarında kaybolmuş Batılı garip Noel babalar olan bizler, kucaklarımızdaki gece yarısı yemeği için getirdiğimiz öteberileri atacaktık onlara. İşi bu noktaya vardırmak gerekli miydi?</p>

  <p class="block_1">Köprünün son ayağının çevresini de dolandıktan sonra, yapacağımız tek şey, kıyıya doğru inmekti. Tedbirsizliğimizden dolayı lanetler yağdırıyorduk. Çünkü el yordamıyla ilerlediğimiz çamurdan balçıktan geçilmeyen bu labirentte elimizde bir cep feneri bulunsa ne güzel olurdu ya! Kalküta’daki İngilizce konuşan insanlar için yayımlanmakta olan ve bir nüshası küfemizin üzerine örtülü bulunan <i class="calibre1">Telegraph</i> gazetesinin son sayısını yakıp önümüzü aydınlattık. Gazeteyi sayfa sayfa koparan Karl, onları meşale haline getirip kolunun altında tutmaya çalışırken büyük bir özenle yürüyüşümüz görülecek şeydi doğrusu! Kaygı, bizlere, hemen sarılıverdiğimiz bildik olayları esinlendiriyordu.</p>

  <p class="block_1">— Rembrandt: Gece teftişi, diye mırıldandım.</p>

  <p class="block_1">— Don Juan ve Leporello birazdan Komandörün heykeliyle mezarlıkta piknik yapacaklar, diye düzeltti Karl.</p>

  <p class="block_1">Fakat kalayı bastı, çünkü aniden ayağı sürçünce yüzüstü yere kapaklanıvermişti. İnleyerek doğruldu.</p>

  <p class="block_1">— Neyse ki yiyeceklere bir şey olmamış. Ama kafama takılan bir şey var. Köprüden ayrılalı kimseye rastlamadık. Geçenlerde burası kum gibi insan kaynıyordu, değil mi?</p>

  <p class="block_1">Hiç ses etmiyorum. Tek bir canlı kula rastlamayışımız benim de çok dikkatimi çekmişti. Sonunda kıyıya ulaştığımızda her şey değişiverdi. Köprünün zifiri karanlık döşemesi yıldızlı gökyüzünü olduğu gibi kapatıyordu. İki yöne koşuşturan kalabalıktan eser bile yoktu, ama sesleri duyuluyordu. Köprünün altında ve öte yakada uzanıveren uçsuz bucaksız alansa bomboştu. Keşfetmiş olduğumuz dilenciler köyü, alçacık çadırlar, tahtaların üzerine serilivermiş gövdeler, isten geçilmeyen bir ocağın başına toplanmış insanlar, her şey gözden kayboluvermişti.</p>

  <p class="block_1">— Tanrım, bu insanlar neredeler?</p>

  <p class="block_1">— Baksana, Noel yemeği yemeye gittiler herhalde!</p>

  <p class="block_1">— Ya şu getirdiğimiz yiyeceklere ne demeli?</p>

  <p class="block_1">— Ne yapıyoruz? Herhalde sırtlanıp gerisin geri otele götürecek değiliz!</p>

  <p class="block_1">— Biz de onlar gibi yapalım: Noel yemeği yiyelim haydi! Nehrin kıyıya attığı çürük bir kütüğün üzerine oturmuş, küfeyi bacaklarının arasına almıştı. Ben de geçip yanına oturdum. Bir muz soydu.</p>

  <p class="block_1">— Ne gırgır ha! Öfkeli bir saldırıdan çekinerek kucaklarımız dolu geliyoruz ve o harika armağanlarımız sahiplerine ulaşamadan kucaklarımızda kalıyor!</p>

  <p class="block_1">— Bu, senin sandığının çok ötesinde bir şey. Chaplin’in <i class="calibre1">Altına Hücum</i> adlı filmini anımsıyor musun? Talihsiz küçük göçmen âşık olmuştur. Günlerden Noel akşamıdır. Sevgilisini ve güzel hanım arkadaşlarını kendisiyle gece yemeğine çağırmıştır. Yiyecek ve ufak tefek armağanlar alayım derken sermayeyi kediye yükler. Barakasında beyaz örtülerin üzerine mumlar yakarak harika bir masa kurar. Ve hiç kimse gelmez. Başını masanın üzerine koyup uyuklar.</p>

  <p class="block_1">— Evet, anımsıyorum. Hayal kurar. Güzel hanımların geldiğini düşler ve onları eğlendirmek için şu ünlü küçük ekmekler dansını uygular.</p>

  <p class="block_1">— Huysuz davetliler. Kimsenin hediye beklemediği zengin adam. Adamın korkunç yalnızlığı. Yoksullar sefil yiyeceklerinin et rafında birbirine sokulur, ısınırlar. Adam tıka basa dolu sofrasının başında üşür ve iştahı yoktur.</p>

  <p class="block_1">— Bu, İncil’den bir meselin temasıdır; hikâyelerin en garibi ve en acımasızı. Zengin bir adam en iyi dostlarına çok iyi davranmak ister. Davetiyeler çıkarır, eşi benzeri bulunmayan yiyecek ve içeceklerin yer aldığı harika bir şölen hazırlar. Belirtilen akşam, her şey hazırdır. Sofra, en nadide işlemeli örtüler ve altın tabak kaşıklarla donanmıştır. Geriye, bir tek davetlilerin gelmesi kalmıştır. Ev sahibi bekler. Saatler saatleri kovalar. Gelen giden olmaz. O zaman adam uşaklarını davetlilerin evine yollayıp neden gelmediklerini öğrenmek ister. Daha sonra uşaklar her biri bir mazeretle birbiri ardı sıra dönerler. Davetlilerden biri bir tarla almış; onu görmeye gitmek zorundadır, öteki elli çift öküzü denemek zorunda, üçüncüsü evlenmektedir. O zaman öfkeden çılgına dönen ev sahibi, uşaklarına şöyle der: “Gidin kentin meydanlarında ve sokaklarında ne kadar dilenci, kör, topal varsa, alın getirin.” Uşaklar denileni yaparlar, ama sofrada hâlâ boş yer vardır ve işte bu noktada çılgınlık doruk noktasına ulaşır. Ev sahibi uşaklara şöyle der: “Silahlarınızı kuşanın ve gidip önünüze geleni alıp buraya getirin, gerekirse kılıç zoruyla! “ Akıllara sığmaz bu şöleni betimlemeye hangi ressam cüret edebilirdi ki: Göz kamaştırıcı sofra, üzüntüden ve hınçtan kendi kendini yiyip bitiren ev sahibi, bir sürü kör, topal, uğursuz ve nihayet sokak ortasından yaka paça alıp getirilmiş şaşkın ve ürkek yoksullar. Bu şaşırtıcı gecede olup bitenleri benim diyen romancı anlatamaz!</p>

  <p class="block_1">Bir suskunluk oldu, başımızın üstünden geçen sayısız ayak sesleri duyduk. İncil’i anımsayarak, “Şaşırtıcı gece” demiştim. Peki ama, ya bizim Kalküta’daki Noel gecemize kim inanırdı?</p>

  <p class="block_1">Hava sıcaktı. Belki biraz uyumuştuk. Daha sonra Karl başından yeni geçmiş bir olayı anlattı:</p>

  <p class="block_1">— Sana söz etmedim. Dün sabah, otele yalnız başıma döndüğümde, bir hizmetli odayı temizlemekteydi. Onun işini yapmasını engelliyordum, o da beni rahatsız ediyordu. Bir süre sonra yanıma yaklaşıp parmağıyla gömleğime dokundu. İngilizce Hintçe karışımı bir dille yıkanacak çamaşırlarımı kendisine daha sonra vereceğimi açıkladım. Gülümseyerek başını salladı. Bu bir yanlış anlamaydı. Başka şey istiyordu. Gömleğimi başparmağı ile işaret parmağı arasına sıkıştırıp öteki elini göğsüne götürdü. Durum açıkça ortadaydı: Gömleğimi istiyordu. Bir armağan, işte! Güldüm. Korkunç bir şeydi, değil mi? Elim kolum bağlanmıştı, dediğini yaptım. Yarı çıplak soyunuverdim ve çocuk beni teşekkür yağmuruna tutarak tere batmış gömleğimi alıp, çekip gitti. Aziz Martin’i düşündüm. Bir yoksulla paylaşmak amacıyla paltosunu kılıcıyla ikiye parçaladığı için azizlik mertebesine ulaştı bu asker. Bense tüm gömleğimi veriyordum.</p>

  <p class="block_1">— İyi ama, senin valizinde daha bir düzine gömleğin var.</p>

  <p class="block_1">— Haklısın, diye onayladı, ananastan bir parça keserken. Yeniden bir sessizlik oldu. Ayak sesleri duyuldu.</p>

  <p class="block_1">— Dilencilik. Bu sözcüğün iki varlık arasında kurduğu bağı bulmaya çalışıyorum, dedim. Geçen gün, yakışıklı mı yakışıklı bir delikanlı beni canımdan bezdirdi. Hiç de yoksul gibi bir hali yoktu. Gülerek onu itekledim. O da güldü ve bu durum giderek laubali bir hava almakta olan ısrarlı bir oyuna dönüştü. Bir yandan da yürüme ye devam ettiğimden, botanik bahçesinde iki yüz yıllık ünlü banyan ağacının dış köklerinin oluşturduğu ormanın ortasında kaybolduk. Delikanlı, benim açıkça görünen iyi niyetimden cesaretlenmiş, ceplerimi aramaya hazırlanıyordu. Ona bakarak durdum. İçimden şöyle diyordum: “Genç bir Arap delikanlısı olsa şimdi çoktan pantolonunu indirivermişti!” Ama davranışında bu hareketlerinin bedelini daha sonra cinselliğiyle ödemeye hazır olduğunu ele veren en ufak bir belirti yoktu. Evet, Hindistan’ın yoksul gençliği bir suçsuzluk örtüsüne sarınmıştır. Dokunulmazlara yalnızca pislikleri yüzünden değil, tersine arılıkları nedeniyle dokunulamaz. Dilencilikle fahişelik arasında mutlak bir bağdaşmazlık vardır. Bombay’ın genelev mahallelerinin fahişeleri görkemli bir şekilde giyinir, taranırlar ve tiyatro dekorları arasında çalışırlar.</p>

  <p class="block_1">— Elbette, dedi Karl. Fahişelik, fahişenin müşteri tarafından arzu edildiğini varsayar. Meslek icabı güzel, çekici, tahrik edici olması gerekir. Bu ilişki bir anlamda dilencilikte de söz konusudur. Fakat o zaman, farkında değilsin belki ama güzel, çekici ve tahrik edici olan sensindir dilencinin gözünde. Dilenciye verdiğin para ya da gömlek, onun kösnül isteklerine teslim etmiş olduğun senden ya da senin evreninden bir parçadır. Zengin, yoksulun fahişesidir.</p>

  <p class="block_1">Bu hükmün ardından yeniden bir suskunluk oldu. Nemli sıcaklığın yapış yapış atmosferinden ezilmiş halde ne kadar böyle kaldık? Sonunda silkindik. Nehrin harelenen yüzeyi fosforlu bir parıltı yayıyordu. Son bir kez köprünün bizi ezen siyah kütlesine döndük. Ayaklardan birinin dibinde daha dörtte üçü dolu olan küfeyi bıraktık. İşte tam bu sırada Kalküta’daki bu Noel için tek dilencimizi keşfettik. Bir direğin tepesine tünemişti. Yerden yirmi metre yüksekte bağdaş kurmuş, tüyleri dökülmüş ve kadidi çıkmış büyük kuş, unutulmaz bir jestle dirseğini dizine dayamış, açık elini yıldızların yıpıl yıpıl ettiği gökyüzüne doğru uzatıyordu.</p>

  <p class="block_9" id="calibre_pb_14"> </p>
</body>
</html>
