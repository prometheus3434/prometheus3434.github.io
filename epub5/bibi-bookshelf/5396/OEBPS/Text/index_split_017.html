<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Veda Yemeği</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_19" id="id_Toc399181835">Pierrot ya da gecenin gizemleri</p>

  <p class="block_18"> </p>

  <p class="block_1">Pouldreuzic köyünde karşı karşıya iki küçük beyaz ev vardı. Biri çamaşırcı dükkânıydı. Hiç kimse çamaşırcı kadının adını anımsamıyordu, çünkü herkes, süt beyaz bir güvercini çağrıştıran kar beyaz elbisesinden dolayı Colombine<sup class="noteref"><sup class="noteref1" id="back_note_30"><a class="calibre2" href="../Text/index_split_053.html#note_30" title="30">30</a></sup></sup> diyordu ona. Öteki ise Pierrot’nun fırınıydı.</p>

  <p class="block_1">Pierrot ve Colombine köy okulunun sıralarında birlikte büyümüşlerdi. O kadar sık bir araya geliyorlardı ki, herkes onların ileride evleneceklerini düşünüyordu. Bununla birlikte Pierrot fırıncı kalfası, Colombine de çamaşırcı olunca yaşam onları ayırmıştı. Fırıncı dediğin, köylüler sabahleyin fırından yeni çıkmış ekmekler ve sıcacık çörekler yesin diye, zorunlu olarak gece çalışır. Çamaşırcı ise çamaşırını güneşe serebilmesi için gündüz çalışır. Yine de, akşamleyin Colombine yatmaya hazırlandığında ve Pierrot uyandığında ya da sabahleyin gündüz Colombine çalışmaya başladığında ve geceleyin Pierrot işini bitirdiğinde alacakaranlıkta karşılaşmaları mümkündü.</p>

  <p class="block_1">Ama Colombine, Pierrot’dan kaçıyordu ve zavallı fırıncı üzüntüsünden kendi kendini yiyip bitiriyordu. Colombine neden Pierrot’dan uzak duruyordu? Çünkü eski okul arkadaşı ona her türlü sevimsiz şeyi hatırlatıyordu. Colombine yalnızca güneşi, kuşları ve çiçekleri seviyordu. Yazın güneş ışığında açılıp saçılıyordu. Oysa fırıncı kalfası demin de söylediğimiz gibi özellikle geceleri yaşıyordu ve Colombine için gece sadece, kurt ve yarasa gibi korkunç hayvanların şenelttiği bir karanlıktı. O zaman kapısını ve pencere kepenklerini kapatarak yatağında büzülüp uyumayı tercih ediyordu. Ve bu kadarla da kalmıyordu, çünkü Pierrot’nun yaşamında, daha da endişe verici iki başka karanlık vardı, mahzenin ve fırının karanlığı. Mahzende fare olmadığı nereden belliydi? Ve şöyle bir söz yok mudur: “Fırın gibi karanlık.”</p>

  <p class="block_1">Ayrıca itiraf etmek gerekiyor ki Pierrot yaptığı işe benzemişti. Belki de gece çalışıp gündüz uyuduğundan olacak, onu dolunaya benzeten ablak ve solgun bir yüzü vardı. İri, dikkatli ve şaşkın gözleri de tıpkı aşırı bol, ipil ipil ve bembeyaz una bulanmış giysisi gibi ona bir gece kuşu havası veriyordu. Ay olarak, gece kuşu olarak Pierrot sıkılgan, sessiz, sadık ve içine kapanıktı. Kışı yaza, yalnızlığı kalabalığa tercih ediyor ve özellikle konuşmaktansa -bu ona güç geliyordu ve pek beceremiyordu- yazmayı seviyordu. Mum ışığında elinde kocaman bir divit Colombine’e uzun uzun mektuplar yazıyor, sonra da onun bu saçmalıkları okumayacağını düşünerek göndermiyordu.</p>

  <p class="block_1">Ne yazıyordu bu mektuplarda acaba Pierrot? Colombine’e doğruyu göstermeye çalışıyordu. Ona gecenin sandığı gibi olmadığını açıklıyordu.</p>

  <p class="block_1">Pierrot geceyi tanır. Onun karanlık bir delik olmadığını bilir o, ambarı ya da fırını olmadığını da. Geceleri nehir, daha yüksek sesle, daha duyulur bir biçimde çağıldar, binlerce, on binlerce kıvılcım saçar dört bir yana. Büyük ağaçların karanlık gökyüzüne silkelediği yapraklar ipil ipil yıldızlarla doludur. Gecenin esintileri, gündüzün insan emeği sinmiş kokusuna oranla denizin, ormanın ve dağın kokularını daha bir derinden verir.</p>

  <p class="block_1">Pierrot ayı da tanıyor. Ona bakmasını biliyor. Onun bir tabak gibi beyaz ve düz bir disk olmadığını biliyor. Ona öyle bir dikkat ve dostlukla bakıyor ki, gerçekte onun elma gibi, balkabağı gibi yuvarlak olduğunu, ama yüzeyinin düz olmayıp vadilerle yarılmış olduğunu çıplak gözle görebiliyor. Onu, tepelerin ve vadilerin yer aldığı bir manzaradan ya da kırışıkları olan ve gülümsediğinde gamzeler oluşan bir yüzden ayırt edebiliyor.</p>

  <p class="block_1">Evet, Pierrot tüm bunları biliyor, çünkü uzun uzun yoğurduğu hamurunun maya ile el altından döllendikten sonra dinlenmesi ve kabarması için iki saate ihtiyacı olduğunu biliyor. O zaman fırınından çıkıyor. Herkes uykuda. Köyün aydınlık bilinci o. Sabahleyin onun hazırladığı sıcacık ayçöreklerini yemek için uyanacak olan bu insanların, yani bu erkeklerin, bu kadınların, bu çocukların bu saatte böyle uyuyabildiklerini gördükçe iri yuvarlak gözleri daha bir irileşerek caddeleri, sokakları kat ediyor. Colombine’in kapalı pencerelerinin altından geçiyor. Köyün gece bekçisi oluyor, Colombine’in muhafızı oluyor. Geniş yatağının nemli beyazlığında iç geçiren ve düş kuran genç kızı gözlerinin önüne getiriyor ve solgun yüzünü aya doğru çevirdiğinde, kendi kendine ağaçların üstünde bir sis perdesi içerisinde dalgalanmakta olan bu tatlı yuvarlaklığın bir yanağın, bir göğsün ya da daha çok bir poponun yuvarlaklığı olup olmadığını soruyordu.</p>

  <p class="block_1">Eğer bir yaz sabahı, her şey çiçekler ve kuşlarla renklenmişken, bir adamın çektiği tuhaf bir araba köye girmemiş olsa, kuşkusuz olaylar daha uzun süre böyle sürüp gidecekti. Bu araba büyük bir yaylıyı ve panayır barakasını andırıyordu. Çünkü içinde yaşanabildiği açıkça görülüyordu, ayrıca da canlı renkleri cıvıl cıvıl parlıyordu ve rengârenk boyalı perdeler barakanın etrafında flamalar gibi dalgalanıyordu. Üstünde cilalı tahtadan bir tabela yer alıyordu:</p>

  <p class="block_1"></p>
</body>
</html>
