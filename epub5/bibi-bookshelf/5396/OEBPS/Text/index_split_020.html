<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Veda Yemeği</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_19" id="id_Toc399181837">Müziğin ve dansın efsanesi</p>

  <p class="block_18"> </p>

  <p class="block_1">Başlangıçta Tanrı göğü ve yeri yarattı. Yeryüzü karanlıklarla kaplı, gökyüzüyse sessizliğin simgesiydi adeta. O zaman Tanrı yıldızları, ışığı ve gezegenleri yarattı. Ve ışık oldu.</p>

  <p class="block_1">Ama yalnızca ışık değil, çünkü yıldızlar, parıltılar ve gezegenler gökyüzünde mesellerini ve devrimlerini gerçekleştirirken sesler çıkarıyorlardı. Ve gökyüzünde bir tür tatlı, derin ve kıvanç verici göksel bir konser duyuluyordu ardı arkası kesilmeden: Yer ve gök kürelerinin müziği.</p>

  <p class="block_1">Daha sonra Tanrı insanı yarattı. Onu erkek ve kadın yaptı, bu demektir ki göğüsleri kadın göğsü gibiydi ve bu arada cinsel organı erkekti. Ve Tanrı, Adem’in ne yapacağını görmek için bir bulutun arkasına gizlendi.</p>

  <p class="block_1">Ne yapacaktı acaba Âdem? Kulak kabartıp gökyüzünden gelmekte olan kaval sesini dinledi. Sonra ayağının birini ötekinin önüne koyarak kollarını haç biçiminde açtı ve yavaşça kendi ekseni etrafında döndü. Döndü, döndü, döndü, öyle bir döndü ki, başı döndü, yere yuvarlanıp bir süre öyle alık alık bekledi. Sonunda silkindi ve şikâyetçi bir havayla babasına seslendi:</p>

  <p class="block_1">— Hey, gökyüzünün Tanrısı!</p>

  <p class="block_1">Bu çağrıyı beklemekte olan Tanrı, hemen ortaya çıktı:</p>

  <p class="block_1">— Ne var, oğlum?</p>

  <p class="block_1">— Olan şu, dedi Âdem, dans etmeden bu müziği duyamıyorum. Oysa küreler birden fazla ve müzikleri gerçek bir bale müziği. Ve ben yalnızım. Adımlarım neye doğru ilerlediklerini, kollarım kime doğru açıldıklarını bilmiyorlar.</p>

  <p class="block_1">— Haklısın, dedi Tanrı, insanın dans etmesi gerekiyorsa, yalnız kalması iyi bir şey değil.</p>

  <p class="block_1">O zaman Tanrı, Âdem’i derin bir uykuya daldırdı. Sonra, bedenini erkek yarı ve dişi yarı olmak üzere iki parçaya ayırdı ve çift nitelikli bu varlıktan bir erkek ile bir kadın yarattı. Bu iki varlık gözlerini açtılar, Tanrı onlardan birine dedi ki:</p>

  <p class="block_1">— Bu senin eşin. Ve ötekine dedi ki:</p>

  <p class="block_1">— Bu senin eşin.</p>

  <p class="block_1">Sonra olup bitenleri görmek için bulutunun gerisine gizlendi. Peki birbirlerinden son derece farklı ve birbirlerinin tamamlayıcısı olduklarını fark eden Âdem ile Hava ne yaptılar dersiniz? Kürelerin müziğine kulak kabarttılar.</p>

  <p class="block_1">— Bu duyduğumuz iki kişilik dans değil mi, diye sordu Havva.</p>

  <p class="block_1">Ve ilk iki kişilik dansı yaptılar.</p>

  <p class="block_1">— Bu bir mönüe değil mi, diye sordu Âdem.</p>

  <p class="block_1">Ve ilk mönüe dansını yaptılar.</p>

  <p class="block_1">— Bu bir vals değil mi, diye sordu daha sonra Havva.</p>

  <p class="block_1">Ve ilk valsi yaptılar. Sonunda kulak kabartan Âdem şöyle dedi:</p>

  <p class="block_1">— Bu defaki bir kadril değil mi?</p>

  <p class="block_1">— Tabii, diye atıldı Havva, evet bu bir kadril. Ama bu dans için en az dört kişi olmak gerekiyor. O halde biraz durup Habil ve Kabil’i düşünelim.</p>

  <p class="block_1">Ve böylece dans etmek için olan ihtiyaçtan dolayı insanlık çoğaldı.</p>

  <p class="block_1">Oysa Cennet’te çok sayıda ağaç vardı ve her biri meyvesiyle özel bir bilgi veriyordu. Biri matematiği öğretiyordu, öteki kimyayı, bir başkası Doğu dillerini. Tanrı, Âdem ile Havva’ya dedi ki:</p>

  <p class="block_1">— Tüm ağaçların meyvelerini yiyebilir ve tüm bilgileri devşirebilirsiniz. Yalnız, sakın müzik ağacının meyvesini yemeye kalkış mayın, çünkü notaları tanıyayım derken, göksel kürelerin büyük senfonisini duymaz olursunuz derhal ve inanın bana, hiçbir şey sonsuz boşluğun ebedi suskunluğundan daha üzücü olamaz<sup class="noteref"><sup class="noteref1" id="back_note_33"><a class="calibre2" href="../Text/index_split_056.html#note_33" title="33">33</a></sup></sup>!</p>

  <p class="block_1">Âdem ve Havva şaşkına dönmüşlerdi. Yılan onlara dedi ki:</p>

  <p class="block_1">— Müzik ağacının meyvesini yesenize. Notaları tanırken, kendi özgün müziğinizi yaratırsınız ve o müzik kürelerin müziğini dengeler.</p>

  <p class="block_1">Sonunda onun sözlerine kandılar. Oysa müzik ağacının meyvesini ısırır ısırmaz kulakları tıkanıverdi. Artık kürelerin müziğini duyamaz oldular ve üzerlerine bir cenaze sessizliği çöktü.</p>

  <p class="block_1">Böylece yeryüzü cenneti bitti. Müziğin tarihi başlıyordu. Âdem ve Havva, sonra onların soyundan gelenler, asmakabaklarına deriler, yaylara teller germeye koyuldular. Kamış gövdelerine delikler açtılar ve diyapazonlar üretmek için bakır külçelerini büktüler. Binlerce yıl bu böyle sürdü ve Orphée ortaya çıktı ve Monteverdi, Bach, Mozart, Beethoven ortaya çıktılar. Ravel, Debussy, Benjamin Britten ve Pierre Boulez ortaya çıktılar.</p>

  <p class="block_1">Ama gökyüzü artık sessiz kaldı, bir daha da kürelerin müziği duyulmaz oldu.</p>

  <p class="block_9" id="calibre_pb_20"> </p>
</body>
</html>
