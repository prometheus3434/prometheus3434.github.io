<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Veda Yemeği</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_24" id="calibre_pb_17">ARLEQUIN</p>

  <p class="block_">Boyacı-badanacı</p>

  <p class="block_5"> </p>

  <p class="block_1">Pembe yanaklı, kızıl kıvırcık saçlı, canlı, çevik adam, küçük eşkenar dörtgenler mozaiğinden oluşmuş vücudu saran bir giysi giyinmişti. Gökkuşağının tüm renkleri vardı üzerinde; hatta birkaç renk de fazlası, ama tek bir baklava dilimi bile siyah ya da beyaz değildi. Arabasını Pierrot’nun fırınının önünde durdurdu ve üzerinde yalnızca:</p>

  <p class="block_2"> </p>

  <p class="block_">FIRINCI PIERROT</p>

  <p class="block_2"> </p>

  <p class="block_25">yazısı bulunan çıplak ve kasvetli binayı ayıplarcasına, yüzünü buruşturarak süzdü.</p>

  <p class="block_1">Kararlı bir şekilde ellerini ovuşturdu ve kapıyı çalmaya koyuldu. Daha önce de söylediğimiz gibi vakit gündüzdü ve Pierrot deliksiz uykudaydı. Arlequin uzunca bir süre kapıyı tıkırdatmak zorunda kaldı, sonunda Pierrot göründü, yorgunluktan benzi alabildiğine soluktu ve ayakları birbirine dolaşıyordu. Zavallı Pierrot! Bembeyaz, şaşkın, sersem sepelek bakışı, yaz güneşinin acımasız ışığında kamaşmış gözleriyle tam bir gecekuşunu andırıyordu. Daha Arlequin’in ağzını açmasına fırsat kalmadan, arkasından büyük bir kahkaha patlayıverdi. Elinde kocaman bir ütüyle penceresinden olup bitenleri seyreden Colombine idi bu. Arlequin arkasını döndü, onu fark edip o da katıla katıla gülmeye koyuldu ve Pierrot, ortak neşelerinin birbirlerine yaklaştırdığı bu iki güneş çocuğu karşısında kendini ay rengi geceliği içinde yalnız ve üzgün hissetti. O zaman kızdı ve kıskançlıktan kalbi kırıldı, kapıyı hırsla Arlequin’in yüzüne kapattı. Sonra gidip yattı, ama kolay kolay uyku tuttuğu söylenemez.</p>

  <p class="block_1">Bu durumda Arlequin de, Colombine’in pencerede görünmez olduğu çamaşırcı dükkânına doğru yöneliyor. Onu arıyor. Kız yeni baştan ortaya çıkıyor, ama bu kez bir başka pencerede ve Arlequin’in yanına yaklaşmasına fırsat vermeden kayboluveriyor. Adeta saklambaç oynuyor onunla. Sonunda kapı açılıyor ve koltuğunda çamaşır dolu kocaman bir sepetle Colombine görünüyor. Bahçesine doğru yöneliyor, peşinde de Arlequin. Ve kurumaları için çamaşırları iplere asmaya başlıyor. Özellikle beyaz çamaşır bunlar. Colombine’in giysisi gibi beyaz. Pierrot’nun giysisi gibi beyaz. Fakat şu beyaz çamaşırları aya değil, güneşe asıyor Colombine; tüm renkleri, özellikle de Arlequin’in giysisindeki renkleri parlatan güneşe.</p>

  <p class="block_1">Lafazan Arlequin, Colombine’e uzun uzun nutuklar atıyor. Colombine yanıt veriyor. Ne konuşuyorlar acaba? Giyim kuşamdan söz ediyorlar. Colombine beyaz kumaşlardan söz ediyor. Arlequin ise renklilerden. Çamaşırcı için beyazdan güzel bir şey olamaz. Arlequin kafasından ona renkler yakıştırmaya çalışıyor. Bunu biraz başarıyor da. Arlequin’in, işte bu ünlü Pouldreuzic ziyaretinden sonra beyaz kumaş pazarının açık mor peçeteler, mavi yastık kılıfları, yeşil örtüler ve pembe çarşaflardan geçilmez hale geldiği görülüyor.</p>

  <p class="block_1">Colombine çamaşırlarını güneşe serdikten sonra çamaşırhaneye dönüyor. Boş sepeti taşıyarak peşi sıra gelmekte olan Arlequin, ona evinin ön cephesini badana etmeyi öneriyor. Colombine kabul ediyor. Arlequin o saat işe koyuluyor. Arabasını söküyor, parçaları ve malzemesiyle çamaşırhanenin önüne bir iskele kuruyor. Sanki sökülmüş araba Colombine’in evini ele geçiriyor gibi. Arlequin kaşla göz arasında çıkıp iskeleye tünüyor. Rengarenk giysisi ve kırmızı saçlarıyla, tüneğine yerleşmiş egzotik bir kuşu andırıyor. Ve benzerliği vurgulamak istercesine, şarkı söylüyor ve neşelice ıslık çalıyor. Zaman zaman Colombine’in başı pencereden uzanıyor ve şakalaşıyorlar, birbirine gülümsüyor, şarkılar söylüyorlar.</p>

  <p class="block_1">Arlequin’in işi çabucak kendini belli ediyor. Evin bembeyaz olan cephesi rengârenk boyalarla örtülüyor. Gökkuşağının tüm renkleri orada, hatta birkaç renk de fazlası, ama siyahtan, beyazdan ve griden eser yok. Fakat Arlequin’in, gerekirse onun gelmiş geçmiş badanacıların en atağı, en yüzü yırtığı olduğunu kanıtlayacak özellikle iki buluşu vardı. Önce duvara Colombine’in doğal büyüklükte resmini yapıp başına bir çamaşır sepeti kondurdu. Bu kadarla kalsa ne âlâ! Colombine’i alışıldığı gibi beyaz giysiler içerisinde resmedeceği yerde, aynı kendi giysisindeki gibi rengârenk baklava dilimleriyle donanmış bir elbise giydirdi ona. Bir şey daha vardı. Kuşkusuz beyaz zemin üzerindeki ÇAMAŞIRHANE yazısını siyah harflerle yeniden yazdı ama, ardından da rengârenk harflerle şu sözcüğü ekledi: BOYAHANE. Öylesine hızlı çalıştı ki, her ne kadar güneş battığında henüz kurumuş değilse de her şey bitmişti.</p>

  <p class="block_1">Güneş batıyor ve Pierrot ayağa kalkıyor. Fırının penceresinden ışığın yandığı ve sıcak yansımaların oluştuğu görülüyor. Işık saçan gökyüzünde kocaman bir ay süt rengi bir balon gibi geziniyor. Biraz sonra Pierrot fırınından çıkıyor. İlkin yalnızca ayı görüyor. Ayı görmesi içini mutlulukla dolduruyor. Hayranlığını dile getiren el kol hareketleriyle aya doğru koşuyor. Gülümsüyor ona, ay da ona karşılık veriyor. Gerçekte, değirmi yüzleri, puslu giysileriyle bacı kardeş gibi onlar. Fakat Pierrot döne döne dans ederek ilerlerken yerdeki boya çanaklarına basıyor. Colombine’in evinin önüne kurulmuş olan iskeleye çarpıyor. Bu çarpışma onu düşlerinden sıyırıyor. Ne oluyor? Çamaşırhaneye ne olmuş böyle? Pierrot bu rengârenk duvarı tanıyamıyor, özellikle de Arlequin kılığına bürünmüş Colombine’i. Hele de çamaşırhane sözcüğüne eklenmiş şu iğrenç BOYAHANE sözü! Pierrot’nun dans edesi falan kalmıyor artık; şaşkınlıktan beyninden vurulmuşa dönüyor. Ay gökyüzünde acı acı yüzünü buruşturuyor. Colombine, Arlequin’in renklerinin çekiciliğine öylesine kaptırmış ki kendini! Artık onun gibi giyiniyor ve Kar beyaz, iç açıcı çamaşırlar sabunlayıp ütüleyeceği yerde, solmuş çulu çaputu, kirletmekten başka işe yaramayan, iğrenç kimyasal boya teknelerinde bekletiyor.</p>

  <p class="block_1">Pierrot iskeleye yaklaşıyor. Tiksintiyle dokunup ne olduğunu anlamaya çalışıyor. Yukarıda, bir pencerede ışık görüyor. İskele denen şey çok korkunç, çünkü kat pencerelerinden içeri bakıp odalarda neler olup bittiğinin görülmesini sağlıyor! Pierrot bir tahtanın üzerine tırmanıyor, sonra bir başka tahtaya. Işıklı pencereye doğru ilerliyor. İçeriye şöyle bir göz atıyor. Ne mi görüyor? Orasını asla bilemeyeceğiz! Bir sıçrayışta geriye doğru atıyor kendini. Ne var ki yerden üç metre yüksekliğinde bir iskeleye tırmandığını unutmuş olmalı. Düşüyor. Hem de ne düşüş! Öldü mü? Hayır. Güçlükle yerinden doğruluyor. Topallayarak fırına dönüyor. Bir mum yakıyor. Kocaman divitini mürekkep hokkasına daldırıyor. Colombine’e bir mektup yazıyor. Mektup mu? Hayır, daha doğrusu küçük bir pusula, fakat bu pusulada bildiği tüm gerçeği ortaya koyuyor. Zarfı elinde gerisin geri dışarı çıkıyor. Yine topallayarak, bir süre kararsızlık geçiriyor ve sağa sola bakmıyor, ardından mesajını iskele dikmelerinden birine asıyor. Sonra dönüyor. Fırının ışığı sönüyor. Koca bir bulut gelip ayın hüzünlü yüzünü kapatıveriyor.</p>

  <p class="block_1">Parlak güneş ışığı altında yeni bir gün başlıyor. Arlequin ve Colombine el ele tutuşarak çamaşırhane-boyahanenin kapısından fırlıyorlar. Colombine’in sırtında alışılmış beyaz elbisesi yok artık. Renkli baklava dilimlerinden, siyah ve beyaz dışında akla gelen her renkte küçük küçük baklava dilimlerinden oluşmuş bir elbise var. Tıpkı Arlequin’in evin duvarına çizdiği Colombine’in sırtındaki gibi bir elbise giyinmiş. O da bir Arlequine<sup class="noteref"><sup class="noteref1" id="back_note_31"><a class="calibre2" href="../Text/index_split_054.html#note_31" title="31">31</a></sup></sup> olmuş. Ne kadar mutlular, bilseniz! Evin etrafında dans ediyorlar. Sonra Arlequin, hâlâ dans ederek, ilginç bir işe koyuluyor. Colombine’in evinin önüne kurulan iskeleyi söküyor. Bu arada da şu garip arabasını yeniden monte ediyor. Panayır arabası yeni baştan ortaya çıkmış oluyor. Colombine arabayı deniyor. Arlequin’in haline bakılacak olursa, yola çıkması gerektiğini düşünüyor. Doğrusu ya şu bizim badanacı gerçek bir göçebe. Kuşun dalda yaşadığı gibi, o da bir iskelesinin üstünde yaşıyor. Onun dağarcığında oyalanmak diye bir sözcük yok. Zaten Pouldreuzic’te artık yapacağı bir şey kalmamış ve kırlar tüm çekicilikleriyle onu davet ediyor.</p>

  <p class="block_1">Colombine gitmeye razı gibi görünüyor. Arabada küçük bir bohça var. Evin panjurlarını kapatıyor. İşte Arlequin ile birlikte arabaya biniyor. Birazdan hareket edecekler. Henüz değil. Arlequin arabadan iniyor. Bir şey unutmuş. Bir pankart bu, bir çırpıda boyayıveriyor hemen, sonra evin kapısına asıyor:</p>

  <p class="block_2"> </p>

  <p class="block_">BALAYI NEDENİYLE KAPALI</p>

  <p class="block_2"> </p>

  <p class="block_1">Artık gidebilirler. Arlequin kendini arabaya koşuyor ve yola koyuluyorlar. Az sonra kendilerini kırlarda bulup bayram ediyorlar adeta. O kadar bol çiçek ve kelebek var ki, insanın, doğa da Arlequin giysisi giymiş diyesi geliyor.</p>

  <p class="block_1">Köyde akşam oluyor. Pierrot, fırının dışına çıkıyor. Hâlâ topallayarak, Colombine’in evine yaklaşıyor. Her taraf kapalı. Birden pankartı görüyor. Bu pankart öylesine korkunç ki bir türlü okuyamıyor. Gözlerini ovuşturuyor. Gelgelelim gerçeği kabul etmesi gerekiyor. O zaman, aksaya aksaya fırınına dönüyor. Az sonra geri çıkıyor. Onun da elinde pankart var. O da onu kendi kapısına asıyor ve hırsla kapıyı kapatıveriyor. Üzerinde şöyle yazıyor:</p>

  <p class="block_2"> </p>

  <p class="block_">AŞK ACISI NEDENİYLE KAPALI</p>

  <p class="block_2"> </p>

  <p class="block_1">Günler geçiyor. Yaz bitiyor. Arlequin ve Colombine ülkeyi karış karış dolaşmayı sürdürüyorlar. Ne var ki mutluluklarının başlangıçtaki gibi olduğunu söylemek olanaksız. Şimdi artık arabayı büyük bir çoğunlukla Colombine çekiyor, üstelik de her geçen gün bu durum biraz daha ileri gidiyor. Arlequin ise ense yapıyor. Sonra hava bozuyor. Sonbaharın ilk yağmurları başlarına inmeye başlıyor. Rengârenk baklava dilimlerinin süslediği o güzelim giysilerin günden güne rengi atıyor. Ağaçlar önce kızarmaya başlıyor, ardından da yapraklarını döküyorlar. Bizimkiler kış uykusuna yatmış ormanları, sürülmüş kahverengi ve siyah tarlaları kat ediyorlar.</p>

  <p class="block_1">Ve bir sabah, beklenmedik bir şey oluyor! Bütün gece, gökyüzünde kar beyaz yumaklar uçuşuveriyor. Güneş doğduğunda tüm kırlar karla kaplanıyor, yol, hatta araba da. Beyazın büyük zaferi bu, Pierrot’nun zaferi. Ve fırıncının bu öcünü ödüllendirmek istercesine o akşam, buzlarla kaplı yeryüzünün üzerinde kocaman ve gümüş renkli bir ay süzülüyor.</p>

  <p class="block_1">Colombine, Pouldreuzic’i ve Pierrot’yu da tabii, özellikle de aya doğru baktığında daha sık düşünmeye başlıyor. Bir gün, nasıl oluyor, nereden buluyor belli değil, küçük bir kâğıt parçası geçiyor eline. Kendi kendine acaba Pierrot bu sıralarda buralardan geçti de bu notu elime o mu tutuşturdu, diye soruyor. Gerçekte, bu not, hani Pierrot’nun şu tüm gerçeği yazdığı ve sökülünce arabanın bir parçası halini alan iskele dikmelerinden birine astığı not. Okumaya koyuluyor:</p>

  <p class="block_2"> </p>

  <p class="block_15">Colombine!</p>

  <p class="block_2"> </p>

  <p class="block_15">Beni terk etme! Kendim Arlequin in kimyasal ve yapay renklerinin çekiciliğine kaptırma! Bunlar zehirli, pis kokulu ve pul pul olup kavlayan boyalar. Ama benim de kendime göre renklerim var. Yalnız bunlar gerçek ve derinliği olan renkler.</p>

  <p class="block_15">Şu harika sırlara iyi kulak ver:</p>

  <p class="block_15">Gecem kara değil benim, mavi. Hem de solunan bir mavi.</p>

  <p class="block_15">Fırınım kara değil, altın sarısı. Ve bu yenilen bir altının rengi.</p>

  <p class="block_15">Bu benim gözüme hoş görünen bir renk, ama öte yandan koyu, besleyici bir renk, mis gibi kokuyor, sıcacık, insanın karnını doyuruyor.</p>

  <p class="block_22">Seni seviyor ve seni bekliyorum,</p>

  <p class="block_22">Pierrot</p>

  <p class="block_5"> </p>

  <p class="block_1">Mavi bir gece, altın sarısı bir fırın, solunan ve yenilebilen gerçek renkler, Pierrot’nun sırrı buydu demek? Fırıncının giysisine benzeyen bu dondurucu manzarada Colombine düşünüyor ve karar veremiyor. Arlequin, onu umursamadan arabada uyuyor. Genç kadının birazdan, arabayı buza kesmiş yolda çekmek için omzunu ve göğsünü çürüten kayışı kuşanması gerekecek yeniden. Neden? Eğer evine dönmek istiyorsa, onu Arlequin’in yanında kalmaya zorlayan ne? Aklını başından almış olan o güzelim cıvıl cıvıl renkleri solmadı mı nasıl olsa? Arabadan dışarı fırlıyor. Bohçasını topluyor ve al işte ağır adımlarla köye doğru yola koyuluyor.</p>

  <p class="block_1">Giysisi, tam anlamıyla beyazlaştığı söylenemese bile renkleri parlaklığını yitirmiş olan küçük Colombine-Arlequine yürüyor, yürüyor, yürüyor. Ayaklarının altında bastıkça tatlı bir gıcırtı çıkaran ve kulaklarını sıyırıp geçen karda kaç babam kaç! Kaç-garç-kaç-garç-kaç-garç-kaç-garç... Biraz sonra aklından karanlık bir ordu oluşturan bir yığın sözcük geçtiğini görüyor: Soğuk, demir, açlık, hayalet, zayıflık. Zavallı Colombine biraz sonra yere düşecek, ama neyse ki bir başka sözcük dizisi, adeta Pierrot tarafından ona yardım etmesi için gönderilmişçesine çıkageliyor: Fırın, duman, güç, çiçek, ateş, un, alev, şölen, periler âlemi...</p>

  <p class="block_1">Sonunda köye varıyor. Vakit gece yarısı. Her taraf karla kaplı. Beyaz karla mı? Kara geceyle mi? Hayır. Pierrot’ya yaklaştı ya artık Colombine’in gözleri görüyor: Gece mavi, kar mavi, bu açıkça ortada. Ama şu bildiğimiz zehirli, cart Prusya mavisi değil, hani Arlequin’de bir kutu dolusu vardı ya ondan değil. Göllerin, buzulların ve gökyüzünün ışıklı ve canlı mavisi, öylesine güzel kokan bir mavi ki, Colombine ciğerlerini doldura doldura soluyor.</p>

  <p class="block_1">İşte donun tutsağı olmuş çeşme, eski kilise ve işte hani şu karşı karşıya olan iki küçük ev, Colombine’in çamaşırhanesi ile Pierrot’nun fırını. Çamaşırhanenin ışığı yanmıyor ve hayat yok gibi, ama fırında hayat belirtileri görünüyor. Bacadan duman çıkıyor ve fırının hava deliğinden kaldırımdaki karın üstüne titrek ve sarı bir ışık düşüyor. Pierrot, fırının siyah değil sarı yaldızlı olduğunu yazarken yalan söylememişti demek!</p>

  <p class="block_1">Colombine havalandırma deliğinin önünde şaşırıp kalıyor. Elbisesinin altına kadar sıcaklık ve insanı mest eden bir ekmek kokusu üfleyen bu ışıklı ağız önünde çömelmek istiyor. Ne var ki cesaret edemiyor. Fakat birden kapı açılıyor ve Pierrot görünüyor. Rastlantı mı bu? Yoksa kız arkadaşının gelişi içine mi doğdu? Ya da sadece pencereden ayaklarını mı gördü? Ona kollarını açıyor, fakat genç kız bu kollara atılacağı sırada, korkuya kapılan Pierrot kendini geri çekiyor ve onu fırınına sürüklüyor. Colombine bir şefkat banyosuna inmiş gibi hissediyor kendini. Ne kadar da rahat burada insan! Fırının kapıları kapalı, yine de içeride alev öylesine canlı ki, her türlü delikten ve yarıktan sızıntı yapıyor.</p>

  <p class="block_1">Pierrot, köşesine büzülmüş, ancak masallarda görülebilecek türden bu ani ortaya çıkışı iri iri açılmış gözleriyle yudum yudum içiyor adeta: Colombine onun fırınında ha! Colombine, ateşin karşısında adeta ipnotize olmuş bir halde, gözünün ucuyla ona bakıyor ve hiç kuşku yok ki, önlüğünün iri beyaz kıvrımlarıyla ve ayı çağrıştıran yüzüyle gölgeye gömülmüş bu Pierrot’cuğun gerçek bir gece kuşuna benzediğini düşünüyor. Delikanlının ona bir şey söylemesi gerekiyor, ama yapamıyor, sözcükler boğazına düğümleniveriyor.</p>

  <p class="block_1">Vakit geçiyor. Pierrot gözlerini sarıya çalan hamurdan yapılmış kocaman somun ekmeğin beklediği tekneye çeviriyor. Colombine gibi sarışın ve taze... İki saattir tahta teknede uyuyor hamur; maya harıl harıl etkisini gösteriyor. Fırın kızdı. Birazdan hamuru fırına vermenin vakti gelecek. Pierrot, Colombine’e bakıyor. Ne yapıyor Colombine? Kat ettiği o kadar uzun yoldan dolayı yorgunluktan tükenmiş, fırının ılık sıcaklığıyla mayışmış, un sandığının üzerinde kendinden geçmiş bir halde uykuya dalmış. Pierrot’nun gözleri şefkat yaşlarıyla dolu; arkadaşının ölmüş bir aşktan kışın sert koşullarından kaçıp kendisine sığındığını görmek son derece heyecanlandırmış olmalı onu.</p>

  <p class="block_1">Arlequin, çamaşırhanenin duvarına Colombine’in, baklava dilimli Colombine-Arlequine’in resmini yapmıştı. Pierrot’nun aklına bir şey geliyor. O da çörek hamuruna kendi usulünce bir Colombine-Pierrette heykeli yapacak. İşe koyuluyor. Gözleri ikide bir genç kızdan teknedeki hamura kayıyor. Elleri elbette ki uyumakta olan genç kızı okşamak isterdi, ama hamurdan bir Colombine yapmak da en az o kadar eğlenceli olmalı. Yapıtını tamamladığını düşündüğünde onu canlı modeliyle karşılaştırıyor. Elbette ki hamurdan Colombine biraz solgun. Hadi bakalım, doğru fırına!</p>

  <p class="block_1">Ateş gürüldüyor. Şu anda Pierrot’nun fırınında iki Colombine var. İşte tam bu sırada kapıya iki kez ufak yollu vurulması üzerine canlı Colombine uyanıyor. Kim o? Yanıt olarak, bir ses yükseliyor, gecenin ve soğuğun güçsüzleştirdiği ve hüzünlü bir hava kattığı bir ses bu. Gerçi artık yazınki neşesi yoksa da, Pierrot ile Colombine, sokak şarkıcısı Arlequin’in sesini tanıyorlar. Soğuktan donmuş Arlequin hangi şarkıyı söylüyor acaba? O günden beri çok tanınmakta olan ve ama sözleri ancak yukarda anlattığımız hikâye bilindiğinde anlaşılabilen bir şarkıyı söylüyor:</p>

  <p class="block_2"> </p>

  <p class="block_22">Au clair de la lune, Mon</p>

  <p class="block_22">ami Pierrot! Prête-moi ta</p>

  <p class="block_22">plume Pour écrire un</p>

  <p class="block_22">mot. Ma chandelle est</p>

  <p class="block_22">morte, Je n’ai plus de</p>

  <p class="block_22">feu. Ouvre-moi ta porte</p>

  <p class="block_"><i class="calibre1">Pour l’amour de Dieu!</i><sup class="text_3"><sup class="noteref1" id="back_note_32"><a class="calibre2" href="../Text/index_split_055.html#note_32" title="32">32</a></sup></sup></p>

  <p class="block_2"> </p>

  <p class="block_1">Doğrusu ya zavallı Arlequin, boya kutularının arasında Pierrot’nun genç kızı kendisine dönmeye ikna ettiği ve Colombine’in orada bıraktığı notu bulmuştu. Böylece bu lafazan adam, konuşmayı değil de yazmayı tercih eden kimselerin, özellikle de kışın bir fırına sahip olduklarında ne gibi bir güce sahip olduğunu ölçebilmişti. Ve saf saf Pierrot’dan divitini ve ateşini ödünç vermesini istiyordu. Böylece Colombine’in gönlünü yeniden kazanma şansı olduğuna inanıyor muydu gerçekten?</p>

  <p class="block_1">Pierrot, mutsuz rakibine acıyor. Ona kapısını açıyor. Açması ve renkleri solmuş bir Arlequin, kapıları sıcaklık, renk ve mis gibi kokular saçmaya devam eden fırına doğru atılıyor. Şu Pierrot’nun dükkânı ne kadar da sıcakmış böyle!</p>

  <p class="block_1">Fırıncı zaferinden dolayı çok değişmiş. Upuzun ve bol yenleriyle abartılı hareketler yapıyor. Tiyatroda rol yapıyormuşçasına fırının iki kapısını da açıyor. Altın rengi bir ışık, kadın bedeninin sıcaklığı ve nefis pasta kokusunun oluşturduğu bir dalga üç arkadaşı yalıyor. Ve işte uzun tahta bir kürek yardımıyla Pierrot bir şeyi fırından dışarı çekiyor. Bir şey mi? Birini demek daha yerinde olsa gerek! Kabuğu kızarmış, buğuları tüten, bir elmanın yarısı gibi Colombine’e benzeyen çıtır çıtır bir genç kız. Çamaşırhanenin duvarına çizilmiş kimyasal renklerle boyanmış dümdüz Colombine-Arlequine değil artık; tombul tombul yanaklar, dipdiri göğüsler ve eşsiz kalçalar gibi yaşamın tüm girinti ve çıkıntılarıyla hamura işlenmiş Colombine-Pierrette bu.</p>

  <p class="block_1">Colombine, yanma pahasına Colombine’i kucağına alıyor.</p>

  <p class="block_1">— Ne kadar güzelmişim, ne kadar güzel kokuyormuşum, diyor.</p>

  <p class="block_1">Pierrot ve Arlequin büyülenmiş bir halde bu olağanüstü sahneyi izliyorlar. Colombine, Colombine’i masanın üzerine uzatıveriyor. Colombine’in ekmekten yapılmış göğüslerini tatlı bir oburlukla iki eliyle birden ayırıyor. Doymak bilmez burnunu, kıpır kıpır dilini bu altın rengi açık saçık kızın yumuşaklığına daldırıyor. Ağzı dolu dolu şöyle diyor:</p>

  <p class="block_1">— Hımm, ne kadar da lezzetliymişim! Yesenize, dostlarım, Colombine’den yesenize! Yesenize beni!</p>

  <p class="block_1">Ve iki genç adam tadına bakıyorlar, ağızda dağılıveren hamurdan Colombine’i sıcak sıcak yiyorlar.</p>

  <p class="block_1">Birbirlerinin yüzüne bakıyorlar. Mutlular. Gülecekler ama, ağızları çörekle doluyken nasıl gülsünler ki?</p>

  <p class="block_9" id="calibre_pb_18"> </p>
</body>
</html>
