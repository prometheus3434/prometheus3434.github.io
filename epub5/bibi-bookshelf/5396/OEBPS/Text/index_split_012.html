<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Veda Yemeği</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_19" id="id_Toc399181829">Hayalet otomobil</p>

  <p class="block_18"> </p>

  <p class="block_1">Gascogne dönüşü, Orleans’dan itibaren A 10 otoyoluna girmiştim. Az sonra restoranı ve servis istasyonu olan bir konaklama cebi gözüme ilişiverdi. Restoran, otoyolun üstündeki bir tüp geçidin içinde bulunuyordu. Tüp geçidin oralarda; içerisinde sarı giysili ve sarı başlıklı genç bir kadının, kokusu insanın burnunu delip geçen mergezleri<sup class="noteref"><sup class="noteref1" id="back_note_18"><a class="calibre2" href="../Text/index_split_041.html#note_18" title="18">18</a></sup></sup> ızgarada pişirip karton tabaklarda servis yaptığı şirin ve yine sarı bir kulübenin yakınlarında arabama bir yer buluyorum. Arabamdan çıkıyorum ve bir süre ne yapacağımı kestiremeden kararsız kalıyorum. Mergez or not mergez?<sup class="noteref"><sup class="noteref1" id="back_note_19"><a class="calibre2" href="../Text/index_split_042.html#note_19" title="19">19</a></sup></sup> Sonunda kokudan tiksinerek geçidin merdivenine doğru yöneliyorum. Orada self-servis bir lokanta, gazete bayii ve tuvalet var, hepsi insanı mutlu etmek için. Yiyorum, içiyorum, uzun bir süre çevreyi kolaçan ediyorum. Sonra dönmek üzere yeniden merdivene yöneliyorum. Sarı baraka hâlâ orada, şu sarılar içindeki ızgaracı kız ile mergezleri de yerinde duruyor... Ama arabadan eser yok. Ortadan kaybolmuş, çalınmış benim o güzelim arabam! Önce bir şaşkınlık geçiriyorum, ardından da içimi bir kuşku sarıyor. Acaba gerçekten oraya mı park etmiştim? Ve sıra sıra park etmiş arabaları birer birer dolaşarak arabamı aramaya koyuluyorum. Yok. Bir felaket bu. Eşyalarım, evraklarım, her şeyim, her şeyim onun içindeydi... Ne yapsam ki? Yeniden sarı barakaya dönüp, insanlık durumuna duyduğum öfkeyle anahtar tomarımı boşu boşuna şıkırdattım. Mergezli kadın beni paylarcasına atıldı:</p>

  <p class="block_1">— Arabanızı mı arıyorsunuz?</p>

  <p class="block_1">— Evet. Çalındığını gördünüz mü?</p>

  <p class="block_1">— Hayır, ama nerede olduğunu biliyorum.</p>

  <p class="block_1">— Nerede olduğunu biliyor musunuz?</p>

  <p class="block_1">— Evet. Otoyolun öte yakasında. Taşradan gelip Paris’e mi gidiyorsunuz?</p>

  <p class="block_1">— Evet.</p>

  <p class="block_1">— Paris-Province tarafındasınız şu anda. Merdiveni tırmanıp yolun öte yakasına geçin.</p>

  <p class="block_1">Sanki bana hayatımı bağışlamışçasına kadına teşekkür edip kendimi geçidin merdivenine atıyorum. Öte yakada, merdivenin dibinde, sarı giysiler giyinmiş, başına san bone takmış genç bir kadının mergez kızarttığı san barakayı buluyorum. Aa! Sadık ve uysal arabam işte orada.</p>

  <p class="block_1">Aynada kendinize bakıyorsunuz. Sakinsiniz, her şey yolunda, kravatınız, saçlarınızı ayırma çizginiz, gülümsemeniz, her şey yerli yerinde. Ama birden, ortadan kayboluveriyor bu gülümseme. Çünkü biraz önce tuhaf, anormal, telaşlandırıcı, korkunç bir ayrıntı dikkatinizi çekti: Sol bileğinizdeki kol saati evet, yerli yerinde, saat çalışıyor. Yalnız aynada değil. Oraya yansıyan insan, su götürmez bir biçimde sizsiniz. Ama kolunda saat yok o görüntünün.</p>

  <p class="block_1">Aynı şekilde bir efsaneyi düşünüyorum. Vampirler de sizin gibi, benim gibi insanlar. Ama eğer yanınızda bir vampirle bir ayna karşısına geçecek olursanız, kendinizi orada görürsünüz. Vampirse görünmez aynada.</p>

  <p class="block_1">Arabam bir vampir-araba. Aynanın öte tarafında merdiven, mergez satılan sarı büfe, sarı önlük, sarı başlık giymiş genç kadın gerçekte olduğu gibi oradalar. Ama arabadan eser yok...</p>
</body>
</html>
