<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Veda Yemeği</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_19" id="id_Toc399181832">Samanların üstündeki bebek</p>

  <p class="block_18"> </p>

  <p class="block_1">Önce, gece rüzgârının okşadığı ve bir projektörün kızıla boyadığı bir Fransız bayrağı tasarlamak gerek. Sonra, çerçeve genişleyince, Elysée Sarayı’nın yapay ışıklandırmayla sert bir biçimde yontulmuş ön cephesi ortaya çıkar. Tek bir pencere aydınlatılmıştır. Pencereye ön zoom. Peş peşe kararmalar içeriye girildiği izlenimi verir. Cumhurbaşkanı, alevlerin dans ettiği bir şöminenin yakınında bir koltuğa oturmuş gülümsemekte.</p>

  <p class="block_1">“Sayın vatandaşlarım,” diyor, “bu sabahtan itibaren öğrenciler tatile başlıyor. Yıl sonu şenlikleri, kentlerimizin ve köylerimizin sokaklarını aydınlattı. Birkaç gün sonra Noel, ardından bir hafta sonra Saint-Sylvestre Yortusu. Bu vesileyle cumhurbaşkanının vatandaşlarına iyi dileklerini iletmesi âdettendir. Ben de bunu ihmal etmeyeceğim. Ama bu iyi dilek mesajım tamamen değişik ve şimdiye kadar görülmemiş bir nitelik taşımakta. Sizlere ciddi ve büyük bir konudan söz edeceğim ve devrimci bir öneride bulunacağım. Devrimci dedim, evet, bir cumhurbaşkanının ağzından bu sözün söylenmesi çok tuhaf, üstelik de bu Noel arifesinde. İşte söz konusu olan şu.</p>

  <p class="block_1">Toplumumuzun karşı karşıya bulunduğu büyük belalardan söz edildiğinde ilk akla gelenler uyuşturucu, şiddet, sigara, alkol ve trafik kazalarıdır. İleri sürülen rakamlar çok korkunç ve bizlerin elbette ki bu rakamların elden geldiğince küçülmesi için canla başla mücadele etmemiz gerekiyor. Ama sonuç olarak bu belalar, Tanrı’ya şükür, içimizden çok azını ilgilendiriyor. Oysa bir başka bela var; halkı tümüyle yozlaşmaların en iğrencine sürükleme sakıncası içeren çok daha tehlikeli, çok daha sinsi bir bela bu. Bu belanın belli bir adı bile yok. Medikomani, klinikomani, farmakomani, ne bileyim artık bu tür adlardan biri verilebilir. Adı şu ya da bu olmuş, önemli değil. Önemli olan rakamlar ve bu rakamlar öteki belaların kurbanlarının sayısını alabildiğine aşmakta. Kötülükler, çeşitli kriterlerle ölçülür. Sadece şunu söyleyeceğim: Her yıl, hastalıklar konusunda yapılan harcamalar, ülkenin gelirlerine oranla daha fazla, çok çok daha fazla artış gösteriyor. Nereye gidiyoruz böyle? Pekâlâ, bu çok basit ve korkunç bir şey! Basit bir hesap, genelleştirme yoluyla bizlere, ulusal kaynakların hangi yıl, hangi ay, hangi gün tümüyle tıbbi tedaviye gideceğini kesin bir biçimde verecektir. Hayatımızın o zaman alacağı görünüm pek kolay göz önüne getirilir türden olmasa gerek. Kendimizi sadece ve sadece ilaçla beslemekle yetineceğimizi söylemem yeter de artar, sanırım. Bir gün gelecek, taşıt olarak yalnızca cankurtarana bineceğiz. Giysi olarak sadece sargı bezlerine sarınacağız. Bu tablo gülünç olduğu kadar korkunç da.</p>

  <p class="block_1">Durumu bu noktaya vardırmamak için ne yapmalı? En yüksek tıp otoritelerine başvurdum. Akademilere rica edip bu soruna eğilmelerini ve bana bir çare önermelerini istedim. Sonuç sıfır. Yılanın başını ezmek gerekir. İyi ama nerede bu baş? Bizlerden her birimizi birer hasta haline getiren, hiç değilse gerçek ya da hayali bir kötülüğü sonsuza kadar tedavi eden gizilgüç nedir?</p>

  <p class="block_1">O zaman yüce bir kaynağa başvurdum. Doğduğum köyü, bizleri, yani erkek ve kız kardeşlerimle beni tedavi eden doktoru anımsadım. Bizi tedavi ettiğini söylerken... Gerçekte bizleri iyileştirenin doğa olduğunu bilir ve onun bu etkisini bozmamak için pek müdahale etmezdi. Evet, bu doktor bir bilgeydi, o kadar, işte ben de ona doktor olduğu için değil, bilge bir kişi olduğu için başvurdum daha çok. İçişleri bakanlığının ilgili servislerince hazırlanmış kabarık dosyayı gönderdim ona. Bu dosyayı yalnızca inceledi mi o? Süratine ve özellikle yanıtının içeriğine bakılacak olursa, bundan kuşkuluyum.</p>

  <p class="block_1">İşte yanıt. Sergent-Major bir divit ve mor mürekkeple elde yazılmış üç yapraktan oluşan bir mektup. Bu mektupta yaşlı köy doktorum bana diyor ki... Ah, en iyisi galiba mektubu okumayı size bırakmak olacak. Buyrun okuyun:</p>

  <p class="block_2"> </p>

  <p class="block_15">Sayın Cumhurbaşkanım,</p>

  <p class="block_15">Benim küçük François’m,</p>

  <p class="block_2"> </p>

  <p class="block_15">Sizi dünyaya getiren ve çocukluğunuzun ilk yıllarında doktorluğunuzu yapan mütevazı bir pratisyen hekimi anımsamanızdan gurur ve mutluluk duydum. Doğrusunu söylemek gerekirse, bunu pek hak etmedim, siz dünyaya geldiniz ve kendi kendinize büyüdünüz. Ve işte şu anda, sizin de söylediğiniz gibi, tıp fakültesi yetkililerini şaşkın bırakan ulusal boyutta bir soru ile -çok uzun zamandır doktorluk yapmayan- bana dönüyorsunuz. Fakat bilim adamlarının sağlık konusunda yapılan harcamaların her geçen gün biraz daha artışına çare bulamayışları onların tıp dünyasının komuta anahtarını ellerinde bulunduruyor olsalar bile, yanlış yerlere yerleştirilmelerinden kaynaklanıyor olmasın sakın? Şaka bir yana Sayın Başkan, silahlanma harcamalarını kısmak için bir çare arıyorsanız, bunu genelkurmayımızdan istemeniz gerekmez mi? Eğer size yanıt vermeyi göze alıyorsam, bunu meslek yaşamım boyunca doğru dürüst yaptığımı pek söyleyemeyeceğim doktorluğu uzun zamandır bıraktığım için yapıyorum.</p>

  <p class="block_15">Sorduğunuz soru Sayın Başkan, bir zamanlar bir kedim vardı, onu düşündürdü bana. Bir dişi kediydi bu. Karnı burnundaki bu kedi, bahçe duvarımın öbür tarafında göz alabildiğine uzanan koruluğa yavruladı. Günün birinde karnı düzleşmiş ve gözleri imalıca parıldayarak karşıma çıktığında, her gün komşu koruluğa yaptığı kaçamak gezileri sırasında nereye gittiğini hemencecik anlayıvermiştim. Yine de kendimi tutup, onun bu gezilerini önlemeye çalışmadım. Haftalar ve aylar geçti. Bir sabah pencereden baktığımda, bahçedeki yolda etrafındaki dört oyunbaz yavruyla boğuştuğunu gördüm. Galiba yavrular uzunca bir süre bitişik korulukta geçen bir çocukluk döneminin ardından ilk kez olarak bahçe duvarının bu tarafına atlıyorlardı. İhtiyatsızca kapıyı açıyor ve küçük aileye doğru ilerliyorum. Anaç kedi beni çok iyi karşılıyor, ama yavrular büyük bir panik içerisinde sağa sola kaçışıyorlar. Elbette. Nasıl düşünememiştim bunu? İnsanlardan uzakta doğup büyüyen bu küçük kediler yabanıl yaratıklardı. Büyük bir sabırla evcilleştirilmedikçe insanın varlığına katlanamıyorlardı.</p>

  <p class="block_15">Onları evcilleştirmek! Bunun için her şeyi yaptım. Bahçeye yiyecekler koymaya başladım ve bunları koyduğum çanakları her geçen gün eve biraz daha yaklaştırarak onları alıştırdım. Böylece günün birinde yavrulardan birini mutfağıma kadar getirmeyi başardım. Ve ardından kapıyı kapatıverdim. Sonuç bir felaket oldu. Gırtlağını kesiyormuşsun gibi ciyak ciyak bağırmaya başladı. Bir yandan da kendini can havliyle eşyaların üzerine atıyor, tabağı çanağı ve vazoları yerle bir ediyordu. Sonunda kendini bir kuş gibi cama fırlattı ve yarı baygın bir halde yere yuvarlandı. Bunu fırsat bilip yakaladım ve dışarı bıraktım.</p>

  <p class="block_15">Sayın Başkan, size görünüşte böylesine önemsiz şeylerden söz ettiğim için biraz mahcubum. Fakat bunun gibi küçük olaylar yaşama çok yakın şeyler. Hatta yaşamın ta kendisi. Bir bahçede saatler boyunca olup biten şey de, bir laboratuvarın deney kabında ya da karnisinde gözlemlenen şey kadar eğiticidir ve eğer bana başvuruyorsanız, önce deneylikte araştırmalar yaptırıp sonuçlarını aldıktan sonra uygulamadan gelen görüşümü öğrenmek için yapıyorsunuz bunu.</p>

  <p class="block_15">Daha sonraki haftalar, bu yıkıcı deneyimin bende bırakmış olduğu izlenimi doğruladı: Doğada dünyaya gelmiş olan bu kedi yavruları evcilleştirilemezdi. Yabanilik onlara ebediyen damgasını basmıştı. Bu konuyu hayvan besleyen bir komşuyla konuşma fırsatım oldu. Komşum, bana şu şaşırtıcı açıklamayı yaptı: Tarlalarda doğan bir dana ya da tay, bir ahırın loşluğunda dünyaya gelen türdeşine oranla, yaşam boyu, çok daha hırçın bir karaktere sahip oluyor. Tüm besiciler bunu bilirler ve dişi hayvanlarını açık havada doğurtmamaya özen gösterirler.</p>

  <p class="block_15">Gördüğünüz gibi yavaş yavaş konumuza yaklaşıyoruz. Çünkü hayvanların karakteri için söz konusu olan şeyin, insanların ruhu için de fazlasıyla geçerli olduğu doğru. Evet, annesinin karnından çıkan bir çocuğun ilk izlenimi -gürültüler, ışıklar, kokular- ömür boyu damgasını vurur ona. Tıpkı düzeltilmesi olanaksız bir eğri gibi karakteri bozan bir şeydir bu. Tarihçilikle en ufak bir ilişkim olmadığı halde, kendilerinden söz ettiren birkaç kişinin doğdukları çevreleri tam olarak tanımak için bazı derin araştırmalar yaptım. Napoleon’un 15 Ağustostaki büyük ayinde Ajaccio Katedrali’nde org sesleri ve buhur kokuları arasında doğduğu bilinmektedir. Stalin’in doğumu sırasında Gön de bir yer sarsıntısı olduğu pek fazla bilinmez. Adolf Hitler’in doğumuna sahne olan 19 Nisan 1889 gecesi, Braunau bölgesinde meyve ağaçlarının çiçeklerini yerle bir eden korkunç bir dolu fırtınası yaşandı. Eskiler, müstakbel bir büyük adamın doğumunun mucizelerle vurgulandığına inanıyorlardı. Kuşkusuz nedensel sıralamayı tersine çevirmek ve bir çocuğun doğumu sırasında meydana gelen bir mucizenin bu çocuğun ileride olağandışı bir insan olmasını sağlayabildiğini söylemek gerekirdi.</p>

  <p class="block_15">Oysa elli yıldır doğum doktorluğuna damgasını basan dikkat çekici ve neredeyse evrensel boyutlara ulaşan devrim nedir? Eskiden çocuklar anne babalarının evlerinde dünyaya gelirlerdi. Siz bile Sayın Başkan, annenizin, ilk çığlığınızı attığınız odasını çok iyi anımsıyorum. Ve ayrıca pek düşünülmeden köylü, işçi, esnaf, balıkçı ya da milyarder gibi sanki derilerinin derinliklerine dövmeyle işlenmişçesine etiketler taşıyan çocuklar dünyaya getirilmekteydi o zamanlar. İyi mi, kötü müydü bu? Kesin bir şey söyleyemeyeceğim.</p>

  <p class="block_1"><i class="calibre1">Benim yaşımda çoğu kez olduğu gibi geçmişe alabildiğine özlem duyan biri durumuna düşmekten çekmiyorum. Ama elli yıldan bu yana çok şey değişti. Doğumların bu alanda uzmanlaşmış kliniklerde gerçekleşmesi hızla yaygınlaştı. Kuşkusuz bu yemlikle hijyen ve güvenlik büyük bir ilerleme gösterdi. Doğumlarda meydana gelen kazaların sayısında sevindirici oranlarda düşüşler meydana geldi. Ne var ki buna karşılık, bu yeni çevrenin doğum izi diye adlandıracağım şey üzerindeki etkisi ölçülmedi. Ah, evet, doğum izi! İşte çağdaş Diafoirus</i><sup class="text_3"><sup class="noteref1" id="back_note_25"><a class="calibre2" href="../Text/index_split_048.html#note_25" title="25">25</a></sup></sup><i class="calibre1">’lar olan sevgili doğum doktorlarımız, bilgisayarlarına yakında bu yeni kavramı yüklemek zorunda kalacaklar! Bana gelince, ameliyat masasında dünyaya gelen bir bebeğin dezenfektan kokularını içine çektiğini, elektrikli aletlerin vınıltısını duyduğunu ve ameliyathanenin cilalı duvarları arasında, etrafında sadece beyaz önlüklü ve antiseptik maskeli hayaletler gördüğünü ileri sürüyorum ve diyorum ki bu bebek doğum izi uyarınca, yaşam boyu, nasıl desem, hastane, doktor, ilaç hastası olacaktır.</i></p>

  <p class="block_15">Sayın Başkan, sorunuza vereceğim yanıt, işte şu olacak: Sosyal güvenliğin uslu kemiyetlerle açıklanan masrafları, bebeğe, doğumunu izleyen saniyelerde, dakikalarda ve saatlerde empoze edilen bu klinik iziyle açıklanmaktadır ancak.</p>

  <p class="block_15">O halde ne yapmamız gerekiyor? Doğum, aşk ve ölüm, söylemek gerekirse hastalık değil bunlar. İnsan yazgısının üç büyük evresi. Doktorların bunları denetimleri altında tutmaları uygun olmaz. Öyleyse işe, doğumları, onları zehirleyen farmasötik miyazmalardan kurtarmakla başlayalım. İşte benim önerim bu. Bir kadın, anne olma noktasına geldiğinde, doğurmak istediği doğal çevreyi ve böylelikle çocuğunun alacağı doğum izini kendisi seçecektir -çocuğunun adını seçimindeki kadar özgür olarak. Uygulamada ona istediği her şeyin verilmesi için gerekli tüm hazırlıklar yapılmış olacaktır. Önümüzdeki yıllarda bebeklerin Mont-Blanc Dağının tepesinde ya da Ile de Seine Adası’ndaki kayalıklarda, Büyük Okyanus’taki bir mercan adasında ya da Büyük Sahra’nın kumullarında, Versailles Sarayı’nın Aynalar Galerisi’nde ya da Eiffel Kulesi’nin üçüncü katında büyük bir güvenlik içinde dünyaya gelebilmeleri gerekiyor. O zaman, yeni kuşakların doktorların ve eczanelerin önünde üzgün üzgün kuyrukta bekleyecekleri yerde, eğilimler ve yetenekler konusunda alabildiğine geniş bir zenginliğe sahip olduğu görülecektir.</p>

  <p class="block_15">Lütfen Sayın Başkan, en seçkin duygularımın kabulünü vb...”</p>

  <p class="block_2"> </p>

  <p class="block_1">Başkan, mektubun sayfalarını bir sehpanın üzerine koydu ve gülümseyerek seyircilere baktı:</p>

  <p class="block_1">“İşte, sevgili vatandaşlarım, benim size önerdiğim tuhaf ve sevimli devrim bu. Önümüzdeki ilkbahardan başlayarak, doğum izinin müstakbel annelerin istedikleri kadar çeşitli ve fantezili olabilmesi için gerekli tüm hazırlıklar yapılacaktır. Ama bugün bile, bu akşam, sizlere seslendiğim şu dakika, bu yeni tür doğurma tarzının kurulmasına çalışacağız. O halde beni dinleyen tüm müstakbel annelere sesleniyorum. Telefon numaram şöyle: 42 92 81 00. Önümüzdeki günlerde bir doğum beklemekteyseniz, derhal beni arayın. Hat direkttir. Beni arayacak ve dileğini iletecek ilk anne adayının, bu dileği ne olursa olsun yerine getirilecektir. Bekliyorum.”</p>

  <p class="block_1">Başkan hâlâ gülümseyerek çenesini, kavuşturduğu ellerinin üzerine koyup bir süre baktı. Daha telefonu masasına koymaya kalmadı ki, telefon çalmaya başladı. On beş milyon seyirci böylece şu garip konuşmayı canlı yayında duyabildiler:</p>

  <p class="block_1">— Alo, dedi tatlı ve ince bir ses.</p>

  <p class="block_1">— Evet, ben Cumhurbaşkanı.</p>

  <p class="block_1">— İyi akşamlar, Sayın Başkan.</p>

  <p class="block_1">— İyi akşamlar, madam.</p>

  <p class="block_1">— Matmazel, diye düzeltti ince ve tatlı ses.</p>

  <p class="block_1">— Matmazel. Matmazel... kim diyeyim?</p>

  <p class="block_1">— Marie.</p>

  <p class="block_1">— İyi akşamlar Matmazel Marie. Demek bir doğum bekliyorsunuz. Hangi gün olduğunu biliyor musunuz?</p>

  <p class="block_1">— 25 Aralık günü olduğu söylendi, Sayın Başkan.</p>

  <p class="block_1">— Güzel! Çok güzel! Peki bu doğum için ne tür bir ortam düşünüyorsunuz?</p>

  <p class="block_1">— Bir ahırda doğurmak istiyorum Sayın Başkan. Bol samanlı bir ahırda. Bir de öküzle eşek olsun.</p>

  <p class="block_1">Başkan, çok iyi bilinen soğukkanlılığına rağmen, gözlerinin şaşkınlıkla faltaşı gibi açılmasına engel olamadı.</p>

  <p class="block_1">— Bir ahır, bol saman, bir öküz ve bir eşek<sup class="noteref"><sup class="noteref1" id="back_note_26"><a class="calibre2" href="../Text/index_split_049.html#note_26" title="26">26</a></sup></sup>, diye yineledi makinemsi bir sesle. Tamam, oldu, bütün bunlar yerine getirilecek. Yine de izin verirseniz, son bir soru sormak istiyorum.</p>

  <p class="block_1">— Elbette Sayın Başkan.</p>

  <p class="block_1">— Çocuğunuzun cinsiyetini saptattınız mı?</p>

  <p class="block_1">— Evet, Sayın Başkan,-bir kızım olacak.</p>

  <p class="block_1">— Ah, harika, bir kızmış! diye haykırdı Başkan gözle görülen bir rahatlamayla. Erkek olmasından çok daha şirin bu! Daha sakin, daha güvenli! Pekâlâ, eğer uygun görürseniz çocuğunuzun isim babası olmayı ve ona Noëlle<sup class="noteref"><sup class="noteref1" id="back_note_27"><a class="calibre2" href="../Text/index_split_050.html#note_27" title="27">27</a></sup></sup> adını vermemizi öneriyorum. Herkese iyi akşamlar.</p>

  <p class="block_19" id="id_Toc399181833">Müneccim Kral Faust</p>

  <p class="block_18"> </p>

  <p class="block_1">— Ee, sağlığı nasıl?</p>

  <p class="block_1">Bergamos Kralı I. Faust, veliaht prensin odasından çıkan hekimbaşının karşısında hem haşmetli hem de titrer bir halde dikiliyordu.</p>

  <p class="block_1">— Ee artık, konuşacak mısın, diye patlayıverdi hekimbaşının üzüntülü suskunluğu karşısında.</p>

  <p class="block_1">— Üzgünüm, diye inledi adam.</p>

  <p class="block_1">— Sakın veliahtın, diye geveledi Kral... Veliahtın şey olduğunu söylemek istemiyor...</p>

  <p class="block_1">— Maalesef öyle, diye içini çekti hekimbaşı.</p>

  <p class="block_1">Kral, odanın girişindeki aralığı dolduran, cerrahlardan, eczacılardan, şifacılardan ve müneccimlerden oluşan kalabalığı itip içeri daldı. Sağa sola saçılmış şırınga, şişe, klisterler, neşter ve kanlara bulanmış çarşafların arasında veliaht elleri göğsünde kavuşturulmuş, yüzü kar gibi beyaz ve dondurucu bir halde yatıyordu.</p>

  <p class="block_1">— Ölmüş, diye mırıldandı Kral, ölmüş. Tüm saray, etrafıma topladığım gökbilimcileri, falcıları, ruh çağmaları ve öteki kafatası bilimcileri ile cehaletini bir kez daha ortaya koydu. Ve ben bunca yıllık araştırmadan ve incelemeden sonra bildiğim tek şeyin, hiçbir şey bilmediğim olduğunu gördüm.</p>

  <p class="block_1">Gerçekte, Bergamos Prensi, öğrenmeye olan merakıyla, çok küçük yaştan başlayarak annesini, babasını ve öğretmenlerini şaşırtmıştı. Onun için anlaşılamayacak hiçbir yapıt söz konusu değildi; en ilkel yabancı dilleri, en çetrefilli problemleri, en karmaşık akıl yürütmeleri şıp diye çözerdi. Denilebilirdi ki, güçlüğün kendisi zekâsının doymak bilmez merakını kamçılıyordu ve annesi ile babası bu zihinsel açlığın sonunda çocuğun aklını kaçırmasına yol açmasından korkuyorlardı. Daha yeniyetmelik çağına gelir gelmez Bergamos’u üne kavuşturan parşömenleri kendi kullanımı için yapan oydu, başkası değil. Bu tutku gizli kapaklı kalmamıştı ve her gün saraya bir dizi tuhaf serüvenci taşınıyordu; sözüm ona sır taşıyıcılar, büyü sanatı ustaları ya da kendini gizbilime vermiş insanlar, üstleri başları kir pas içinde, muskadan geçilmeyen ateşli kâhinler saraya taşınıp bir avuç altın karşılığında sonsuzluk öneriyorlardı. I. Faust, bunların tümünü huzuruna kabul ediyor, çoğu zaman onları yanında tutuyordu.</p>

  <p class="block_1">Veliahtın odası kente egemen büyük mü büyük bir terasa açılıyordu. Kral oraya doğru ilerleyip gözlerini yıldızların parıldadığı gökyüzüne çevirdi. Entelekheialar<sup class="noteref"><sup class="noteref1" id="back_note_28"><a class="calibre2" href="../Text/index_split_051.html#note_28" title="28">28</a></sup></sup> ve canlıların ruhları üzerine anlaşılması güç bir dizi tartışmanın ardından kim bilir kaç kez, gecenin masmavi sessizliğinde yüzünü ve kalbini yıkamıştı böyle! İkizlerevi ile Büyük Ayı arasında yıpıl yıpıl eden parlak bir lekeye takıldı gözü. Bu garip ışık, gökkubbenin uçsuz bucaksız hareketsiz karmaşıklığında tuhaf bir şekilde canlı görünüyordu. Ağır ağır güneye doğru uzaklaşırken mesajlar gönderiyor, ona, yüreği kanayan Bergamos Kralı’na işaret veriyor diyesi geliyordu insanın. O zaman çocukluğunda duyduğu eski bir efsaneyi anımsadı.</p>

  <p class="block_1">— Bu benim oğlum, diye söylendi hayranlıkla, bu benim gözümün bebeği oğlumun kanat çırparak havalanan ruhu. Ve bana son vedasını yolluyor, son öpücüklerini gönderiyor küçüğüm, bana bir şeyler söylemek istiyor, anlamamı rica ediyor. İyi ama ne diyor Tanrım! Belki de kendisini izlememi söylüyor? Güneye doğru bu göçte ona eşlik etmek mi gerekiyordu yoksa? Yaşamın acılarına karşı, ilaçların en etkilisi yolculuk değil midir?</p>

  <p class="block_1">İki saat sonra, küçük bir kervan oluşmuştu ve Bergamos Kralı, kendisine yakından bağlı bir avuç adamının eşliğinde hangi yöne olduğunu bile bilmeden bu keşif gezilerinin en garibine başlıyordu. Tek yaptığı şey, ağır ağır güneye doğru ilerleyen yıldızı takip etmekti.</p>

  <p class="block_1">Yolculuk günler, haftalar sürdü. Kral ve adamları kıyıya ulaştı ve üç kısa kürekli kadırgaya bindiler. Kıbrıs’ta bir mola verildi, sonra, kuyrukluyıldız yörüngesini güneydoğuya doğru çukurlaştırdığından, Caesarea üzerine yönelindi. I. Faust, ilk kez olarak Filistin’e ayak basıyordu. Gayet doğal olarak, acımasızlığının namı Akdeniz’in doğu kesimini tiril tiril titreten Büyük Herodes’in hüküm sürdüğü Kudüs’e doğru yöneldi.</p>

  <p class="block_1">Herodes, konuk kralı adeta kötü ününü telafi etmek istercesine çok sıcak ve görkemli karşıladı. Gelgelelim iliklerine işlemiş kötülüğü Bergamos kralının ona yönlendirdiği kuşkulara ve kaygılara cevap verince bir tür safdillikle ortaya çıktı. Gerçek mi? Büyük Herodes tek bir gerçek tanıyordu ve bu gerçek de ona hiçbir kusurda bulunmamıştı: Başlı başına bir şiddet ve kurnazlık karışımı. Bilginlere, simyacılara, yıldız falcılarına, öteki hekim bozuntularına gelince, sarayında bunlardan istemediğin kadar vardı ve bunları kendi siyaseti doğrultusunda dilediği gibi kullanıyordu. Ve konuğunu sarayın şeytansı bir askeri donatım ambarı olan gizli salonlarına götürdü. İçlerinde koca bir orduyu yerle yeksan edecek maddelerin, insanı felç eden merhemlerin, kadınları ömür boyu kısırlaştıracak ilaçların bulunduğu şişeler gösterdi. Küçücük bir şişenin içerisindeki belli bir sıvı koskoca bir kentin olanca suyunu zehirleyebilirdi. Bir ampule doldurulmuş bir gaz, korkunç bir salgın hastalık yayıyordu. Sonunda ona, derin bir saygı duyduğunu hareketleriyle belli ederek camdan yapılmış, kanatları açık kartalı gösterdi: Bir kulenin tepesinden evlerin üzerine fırlatılınca patlayacak ve her tarafta depremden beter tahribat yapacaktı...</p>

  <p class="block_1">Kral I. Faust, küçük grubuyla yeni baştan yola koyuldu, bir şaşkınlık kuyusuna düşmüş gibiydi, hiç keyfi yoktu. Yani şimdi bu bilim miydi? Usavurmanın, deneyselliğin ve araştırmanın yöneldiği gerçek yalnızca bu acı ve ölüm cehennemi miydi? Herodes, onun düşündüğünden çok ama çok daha korkunçtu...</p>

  <p class="block_1">Yeni baştan yıldızları sorgulamak için başını gökyüzüne çevirdi. Hareketli ve güleç yüzlü kuyrukluyıldız güneye doğru seyrine devam ediyordu ve onu da kendisini takip etmeye çağırır gibi bir hali vardı. Etrafındakilerle birlikte yeniden yola koyuldu.</p>

  <p class="block_1">Gizemli yol dağların ve ovaların arasında kıvrım kıvrım dolanıyordu. Nereye gidiyoruz diye sordu Kral, başmabeyincisine. Başmabeyincinin verdiği tek tepki çenesinin ucuyla, önlerinde ışıl ışıl parıldamakta olan kuyrukluyıldızı işaret etmek oldu. Zaten yıldız yavaşlamış, durmuş, hatta bir köyün kara kütlesi üzerine inmiş gibi görünüyordu. Çılgınca bir biçimde yöreye saçılmış bulunan kuyruğu, tıpkı alevden yapılmış yüz parmaklı bir el gibi yeryüzüne doğru sarkıyordu.</p>

  <p class="block_1">— Bu köyün adı ne? diye sordu Kral.</p>

  <p class="block_1">— Beytüllahim, diye yanıt verdi kılavuzu. Efsaneye göre Kral Davut bin yıl önce burada doğmuştur.</p>

  <p class="block_1">Gezilerini sürdürdüler. Kuyrukluyıldız evlerin tepesine bir avize gibi asılmıştı ve en uzun ışık huzmesi bir ağılın çatısı üzerinde kalın bir gümüş örtü halinde sona eriyordu. Girişte çobanların ve köylülerin oluşturduğu bir kalabalık telaşlı telaşlı içeri girmeye çalışıyordu. İçeride kimbilir ne olağanüstü bir manzara vardı! Samanlarla beşiğe dönüştürülmüş bir yalağın içinde yeni doğmuş bir bebek, kundakları içerisinde debelenip duruyordu. Kır saçlı bir adamla çok genç bir kadın başında bekliyordu ve doğal olarak etraflarında bir öküz, bir eşek ve keçiler, koyunlar vardı. Attan eser yoktu, çünkü at ancak zenginlerde olan bir hayvandı.</p>

  <p class="block_1">Bir de is bağlamış kirişlerin gölgesinden inen hareketli bir ışık sütunu, görünüşe göre, Büyük Herodes’in karşılamasıyla taban tabana zıt bu sıcak ve ulu gecenin oluşmasına başkanlık eden parıltılı bir melek olmasa, her şey normal olabilirdi. Bu neşeli şaşaaların düzenleyicisi Cebrail idi bu.</p>

  <p class="block_1">Bergama Kralı, hayvan yemliğinin önünde diz çöktü. Armağanını bıraktı: Bergamalı sanatçıların gururu olan bir parşömen rulosu.</p>

  <p class="block_1">— El değmemiş bir kitap, diye açıkladı, bomboş sayfalar, işte yaşamımın gülünç simgesi. Tamamen gerçeğin araştırılmasına adanmıştır yaşamım. Ve bu araştırmanın sonuna gelince, çocuğumun cansız bedeni önünde tek bir şey bildiğimi kabullenmek zorunda kaldım: Hiçbir şey bilmediğimi. O zaman, içinde oğlumun ruhunu görmek istediğim tuhaf yıldızı izledim. Ve soruyorum sana Tanrım; gerçek nerede?</p>

  <p class="block_1">Elbette, çocuk bu son derece sınırsız soruya sözlerle yanıt vermedi. Yeni doğmuş bir bebek nutuk atacak değil tabii. Ama Kral Faust’a, çok daha ikna edici bir başka şekilde yanıt verdi. Körpe yüzünü ona doğru çevirdi, mavi gözleri alabildiğine açıldı, ağzında hafif bir gülümseme belirdi. Ve bu çocuk yüzünde öylesine saf bir güven vardı ki, bu bakış öylesine arı bir masumiyet yansıtıyordu ki Faust, birden yüreğindeki kuşkunun ve can sıkıntısının yol açtığı tüm karanlıkların silindiğini hissetti. Bebeğin aydınlık bakışında, ona bir ışık uçurumundaymış da dengesini yitirip düşecekmiş izlenimi veren bir hava buldu.</p>

  <p class="block_9" id="calibre_pb_15"> </p>
</body>
</html>
