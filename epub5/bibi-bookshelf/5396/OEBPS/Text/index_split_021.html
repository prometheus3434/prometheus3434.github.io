<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Veda Yemeği</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_19" id="id_Toc399181838">Parfümlerin efsanesi</p>

  <p class="block_18"> </p>

  <p class="block_1">Önce hatırlamak gerekiyor ki Kutsal Kitap’a göre, Tanrı çölün kumu ile Âdem’i yaptı ve ona hayat vermek için burun deliklerine hava üfledi. Bunu yaparken, onun koku alma konusunda zengin duyularla donatılmasını istiyordu. Bunun çelişkili bir girişim olduğunu da kabul etmek gerekiyor. Esası koku almaya dayalı olan bir varlığı tek başına kum çölünün orta yerine bırakmak, onu mutsuzluğa mahkûm etmek değil midir? Kuşkusuz, binlerce yıl sonra, bir Fransız halk şarkıcısı kadın çıkıp lejyonerinin sıcak kum koktuğunu ileri sürdü. Ama tüm deneyimler, burada söz konusu olan kokunun şairane bir duygudan kaynaklandığını, çünkü kumun -sıcak ya da soğuk- hiçbir şekilde kokmadığını kanıtladı.</p>

  <p class="block_1">Oysa Tanrı, ıssız çölün kumulları üzerinde süzülürken Âdem’i tuhaf bir pozisyonda yakaladı. Burnunu kolu boyunca gezdiriyor, sonra koltuk altına gömerek bu işi boş yere uzatıyordu.</p>

  <p class="block_1">— Hey, ne yapıyorsun bakalım oğlum, dedi Tanrı.</p>

  <p class="block_1">— Kokluyorum, dedi Âdem, ya da daha çok koklamaya çalışı yorum, çünkü hiçbir şey kokmadığımı hissediyorum...</p>

  <p class="block_1">Ve üzgünce omuzlarını silkerek ona arkasını döndü.</p>

  <p class="block_1">Tanrı düşündü. Eğer Âdem’in yaşamı koku almakla geçecekse, diye geçirdi içinden, yalnız kalması hiç de hoş değil. Ama tüm sorun bu da değil. Ayrıca ona kokulu bir çevre gerek.</p>

  <p class="block_1">Hemen işe koyulup Cennet’i yarattı. Oysa Cennet, etrafı sandalağaçları, bakam ağacı ve horozibikleriyle çevrili bir çiçek bahçesiydi topu topu. Ve bu çiçeklerden her biri, tıpkı şairin dediği gibi buhurdan kokuları saçıyordu. Cennet’in toprağı, Âdem’in yaratıldığı kuru, kısır ve kokusuz toprağa da benzemiyordu. Yağlı, ağır ve zengin bir topraktı ve Tanrı, Havva’yı işte bu malzemeden yarattı.</p>

  <p class="block_1">Havva gözünü açtı ve Âdem’i gördü, derin derin içini çekti ve ona kucak açtı.</p>

  <p class="block_1">— Gel, güzel dostum<sup class="noteref"><sup class="noteref1" id="back_note_34"><a class="calibre2" href="../Text/index_split_057.html#note_34" title="34">34</a></sup></sup>, dedi.</p>

  <p class="block_1">Adem yaklaştı, çıplak vücudunun etrafında dalgalanan buğuları gördü.</p>

  <p class="block_1">— Güzel Hanım<sup class="noteref"><sup class="noteref1" id="back_note_35"><a class="calibre2" href="../Text/index_split_058.html#note_35" title="35">35</a></sup></sup>, diye mırıldandı büyülenmiş bir halde.</p>

  <p class="block_1">El ele tutuştular ve alabildiğine saf, insan ayağı değmemiş, yalnızca çiçeklerin, ağaçların ve hayvan tüylerinin oluşturduğu bir atmosfere doğru yöneldiler.</p>

  <p class="block_1">— Solu sevgilim, dedi Havva. Bizi insandan evvel doğa karşılıyor, bitkisel, ormansal ve hayvansal masumiyetin üç notası karşılıyor.</p>

  <p class="block_1">— Yaradılışın 5. gününün kokusu, diye belirtti Âdem; çünkü biz 6. gün yaratıldık.</p>

  <p class="block_1">Cennet’teki, saatleri ve her günün serüvenlerini vurgulayan kokularla belirginleştirilmiş mutlu yaşam böyle geçip gidiyordu. Âdem, kumsalda kara ve yaldızlı bir top alıp Havva’ya sunduğunda serüven başladı. Güneşin batışından sonra üzerlerine mavi gece çöktüğünde o nefis saat gelip çattı. Havva’nın otların arasında, pulları zümrüt ve yakutu andıran yılanın çöreklendiğini gördüğü gün de bir serüven oldu. Tam elini bu değerli canlıya doğru uzatmak üzereydi ki, gökyüzünden Tanrı’nın gürleyen sesi duyuldu: “Dikkat et, zehir!” diyordu bu ses. Âdem ile Havva ürkerek geri çekildiler. Ama yılan kuyruğu üzerine dikilerek, onlara doğru sıcak, titreyen, kıvılcımlar saçan, gizemli bir soluk yolladı. Kaçtılar, ama o andan itibaren yılan ile işlerinin bitmediğini biliyorlardı.</p>

  <p class="block_1">Oysa, Cennet’te birçok ağaç vardı ve her biri meyveleriyle özel bir bilgi veriyordu. Biri matematik bilimlerini açıklıyordu, öteki kimyayı, bir başkası Doğu dillerini. Tanrı, Âdem ile Havva’ya dedi ki:</p>

  <p class="block_1">— Tüm ağaçların meyvelerini yiyebilirsiniz ve tüm bilgileri edinebilirsiniz. Fakat sakın ola koku ağacının meyvesini yemeyesiniz, çünkü parfüm yapma sanatını öğreneyim derken, hemencecik doğanın kokularını bedava tarafından almayı bırakırsınız. O artık size sadece koku gönderir hale gelir ve inanın bana, bir kokudan daha tatsız bir şey düşünemiyorum!</p>

  <p class="block_1">Âdem ve Havva şaşırıp kalmıştı. Yılan, zehirli ve kandırıcı kokusuyla onları kuşattı.</p>

  <p class="block_1">— Koku ağacının meyvesini yiyin, dedi onlara. Parfüm sanatını ve kimyasını öğrenir, kendi parfümlerinizi kendiniz yaparsınız ve aynı Cennet’in kokuları gibi buram buram kokarsınız.</p>

  <p class="block_1">Sonunda yılana kandılar. Oysa daha parfüm ağacının meyvesini ısırmalarına kalmadı, korkudan ve pişmanlıktan burunlarının direkleri sızladı. Cennet’in tüm kokuları bir anda dağılıvermişti ve burunlarına artık yalnızca bayağı kokular geliyordu. Humus, kurumuş ot, çürümüş yaprak, ıslak köpek postu kokusu, yanan odun ve ter kokusu, tüm bunlar kuşkusuz Cennet’ten kovulma olayından sonraki zavallı sefiller olan bizler için çocukluk döneminin, insanın içine işleyen kötü kokularıdır. Âdem ile Havva için bu tek ve aynı pis kokuydu, yeni sefaletlerinin kokusu. Daha beteri vardı. Yüz yüze yaklaşıp birbirlerinin ruhlarını içlerine çekmek istediler, koku olarak sadece soluklarının kokusunu duyabildiler. Çünkü alnının teriyle ekmeğini kazanmak, geçim sıkıntısının kokusu olmadan olmuyor. İşte o zaman tek bir ses halinde, en biçimsiz, en uğursuz, uluslararası dilin en açık seçik sözcüğünü söylediler: “Bize bir deodorant gerekli.”</p>

  <p class="block_1">Yılanın vaatleri belki de tamamen yalan sayılmazdı, ama Cennet’in büyük parfümlerine kavuşmak için insanoğlunun binlerce yıl araştırma yapması gerekti. Tanrı Musa’yı Sina’nın tepesine çıkardığında, bu yalnızca ona On Emir’i vermek için değildi. Ona, insanlık tarihinin ilk parfümünün reçetesini de not ettirdi (yabani mir, kokulu sinam, kokulu kamış, hıyarşember, zeytinyağı). Hıristiyan devrimi üzerine uzun uzadıya yakıştırmalarda bulunuldu. Hıristiyan devriminin gerçek anlamı, Müneccim Krallar tarafından Çocuk İsa’ya sunulan armağanlarda yatmaktadır: Altın, buhur ve mir. Yani iki büyük parfüm ve kristalin bulunmadığı bir dönemde onların şişelerinin metali, altın. Yetişkin çağa gelince, İsa erken çocukluk dönemindeki bu dersi unutmadığını gösterecek. Maria-Magdalena başına ateş pahası bir parfüm döktüğünde, tilmizler bu kadar savurganlık ettiği için kızdılar. İsa sertçe tersledi onları. Bu sungu onun hakkı değil miydi yani?</p>

  <p class="block_1">Fakat bir dizi dâhi parfümcü tarafından parfüm alanında gerçek anlamıyla meydana gelecek büyük patlamaya tanıklık etmek için daha beklemek ve özellikle de XX. yüzyıl Fransası’nı beklemek gerekti.</p>

  <p class="block_1">Her şey 1912 yılında Guerlain’in HEURE BLEUE’yü piyasaya sürmesiyle başladı. Bu iris, siğilotu, yasemin ve Bulgar gülü kokularını alan, kendini birden birbirine sıkı sıkıya sarılmış ilk insan çiftinin üstünde ilk yıldızlar ipil ipil ettiğinde, dünyanın ilk alacakaranlığına taşınmış buluyordu. Ve herkes, için için bu bitkin lütfa ağlıyordu. 1921’de Chanel NUMERO 5’ini yarattığında bir başka şey oldu yine. Bu, bir tarihe dikkat çekmekti, 5 Mayıs (yılın beşinci ayı). Aynı zamanda da atalardan kalma belleğimize göre, ‘yaradılış’ın beşinci günüydü: Ormanın, denizin ve hayvanların yaratıldığı, ama henüz tek bir insanın yaratılmadığı gün. Sonra 1927’de Lanvin ayaklarımıza siyah ve yaldızlı bir top fırlattı. Âdem’in bir kumsalda topladığı ve ARPÈGE diye anılan koku işte buydu. İlk atalarımız olan Âdem Baba ile Havva Anamız’ın doğum mahmurluğunu üzerlerinden attıktan sonra, birbirlerinden son derece farklı ve birbirlerini tamamlayıcı olduklarını görünce birbirlerine verdikleri bir tür ilk selamlar olan Jolie Madame ve Bel Ami sözlerinin Balmain ve Hermès firmalarınca üretilmeye başlanan parfümlere ad olarak verilmesi için uzun yıllar beklemek gerekti. Yılanın güçlü ve çekici zehiri olan POISON’a gelince, onu daha sonra Christian Dior yeniden formüle edecekti.</p>

  <p class="block_1">Her büyük parfüm, geçmişteki cennetimize açılan bir kapıdır. Marcel Proust, kendisine çocukluk dönemini yaşatan madlenin tadını üne kavuşturdu. Parfüm, ilk çiftin birbirlerini Büyük İlahi Parfümcü’nün koruyuculuğunda masumca sevdikleri sihirli bahçeyi iade ediyor bizlere, çünkü dev kanatları var onun.</p>

  <p class="block_9" id="calibre_pb_21"> </p>
</body>
</html>
