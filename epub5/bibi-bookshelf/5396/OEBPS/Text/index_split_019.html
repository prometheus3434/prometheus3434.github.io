<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Veda Yemeği</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_19" id="id_Toc399181836">Ekmeğin efsanesi</p>

  <p class="block_18"> </p>

  <p class="block_1">Bir zamanlar, Fransa’nın bir ucunda, kara parçasının tükenip Okyanus’un başladığı yerde, yani tam olarak belirtmek gerekirse Finistère bölgesinde, sürekli rekabet halinde yaşayan iki köy vardı. Birinin adı Plouhinec, ötekininki Pouldreuzic idi. Bu iki köyün halkı birbirleriyle kapışmak için ne yapıp eder bir bahane bulurlardı. Örneğin Plouhineclilerin öyle bir gayda çalış teknikleri vardı ki, Breton diyarının bir başka yerinde görülmemişti. Bu durum bile Pouldreuziclilerin göz göre göre bir çalgıyı tanımazdan gelmelerine ve hani şu obuaya ve klarnete de benzeyen bir tür perdeli düdük olan bombarde’ı çalmayı tercih etmelerine yetiyordu. Ve her alanda bu böyleydi, biri enginar yetiştirirken, öteki patates yetiştiriyor, biri kaz beslerken, öteki domuz besliyor, bir köyün kadınları başlarına soba boruları gibi basit başlıklar takarken, öteki köyünküler başlıklarını dantelden yapılmış küçük binalara benzetiyorlardı. Bu iş Plouhineclilerin elma şarabını içmekten vazgeçmesine kadar varıyordu, çünkü Pouldreuzic’in elma şarabı ünlüydü. Diyeceksiniz ki: Plouhinec’te ne içiliyordu peki? İşte orada, elmadan değil, armuttan yapılmış ve bu nedenle armut şarabı adı verilen özgün bir içki kullanılıyordu.</p>

  <p class="block_1">Bu arada elbette ki Plouhinec’te ve Pouldreuzic’te aynı ekmek yenilmiyordu. Plouhinecliler tamamen kabuktan yapılmış, çok uzun süre saklanabildiği için gemicilerin denize açılırken yanlarına aldıkları çok sert bir ekmek olan peksimet yapıyorlardı. Plouhineclilerin bu peksimetlerine karşılık Pouldreuzic’teki fırıncılar, tadını iyice alabilmek için hemen fırından çıkar çıkmaz yenilen ve çörek adı verilen, ağızda kıyır kıyır dağılıveren bir tür yumuşak, iç ekmek yapıyordu.</p>

  <p class="block_1">Pouldreuzicli fırıncının oğlu, Plouhinecli fırıncının kızına abayı yaktığı gün işler iyice arapsaçına döndü. Bu duruma son derece üzülen aileler, iki genci, doğaya aykırı olan bu evlilikten caydırmak için birbirleriyle yarışarak, olmadık güçlükler çıkardılar. Hiçbir şey hiçbir şeyi değiştiremedi: Gaël, Guénaële’i istiyordu, Guénaële’in de gönlü Gaël’deydi.</p>

  <p class="block_1">Şans eseri Plouhinec ile Pouldreuzic hemen birbirine bitişik iki köy değildir. Eğer Finistère haritasına bakacak olursanız, ikisinin arasında bir başka köyün yer aldığını görürsünüz: Plozévet köyüdür burası. Plozévet’de o dönemde fırın bulunmadığından Gaël ile Guénaële’in aileleri, çocuklarını oraya yerleştirmeye karar verirler. Onları Plozévet’de evlendireceklerdir. Böylece ne Pouldreuzic, ne Plouhinec kendisini aşağılanmış hissedecektir. Düğün yemeğine gelince, bu ziyafette enginar ve patates, kaz ve domuz yenilecek, her şeye elma şarabı ve armut şarabı katılacaktır.</p>

  <p class="block_1">Sofraya hangi ekmeğin konulacağı sorusuna gelince, bu işi halletmek pek o kadar kolay değildi. Çocukların anne ve babaları, ilkin yemekte eşit oranda gevrek ve çörek dağıtmayı düşündüler. Ne var ki çocuklar itiraz edip, bunun bir evlilik olayı olduğunu ve daha doğrusu iki fırıncının evliliğinin söz konusu olduğunu, bu durumda da gevrek ile çöreğin de bir bakıma evlendirilmeleri gerektiğini ileri sürdüler. Sözün kısası yeni fırın yeni bir ekmek; hem Plouchinec’in gevreğine hem de Pouldreuzic’in çöreğine benzeyen bir Plozévet ekmeği yaratmalıydı. Fakat nasıl olacaktı bu? Hem çıtır, hem yumuşak bir ekmek yapmak nasıl mümkün olabilirdi ki?</p>

  <p class="block_1">İki çözüm var gibi görünüyordu. Gaël, Guénaële’e pavurya ile ıstakozu bu konuda örnek alabileceklerini açıkladı. Bu hayvanlarda, dış kısım sert, iç kısım ise yumuşaktı. Guénaële ona tavşanları, kedileri, balıkları ve çocukları örnek verdi: Bunlarda yumuşak kısım -et- dışta, sert kısım -kemik ya da kılçık- ise içte bulunuyordu. Hatta bu farkı belirten iki sözcük anımsıyordu: Istakozlar <i class="calibre1">kabuklular</i>’dandır, tavşanlar <i class="calibre1">omurgalılardandır</i>.</p>

  <p class="block_1">Şu halde iki tür sert-yumuşak ekmek arasında bir seçim söz konusuydu: Kabuğu, ekmek içini tıpkı bağasının kaplumbağayı sardığı gibi bir koruyucu tabaka oluşturan kabuklu ekmek. Ve kabuğu ekmek içinin en kalın olduğu yere gizlenmiş olan omurgalı ekmek.</p>

  <p class="block_1">Çalışmaya başladılar ve herkes kendi fikrini uygulamaya koydu. Kabuklu ekmeğin, omurgalı ekmekten çok daha kolay piştiği hemencecik anlaşıldı. Gerçekten de hamur fırına verildiğinde yüzeyi kurur, kızarır ve sertleşir. İç kısımda hamur beyaz ve yumuşak kalır. Ama omurgalı ekmek nasıl yapılacaktı? İç kısımdaki yumuşaklığın ortasında sert bir kabuk nasıl elde edilecekti?</p>

  <p class="block_1">Gaël, kabuklu ekmeğiyle kasılıyordu, ama nişanlısının başarısızlığa uğraması onu üzüyordu. Gelgelelim fırıncının kızı Guénaële çeşitli yolları denemekten geri kalmıyordu. Ekmek kabuğunu yapan şeyin pişerken verilen sıcaklık olduğunu anlamıştı. Şu halde omurgalı ekmek, normal ekmeklerde olduğu gibi dıştan içe doğru değil de içten dışa doğru pişmeliydi. Böylece hamurun içerisine akkor halinde bir demir çubuk, hani bir tür uzun maşa gömmeyi akıl etti. Ah, maşasını alevler çıkaran bir tüfek gibi hamurun ortasına gömüşü görülecek şeydi! Dişlerini sıkıyordu ve ateşten kılıcına ekmekleri geçirirken çenesini öne doğru uzatıyordu. Onu izlemekte olan Gaël’in gözü korkmuştu, çünkü bu tuhaf kavgayı tasarlamak ve bu işe böylesine hararetle atılmak için nişanlısının kafasından ve gönlünden neler geçirebildiğini soruyordu kendi kendine. Hem sonra eline aldığı kızgın bir demiri durmadan hamurun ortasından geçirip duracak mıydı?</p>

  <p class="block_1">Ne önemi vardı ki zaten? Bir yere varamıyordu kız ve evlilik günü gelip çattığında yalnızca kabuklu ekmek bulundu ve işte Plozévet’de ilk kez olarak bildiğimiz ekmek, hani şu yumuşak ve pamuk gibi için etrafını kuşatan nar gibi kızarmış kabuktan oluşmuş ekmek tadılmış oldu.</p>

  <p class="block_1">Yani şimdi omurgalı ekmek kesinlikle unutuldu mu? Hiç de bile. Tersine, daha sonraki yıllarda, sevecenlik ve şiir dolu bir biçim de bunun acısını fazlasıyla çıkararak büyük bir ilgiyle karşılandı. Gaël ve Guénaële’in, küçük bir oğulları oldu, loncalarında bir yer edinmelerine yardımcı olabilmesi umuduyla adını Anicet koydular. Düş kırıklığına uğramadılar, çünkü annesinin omurgalı ekmek fikrini gerçekleştirmeyi daha beş yaşındayden işte bu çocuk başardı. Bunun için çay saati geldiğinde bir çöreği bir çikolata parçasıyla yemesi yetti de arttı bile. Onun bir elinde çörek, ötekinde çikolata parçası tuttuğunu gözlemleyen annesi, kafasını yumrukladı ve ekmekçinin fırınına koştu apar topar. Ekmeğin omurgası, hani içinde ki sertlik bir çikolata çubukla sağlanabilirdi.</p>

  <p class="block_1">Hemen o akşam, Plozévet’deki ekmekçi, tarihin ilk çikolatalı ekmeğini vitrinine koyuyordu. Bu ekmek kuşkusuz yakında dünyayı fethedecek ve tüm çocuklara bir sevinç kaynağı olacaktı.</p>

  <p class="block_9" id="calibre_pb_19"> </p>
</body>
</html>
