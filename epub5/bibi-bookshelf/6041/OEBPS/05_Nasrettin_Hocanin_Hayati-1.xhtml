<html xmlns="http://www.w3.org/1999/xhtml">
	<head>
		<title>05_Nasrettin_Hocanin_Hayati-1</title>
		<link href="css/05_Nasrettin_Hocanin_Hayati.css" rel="stylesheet" type="text/css"/>
	</head>
	<body id="x05_Nasrettin_Hocanin_Hayati" xml:lang="tr-TR">
		<div>
			<p class="BASLIK01" id="toc_marker-1">A. NASRETTİN HOCA’NIN HAYATI</p>
			<p class="govde-metin">Sevgili çocuklar! Gelin, Nasrettin Hoca’yı birlikte, daha  yakından tanıyalım.</p>
			<p class="govde-metin">Nasrettin Hoca, bin iki yüz sekiz yılında Eskişehir’de doğdu. Doğduğu köy, Sivrihisar’a bağlı Hortu köyüdür. O dönemde, yaşadığımız topraklarda Anadolu Selçuklu Devleti vardı.</p>
			<p class="govde-metin">Nasrettin Hoca’nın babası, köyün imamı olan Abdullah Efendi’dir. Hoca, ilk bilgilerini, babasından öğrendi.</p>
			<div class="frame-4">
				<img alt="Nasrettin%20Hoca_01.tif" class="frame-3" src="image/Nasrettin%20Hoca_01_fmt.jpeg"/>
			</div>
			<p class="govde-metin"> </p>
			<p class="govde-metin">Nasrettin Hoca, küçük yaştan itibaren çalışkanlığı ve afacanlığı ile dikkat çekti. Küçük yaşta, iyi bir eğitim aldı. Birçok ilim alanında  iyi bir bilgiye sahip oldu.</p>
			<p class="govde-metin">Nasrettin Hoca, imam olan babası ölünce onun yerine geçerek imamlık yapmaya başladı. İmamlığı süresince halkın problemleriyle yakından ilgilendi. Ama o, uzun süre imamlık yapmayı istemiyordu. Nasrettin Hoca, sürekli okuma ve araştırma isteğiyle yanıp tutuşuyordu. Bu nedenle, imamlık görevini bir arkadaşına bıraktı. O, ilim öğrenmek için yollara düştü. </p>
			<div class="frame-4">
				<img alt="Nasrettin%20Hoca_02.tif" class="frame-5" src="image/Nasrettin%20Hoca_02_fmt.jpeg"/>
			</div>
			<p class="govde-metin"> </p>
			<p class="govde-metin">Nasrettin Hoca, okumak ve ilim öğrenmek için birçok şehir dolaştı. İnsanları daha yakından inceledi, tanıdı. İnsanların dertleriyle ilgilendi. Onlara bilgi ve tecrübelerini anlattı.</p>
			<p class="govde-metin">Toplumdaki her şey Hoca’nın dikkatini çekiyordu. Niçin çekmesin ki? O dönemde, toplumda farklı özellikler taşıyan birçok insan vardı. Kimisi yardımsever, kimisi hoşgörülü... Bazıları akıllı geçiniyor. En küçük çıkarlar için arkadaşını satanlar bile var. Aç gözlüler, boğaz tokluğuna çalışanlar... Daha neler, neler! Nasrettin Hoca, bütün bunları içi burkularak seyretti. Problemleri daha yakından görmeye çalıştı. Sadece görmekle kalmadı. Toplumdaki problemleri çözmenin çarelerini de araştırdı. Bir psikolog gibi insanların davranışlarını gözlemledi, inceledi. Kendine göre bazı çözüm yolları üretti. O, bu yönüyle iyi bir öğretmendir.</p>
			<div class="frame-4">
				<img alt="Nasrettin%20Hoca_03.tif" class="frame-6" src="image/Nasrettin%20Hoca_03_fmt.jpeg"/>
			</div>
			<p class="govde-metin"> </p>
			<p class="govde-metin">Nasrettin Hoca, insanları eğitmenin tek başına yapılacak bir iş olmadığını biliyordu. Hoca’ya göre, insanların eğitiminden herkes sorumludur. Düzgün olmayan toplumdan doğru davranış beklemek mümkün değildir. </p>
			<div class="frame-4">
				<img alt="Nasrettin%20Hoca_04.tif" class="frame-7" src="image/Nasrettin%20Hoca_04_fmt.jpeg"/>
			</div>
			<p class="govde-metin"> </p>
			<p class="govde-metin">Nasrettin Hoca, toplumda bulunan problemleri vurgulamak için eşeğe ters bindi. Böylece, yanlışlıklar içinde yaşayan toplumun doğru yolda olmadığını vurgulamak istedi. Hoca, birçok fıkrasında  bunu belirtti. </p>
			<p class="govde-metin">Örneğin, bir gün Hoca’nın evine hırsız girer. Herkes, kapıyı kilitlemedin diye, Hoca’yı suçlar. Hoca:</p>
			<p class="govde-metin">– Anladık, bütün suç bende. Ama şu hırsızın hiç mi suçu yok, diye karşılık verir. Hoca’ya göre önemli olan, hırsızlığa karşı kapıya kilit takmak değildir. Önemli olan, hırsızlık yapmayan insan yetiştirmektir. Günümüzde yaşanan sorunları düşündüğümüzde Hoca’nın ne kadar haklı olduğunu  görürüz.</p>
			<div class="frame-4">
				<img alt="Nasrettin%20Hoca_05.tif" class="frame-7" src="image/Nasrettin%20Hoca_05_fmt.jpeg"/>
			</div>
			<p class="govde-metin"> </p>
			<p class="govde-metin">Toplumlardaki problemlerle başa çıkmak kolay değildir. Bu uğurda mücadele etmek gerekir. Nasrettin Hoca, toplumun problemleriyle uğraşmaktan geri durmadı. Bu konudaki bilgilerini artırmak istedi. Bunun için okudu, bilgi edindi. Araştırdı, tartıştı; büyük bilginlerden ders aldı. Bu yolda her türlü sıkıntıya katlandı.</p>
			<div class="frame-4">
				<img alt="Nasrettin%20Hoca_06.tif" class="frame-8" src="image/Nasrettin%20Hoca_06_fmt.jpeg"/>
			</div>
			<p class="govde-metin"> </p>
			<p class="govde-metin">Nasrettin Hoca, bir süre sonra Konya’ya geldi. O zaman Konya, bir ilim merkeziydi. Burada birçok iyi hoca ve eğitim kurumu vardı. </p>
			<p class="govde-metin">Konya, o zaman Anadolu Selçuklu Devleti’nin başşehri idi. Devletin başında, adaletli ve ilim adamlarını seven bir sultan bulunuyordu. Nasrettin Hoca, bu şehirde bilgisini daha da artırdı. İlim adamları, Konya’da büyük saygı görüyor, en güzel şekilde ağırlanıyordu.</p>
			<div class="frame-4">
				<img alt="Nasrettin%20Hoca_07.tif" class="frame-9" src="image/Nasrettin%20Hoca_07_fmt.jpeg"/>
			</div>
			<p class="govde-metin"> </p>
			<p class="govde-metin">Nasrettin Hoca, toplumu eğitmek için gerekli bilgi ve tecrübeyi Konya’da daha da artırdı. Daha sonra Konya’nın Akşehir ilçesine yerleşti. O zamanın üniversitesinde hocalık yaptı. Hâkimlik görevinde bulundu.</p>
			<p class="govde-metin">Nasrettin Hoca, ayrıca terzi çıraklığı, çiftçilik, bakkallık; iplik, zeytin ve yumurta satıcılığı da yaptı. Hoca’nın doktorluk yaptığını gösteren bilgiler bile vardır. O, meslek hayatında da çok çalışkan ve başarılıydı. Hoca, ilim ve tecrübesinin sonucu olan bütün hizmetleri en güzel şekilde yerine getirmiştir. </p>
			<div class="frame-4">
				<img alt="Nasrettin%20Hoca_08.tif" class="frame-10" src="image/Nasrettin%20Hoca_08_fmt.jpeg"/>
			</div>
			<p class="govde-metin"> </p>
			<p class="govde-metin">Nasrettin Hoca, fıkralarıyla insanları eğitmeye çalışmıştır. Onun fıkraları, yıllardır milletimizi düşündürüp eğlendirmiştir. Herkes, az veya çok Nasrettin Hoca fıkrası bilir.</p>
			<p class="govde-metin">Bizler, Nasrettin Hoca’nın fıkralarını sadece gülmek için anlatmayız. O bilge insanın fıkralarından güzel dersler çıkarırız. En zor konuları bile, Nasrettin Hoca’nın fıkralarıyla kolayca anlatabiliriz. Onun fıkraları, bizi hem güldürür hem de düşündürür.</p>
			<p class="govde-metin">İyi ki varsın sevgili Hoca’mız! Sen ve senin gibiler oldukça bu millet, ders almayı ve gülmeyi unutmayacak.</p>
			<div class="frame-4">
				<img alt="Nasrettin%20Hoca_09.tif" class="frame-11" src="image/Nasrettin%20Hoca_09_fmt.jpeg"/>
			</div>
			<p class="govde-metin"> </p>
		</div>
	</body>
</html>