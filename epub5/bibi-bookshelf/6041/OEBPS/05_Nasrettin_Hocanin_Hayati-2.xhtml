<html xmlns="http://www.w3.org/1999/xhtml">
	<head>
		<title>05_Nasrettin_Hocanin_Hayati-2</title>
		<link href="css/05_Nasrettin_Hocanin_Hayati.css" rel="stylesheet" type="text/css"/>
	</head>
	<body id="x05_Nasrettin_Hocanin_Hayati" xml:lang="tr-TR">
		<div>
			<p class="BASLIK01" id="toc_marker-2">B. NASRETTİN HOCA’NIN ÖZELLİKLERİ</p>
			<p class="govde-metin">Nasrettin Hoca’nın birçok özelliği vardır. Bu özelliklerini incelediğimizde onu daha iyi tanıyabiliriz. Nasrettin Hoca’nın bazı özelliklerini fıkralarından da örnekler vererek anlatmaya çalışacağız:</p>
			<p class="govde-metin"> </p>
			<p class="Ara-BASLIK03">1.	İyi Bir Gözlemci Oluşu</p>
			<p class="govde-metin">Hoca, tarafsız olarak toplumu gözlemler. Ona göre olayların iyi değerlendirilmesi ve isabetli çözümlerin bulunması için gözlem yapmak şarttır. Hoca, varlıklara bakıp geçmez. Onları iyice gözlemler, inceler; sonra da düşünür, kendine göre bir değerlendirme yapar. O, bazı aksaklıkları göstermek için hem gözlem hem de rol yapar. </p>
			<div class="frame-4">
				<img alt="Nasrettin%20Hoca_10.tif" class="frame-12" src="image/Nasrettin%20Hoca_10_fmt.jpeg"/>
			</div>
			<p class="govde-metin"> </p>
			<p class="Ara-BASLIK03">BAL KABAĞI İLE CEVİZ</p>
			<p class="govde-metin">Nasrettin Hoca, biraz gezmek ve hava almak için evinden dışarı çıkmış. Evin önündeki bahçeye girmiş. Bahçede büyük bir ceviz ağacı varmış. Hava da çok sıcakmış. Hoca, ceviz ağacının gölgesine oturmuş. Kavuğunu çıkarıp bir kenara koymuş. Gözüne, bahçedeki iri bal kabakları ilişmiş. Bal kabaklarının bazıları büyükçe bir kazan kadar olmuş.</p>
			<div class="frame-4">
				<img alt="Nasrettin%20Hoca_11.tif" class="frame-12" src="image/Nasrettin%20Hoca_11_fmt.jpeg"/>
			</div>
			<p class="govde-metin"> </p>
			<p class="govde-metin">Hoca, kabakları seyretmiş, onların nasıl büyüdüğünü düşünmüş. Sonra da ceviz ağacının altına sırt üstü uzanmış. Bu sefer de cevizler gözüne ilişmiş. Hoca, bu işte bir terslik olduğunu düşünmüş. Kocaman ağaçta ufacık cevizler varmış. Küçücük bir bitkinin üzerinde ise kocaman kabaklar bulunuyormuş. Olacak şey değil!</p>
			<p class="govde-metin">Nasrettin Hoca, kendi kendine:</p>
			<p class="govde-metin">– Allah’ın yarattığı bazı şeyler var ki insanın aklı bir türlü almıyor. Kocaman ceviz ağacında küçücük cevizler var. Küçücük bir bitkinin üstünde ise kocaman kabaklar bulunuyor, diye söyleniyormuş.</p>
			<div class="frame-4">
				<img alt="Nasrettin%20Hoca_12.tif" class="frame-11" src="image/Nasrettin%20Hoca_12_fmt.jpeg"/>
			</div>
			<p class="govde-metin"> </p>
			<p class="govde-metin">Bu sırada, ağaçtan bir ceviz düşmüş ve Hoca’nın başına isabet etmiş. Canı yanan Hoca, yerinden kalkmış. Allah’a şükrederek:</p>
			<p class="govde-metin">– Ey Allahım! Sen ne kadar büyüksün! Sen yine bildiğin gibi yap. Eğer benim aklımdan geçeni yapsaydın, şimdi benim hâlim nice olurdu, demiş.</p>
			<div class="frame-4">
				<img alt="Nasrettin%20Hoca_13.tif" class="frame-6" src="image/Nasrettin%20Hoca_13_fmt.jpeg"/>
			</div>
			<p class="govde-metin"> </p>
			<p class="Ara-BASLIK03">2.	Çalışkanlığı</p>
			<p class="govde-metin">Nasrettin Hoca, çalışkandır, hünerlidir. Hoca’nın elinden her iş gelir. Odun keser, hayvanlara yük yükler. Değirmene buğday götürür. Eşeği ile pazara gidip alışveriş yapar. Diğer taraftan imamlık, hâkimlik, üniversite hocalığı yapar. Hoca, devamlı hareket hâlindedir. O, toplumun içinde yaşar. Onlarla üzülür, onlarla sevinir. İnsanların sıkıntılarını paylaşır.</p>
			<p class="govde-metin">Nasrettin Hoca, yaşadığı toplumun insanlarıyla bütünleşmiştir.</p>
			<div class="frame-4">
				<img alt="Nasrettin%20Hoca_14.tif" class="frame-13" src="image/Nasrettin%20Hoca_14_fmt.jpeg"/>
			</div>
			<p class="govde-metin"> </p>
			<p class="Ara-BASLIK03">NE ZAMAN MEYVE VERECEK?</p>
			<p class="govde-metin">Nasrettin Hoca, canla başla çalışıyormuş. Bağına durmadan yeni fidanlar dikiyormuş. Ağaç yetiştirmeye çalışıyormuş. Hoca’yı gören bir dostu:</p>
			<p class="govde-metin">– Hoca, bunlar ne zaman büyüyecek? Ne zaman meyve verecek de sen bu ağaçların meyvesinden yiyeceksin, diye sormuş.</p>
			<p class="govde-metin">Hoca gülümseyerek:</p>
			<p class="govde-metin">– Değerli arkadaşım, şu gördüğün ağaçları  dedelerimiz dikmiş.  Onların diktikleri ağaçların meyvelerini şimdi biz yiyoruz. Bu ağaçların meyvelerini de bizden sonra gelenler yiyecek, demiş.</p>
			<p class="govde-metin"> </p>
			<p class="Ara-BASLIK03">3.	</p>
			<div class="frame-4">
				<img alt="Nasrettin%20Hoca_15.tif" class="frame-10" src="image/Nasrettin%20Hoca_15_fmt.jpeg"/>
			</div>
			<p class="Ara-BASLIK03">Güler Yüzlü, Tatlı Dilli, Alçak Gönüllü Oluşu</p>
			<p class="govde-metin">Nasrettin Hoca, tatlı dilli ve güler yüzlüdür. Bu sebeple onu, çocuklar, gençler, yaşlılar, kadınlar; kısacası herkes sever, sayar. O, hataları tatlı dille ve şakaya getirerek düzeltmesini bilir. Kimseyi incitmez. </p>
			<p class="govde-metin">İnsanları iyiliğe yöneltmede tatlı dil çok önemlidir. Tatlı dil, yılanı bile deliğinden çıkarır.  İnsanı kötülüklerden uzaklaştırır.  </p>
			<p class="govde-metin">Asık yüzlü, alaycı, insanların eksikliklerini araştıran kişiler, sevilmez. Onların söyledikleri doğru sözler bile, yanlış anlaşılır.</p>
			<p class="govde-metin">İnsanların hatasını söylemenin birçok yolu vardır. Her insanın hata yapabileceğini unutmamak gerekir. İnsanları uyarırken kalp kırmamaya, dalga geçmemeye özen gösterilmelidir. Rastgele söze karışmak, yanlış anlamalara sebep olabilir.</p>
			<p class="govde-metin"> </p>
			<p class="govde-metin"> </p>
			<p class="Ara-BASLIK03">PARAYI VEREN, DÜDÜĞÜ ÇALAR</p>
			<p class="govde-metin">Nasrettin Hoca, bir gün pazara gitmeye karar verir. Bunu duyan mahalle çocukları, Hoca’nın etrafını sarar. Çocuklar, Hoca’ya:</p>
			<p class="govde-metin">– Hoca’m, bize düdük al, düdük getir, demişler. Hoca’ya, düdük ısmarlamışlar. Hoca da çocuklara:</p>
			<div class="frame-4">
				<img alt="Nasrettin%20Hoca_16.tif" class="frame-8" src="image/Nasrettin%20Hoca_16_fmt.jpeg"/>
			</div>
			<p class="govde-metin"> </p>
			<p class="govde-metin">– Peki peki, olur, demiş. Fakat, çocuklardan birisi Hoca’nın arkasından koşuyormuş. Çocuk:</p>
			<p class="govde-metin">– Hoca Efendi, Hoca Efendi! Bununla bana bir düdük al, demiş. Elindeki parayı Hoca’ya vermiş.</p>
			<p class="govde-metin">Akşam olmuş. Çocuklar, merakla Hoca’nın yolunu beklemeye başlamışlar. Hoca, uzaktan görünmüş. Çocuklar, hemen Hoca’nın yanına koşmuşlar:</p>
			<p class="govde-metin">– Hoca, düdüklerimiz nerede, diye sormuşlar. Hoca, cebinden bir düdük çıkarmış ve parayı veren çocuğa uzatmış. Hoca, diğer çocuklara da:</p>
			<p class="govde-metin">– Çocuklar, parayı veren düdüğü çalar, demiş.</p>
			<div class="frame-4">
				<img alt="Nasrettin%20Hoca_17.tif" class="frame-12" src="image/Nasrettin%20Hoca_17_fmt.jpeg"/>
			</div>
			<p class="govde-metin"> </p>
			<p class="Ara-BASLIK03">4.	Uyumlu Bir İnsan Oluşu</p>
			<p class="govde-metin">Nasrettin Hoca, başkalarıyla iyi geçinen, uyumlu bir kişiliğe sahiptir. O, hep insanların iyiliğini ister. Hoca, hayatı ve insanları iyi tanımaktadır. Bu nedenle o, herkesin kızdığı, dostlarını üzdüğü konularda daha dikkatli davranır. </p>
			<p class="govde-metin">Nasrettin Hoca, elden kaçan fırsatlara fazla üzülmez. Sadece bunlardan ders alır. Hayata uyum sağlamanın, hayatta ayakta durabilmenin yolunu araştırır.</p>
			<div class="frame-4">
				<img alt="Nasrettin%20Hoca_18.tif" class="frame-11" src="image/Nasrettin%20Hoca_18_fmt.jpeg"/>
			</div>
			<p class="govde-metin"> </p>
			<p class="Ara-BASLIK03">BAYRAM GÜNÜ</p>
			<p class="govde-metin">Nasrettin Hoca, bir bayram günü şehrin kenarındaki bayram yerine gider. Orada oynayan çocukları seyretmeye başlar. Hoca, dalgın dalgın çocuklara bakarken bir genç gelir, Hoca’nın kavuğunu kapar. Genç, kavuğu diğer arkadaşına atar. O da ötekine fırlatır. Kavuk elden ele dolaşmaya başlar. Hoca da kavuğu almak için koşturup durur. Fakat bir türlü, kavuğu ele geçiremez. Sonunda yorulur ve gençlere:</p>
			<p class="govde-metin">– Çok rica ederim çocuklar! Şu kavuğumu verin de gideyim, demiş. </p>
			<p class="govde-metin">Gençler, Nasrettin Hoca’nın sözlerini hiç dikkate almamışlar. Hoca’ya, kahkahalar atarak karşılık vermişler.</p>
			<p class="govde-metin">Hoca, boş yere uğraşmış. Kavuğunu alamayacağını anlamış. Üzüntülü bir şekilde gençlerin yanından ayrılmış. Yolda, başı açık bir şekilde gidiyormuş. Hoca bu, kavuksuz gezer mi? Yolda Hoca’ya biri rastgelmiş:</p>
			<p class="govde-metin">– Hoca’m, kavuğun nerede, diye sormuş.</p>
			<p class="govde-metin">Hoca da:</p>
			<p class="govde-metin">– Çocukluğu aklına gelmiş de onu bayram yerine bıraktım. Bayram yerinde oynuyor, diye cevap vermiş. Böylece, konuyu çok büyütmeden işi oluruna bırakmış.</p>
			<div class="frame-4">
				<img alt="Nasrettin%20Hoca_19.tif" class="frame-14" src="image/Nasrettin%20Hoca_19_fmt.jpeg"/>
			</div>
			<p class="govde-metin"> </p>
			<p class="Ara-BASLIK03">5.	Tutumluluğu</p>
			<p class="govde-metin">Nasrettin Hoca, insanların gereksiz yere harcama yapmalarını hiçbir zaman uygun görmez. O, israfın, kişilerin ve toplumların başına dert olduğunu bilir. Hoca’ya göre, deniz yanar mı yanar. Hava tükenir mi tükenir. Bakarsınız, çok bol denilen şeyler, bir anda tükeniverir. Hazıra dağlar dayanmaz. Bu nedenle, her konuda tedbirli olmaya çalışmak gerekir. </p>
			<div class="frame-4">
				<img alt="Nasrettin%20Hoca_20.tif" class="frame-5" src="image/Nasrettin%20Hoca_20_fmt.jpeg"/>
			</div>
			<p class="govde-metin"> </p>
			<p class="Ara-BASLIK03">DUVARDAKİ KÖRÜK</p>
			<p class="govde-metin">Nasrettin Hoca, ateşi körükle yakarmış. Ateşi yaktıktan sonra, körüğün ağzını kapar ve körüğü duvara asarmış. Bir gün Hoca’ya bunun sebebini sormuşlar.</p>
			<p class="govde-metin">Hoca da:</p>
			<p class="govde-metin">– İçinde o kadar hava var. Körüğün ağzını açık bırakayım da içindeki hava boşuna mı gitsin? Ben israftan hoşlanmam, demiş.</p>
			<div class="frame-4">
				<img alt="Nasrettin%20Hoca_21.tif" class="frame-15" src="image/Nasrettin%20Hoca_21_fmt.jpeg"/>
			</div>
			<p class="govde-metin"> </p>
			<p class="Ara-BASLIK03">6.	Dürüst ve Güvenilir Oluşu</p>
			<p class="govde-metin">Dürüst olmak, ahlâklı ve güvenilir olmaktır. Dürüstlük, insanların en önemli özelliklerinden biridir. İnsanlar, dürüst ve güvenilir olmalarıyla toplumda yer edinirler. Eğer toplumda doğruluk ve güven kaybolmuşsa, o ülke yaşanmaz hâle gelir. </p>
			<p class="govde-metin">Hoca, dost ve güvenilen bir kişidir. Çünkü o, dürüsttür. Hoca, içinden geçenleri ve yaşadıklarını, halka yararı olur düşüncesiyle olduğu gibi söyler.</p>
			<div class="frame-4">
				<img alt="Nasrettin%20Hoca_22.tif" class="frame-10" src="image/Nasrettin%20Hoca_22_fmt.jpeg"/>
			</div>
			<p class="govde-metin"> </p>
			<p class="Ara-BASLIK03">KAPIDAN AYRILMA</p>
			<p class="govde-metin">Nasrettin Hoca, henüz küçüktür. Bir gün annesi ona:</p>
			<p class="govde-metin">– Oğlum, ben bugün, komşu kadınlarla birlikte biraz dere kenarına gideceğim. Bugünlerde etrafta hırsızlık olayları  oluyor. Yok yere evi soydurmayalım. Eve göz kulak ol, sakın kapıdan ayrılma, demiş.</p>
			<p class="govde-metin">Küçük Nasrettin:</p>
			<p class="govde-metin">– Peki anneciğim, söylediğin gibi  hareket ederim, demiş. </p>
			<p class="govde-metin">Küçük Nasrettin, kapının önüne oturmuş ve evi beklemeye başlamış. Biraz sonra, teyzesinin kocası gelmiş. </p>
			<p class="govde-metin">– Nasrettin, annen nereye gitti, diye sormuş.</p>
			<p class="govde-metin">Küçük Nasrettin:</p>
			<p class="govde-metin">– Komşu hanımlarla beraber dere kenarına gitti, demiş.</p>
			<p class="govde-metin">Teyzesinin eşi:</p>
			<p class="govde-metin">  – Bu akşam, teyzenle birlikte size geleceğiz. Git, annene haber ver, demiş.</p>
			<p class="govde-metin">Küçük Nasrettin, kara kara düşünmeye başlamış. Bir taraftan annesinin sözünü tutması gerektiğini hatırlamış. Bu nedenle kapıyı bırakamazmış. Diğer taraftan haber vermese annesi zor duruma düşecekmiş. Küçük Nasrettin, sonunda, kapıyı sökmeye ve sırtlayıp annesini aramaya karar vermiş. Düşündüğü gibi de yapmış. Dere kenarında annesini bulmuş. Annesi, Nasrettin’i bu hâlde görünce  şaşırıp kalmış. Bir ara ne diyeceğini şaşırmış.  Sonra:</p>
			<div class="frame-4">
				<img alt="Nasrettin%20Hoca_23.tif" class="frame-13" src="image/Nasrettin%20Hoca_23_fmt.jpeg"/>
			</div>
			<p class="govde-metin"> </p>
			<p class="govde-metin">– Aman oğlum, ne yaptın? Bu hâlin ne böyle, diye sormuş.</p>
			<p class="govde-metin">Küçük Nasrettin de:</p>
			<p class="govde-metin">– Bu akşam teyzemle eniştem bize geleceklermiş. Eniştem:</p>
			<p class="govde-metin">– Bu akşam size geleceğiz. Git, annene haber ver, dedi. Sen de bana:</p>
			<p class="govde-metin">– Kapıdan ayrılma, demiştin. Başka çare bulamadım ve kapıyı yüklenip geldim, demiş.</p>
			<div class="frame-4">
				<img alt="Nasrettin%20Hoca_24.tif" class="frame-16" src="image/Nasrettin%20Hoca_24_fmt.jpeg"/>
			</div>
			<p class="govde-metin"> </p>
			<p class="Ara-BASLIK03">7.	İyimser ve Ümitli Bir İnsan Oluşu</p>
			<p class="govde-metin">Nasrettin Hoca, iyimser bir kişiliğe sahiptir. Onun için, başına bir dert geldiği zaman, hemen dünyası kararmaz. Bu durumda karamsarlığa düşmez. Hoca bilir ki dertsiz baş, yarasız ağaç olmaz. Herkesin az çok kendine göre bir derdi, bir sıkıntısı vardır. Kusursuz kul da olmaz. Her güzelin bir kötü tarafı bulunur. Bundan dolayı kusursuz dost arayan dostsuz kalır.</p>
			<p class="govde-metin">İnsan, bu dünyada çalışır, didinir. Bazen sıkıntılara düşer. Rahatı kaçar. Bu durumda iyimser olmak, ümit kesmemek gerekir. Sıkıntıya düştüğümüzde sabredersek, muradımıza erebiliriz.</p>
			<p class="Ara-BASLIK03">YA TUTARSA</p>
			<p class="govde-metin">Nasrettin Hoca, bir gün Akşehir Gölü’nün kıyısına gitmiş. Gölün kıyısı gezinti ve piknik yeriymiş.</p>
			<p class="govde-metin">Hoca, öğle yemeğini gölün kıyısında yemiş. Kabında kalan yoğurdu dökmeye kıyamamış. Ne yapayım diye düşünürken aklına bir fikir gelmiş. Gölü mayalayıp yoğurt yapmayı akıl etmiş. Bu fikrini uygulamak için yoğurdu gölün kenarına dökmüş ve karıştırmaya başlamış. Bunu görenler, Hoca’ya yaklaşarak:</p>
			<div class="frame-4">
				<img alt="Nasrettin%20Hoca_25.tif" class="frame-12" src="image/Nasrettin%20Hoca_25_fmt.jpeg"/>
			</div>
			<p class="govde-metin"> </p>
			<p class="govde-metin">– Hoca Efendi! Öyle ne yapıyorsun, diye sormuşlar. Nasrettin Hoca, düşünmeden:</p>
			<p class="govde-metin">– Göle yoğurt mayalıyorum, demiş. Bu sözü duyanlar  gülüşmeye başlamışlar.</p>
			<p class="govde-metin">– Hoca, yoksa sen delirdin mi? Göl hiç maya tutar mı, demişler</p>
			<p class="govde-metin">Nasrettin Hoca:</p>
			<p class="govde-metin">– Tutmayacağını ben de biliyorum. Fakat ya bir de tutarsa, o zaman siz seyredin dünyayı. Dağ taş yoğurt kesilir, demiş. </p>
			<div class="frame-4">
				<img alt="Nasrettin%20Hoca_26.tif" class="frame-9" src="image/Nasrettin%20Hoca_26_fmt.jpeg"/>
			</div>
			<p class="govde-metin"> </p>
		</div>
	</body>
</html>