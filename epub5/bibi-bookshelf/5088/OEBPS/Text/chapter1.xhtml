<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Şifa</title>
		<link href="../Styles/main.css" rel="stylesheet" type="text/css"/>

	</head>
	<body xmlns:epub="http://www.idpf.org/2007/ops" class="chapter" epub:type="chapter">
<div style="display:none;"><a id="GBS.0018.01"></a></div>
	<section class="container">
			<h1>
				<span class="ch-num"><span epub:type="pagebreak" id="page1" title="1"></span>1</span>
				MIŞ GİBİ YAPMAK
				<span class="sub-header">Hiç Neden İşe Yarar?</span>
			</h1>
			<p class="unindent">New Hampshire Bedford’da yaşayan Parker Beck ikinci doğum gününden birkaç ay sonrasına kadar mutlu, sağlıklı bir çocuktu. Derken içine kapanmaya başladı. Gülmeyi, konuşmayı, anne babasına yanıt vermeyi kesti. Geceleri sık sık uyanıp, tuhaf tiz çığlıklar atıyordu; kendi etrafında dönmek ya da başına elleriyle vurmak gibi tekrarlayıcı<a id="GBS.0018.02"></a> huylar edinmişti. Tıbbi yardım arayışına giren annesi Victoria ile babası Gary’nin korktukları şey başlarına geldi: Oğulları otizmin klasik belirtilerini gösteriyordu. En iyi tedavi olanaklarını sağlamak için gösterdikleri bütün çabalara rağmen Parker’ın durumu kötüye gidiyordu. Ta ki Nisan 1996’da Parker üç yaşında olana kadar. Derken inanılmaz bir şey oldu.</p>
			<p>Otizmli çocuklarda sık görüldüğü<a id="GBS.0018.03"></a> üzere Parker’da da kronik ishal gibi sindirim sistemiyle ilgili sorunlar vardı. Victoria, Parker’ı Maryland Üniversitesi’nden bağırsak hastalıkları uzmanı Karoly Horvath’a götürdü. Horvath’ın önerisiyle Parker’a tanısal amaçlı endoskopi yapıldı, yani ucunda kamera bulunan esnek bir tüple bağırsakları incelendi. Ama dişe dokunur bir şey bulunmadı. Buna karşılık Parker’da neredeyse bir gece içinde<a id="GBS.0018.04"></a> belirgin bir düzelme oldu. Bağırsak işlevleri düzeldi; deliksiz uyumaya, dahası tekrardan iletişim kurmaya başladı. Gülüyor, göz teması kuruyor ve daha önce tek kelime etmezken artık bilgi kartlarındaki resimleri tanıyor, bir yılı aşkın süredir ilk kez ağzından “Anne”, “Baba” sözcükleri çıkıyordu.</p>
			<p><span epub:type="pagebreak" id="page2" title="2"></span>Dil ve sosyal etkileşimde sorunlarla kendini belli eden geniş bir bozukluklar yelpazesini kapsayan<a id="GBS.0018.05"></a> otizm tablosu Amerika Birleşik Devletleri’nde yarım milyona yakın çocuğu etkilemektedir. Kimi çocuklarda doğumla birlikte başlayan gelişme bozukluğu izlenirken, önceleri normal görünen Parker gibi kimi çocuklarda daha sonra gerileme başlar. Bazı belirtiler ilaçlarla tedavi edilebilir. Eğitsel ve davranışsal terapiler (çocuklara ve ebeveynlere yönelik) büyük fark yaratabilir. Ancak etkili bir<a id="GBS.0019.01"></a> tedavi ya da şifa veren kesin bir çözüm yoktur. O nedenle, Parker’daki ani değişim Victoria için bir mucizeydi.</p>
			<p>Victoria hastaneyi, Parker’a uygulanan endoskopi işleminin, kullanılan anestetik dozuna kadar bütün ayrıntılarını anlatmaya ikna etti. Eleme yoluyla sonunda, oğlunun durumundaki değişimin, sekretin adlı bağırsak hormonundan kaynaklandığı sonucuna vardı. Pankreastan sindirim sıvılarının<a id="GBS.0019.02"></a> salgılanmasını uyaran bu hormon Parker’a pankreasının iyi çalışıp çalışmadığını anlamak için testin bir parçası olarak verilmişti. Victoria, oğlunun bağırsaklarındaki sorunlarla otizm belirtileri arasında bir bağlantı olduğuna inanıyordu; dolayısıyla belirtilerdeki çarpıcı düzelmeyi tetikleyen şey de bu hormon olmalıydı.</p>
			<p>Parker için bir doz daha sekretin bulmak için çırpınan Victoria, Maryland<a id="GBS.0019.03"></a> Üniversitesi’ndeki doktorlara gerek telefon edip gerekse yazarak teorisinden bahsetti ama hiçbiri ilgi göstermedi. Bununla da yetinmeyip ülkede otizm alanındaki araştırmacılara ve doktorlara, Parker’ın kaydettiği ilerlemeyi gösteren evde çekilmiş video kayıtlarını gönderdi. Nihayet 1996 Kasım’ında Victoria’nın hikâyesi Irvine’de, California Üniversitesi psikofarmakoloji bölümünde doçent olarak<a id="GBS.0019.04"></a> görev yapan ve otizmli bir oğlu olan Kenneth Sokolski’ye ulaştı. Sokolski, o bölgedeki bir gastroenteroloğu, oğlu Aaron’a aynı tanısal testi uygulaması için ikna etti. İşlemden sonra Aaron da göz teması kurmaya ve söylenen sözcükleri tekrarlamaya başladı.</p>
			<p>Bu kadarı, Maryland Üniversitesi’nden Horvath’ı üçüncü bir çocuğa sekretin uygulamaya ikna etmek için yeterli oldu; o çocuk <span epub:type="pagebreak" id="page3" title="3"></span>da aynı yanıtı<a id="GBS.0019.05"></a> verdi. Horvath, Parker’a ikinci dozu uyguladı ve Victoria oğlunun durumunda yeni bir ilerleme fark etti. 1998 yılında Horvath, bir tıp dergisinde, üç çocuğun sekretin tedavisine verdiği yanıtla ilgili bir makale yayımladı; yazıda çocukların davranışlarında “göz temasında düzelme, uyanıklık ve ifade dilinde ilerlemeyle kendini belli eden çarpıcı bir düzelme” olduğunu iddia ediyordu.<a class="si-noteref" href="../Text/notice.xhtml#ch1_f1" id="ref_f1">1</a></p>
			<p>Horvath,<a id="GBS.0020.01"></a> sekretinin tedavi amaçlı kullanım ruhsatı olmamasından kaynaklanan endişelerinden ötürü Parker’a başka doz vermeyi reddetti. Ama Victoria, Parker’ı tedavi etmeye gönüllü bir başka doktor buldu ve 7 Ekim 1998’de Parker’ın hikâyesi NBC’nin <em>Dateline</em> programında yayınlanınca milyonlarca izleyiciye ulaştı. Programda Parker’ın gülüp oynayan, insanlarla temas kuran küçük bir çocuk haline geldiğini gösteren<a id="GBS.0020.02"></a> video görüntülerine ve ondaki gelişmeleri duyup da kendi çocuklarında hormonu deneyen ana babaların tanıklıklarına yer verildi. “Sekretinden sonra ishal olmadı, oturak kullanmaya, göz teması kurmaya, konuşmaya, ‘Dışarısı ne güzel!’ demeye başladı”, sözleriyle anlatıyordu coşku dolu bir anne. “Dosdoğru yüzüme, gözlerimin içine bakıyor, sanki ‘Anne, seninle bir yıldır görüşemedik’ diyordu,” diye<a id="GBS.0020.03"></a> ifade ediyordu bir başkası.<a class="si-noteref" href="../Text/notice.xhtml#ch1_f2" id="ref_f2">2</a> <em>Dateline</em> programı hormon uygulanmış otizmli 200 çocuğun yarısından fazlasında olumlu yanıt alındığını iddia ediyordu.</p>
			<p>Sadece iki hafta içinde, ABD’de sekretin üretimi için ruhsatlı tek şirket olan Ferring Pharmaceuticals’ın elindeki ürün tükendi. Sekretin internette binlerce dolar karşılığında el değiştiriyordu. Hormonu alabilmek için evini ipotek ettiren, Meksika<a id="GBS.0020.04"></a> ya da Japonya’da karaborsadan sekretin alan ailelere dair hikâyeler dolaşıyordu ortalıkta. İzleyen aylarda 2.500 çocuğa sekretin verildi, başarı öyküleri çığ gibi büyüyordu.</p>
			<p>“İnanılmaz bir heyecan dalgası sarmıştı herkesi,” sözleriyle anımsıyor o günleri Kuzey Carolina, Ashville’deki Olsen Huff Çocuk Gelişimi Merkezi’nden pediyatrist Adrian Sandler. “Telefonlarımız susmak bilmiyordu çünkü<a id="GBS.0020.05"></a> takibimiz altında olan <span epub:type="pagebreak" id="page4" title="4"></span>otizmli çocukların anne babaları sekretin tedavisi uygulanmasını istiyordu.”<a class="si-noteref" href="../Text/notice.xhtml#ch1_f3" id="ref_f3">3</a> Fakat tıp profesyonelleri bir halk sağlığı krizi çıkabileceğinden endişeleniyordu. Bırakın sekretinin gerçekten işe yaradığını, dozların tekrarlanmasının güvenli olup olmadığını bile gösteren sağlam veriler bulunmadığından, bütün ülkedeki tıp merkezlerinde 10’u aşkın klinik çalışmaya alelacele<a id="GBS.0021.01"></a> başlandı. Sandler, 60 otistik çocuğu kapsayan, yayımlanacak ilk kontrollü çalışmanın başındaydı.</p>
			<p>Bu tür çalışmalarda altın standart olduğu üzere, Sandler’ın çalışmasındaki katılımcılar da rastgele iki gruba ayrıldı. Gruplardan birine sekretin hormonu, diğerineyse yalancı tedavi ya da plasebo (bu çalışmada serum fizyolojik enjeksiyonu) uygulandı. Etkili bir ilaç olduğuna karar verilebilmesi<a id="GBS.0021.02"></a> için sekretinin plaseboya göre daha iyi sonuç vermesi gerekiyordu. Çocukların belirtileri enjeksiyondan önce ve sonra, hangi çocuğun hangi tedaviyi aldığını bilmeyen klinisyenler, ebeveynler ve öğretmenler tarafından değerlendirildi.</p>
			<p>Sandler’ın raporu prestijli bir tıp dergisi olan <em>New England Journal of Medicine</em>’ın Aralık 1999 tarihli sayısında yayımlandı; sonuçlar aleyhte olduğu ölçüde şaşırtıcıydı<a id="GBS.0021.03"></a> da.<a class="si-noteref" href="../Text/notice.xhtml#ch1_f4" id="ref_f4">4</a> İki grup arasında anlamlı fark yoktu. Diğer çalışmalardan da aynı sonuçlar alındı: Sekretin hormonu yalancı tedavi ile karşılaştırıldığında kesinlikle hiçbir fayda sağlamamıştı. Otizm tedavisinde ilaç olarak yararsızdı. Açıkça görülüyordu ki, sekretinle ilgili umutlar bir yanılsamadan ibaretti; çocuklarının iyileşeceği beklentisini taşıyan ebeveynler öylesine çaresiz kalmışlardı ki sekretinin<a id="GBS.0021.04"></a> faydasını kelimenin tam anlamıyla hayal etmişlerdi. Böylece sekretin hikâyesi sona erdi.</p>
			<p>Mi acaba? Sandler’ın makalesindeki yorum tek satırdan ibaretti: “Tek doz sentetik insan sekretini otizmde etkili bir ilaç değildir.” Ancak Sandler, <em>her iki</em> grupta da anlamlı düzelme saptandığı gerçeğinin kendisini ne denli şaşırttığını o makalede yazmamıştı. “Benim açımdan ilginç olan, her iki gruptaki<a id="GBS.0021.05"></a> çocukların da daha iyi olmasıydı,” diye anlatıyor Sandler. “Hem sekretin alan grupta hem de serum fizyolojik alan grupta tedaviye anlamlı yanıt alındı.”</p>
			<p><span epub:type="pagebreak" id="page5" title="5"></span>Şanslı bir tesadüf müydü bu? Pek çok kronik sorunda olduğu gibi otizmde de belirtiler zaman içinde dalgalanma gösterir. Yeni tedavilerin plaseboya karşı denenme sebeplerinden biri de, ilaç aldıktan sonra belirtilerde görülen değişikliklerin<a id="GBS.0022.01"></a> şans eseri olabilmesidir. Ancak Sandler kaydedilen düzelmenin boyutları karşısında şaşırmıştı.</p>
			<p>Bu çalışmaya alınan çocuklar, can yakan bir kesiğe ya da bertilmeye tepki verip vermemelerinden tutun, kucaklanmaya karşılık verip vermediklerine varan geniş yelpazedeki belirtileri kapsayan Otizm Davranış Kontrol Listesi denen resmi bir ölçeğe göre değerlendirilmişti. 0 ila 158 arasında bir puanlama<a id="GBS.0022.02"></a> yapan bu ölçekte yüksek puanlar daha ağır belirtileri gösterir. Sandler’ın plasebo grubundaki çocukların başlangıçtaki ortalama puanı 63’tü. Sahte hormon (serum fizyolojik) enjeksiyonundan bir ay sonra ortalama puan 45’e düştü.<a class="si-noteref" href="../Text/notice.xhtml#ch1_f5" id="ref_f5">5</a> Bu, birkaç hafta içinde yaklaşık %30 oranında düzelme olduğu anlamına geliyordu ve otizmli çocuğu olan pek çok anne baba için bir mucizeydi. Dahası, etki düzenli bir dağılım<a id="GBS.0022.03"></a> göstermiyordu. Bazı çocuklar hiç yanıt vermezken, diğerlerinde dikkat çekici yanıt alınmıştı.</p>
			<p>Bu örüntüyü gören Sandler, çocuklardaki değişimin, tedavinin fayda sağladığına inanan Beck’ler ve diğer ebeveynlerin hayal ürünü olmadığını düşündü. Çocuklardaki belirtilerde sahiden de düzelme olmuştu. Ama bu düzelmenin sekretinle hiçbir ilgisi yoktu.</p>
			<hr/>
			<p class="unindent">Bonnie Anderson mutfak zeminindeki suyu<a id="GBS.0022.04"></a> fark ettiğinde artık çok geçti. 2005 yılında bir yaz akşamı, 75 yaşındaki Bonnie televizyon seyrederken kanepede uyuyakalmıştı.<a class="si-noteref" href="../Text/notice.xhtml#ch1_f6" id="ref_f6">6</a> Hangi programı izlediğini hatırlamıyor, bir dekorasyon programı belki ya da eski bir film (küfürlü ya da kanlı filmlerden hazzetmiyor). Uyandığında hava kararmıştı; ışığı yakmaya üşenip bir bardak su almak için yalınayak mutfağa girdi. Ama su arıtıcısı sızıntı yaptığı<a id="GBS.0022.05"></a> için ıslak zeminde ayağı kaydı ve sırtüstü düştü.</p>
			<p><span epub:type="pagebreak" id="page6" title="6"></span>Yerinden kıpırdayamayan Bonnie’nin omurgasına korkunç bir ağrı saplanmıştı. “Korkutucuydu,” diyor Bonnie. “‘Tanrım, omurgam kırıldı,’ diye düşündüm.” Eşi Don onu hole sürükledi ve üzerine bir battaniye örttü; Bonnie birkaç saat sonra kalkıp kanepeye kadar gidebildi. Neyse ki felç olmamıştı ama omurgasında kırık vardı ki bu durum, kemikleri<a id="GBS.0023.01"></a> osteoporozun etkisiyle kırılganlaşmış yaşlı insanlarda sık görülür.</p>
			<p>Bonnie, Minnesota’nın Austin kentinde küçük bir bungalovda Don’la birlikte yaşıyor. Kasabanın ana işvereni Hormel Foods için 40 yıl boyunca telefon operatörü olarak çalıştıktan sonra emekliliğinde de aktif yaşamına devam etmiş. Turuncu tonlarında makyajı, kabarık beyaz saçı ve yoğun sosyal hayatıyla Bonnie’nin en büyük tutkusu,<a id="GBS.0023.02"></a> hayatı boyunca oynadığı golftü. Ama geçirdiği kaza onun için yıkıcı olmuştu. Devamlı ağrı çekiyordu, bulaşık yıkamak için dahi ayağa kalkamıyordu. “Geceleri uyuyamıyordum,” diye anlatıyor. “Çok istediğim halde golf oynayamıyordum. Bir ısıtıcı ped alıp odama kapanıyordum.”</p>
			<p>Birkaç ay sonra Bonnie, medikal çimento enjekte ederek kırık kemiğin güçlendirildiği, ümit vaat eden bir cerrahi girişim<a id="GBS.0023.03"></a> olan vertebroplasti ile ilgili bir çalışmaya katıldı. Don, soğuk bir Ekim sabahı gün doğmadan Bonnie’yi, Rochester’daki Mayo Clinic’e götürdü. İşlem uygulandıktan sonra Bonnie hastaneden yürüyerek çıktı, kendini hemen o anda daha iyi hissetmeye başlamıştı. “Muhteşemdi,” diyor. “Ağrının hakkından gelmişti gerçekten. Tekrar golf oynayabilir, ne istersem onu yapabilirdim.”</p>
			<p>Aradan geçen on yıla<a id="GBS.0023.04"></a> yakın zamanın ardından Bonnie sonuçtan hâlâ memnun. “Neticenin bu kadar iyi olması bir mucize,” diyor. Her ne kadar solunum sorunları şimdilerde onu yavaşlatmaya başladıysa da, sırtıyla ilgili bir kısıtlılığı yok. “Doğum günüm yaklaşıyor, 84’üme basacağım,” diyor kıkırdayarak. “Ama bu yaz az da olsa golf oynamaya niyetim var hâlâ.”</p>
			<p>Görünen o ki, vertebroplasti Bonnie’nin kırık omurgasını iyileştirmişti.<a id="GBS.0023.05"></a> Fakat Bonnie’nin bu çalışmaya katılırken bilmediği <span epub:type="pagebreak" id="page7" title="7"></span>bir şey vardı: Vertebroplasti grubunda değildi. Ona uygulanan cerrahi işlem sahteydi.</p>
			<p>Bonnie’nin kayıp düştüğü 2005 yılında vertebroplasti tekniği hızla popülerlik kazanıyordu. “Ortopedistler de yapıyordu bu işlemi, fizik tedavi ve rehabilitasyon uzmanları da, anestezistler de,” diyor Seattle’daki Washington Üniversitesi’nden radyolog Jerry<a id="GBS.0024.01"></a> Jarvik. “İşlemin ne kadar etkili olduğuna dair anekdot niteliğinde tonlarca rapor vardı. Hastaları masaya yatırıyor, çimentoyu enjekte ediyordunuz ve onlar da şifa bulup ayağa kalkıyordu.”<a class="si-noteref" href="../Text/notice.xhtml#ch1_f7" id="ref_f7">7</a></p>
			<p>Bonnie’nin Mayo Clinic’teki cerrahı David Kallmes, kendisinin de işlemin “olumlu” sonuçlarını gördüğünü, hastalarının %80’e varan oranının girişimden önemli ölçüde faydalandığını söylüyor.<a class="si-noteref" href="../Text/notice.xhtml#ch1_f8" id="ref_f8">8</a> Ama yine de<a id="GBS.0024.02"></a> Kallmes’ın şüpheleri vardı. Cerrahların enjekte ettiği çimento miktarının pek önemi yok gibi görünüyordu. Ayrıca Kallmes çimento yanlışlıkla omurganın başka bir yerine enjekte edildiği halde düzelme gösteren vakalar olduğunu biliyordu. “İşin içinde çimentodan fazlası olabileceğine dair birtakım ipuçları vardı.”</p>
			<p>Durumu açıklığa kavuşturmak için Kallmes ile Jarvik –en azından cerrahi alanında–<a id="GBS.0024.03"></a> çığır açıcı bir adım atmak üzere bir araya geldiler. Vertebroplastinin etkinliğini, gerçeğini taklit eden sahte bir işlem uygulandığını bilmeyen bir hasta grubuyla karşılaştırmayı planladılar. Bu tür plasebo kontrollü çalışmalar, sekretin gibi yeni ilaçların sınanmasında rutin olarak kullanılıyorsa da, kısmen hastalara sahte girişim yapılmasının etik açıdan uygun görülmemesinden ötürü, yeni cerrahi<a id="GBS.0024.04"></a> girişimlerde genellikle bu çalışmalara gerek duyulmaz. Buna karşılık Kallmes, tıpkı ilaçlarda olduğu gibi cerrahi işlemlerde de sınanmamış tedavilerin milyonlarca hastayı risk altında bırakabileceğine dikkat çekiyor. “Yalancı çalışma ya da plasebo çalışmasında etik olmayan bir şey yok,” diyor. “Asıl etik olmayan, çalışmanın yapılmaması.”</p>
			<p>Kallmes ile Jarvik çalışmaya dünyanın dört bir tarafındaki<a id="GBS.0024.05"></a> 11 merkezden, Bonnie’nin de aralarında bulunduğu, omurga kırığı olan, 131 hasta aldı. Hastaların yarısına vertebroplasti, diğer <span epub:type="pagebreak" id="page8" title="8"></span>yarısına sahte işlem uygulandı. Hastalar çimentonun uygulanma olasılığının %50 olduğunu biliyorlardı, fakat Kallmes sahte cerrahinin mümkün olduğunca gerçekmiş gibi görünmesi için elinden geleni yaptı; böylece katılımcılar hangi grupta olduklarını anlayamayacaklardı.<a id="GBS.0025.01"></a> Her hasta ameliyathaneye alındı ve her birine kısa etkili bir lokal anestetik uygulandı. Ancak ondan sonra cerrah zarfı açarak hastaya vertebroplasti yapılıp yapılmayacağını öğrenebiliyordu. Öyle ya da böyle, ameliyat ekibi önceden belirlenmiş senaryoya göre hareket ediyor, aynı şeyleri söylüyor, karakteristik aseton kokusunun odaya yayılması için çimento içeren tüp açılıyor, hastanın sırtına vertebroplasti<a id="GBS.0025.02"></a> iğnesinin batırılmasını taklit edecek şekilde basınç uygulanıyordu. Tek fark, cerrahın çimentoyu gerçekten de enjekte edip etmediğiydi.</p>
			<p>Sonrasında bütün hastalar bir ay süreyle izlendi; yaşadıkları ağrı ve yeti kaybını anketlerle değerlendirmeleri istendi. Çalışma 2009’da yayımlandı.<a class="si-noteref" href="../Text/notice.xhtml#ch1_f9" id="ref_f9">9</a> Kallmes’ın, işlemle ilgili bazı kuşkuları olmasına rağmen, sonuçlar onun için şok ediciydi. Vertebroplastinin<a id="GBS.0025.03"></a> görünürdeki onca faydasına karşılık, gerçek ve sahte işlem uygulanan gruplar arasında anlamlı fark yoktu.</p>
			<p>Buna karşılık her iki grupta da önemli ölçüde iyileşme vardı. Ortalama ağrı puanları 7/10’dan 4/10’a düşerek neredeyse yarı yarıya azalmıştı. Yeti kaybı puanı “Bir blok yürüyebiliyor musunuz?” ya da “Tırabzanlara tutunmadan merdiven çıkabiliyor musunuz?” gibi bir dizi soruyla değerlendirilmişti.<a id="GBS.0025.04"></a> Çalışmanın başında hastalar 23 sorudan ortalama 17’sine hayır yanıtı vermişti ki bu puan “ağır yeti kaybı” olarak sınıflandırılıyordu. Cerrahiden bir ay sonra hastaların ortalama puanı 11’di. Hastaların bir kısmı işlemden sonra hâlâ ağrı çekiyordu ama Bonnie gibiler tamamen iyileşmişti. Avustralya’da yapılan ikinci bir vertebroplasti çalışması benzer sonuçlarla yaklaşık aynı tarihlerde<a id="GBS.0025.05"></a> yayımlandı.</p>
			<p>Hastalarda görülen düzelme muhtemelen bir dizi farklı etkene bağlıydı. Ağrı belirtileri dalgalanma gösterir ve omurga kırıkları zaman içinde yavaş yavaş iyileşir. Fakat gerek Kallmes gerekse Jarvik’e göre, bu denli çarpıcı bir düzelme görülmesi için –belki <span epub:type="pagebreak" id="page9" title="9"></span>de hastaların zihninde– başka bir şeyler dönüyor olmalıydı. Tıpkı sekretinde olduğu gibi, hastaların etkili bir tedavi uygulandığını<a id="GBS.0026.01"></a> düşünmesi bile belirtileri hafifletmeye –ve bazı vakalarda zihinden kovmaya– yetmişti.</p>
			<p>İnsanların yalancı tedavi sonrası iyileşmesi olarak tanımlanan plasebo etkisi tıpta gayet iyi bilinen bir fenomendir. Klinik çalışmalar, astımdan yüksek kan basıncına, bağırsak hastalıklarından gebelik bulantılarına ve erektil işlev bozukluğuna varan geniş bir sorunlar yelpazesinde tutarlı biçimde güçlü<a id="GBS.0026.02"></a> bir plasebo etkisinin geçerli olduğunu göstermektedir. Ancak bilim insanları ve doktorlar, bunun genellikle bir yanılsama ya da numara olduğunu; çaresiz ya da kolay kanan hastaların, aslında daha iyi olmadıkları halde öyle olduğuna inanmalarını sağlayan, ahlaki açıdan şüpheli bir fenomenin, tedavi görseler de görmeseler de düzelecekleri durumlara ilişkin bir istatistiksel anormallikle bir araya gelmesi<a id="GBS.0026.03"></a> sonucu ortaya çıktığını düşünür.</p>
			<p>1954’te tıp dergisi <em>Lancet</em>’te yayımlanan bir makalede plaseboların “akılsız ya da yetersiz hastaların” egosunu rahatlattığı söyleniyordu.<a class="si-noteref" href="../Text/notice.xhtml#ch1_f10" id="ref_f10">10</a> Doktorlar her ne kadar durumu bugün bu denli dobra ifade etmiyorlarsa da tavırları o zamandan bu yana fazla değişmedi. O dönemde yapılan plasebo kontrollü çalışmalar, hangi ilaçların işe yarayıp hangilerinin yaramadığına<a id="GBS.0026.04"></a> bilimsel olarak karar vermemizi sağlayan ve böylece sayısız hayat kurtaran, tıptaki en önemli gelişmelerden biri olmuştur. Plasebo kontrollü çalışmalar modern tıp pratiğinin anakayası haline gelmiştir ve böyle olması da doğrudur. Ancak bu çerçevede plasebo etkisi, klinik çalışmalarda kendisine karşı tedbir almamızı gerektiren bir durum olmanın ötesine geçmez. Ümit vaat eden bir tedavinin plasebodan<a id="GBS.0026.05"></a> daha iyi olmadığı anlaşılırsa, o tedavi çöpe gider.</p>
			<p>Çalışma sonuçları ne sekretinin ne de vertebroplastinin aktif etkisi olduğunu göstermiştir. Dolayısıyla kanıta dayalı tıp kurallarına göre, Parker ve Bonnie gibi hastalardaki düzelmenin bir kıymeti yoktur.</p>
			<p><span epub:type="pagebreak" id="page10" title="10"></span>Sandler, anne babalara sekretin çalışmasında hormonun plaseboya üstünlüğü konusunda herhangi bir bulgu elde etmediğini söylediği halde,<a id="GBS.0027.01"></a> ebeveynlerin %69’u yine de çocuklarına tedavinin uygulanmasını istemişti.<a class="si-noteref" href="../Text/notice.xhtml#ch1_f11" id="ref_f11">11</a> Benzer şekilde radyologlar vertebroplastiden vazgeçmeyi reddetmiştir. Kallmes ile Jarvik’in raporu yayımlandıktan sonra ikili, düşmanca bir ifadeyle yazılmış editör yazılarına ve mektuplara, hatta bir toplantıda bağrış çağrışa maruz kalmıştı. “İnsanlar, hastalarına yardımcı olan bir şeyi ellerinden aldığımıza dair güçlü<a id="GBS.0027.02"></a> bir his taşıyorlardı,” diyor Jarvik. ABD’de işlem hâlâ pek çok sigorta şirketi tarafından sigorta kapsamında ve Kallmes bile kendi çalışmasının sonuçlarına rağmen, pek çok hasta için başka seçenek olmadığını savunarak vertebroplasti yapmaya devam ediyor. “Hastaların iyiye gittiğini görüyorum,” diyor. “O yüzden de uygulamaya devam ediyorum. Yapmanız gereken neyse onu yaparsınız.”</p>
			<p>Benzer örneklerle<a id="GBS.0027.03"></a> tekrar tekrar karşılaşıyoruz. 2012 yılında, o dönemde revaçta olan Z-ilaçlar olarak anılan bir uyku hapı sınıfının, plasebo etkisi dışında pek değer taşımadığı gösterildi.<a class="si-noteref" href="../Text/notice.xhtml#ch1_f12" id="ref_f12">12</a> Aynı yıl, bir sedatif olan ketaminin kanser ağrısında kullanımı çift kör bir çalışmada sınandı; önceki çalışmalarda etkileri “tam”, “çarpıcı” ve “mükemmel” olarak ifade edilirken, bu çalışmada plaseboya üstün olmadığı kanıtlandı.<a class="si-noteref" href="../Text/notice.xhtml#ch1_f13" id="ref_f13">13</a><a id="GBS.0027.04"></a> 2014 yılında uzmanlar, göğüs ağrısından (angina) dizde kireçlenmeye, pek çok farklı durumda ümit vaat eden cerrahi işlemlerle ilgili plasebo kontrollü 53 çalışmayı analiz ettiler ve bunların yarısında yalancı cerrahinin gerçek işlem kadar iyi sonuç verdiğini buldular.<a class="si-noteref" href="../Text/notice.xhtml#ch1_f14" id="ref_f14">14</a></p>
			<p>Belki de bu örneklerin hepsinde doktorlar ve hastalar gerçekten de şansın ve hayra yormanın etkisi altında kalmıştır. Ancak<a id="GBS.0027.05"></a> düşünüyorum da, bunca insanın deneyimlerini görmezden gelmeye devam ederken, gerçekten faydası olabilecek bir şeyi elimizin tersiyle itiyor olabilir miyiz? O halde şunu sormak isterim: Plasebo etkisi, boşa çıkarmamız gereken bir yanılsama değil de kimi zaman gerçek klinik değer taşıyan bir durum olabilir mi ve eğer öyleyse, hastaları riskli tedavilere maruz <em>bırakmaksızın</em> plasebo etkisinden faydalanabilir<a id="GBS.0028.01"></a> miyiz?</p>
			<p><span epub:type="pagebreak" id="page11" title="11"></span>Bir başka deyişle, iyileşeceğimize dair taşıdığımız basit bir inancın iyileştirici gücü olabilir mi?</p>
			<hr/>
			<p class="unindent">Rosanna Consonni sol eliyle kenarını kavradığı masanın üzerine eğiliyor. Önünde gri, dikdörtgen bir dokunmatik iz sürücü (trackpad) var; işaret parmağını tereddütle merkezdeki yeşil daireye yerleştiriyor. Birkaç saniyede bir, iz sürücünün kenarında farklı konumlarda kırmızı bir<a id="GBS.0028.02"></a> daire yanıp sönüyor. O zaman Rosanna parmağıyla olabildiğince çabuk yeşilden kırmızıya geçmek zorunda.</p>
			<p>Bu, çoğumuz için kolay bir iş olsa da 74 yaşındaki Rosanna kaşlarını çatıp bütün dikkatini önündeki işe vermiş; yazı yazmaya çabalayan bir çocuğa benziyor. Elini hareket ettirmek istiyor ama parmağı sanki ona ait değilmişçesine yavaşça sürükleniyor. “Nefes al ver,” diyor beyaz önlüklü genç<a id="GBS.0028.03"></a> sinirbilim uzmanı Elisa Frisaldi. Rosanna ne zaman kırmızıya başarıyla ulaşsa, Frisaldi’nin bilgisayar ekranında zamanı gösteren mavi bir çubuk grafik beliriyor.</p>
			<p>Burası, İtalya’nın Torino kentindeki Molinette Hastanesi’nin sinirbilim bölümü. Sabahın erken saatleri ve dışarıda pırıl pırıl bir ilkbahar güneşi var. Bir taş atımı mesafede, gösterişli, geniş Po Nehri’nin kenarında yürüyüş yapanlar,<a id="GBS.0028.04"></a> köpeğini gezdirenler gelip geçiyor. Ağaçlar çiçek döküyor, çimenlerin üzerinde kertenkeleler geziniyor. Oysa biz bilgisayarlar, laboratuvar malzemeleri ve mavi bir kanepenin bulunduğu bu penceresiz bodrum katına sıkışıp kalmış durumdayız.</p>
			<p>Frisaldi, plasebo araştırmalarının öncülerinden, sinirbilimci Fabrizio Benedetti öncülüğünde çalışan bir ekipte görevli. Vertebroplasti ve sekretin ile ilgili<a id="GBS.0028.05"></a> olan ve benzeri klinik çalışmaların sorunu, bu çalışmaların plasebo etkisini ölçmek için değil, onu saf dışı bırakmak için tasarlanmış olmasıdır. Plasebo grubunda görülen herhangi bir değişim şans eseri olabileceği gibi başka bir dizi nedene de bağlı olabilir; dolayısıyla eğer bir fayda sağlanırsa, <span epub:type="pagebreak" id="page12" title="12"></span>bunun hangi ölçüde plasebonun sonucu olduğu asla kesin olarak bilinemez. Öte yandan Benedetti ile<a id="GBS.0029.01"></a> Frisaldi, dikkatle planlanmış kontrollü laboratuvar deneyleri yaparak, inanmanın, belirtileri tam olarak ne kadar ve ne zaman hafiflettiğini araştırıyorlar.</p>
			<p>Günün gönüllüsü Rosanna sağ elindeki titremeyi ilk fark ettiğinde 50 yaşındaydı. İki yıllık bir inkâr ve kararsızlık sürecinin ardından sonunda bir tanı konmuştu: Parkinson hastalığı. Her 500 kişiden 1’ini etkileyen Parkinson hastalığı<a id="GBS.0029.02"></a> sırf Amerika Birleşik Devletleri’nde bile yarım milyondan fazla kişide görülmektedir. Dopamin denen kimyasal mesajcıyı üreten beyin hücrelerinin tedrici olarak öldüğü dejeneratif bir hastalıktır. Beyindeki dopamin düzeyleri düştükçe kas sertleşmesi, hareketlerde yavaşlama ve titreme gibi belirtiler de kötüye gider.</p>
			<p>Parkinson hastalığı tedavisinde genellikle, vücutta dopamine dönüştürülen kimyasal<a id="GBS.0029.03"></a> bir yapıtaşı olan levodopa kullanılır. Ancak Rosanna geçen geceden beri ilacını almadı ki Frisaldi’nin deneyinde Parkinson hastalığının bütün belirtileri kendini göstersin. Eşinin koluna tutunarak, titrek ve sarsak adımlarla içeri giriyor. Otururken bile sürekli hareket halinde. Konuşurken başını salladığı için gümüş küpeleri sallanıyor, elleri ileri geri hareket ediyor. Çenesi ve boğazı sanki<a id="GBS.0029.04"></a> bir şeyler çiğniyormuşçasına titriyor. Sık sık düştüğü için gri pantolonunun altına dizlik giymiş.</p>
			<p>Fakat bu kırılgan görüntüsüyle bağdaşmayan bir ruhu var. Bağımsızlığına düşkün biri ve kocası Domenico’ya <em>badante</em>, yani dadı diye takılıyor. İlk tanıyı aldıktan sonra hastalığıyla ilgili hiçbir şey bilmek istemediğini anlatıyor bana. İlaçlarını alıyormuş ama onun ötesinde “Hastalık hakkında bir<a id="GBS.0029.05"></a> şey okumuyordum. Akıbetimi bilmek istemiyordum,” diyor.<a class="si-noteref" href="../Text/notice.xhtml#ch1_f15" id="ref_f15">15</a> Tanıdan 20 yıl sonrasına dek bu strateji işe yarıyor. “Araba kullanabiliyordum. İyi bir anneydim. Hayatımda pek değişiklik olmamıştı.” Bisikletle gezmenin, Torino’nun yaklaşık 240 km güneyinde Versilia sahillerinde şnorkelle dalmanın keyfini çıkarıyordu.</p>
			<p>Fakat 2008 yılında belirtiler kötüye gitmeye başladı. Vücudu katılaştı, bacakları<a id="GBS.0030.01"></a> hareket etme isteğine direnç gösteriyordu. Bir <span epub:type="pagebreak" id="page13" title="13"></span>gün, doktorunun tavsiyelerine kulak asmayıp tek başına süpermarkete gitti ve kuyruktaki bir kadın çarpınca dengesini sağlayamadı. Yere kapaklanıp kolunu kırdı. “Korkmuştum,” diyor. “Hayatımda bir şeylerin değiştiğini hissetmiştim.”</p>
			<p>O dönemde Rosanna’nın doktoru cerrahi girişim önerdi; Rosanna şimdi siyah bir omuz askısına bağlı küçük kamera çantası<a id="GBS.0030.02"></a> benzeri bir kılıf taşıyor. Kılıfın içinde, karın bölgesinden girip ince bağırsaklarına plastik bir tüp yoluyla sürekli ilaç veren taşınabilir bir infüzyon pompası var. İmplanttan nefret ediyor. “Bir sakatlığım varmış gibi hissetmeme neden oluyor,” diyor ama alet onun bağımsızlığını hiç değilse bir ölçüde korumasını sağlıyor.</p>
			<p>Fakat şu anda pompa kapalı ve Frisaldi, ilaç almadığında belirtilerinin<a id="GBS.0030.03"></a> şiddetini değerlendirmek için Rosanna’yı bir dizi teste tabi tutuyor. İzleme testinin yanı sıra kollarıyla daire çizmesi, düz bir hat üzerinde yürümesi ve peş peşe defalarca burnuna dokunması gerekiyor. Temel değerlendirme tamamlanınca, kılıfı açıp Rosanna’nın günlük ilaç infüzyonunu başlatmak üzere pompayı çalıştırma zamanı geliyor. Pompa vızıldıyor, bipliyor; Rosanna’nın beklediği an geldi.<a id="GBS.0030.04"></a> “İlacı alır almaz hareketlerimi daha iyi kontrol edebiliyorum,” diyor. “Ellerimin gevşediğini, bacaklarımdaki gerginliğin kaybolduğunu hissediyorum.” Kırk beş dakika sonra ne demek istediğini anlıyorum. Daha dik oturmaya başlıyor. Çenesi neredeyse hiç titremiyor. Kendinden daha emin hareket ediyor. Üstelik iz sürme testinde harcadığı süre yarıya iniyor.</p>
			<p>Peki ama bu dönüşümün ne kadarı ilaca,<a id="GBS.0030.05"></a> ne kadarı onun hissedeceğini umduğu rahatlama beklentisine bağlı acaba? Klinik çalışmaların çoğunun yanıtlamakta yetersiz kaldığı, ancak Frisaldi’nin cevap bulabilmeyi umduğu bir soru bu. Rosanna bugün ilacını tam doz alıyor, oysa diğer günlerde o ve onun gibi başka gönüllülere farklı dozlar uygulanıyor; bazen aldıkları dozu biliyorlar, bazen de bilmiyorlar (etik nedenlerden ötürü Frisaldi’nin<a id="GBS.0031.01"></a> gönüllülere ilaç vermemesi söz konusu değil).</p>
			<p>Rosanna’nınki kadar ağır –dejeneratif nörolojik hastalıktan kaynaklanan– belirtilerin sadece telkinle hafiflemesi bana inanıl<span epub:type="pagebreak" id="page14" title="14"></span>maz geliyor. Öte yandan Parkinson hastalığı ile ilgili çalışmaların defaten gösterdiği sonuç bu. Örneğin; Kanada’nın Vancouver bölgesindeki British Columbia Üniversitesi’nden nörolog Jon Stoessl tarafından yapılan bir dizi<a id="GBS.0031.02"></a> çalışma, Parkinson hastalarına sahte ilaç verildiğinde güçlü bir plasebo etkisi izlendiğini göstermiştir.<a class="si-noteref" href="../Text/notice.xhtml#ch1_f16" id="ref_f16">16</a> Bu hastalardan biri tutkulu bir dağ bisikletçisi olan Paul Pattison’dı. Kapsülü zamanında alıyor, sonra da ilacın etkisini göstermesini bekliyordu. Plasebo etkisiyle ilgili bir BBC belgeselinde şöyle diyordu: “Boom! Ve omuzlarım geride, dik durabilir hale geliyorum.”<a class="si-noteref" href="../Text/notice.xhtml#ch1_f17" id="ref_f17">17</a> Aldığı şeyin plasebo<a id="GBS.0031.03"></a> olduğunu öğrendiği zamanki hislerini “Şok olmuştum. İlaçlarımı aldığım zaman içimde fiziksel bir değişim oluyor; içi boş bir şey, bir hiç, nasıl olur da aynı hissi yaratabilir?” sözleriyle ifade ediyor.</p>
			<p>Stoessl’ın deneyleri bu soruyu yanıtladı. Beyin taraması görüntülerini kullanan Stoessl, plasebo aldıktan sonra katılımcıların beyninde, tıpkı gerçek ilaç aldıklarında olduğu gibi hızlı bir<a id="GBS.0031.04"></a> dopamin artışı olduğunu gösterdi. Üstelik bu az buz bir etki değildi. Hastaların sadece ilacı aldıklarını <em>düşünmeleri</em> bile dopamin düzeylerinin üç katına çıkmasına yetmişti ki bu, sağlıklı bir insanın bir doz amfetamin almasına eşdeğerdi.</p>
			<p>Bu bulgunun devamını Torino’da, Parkinson hastalarında derin beyin uyarılması denen bir tedavi için cerrahi girişim uygulayan Benedetti getirdi. Söz konusu<a id="GBS.0031.05"></a> yöntemde beynin derinlerindeki subtalamik çekirdek denen ve hareketleri kontrol eden bölgeye elektrotlar yerleştirilir. Bu bölgedeki nöronlar genellikle dopamin kontrolü altındadır ama Parkinson hastalarında bu hücreler kontrolden çıkarak hareketlerde donmaya ve titremelere neden olur. Yerleştirilen elektrotlar bu bölgeleri uyararak nöronları yatıştırır.</p>
			<p>Operasyon hasta uyanıkken uygulandığından,<a id="GBS.0032.01"></a> Benedetti plasebo etkisine tanıklık etme fırsatı buluyordu. Elektrot, gönüllü insan deneklerde genellikle pek mümkün olmayan bir şeye, hasta plasebo alırken beynin derinliklerindeki etkinliği izlemesine imkân tanıyordu. Bunun üzerine Benedetti bir dizi çalışma gerçekleştirdi: Elektrot yerindeyken hastalara serum fizyolojik <span epub:type="pagebreak" id="page15" title="15"></span>enjekte etti ve onlara bunun apomorfin adlı güçlü bir Parkinson ilacı olduğunu<a id="GBS.0032.02"></a> söyledi.</p>
			<p>Rosanna’ya uygulanan ilacın etkisini göstermesini beklerken, Frisaldi bilgisayar ekranında bir dizi slayt açıyor. Önce Benedetti’nin serum fizyolojik enjeksiyonundan önce kaydettiği beyin aktivitesini gösteriyor bana. Çalışmadaki hastalardan birinin subtalamik çekirdeğindeki tek bir nöronun davranışını gösteren siyah-beyaz bir çizgi grafiği bu. Nöron her ateşlendiğinde çizgi ani bir<a id="GBS.0032.03"></a> sıçramayla sivri bir zirve yapıyor. Neredeyse tamamen simsiyah diken dalgalardan oluşmuş sık bir ormanı andıran grafik genel görünümüyle barkoda benziyor; kontrol dışı ateşlenen bir nöron bu. Ardından Frisaldi bana aynı nöronun plasebo enjeksiyonundan sonraki aktivitesini gösteriyor. Tam anlamıyla bir sükûnet hali; öylece tek başına dikilmiş tuhaf bir diken dalganın dışında çoğunlukla beyaz bir<a id="GBS.0032.04"></a> alan.</p>
			<p>“İnanılmaz,” diyor Frisaldi. “Bence Benedetti’nin yaptığı en etkileyici çalışmalardan biri.” Benedetti, inanmanın etkisini tek bir hücre düzeyine dek takip etmiş ve Parkinson hastalarında motor nöronların plasebo enjeksiyonunu takiben, tıpkı gerçek ilaca yanıt verirken olduğu gibi daha yavaş ateşlendiğini göstermiş.<a class="si-noteref" href="../Text/notice.xhtml#ch1_f18" id="ref_f18">18</a></p>
			<p>Stoessl ile Benedetti’nin ortaya koydukları gerçekten de dikkate<a id="GBS.0032.05"></a> değer bir bulgu. Her ne kadar Parkinson hastalarında plasebo etkileri daha önceleri dikkati çekmiş olsa da, plaseboların aslında tedavinin biyolojik etkisini taklit edebileceği kimsenin aklına gelmemişti. Oysa artık bunun, hastaların alınan yanıtı hayal etmesi ya da belirtilerin başka bir yolla telafisi gibi bir durumdan kaynaklanmadığına dair kanıt vardı. Ölçülebilir bir etki söz konusuydu. Gerçek<a id="GBS.0033.01"></a> bir etki. Ve fizyolojik açıdan gerçek ilacın gösterdiğine özdeş bir etki.</p>
			<p>Yaklaşık bir saat sonra Rosanna’nın kullandığı ilacın etkisi geçiyor ve deney sona eriyor. Rosanna o yaz implantla da olsa Versilia’da yüzmeye niyetli olduğunu, hastalığının ilerleyebileceğine dair endişelenerek zaman harcamayacağını söylüyor. “Hep yaşadığım ânı düşünüyorum, geleceğe yönelik tahmin yürütmek <span epub:type="pagebreak" id="page16" title="16"></span>istemiyorum,”<a id="GBS.0033.02"></a> diyor. “Genellikle böyleyimdir ve hastalık bunu değiştirmedi.” Bana telefonundaki bir fotoğrafı gururla gösteriyor: Bahçesinden topladığı 70 kg limon. Gitmek için ayağa kalktığında ufacık tefecik görünüyor ve rüzgârda savrulan narin bir bitki gibi sallanıyor hâlâ.</p>
			<p>Parkinson hastalarıyla ilgili araştırmaları öğrendikçe plaseboların gücünden etkileniyorum ama aklımda daha çok soru beliriyor.<a id="GBS.0033.03"></a> Eğer inanç ilaç kadar etkili olabiliyorsa, ilaçlara neden ihtiyacımız olsun ki? Plasebolar her durumda mı, yoksa sadece belli durumlarda mı işe yarıyor? Telkin tek başına nasıl oluyor da biyolojik bir etki yaratabiliyor? Bu sorulara yanıt bulmak için Benedetti’yi ziyaret etmeye karar veriyorum. Ama burası onun laboratuvarı olsa da kendisi burada değil. Onu bulmak için Torino’nun 120 km kuzeyine gitmem<a id="GBS.0033.04"></a> ve yaklaşık 3.500 metre yukarı çıkmam gerekiyor.</p>
			<hr/>
			<p class="unindent">Uçurumun kenarında durmuş, ufka kadar kırışık bir battaniye gibi uzanan dağ doruklarını kaplayan göz kamaştırıcı bembeyaz karın üzerinde oradan oraya uçan sarı gagalı dağ kargalarını izliyorum. Dağ havası sesleri boğuyor; -10<span class="dgr">o</span>C’de ısıran bir soğuk var. Arkamda devasa bir buz kütlesi yükseliyor: Plateau Rosa buzulu. Buzul deniz seviyesinden<a id="GBS.0033.05"></a> 3.500 metre yukarıda, yani bilim insanlarının “yüksek irtifa” ile “çok yüksek irtifa” sınırı olarak tanımladığı yükseklikte. Alplerde en fazla bu yüksekliğe çıkabilirsiniz. Buradan sadece ikonik Matterhorn’un zirvesinin masmavi gökyüzünde eğri büğrü bir üçgen şeklinde bir kilometre kadar daha yükseldiği görülüyor.</p>
			<p>Sabahın erken saatleri ve plato ıssız. Derken büyük bir teleferik gelip göz<a id="GBS.0034.01"></a> alıcı renklere bürünmüş kayakçılardan oluşan yükünü boşaltıyor. Yamaçtaki metal barakayı fark etmeksizin yanımdan geçip buzulun az eğimli tarafına yöneliyorlar. Dış cephesi iskeleyle sarılı baraka yarısına kadar kara gömülü.</p>
			<p><span epub:type="pagebreak" id="page17" title="17"></span>Benedetti içeride. Üzerinde siyah kayak pantolonu ve hırka olan bu uzun boylu adam beni sıcak bir hoş geldin ile karşılıyor. Burası, zemini saunalardaki gibi çam latayla<a id="GBS.0034.02"></a> döşeli, tıka basa ekipmanla dolu bir yüksek irtifa laboratuvarı. Benedetti bana etrafı gösteriyor, akan çatıyı işaret ediyor. “Yazın feci oluyor,” diyor ve mekânı paylaştığı üç metrelik kızılötesi teleskopundan bakmama izin veriyor.</p>
			<p>Benedetti, teleskoptan arta kalan yeri helikopterle getirilen erzakla doldurmuş. Basit bir yaşam alanı ve mutfağın yanı sıra ranzalı iki yatak odası, uyku izleme<a id="GBS.0034.03"></a> ekipmanı ve nefes kesen bir manzara var. Ülkeler arası sınır, kulübenin tam ortasından geçtiği için İtalya tarafındaki oturma odasından İsviçre tarafındaki laboratuvara geçiyoruz.</p>
			<p>Burası, üzerinde yanıp sönen ışıkların ve düğmelerin bulunduğu bir yığın makine, ekran ve dosyaların sıralandığı raflarla dolu, bitişik iki odadan oluşuyor. Tavanda boylu boyunca uzanan kablolar, duvara dayalı yeşil<a id="GBS.0034.04"></a> renkli gaz tüpleri göze çarpıyor. Sesler dikkatimi çekiyor: uğultu ve vızıltılar, farklı frekanslarda klik sesleri, düzenli aralıklarla duyulan tıslama. Ve step tahtasında egzersiz yapan birinin çıkardığı tok ayak sesleri. Benedetti’nin o günkü kobayı, tıknaz, genç bir mühendis olan Davide step tahtasında egzersiz yapıyor.</p>
			<p>Benedetti’nin burada olmasının nedeni, ince dağ havasının, plasebonun<a id="GBS.0034.05"></a> yüksek irtifa hastalığı üzerindeki etkisini incelemek için mükemmel bir ortam olması. Hastalarla çalışmak yerine, sağlıklı gönüllüleri buraya getirmesi, belirtilerin ortaya çıkışını uyarmak için yeterli. Ardından onların inançları ve beklentileriyle oynayarak fizyolojik etkileri izliyor.</p>
			<p>Yüksek irtifa hastalığının nedeni oksijen yetersizliğidir. Deniz seviyesinden yükseldikçe havadaki oksijen<a id="GBS.0035.01"></a> yüzdesi aynı kaldığı halde havanın yoğunluğu, dolayısıyla da nefes alırken içimize çektiğimiz havadaki oksijen miktarı azalır. Burada, 3.500 metre yükseklikte oksijen yoğunluğu deniz seviyesindekinin üçte ikisi kadar sadece. Bu da sersemleme, bulantı ve baş ağrısı gibi belirtilere neden olabiliyor. Plateau Rosa’ya giden kayakçılara, iklime <span epub:type="pagebreak" id="page18" title="18"></span>alışmak için burada bir gece geçirmeleri tavsiye ediliyor.<a id="GBS.0035.02"></a> Buna karşılık Benedetti’nin deneyinde yüksek irtifa etkilerini azami düzeye çıkarmak için Davide deniz seviyesindeki Torino’dan buraya hepi topu üç saatte geldi.</p>
			<p>Kayak batonlarıyla ve yüzündeki odaklanmış ifadeyle Davide bir kâşife benziyor. Başında, beyin aktivitesini izleyen kablosuz elektrotların bağlı olduğu siyah neopren bir başlık var. Göğsünü saran kayışa bağlı sensörlerse sinir sistemi<a id="GBS.0035.03"></a> aktivitesini, vücut ve cilt sıcaklığını, kalp aktivitesini ve kandaki oksijen doygunluğunu ölçüyor. Veriler kronometre boyutlarındaki siyah kayıt cihazından kablosuz olarak aktarılıyor. Bu, hava dalışçısı Felix Baumgartner’in uzaydan rekor atlayışını yaparken kullandığı 15.000 euroluk sistemin aynısı,<a class="si-noteref" href="../Text/notice.xhtml#ch1_f19" id="ref_f19">19</a> diyor Benedetti. “Tek fark bizim 40 kilometre değil de 4 kilometre yükseklikte olmamız.”</p>
			<p><a id="GBS.0035.04"></a>Davide egzersiz yaparken Benedetti iPad’ine gelen verileri izliyor. Mühendisin kalp atımları siyah ekranda yeşil çizgiler halinde belirirken dijital ekran kanındaki oksijen doygunluğunu gösteriyor. Deniz seviyesinde normalde %97-98 civarında olması beklenen bu değer şimdi %80’e düşmüş. Yakınımızdaki bir bilgisayar ekranında sarı, kırmızı ve mavi dalgaların yanıp söndüğü, kendi ekseninde dönen bir<a id="GBS.0035.05"></a> baş resmi görünüyor; Davide’nin beyin aktivitesini gösteriyor bu.</p>
			<p>Davide 15 dakika step yaptıktan sonra, göğsünün üzerinde bulunan ve Benedetti’nin açıklamasına göre testin geri kalanını kendisi için kolaylaştıracak küçük beyaz bir tüpe bağlı oksijen maskesini takıyor. Benedetti’nin Davide’ye (ya da bana) söylemediği şeyse maske bağlantısının açık olmadığı ve tüpün boş olduğu. Davide aslında<a id="GBS.0036.01"></a> oksijen solumuyor.</p>
			<hr/>
			<p class="unindent">Benedetti ile ilk karşılaşmam önceki gece Breuil-Cervinia’daki en yakın kayak merkezinde, bira ve pizza eşliğinde oldu. Zikzak desenli yün kazağıyla, bir dağ kulübesinde adeta kendi evindey<span epub:type="pagebreak" id="page19" title="19"></span>miş gibi görünüyordu. İtalya’nın sahil bölgesinde yaşamasına rağmen bana deniz kıyısında sıkıldığını söyledi. Dağları seviyordu.</p>
			<p>Benedetti, müzikten sekse hayatın her alanında<a id="GBS.0036.02"></a> plasebo etkisi olduğunu düşünüyor. Bana bir kadeh şarap verirken, şarabın ne kadar iyi olduğunu söylemesinin, şarabın tadını algılayışımı etkileyeceğini açıklıyor. Ya da hastanede manzarası güzel bir odaya yatırılırsam daha hızlı iyileşeceğimi söylüyor. “Biz sembolik hayvanlarız,” diyor. “Psikolojik bileşen her yerde önemli.”<a class="si-noteref" href="../Text/notice.xhtml#ch1_f20" id="ref_f20">20</a></p>
			<p>Psikolojik faktörlerin fiziksel bedenimizi nasıl etkilediği konusuna<a id="GBS.0036.03"></a> ilk olarak 1970’li yıllarda, kariyerine Torino Üniversitesi’nde bir sinirbilimci olarak başladığı sıralarda ilgi duymuş. Bunu daha önce klinik çalışmalar yürütürken, plasebo grubundaki hastalarda sıklıkla, aktif ilaç alan hastalarda olduğu kadar ya da daha iyi sonuç alındığını gördüğünde fark etmiş. Derken bütün hayatını değiştiren –dünyadaki plasebo anlayışını değiştirdiğini söylemeye gerek<a id="GBS.0036.04"></a> yok– bir makale görmüş.</p>
			<p>Bilim insanları yakın zamanda, beyinde üretilen ve doğal ağrıkesici olarak işlev gören, endorfin denen bir molekül sınıfı keşfetti. Endorfinler opiyatlar sınıfındandır, yani morfin ve eroinle aynı kimyasal ailede yer alır. Bu güçlü ilaçların vücut üzerindeki etkileri iyi biliniyordu ama bu tür moleküllerin bize ait biçimlerini üretebiliyor olduğumuz gerçeği yepyeni<a id="GBS.0036.05"></a> bir keşifti. Bu, beynin kendi ilaçlarını üretebildiğine dair ilk ipucuydu.</p>
			<p>San Francisco’daki California Üniversitesi’nden sinirbilim uzmanı Jon Levine, bunun, plaseboların ağrı giderici etkisine yardımcı olup olmadığını merak ediyordu. Bilim insanlarının genel kabulü, kolay kanan hastaların kendilerini gerçekte olduğundan daha az ağrı çektiklerine bir şekilde inandırdıklarıdır. Peki ama ya<a id="GBS.0037.01"></a> plasebo almak bu doğal ağrıkesicilerin salıverilmesini tetikliyorsa? O zaman, ağrıdaki azalma gerçek demektir. Levine bu fikrini ağız cerrahisi sonrası hastanede nekahet döneminde olan hastalarda sınadı. Hastaların üçte birinden biraz fazlası plasebo <br/>–hastanın güçlü bir ağrıkesici olduğunu düşündüğü, damar yoluyla uygulanan serum fizyolojik enjeksiyonu– aldıktan sonra <span epub:type="pagebreak" id="page20" title="20"></span>ağrıda anlamlı azalma bildirdi.<a id="GBS.0037.02"></a> Ardından Levine, bir şey söylemeksizin hastalara endorfinlerin etkilerini bloke eden bir ilaç olan nalokson verdi. Hastalarda ağrı tekrar başladı.<a class="si-noteref" href="../Text/notice.xhtml#ch1_f21" id="ref_f21">21</a></p>
			<p>Benedetti işte o ânın “plasebo biyolojisinin doğumu” olduğunu söylüyor. Plasebo etkisinin altında yatan biyokimyasal yolakların ilk kanıtıydı bu. Bir başka deyişle, eğer biri plasebo alır da ağrısının geçtiğini hissederse, bunu kandırmaca, hayra<a id="GBS.0037.03"></a> yorma ya da her şey zihinde biter şeklinde yorumlamamak gerek. Altta yatan, herhangi bir ilacın etkileri kadar sağlam bir fiziksel mekanizmadır. Benedetti bunun, çalışmalarında plasebo alan hastalarda neden bu denli iyi sonuç alındığını açıklayıp açıklayamayacağını merak ediyordu. “Hastaların beyninde neler döndüğünü araştırmaya karar verdim.”</p>
			<p>Benedetti meslek hayatını plasebo etkisinin üzerindeki<a id="GBS.0037.04"></a> gizem perdesini kaldırmaya adadı ve işe ağrıyla başladı. Çalışmalarda, inançla tetiklenen ve ağrıya verdiğimiz yanıtı artırıp azaltabilen daha doğal beyin kimyasalları saptadı. İnsanların opioid ilaçlar yerine plasebo ağrıkesici aldıklarında, plasebonun ağrıyı geçirmekle kalmayıp, tıpkı opiyat (uyuşturucu) kullanımında olduğu gibi solunumu ve kalp hızını da azalttığını buldu. Ayrıca güçlü<a id="GBS.0037.05"></a> ağrıkesici etki gösterdiği düşünülen kimi ilaçların aslında ağrı üzerinde doğrudan bir etkisi olmadığını keşfetti.</p>
			<p>Opioid ağrıkesicilerin beyindeki endorfin reseptörlerine bağlanarak etki gösterdiği düşünülmektedir. Bu mekanizma, belli bir ilacı alıp almadığımızı bilmemizden etkilenmez. Benedetti, bu tür ilaçların, böyle bir etki mekanizması dışında plasebo etkisi de gösterdiğini, ağrının<a id="GBS.0038.01"></a> dineceğine dair bir beklenti yaratarak beyinden doğal endorfinlerin salıverilmesine yol açtığını ortaya koymuştur. Bu ikinci yolaksa ilacı alıp almadığımızı bilmemize (ve olumlu bir beklenti taşımamıza) dayanır. İnanılmaz ama Benedetti daha önceleri güçlü ağrıkesiciler olduğu düşünülen kimi ilaçların <em>sadece</em> bu ikinci yolla etki gösterdiğini bulmuştur. Bu ilaçları aldığınızı bilmiyorsanız, ilaçlar<a id="GBS.0038.02"></a> hiçbir işe yaramaz.</p>
			<p>Ama bu, plasebonun işleyiş mekanizmalarından sadece biri. Benedetti ayrıca endorfinlerin aracılık etmediği ve nalokson ile <span epub:type="pagebreak" id="page21" title="21"></span>bloke edilemeyen ağrıkesici plasebo etkileri de olduğunu buldu. Ardından Parkinson hastalığındaki plasebo etkilerini incelemeye, yani Frisaldi’den öğrendiğim araştırmaya geçti. Bu çalışmada farklı bir mekanizma işliyordu: dopamin salınımı. Bugüne dek<a id="GBS.0038.03"></a> sadece birkaç sistem üzerindeki plasebo etkileri araştırıldı ama olasılıkla henüz bilinmeyen pek çok başka etki söz konusu. Benedetti plasebo etkisinin tek bir olgu değil, her biri beynin doğal eczanesinden farklı malzemeler kullanan, “aynı potadaki” bir yanıtlar karışımı olduğunu vurguluyor.</p>
			<p>Benedetti Alpler’de plaseboların yüksek irtifa hastalığını nasıl etkilediğini incelemeye yeni başlamış.<a id="GBS.0038.04"></a> Yüksek irtifada, kandaki düşük oksijen seviyeleri beyni prostaglandinler denen kimyasal mesajcıları salgılamak üzere uyarır. Bu nörotansmitterler kan damarlarının genişlemesi gibi çeşitli fiziksel değişikliklere neden olarak vücuda daha fazla oksijen pompalanmasını sağlar. Prostaglandinlerin ayrıca yüksek irtifa hastalığında görülen baş ağrısı, sersemleme ve bulantının da nedeni olduğu düşünülüyor.<a id="GBS.0038.05"></a> O halde sahte oksijen, bu yolağı durdurup belirtileri hafifletebilir mi?</p>
			<p>Davide yarım saatlik egzersizi tamamlıyor. Yükseklikten etkilendiği açık: Sersemlemiş görünüyor ve Benedetti sandalyeye oturmasına yardımcı olurken hafifçe sendeliyor. Ama step tahtasında, özellikle de birkaç saat önce deniz seviyesinde olan biri için etkileyici, sıkı bir performans gösterdi. Benedetti, Davide ve diğer<a id="GBS.0039.01"></a> gönüllülerin sonuçlarını analiz edince fark ettiği üzere, sahte oksijenin, plasebo verilmeyen kontrol grubuyla kıyaslandığında beyinde gerçekten de bir biyolojik etki yarattığını anlatıyor bana daha sonra. Kandaki oksijen düzeyinin değişmemesine karşılık, prostaglandin düzeyleri ve damar genişlemesi azalmış. Gönüllülerde plasebo etkisi ortaya çıkınca (herkeste böyle olmuyor) beyin, kişi gerçek oksijen<a id="GBS.0039.02"></a> soluyormuşçasına tepki veriyor ve belirtilerin hafiflemesini, dolayısıyla da gönüllünün daha iyi performans göstermesini sağlıyor.</p>
			<p>Bu sonuç, plasebo etkilerinin sınırlılıkları konusunda iki önemli noktaya işaret ediyor. İlki, tedaviye inanmanın yol açacağı herhangi bir etkinin, vücudun sahip olduğu doğal araçlarla <span epub:type="pagebreak" id="page22" title="22"></span>sınırlı olduğu. Sahte oksijen solumak, beynin havada daha fazla oksijen varmış<a id="GBS.0039.03"></a> gibi tepki vermesine neden olabilirse de, kandaki oksijen düzeyini yükseltemez. Bu ilke tıbbi sorunlar için de geçerlidir. Plasebo, kistik fibrozlu bir hastanın biraz daha kolay nefes almasına yardımcı olabilir belki ama ampütasyon geçirmiş bir hastada yeni bir bacağın oluşumunu sağlayamayacağı gibi, kistik fibrozda da akciğerlerin ihtiyaç duyduğu eksik proteinin yapımını sağlayamaz. Tip 1 diyabeti<a id="GBS.0039.04"></a> olan birinde, plasebo insülinin yerini tutmaz.</p>
			<p>Bir dizi plasebo çalışması sonucunda açıklığa kavuşmaya başlayan ikinci nokta ise, beklentiden ötürü ortaya çıkan etkilerin, bilinçli olarak farkında olduğumuz ağrı, kaşıntı, döküntü, ishal gibi belirtilerin yanı sıra, bilişsel işlev, uyku ve kafein ya da alkol gibi maddelerin etkileriyle sınırlı olması. Ayrıca plasebolar göründüğü kadarıyla depresyon,<a id="GBS.0039.05"></a> anksiyete ve bağımlılık gibi psikiyatrik bozukluklarda da güçlü etki gösteriyor.</p>
			<p>Aslına bakılırsa, psikiyatride kullanılan pek çok ilacın başlıca etki yolu bu olabilir. Harvard Üniversitesi plasebo çalışmaları programının yardımcı yöneticisi psikolog Irving Kirsch, bilgi edinme hakkı yasasından faydalanarak, ABD Gıda ve İlaç Dairesi’ni (FDA) ilaç firmalarının gönderdiği klinik verileri paylaşmaya<a id="GBS.0040.01"></a> zorlamıştır. Yapılan açıklama, şirketlerin o güne dek sakladıklarını gün ışığına çıkardı: Vakaların çoğunda (ağır hastalar hariç) Prozac gibi antidepresanların plaseboya pek az üstünlüğü vardı.<a class="si-noteref" href="../Text/notice.xhtml#ch1_f22" id="ref_f22">22</a> O arada Benedetti de anksiyete bozukluklarında sık reçete edilen Valium’un, hasta ilacı aldığını bilmediği takdirde etki göstermediğini buldu.<a class="si-noteref" href="../Text/notice.xhtml#ch1_f23" id="ref_f23">23</a> “Plasebolar hakkında daha fazlasını öğrendikçe, klinik<a id="GBS.0040.02"></a> çalışmalarda elde edilen olumlu pek çok sonucun plasebo etkilerine atfedilebileceğini anlıyoruz,” diyor Benedetti.</p>
			<p>O halde plasebolar nasıl <em>hissettiğimizi</em> etkileme konusunda bir hayli başarılı. Öte yandan, kandaki kolesterol ya da şeker düzeyleri gibi bilincinde olmadığımız ölçütleri etkilediklerine dair pek az kanıt var ve göründüğü kadarıyla hastalığın altında yatan nedeni de pek etkilemiyorlar.<a id="GBS.0040.03"></a> Bonnie Anderson’a uygulanan yalancı cer<span epub:type="pagebreak" id="page23" title="23"></span>rahi, ağrısını ve yeti kaybını giderdi ama omurgasını muhtemelen onarmadı. Bir astım çalışmasında, hastalar plasebo aldıktan sonra daha rahat nefes alıp verdiklerini bildirdikleri halde, akciğer işlevleriyle ilgili objektif ölçümlerde değişiklik olmamıştır.<a class="si-noteref" href="../Text/notice.xhtml#ch1_f24" id="ref_f24">24</a> Kanser hastalarıyla ilgili klinik çalışmalar ağrı ve yaşam kalitesi için genellikle anlamlı etkiler<a id="GBS.0040.04"></a> göstermektedir, ancak plasebo gruplarında tümörü küçülen hastaların oranı düşüktür (yedi çalışmayı kapsayan bir analizde oran %2,7 bulunmuştur).<a class="si-noteref" href="../Text/notice.xhtml#ch1_f25" id="ref_f25">25</a></p>
			<p>Bunlar önemli kısıtlılıklardır. Plasebolar ne olursa olsun iyi olmamızı sağlayan her şeye muktedir, koruyucu iksirler değil. İlaçları ve tedavileri bir kenara atacak halimiz yok. Öte yandan Benedetti’nin araştırmaları, plasebo etkilerinin altında<a id="GBS.0040.05"></a> beyinde ve vücutta ölçülebilir, fiziksel değişimlerin yattığını göstermektedir. Plasebonun sağladığı faydaların daha öznel olması, onların tıpta potansiyel değeri olmadığı anlamına gelmez.</p>
			<p>En nihayetinde tıpta kullanılan pek çok tedavi, altta yatan hastalık sürecinden çok belirtileri hedef alır; özellikle de altta yatan hastalığın tanısı ya da tedavisi zorsa. Tümörün büyümesi ve sağkalım süresi<a id="GBS.0041.01"></a> bir kanser hastası için kritik öneme sahiptir ama ağrı kontrolü ve yaşam kalitesi de önemlidir. Fibromiyalji ya da iritabl (hassas) bağırsak sendromundan mustarip bir hastaya, fiziksel bir sorunu olmadığını söylemeniz onu pek de rahatlatmaz. Depresyondaki bir hastanın intihar eğiliminde öznel bir gelişme kaydedilmesi hayat memat meselesidir.</p>
			<p>Laboratuvar deneylerinde plasebo etkileri genellikle<a id="GBS.0041.02"></a> kısa süreli olmakla birlikte, klinik uygulamada plaseboların aylar, hatta yıllar boyunca etkisini sürdürdüğüne dair kanıtlar var. 2001 yılında yayımlanan ABD kaynaklı bir çalışmada, araştırmacılar düşük sonucu kaybedilen embriyolardan alınan nöronları, Parkinson hastalarının beynine yerleşip dopamin üretecekleri umuduyla hastalara enjekte etmiştir.<a class="si-noteref" href="../Text/notice.xhtml#ch1_f26" id="ref_f26">26</a> Çalışma aslında başarısız olmuş, tedavi grubuyla<a id="GBS.0041.03"></a> plasebo grubu arasında anlamlı fark bulunmamıştır. Bununla birlikte asıl fark yaratan şey, hastaların hangi grupta olduklarına dair <em>düşünceleriydi</em>. Bir yıl sonra, transplant <span epub:type="pagebreak" id="page24" title="24"></span>grubunda olduğunu tahmin eden hastaların durumunun –gerek kendi bildirdikleri gerekse körleştirilmiş sağlık ekibinin bildirdiği puanlara göre– plasebo grubunda olduğuna inanan hastalarınkine kıyasla anlamlı düzeyde daha iyi<a id="GBS.0041.04"></a> olduğu saptanmıştır.</p>
			<p>Hiç kuşkusuz, daha iyi sonuç alınan hastaların transplant grubunda olduklarını düşünme ihtimali daha fazla olabilir. Ancak bu çalışmanın verilerini analiz eden ve bunun ötesinde bir etki olduğunu ileri süren araştırmacılar, bir yıllık süreç boyunca dahi “plasebo etkisinin çok güçlü” olduğu sonucuna varmıştır.<a class="si-noteref" href="../Text/notice.xhtml#ch1_f27" id="ref_f27">27</a> Rosanna, kendini hasta olarak görmeyi reddetmesinin, hastalığın<a id="GBS.0041.05"></a> tanı konduktan sonraki ilerleme sürecini yıllarca yavaşlatmış olabileceğine inanıyor ve bu çalışma onun haklı olabileceğini düşündürüyor.</p>
			<p>O halde plasebolar farklı etkiler gösteren, yan etkileri olmayan, sıfır maliyetli sihirli haplar gibi görünüyor. Ancak plaseboların gücünü kabul eden doktorların bile tıpta plasebo kullanımını reddetmesine neden olan büyük bir sorun var. Plaseboların etkili<a id="GBS.0042.01"></a> olabilmesi için, yalan söylemeniz, etkin tedavi almadıkları halde öyle olduğunu düşünmeleri için hastaları kandırmanız gerektiği kabul edilegelmiştir. Plasebo kullanımını eleştirenler, potansiyel faydaları ne olursa olsun plaseboların, doktorların hastalarıyla olan güven ilişkisini zedelemeye değmeyeceği kanaatindedir.</p>
			<p>Ancak son birkaç yıldan beri bir grup bilim insanı bu geleneksel kabulün<a id="GBS.0042.02"></a> yanlış olduğunu ileri sürüyor. Elde ettikleri sonuçlarsa konvansiyonel tıbbı tepetaklak edebilir.</p>
		</section>
	<div style="display:none;"><a id="GBS.0042.03"></a></div>
</body>
</html>