<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Şifa</title>
		<link href="../Styles/main.css" rel="stylesheet" type="text/css"/>

	</head>
	<body xmlns:epub="http://www.idpf.org/2007/ops" class="chapter" epub:type="chapter">
<div style="display:none;"><a id="GBS.0043.01"></a></div>
	<section class="container">
			<h1>
				<span class="ch-num"><span epub:type="pagebreak" id="page25" title="25"></span>2</span>
				SAPKIN BİR FİKİR
				<span class="sub-header">Anlam Her Şey Olduğunda</span>
			</h1>
			<p class="unindent">Linda Buonanno karşılaştığımız anda beni kucaklıyor. Massachusettes’in Methuen kentinde, otobanın hemen kenarındaki toplu konutun birinci katındaki dairesine çıkan merdivenden yolu gösteriyor. Yaşam alanı derli toplu olmakla birlikte sıkış tıkış; çerçeveli fotoğraflar, kokulu mumlar ve yeşil rengin hâkimiyeti dikkat çekiyor. Beni<a id="GBS.0043.02"></a> masaya, özenle hazırlanmış çay servisiyle içinde on makaron olan bir tabağın başına oturtuyor. Altmış yedi yaşındaki bu balıketli, koyu kestane rengi kısa saçlı kadın genç kızlar gibi kıkırdıyor. “Herkes saçımı boyattığımı düşünüyor ama boyatmıyorum,” diyor. Ben makaronlardan birinin tadına bakana kadar etrafımda dolanıp duruyor, sonra da karşıma oturup iritabl bağırsak sendromu (İBS) ile mücadelesini<a id="GBS.0043.03"></a> anlatmaya başlıyor.</p>
			<p>Hızlı hızlı anlatıyor. İlk belirtiler yirmi yıl önce, 23 yıllık evliliği yıkıldığı sırada ortaya çıkmış. Kuaför olmayı hayal ederken bisturi imal eden bir fabrikada haftada 60 saat vardiyalı çalışmaya başlamış, bir yandan da devam eden mahkemeyle savaş veriyor ve dört çocuğundan en küçük ikisinin bakımıyla uğraşıyormuş. “Cehennem azabı çektim,” diye anlatıyor. Ayrıldıktan<a id="GBS.0043.04"></a> bir yıl sonra karın ağrısı, kramplar, ishal ve gaz şikâyetleri başlamış.</p>
			<p>Bu sorun o zamandan beri hayatını etkilemeye devam ediyor, özellikle de fabrikadaki işinden çıkarıldığında olduğu gibi stresli <span epub:type="pagebreak" id="page26" title="26"></span>zamanlarda. Fabrikadaki iş Meksika’ya devredilince, birlikte çalıştığı ve bağ kurduğu kadınlar da dağılmış. Bir kiropraktörün muayenehanesinde iş bulma ümidiyle tıp personeli eğitimi almaya başlamış<a id="GBS.0043.05"></a> ama eğitimi tamamladıktan sonra iş bulamamış. Nihayet yarı zamanlı bir iş fırsatı çıkmış ama İBS’nin neden olduğu ağrılardan ötürü işi bırakmak zorunda kalmış.</p>
			<p>Hastalığı Linda’nın sosyal hayatını da mahvetmişti. Belirtiler kötüleştiğinde “Evden dışarı adımımı atamıyordum,” diyor. “Ağrıdan bayılacak gibi oluyor, her seferinde tuvalete koşuyordum.” Alışveriş için markete gittiğinde bile yakınlarında<a id="GBS.0044.01"></a> tuvalet olması gerekiyordu; civardaki tuvaletlerin listesini çıkarmıştı: biri Market Basket’ta, biri yolun aşağısındaki postanede. “Bunu 20 yıldır yapıyorum,” diyor. “Korkunç bir yaşam biçimi.” Üstelik yaşlı anne babasıyla da ilgilenmek zorunda artık. Demans hastası babası bir bakımevinde kaldığı için annesi yalnız yaşıyor. Linda’nın erkek kardeşi Vietnam’da, ikiz kardeşiyse 18 yıl önce kanserden<a id="GBS.0044.02"></a> ölmüş. Yani anne babasıyla ilgilenebilecek tek kişi kendisi.</p>
			<p>Birden canlanıveriyor. “Ama seyahat ediyorum,” diyor. “İngiltere’ye gidiyorum, istediğim her şeyi yapıyorum. Çok hoşuma gidiyor.” Bu sözler karşısında afallıyorum, ta ki Google haritalarından bahsettiğini anlayana kadar. Göstermesini istiyorum; kanepeyle mikrodalga arasına sıkışmış bir masada duran bilgisayarın başına geçiyoruz.<a id="GBS.0044.03"></a> Harita programını açıyor ve bizi Londra’ya götürüp Buckingham Sarayı’nın tepesine bırakıveriyor.</p>
			<p>Birdenbire Linda’nın bu apartman dairesinde ne kadar çok vakit geçirdiğini kavrıyorum. Saray planını ayrıntılarıyla biliyor, pencerelere yaklaşıp içeriye göz atıyor; ardından arka tarafa uçup bahçeleri kolaçan ediyor. Favori seyahat mekânları arasında Karayipler’deki Aruba adası ile Rodeo Drive’da<a id="GBS.0044.04"></a> ünlülerin oturduğu malikâneler var. Bazen de fabrikadaki işlerini kaybedince Kentucky’ye ya da Kaliforniya’ya yerleşen eski mesai arkadaşlarının adreslerine bakıyor; buralar, hem mustarip olduğu İBS hem de anne babasının ihtiyaçlarından ötürü gerçek hayatta asla gidemeyeceği yerler.</p>
			<p><span epub:type="pagebreak" id="page27" title="27"></span>Linda yıllar içinde, iritabl bağırsak sendromu olan pek çok hasta gibi doktor doktor gezmişti. İntolerans ve<a id="GBS.0044.05"></a> alerjiye yönelik testler yapılmış, glutenden yağa ve domatese kadar her şeyi kesmeyi denemişti. Fakat Boston’da, Harvard Tıp Fakültesi’nden bir profesörün, Ted Kaptchuk’un yürüttüğü bir çalışmaya katılana kadar hiçbir şey kâr etmemişti. Ve bu çalışma plasebo araştırmalarında devrim yaratacaktı.</p>
			<hr/>
			<p class="unindent">“Ben sapkınım, biliyor musun?” diyor Ted Kaptchuk dosdoğru yüzüme bakarak; bu gerçekle gurur<a id="GBS.0045.01"></a> duyduğu izlenimine kapılıyorum.<a class="si-noteref" href="../Text/notice.xhtml#ch2_f1" id="ref_f1">1</a> “Evet,” diye yanıtlıyorum. Bu Harvard’lı profesörle ilgili ne okursanız okuyun, onun sıradışı geçmişiyle karşılaşıyorsunuz. Bulunduğumuz mekânın, yani profesörün Massachusetts Cambridge’de ağaçlı bir ara sokakta yaşadığı ve çalıştığı evin her köşesi bunu yansıtıyor zaten.</p>
			<p>İçeri buyur edilirken ayakkabılarımı çıkarmam isteniyor, hemen ardından bir fincan Earl<a id="GBS.0045.02"></a> Grey çay ikram ediliyor. Ahşap zemin İran halılarıyla kaplı, holdeyse büyük bir bakır semaver gururla sergileniyor. Dönem mobilyaları, modern sanat eserleri ve kitaplarla dolu raflarla dikkat çeken zarif bir dekor hâkim; üzeri altın yaldızlı Çince kabartmalı harflerle süslü, ciltli tuğla gibi kitapların yanında <em>The Jewish Wardrobe</em>’dan <span class="symbol">[</span><em>Yahudi Gardırobu</em><span class="symbol">]</span> <em>Honey Hunters of Nepal</em>’e <span class="symbol">[</span><em>Nepal’in Bal Avcıları</em><span class="symbol"><a id="GBS.0045.03"></a>]</span> İngilizce kitaplar var. Pencereden, daha çok Japonya’daki bir eve yakışabilecek, biçimlendirilmiş süs bahçesinin yeşil ve pembe tonlarına göz atıyorum.</p>
			<p>İri kahverengi gözleri olan Kaptchuk altın yüzük takıyor, kırlaşmış saçlarını siyah bir takke örtüyor. Tarihi metinlerden alıntı yapmayı seviyor, sorularıma çatık kaşlarla uzun uzun duraklayarak yanıt veriyor. Onu bu noktaya getiren yolu kendi<a id="GBS.0045.04"></a> ağzından dinlemek istediğimi söylüyorum. Her şeyin, öğrenciliği sırasında, Asya’ya geleneksel Çin tıbbını öğrenmek için gittiği sırada başladığını anlatıyor.</p>
			<p><span epub:type="pagebreak" id="page28" title="28"></span>Bu kararını “altmışlı yılların çılgınlığı”na bağlıyor. “Antiemperyalist bir şey yapmak istiyordum,” diyor. O dönemde doğu dinleri ve felsefeleriyle, Çin’in komünist lideri Mao Zedong’un düşünceleriyle ilgileniyormuş. “Şimdi düşünüyorum<a id="GBS.0045.05"></a> da, Çin tıbbıyla ilgilenmek için gerçekten de kötü bir nedenmiş. Ama asimile olmak istemiyordum, sistemin parçası haline gelmek istemiyordum.”</p>
			<p>Tayvan ve Çin’de geçirdiği dört yılın ardından Çin tıbbı alanında lisans derecesiyle Amerika Birleşik Devletleri’ne dönüp Cambridge’de küçük bir akupunktur kliniği açmıştı. Çoğu ağrı, sindirim, idrar yolları ve solunum sorunlarına bağlı kronik yakınmalarla<a id="GBS.0046.01"></a> gelenler olmak üzere her türlü sorunu olan hastayla karşılaşıyordu. Ancak yıllar içinde bir şifacı olarak üstelendiği rolden giderek daha fazla rahatsızlık hissetmeye başlamıştı. Yaptığı işte iyiydi, hatta belki de fazla iyi. Şifaya kavuşan çarpıcı vakalarla karşılaşıyordu, hatta kimi zaman daha tedavi görmeden iyileşen vakalarla. “Muayenehanemden, tamamen farklı durumda çıkıp giden hastalarım<a id="GBS.0046.02"></a> oluyordu,” diyor; “Sırf oturup benimle konuştukları, sonra da ben onlara reçete yazdığım için. Sersemlemiştim, medyum falan mıydım yoksa. Hadi canım, saçmalık bu, diye düşündüm.”</p>
			<p>Sonunda Kaptchuk paranormal güçleri olmadığı sonucuna vardı. Ama hastalarında gördüğü çarpıcı iyileşmenin iğnelerle ya da reçeteye yazdığı bitkisel ürünlerle de herhangi bir ilgisi olmadığına inanıyordu. Bu iyileşmelerin<a id="GBS.0046.03"></a> nedeni başka bir şeydi ve Kaptchuk o başka bir şeyin ne olduğunu bulmak istiyordu.</p>
			<p>1998 yılında, Kaptchuk’un kliniğinin biraz aşağısındaki Harvard Tıp Fakültesi, Çin tıbbında uzman birini arıyordu. ABD Ulusal Sağlık Enstitüleri (NIH) alternatif ve tamamlayıcı tıp alanındaki bilimsel araştırmaları destekleyecek bir merkez açıyordu. Kanser ya da genetik gibi alanlarda araştırma yapan mevcut<a id="GBS.0046.04"></a> NIH merkezlerine kıyasla çok küçük bütçeli olmakla birlikte, Harvard’a araştırmalar için gelir sağlayacak faydalı bir kaynak olabilirdi. “Ama oradaki hiç kimse Çin tıbbı ya da alternatif tıbbın diğer türleri konusunda bir şey bilmiyordu,” diyor Kaptchuk. “Onlar da benimle anlaştılar.”</p>
			<p><span epub:type="pagebreak" id="page29" title="29"></span>Fakat Kaptchuk doğrudan Çin tıbbına eğilmek yerine, plasebo etkisini araştırmaya karar verdi. Hastalarında<a id="GBS.0046.05"></a> o denli iyi sonuçlar almasının altında yatan gerekçenin bu olup olmadığını öğrenmek istiyordu. Moleküllerle ve plasebo etkisinin mekaniğiyle ilgilenen Benedetti’den farklı olarak Kaptchuk’un odak noktası insanlar. Onun sorduğu sorular psikolojik ve felsefi içerikli. İyileşme beklentisi neden bizi bu kadar derinden etkiler? Plasebo etkisi farklı bileşenlere ayrılabilir mi? Aldığımız plasebonun türü<a id="GBS.0047.01"></a> ya da doktorun hastaya karşı tutumu verdiğimiz yanıtı etkiler mi?</p>
			<p>Yaptığı çalışmalardan birinde Kaptchuk, inatçı kol ağrısı olan 270 hastada iki farklı plasebo türünün, yalancı akupunktur ile yalancı hapın etkinliğini karşılaştırdı.<a class="si-noteref" href="../Text/notice.xhtml#ch2_f2" id="ref_f2">2</a> Geleneksel bakış açısıyla bu manasız bir çalışma. Aktif olmayan tedavileri –yani hiçbir şeyi hiçbir şeyle– karşılaştırdığınızda herhangi bir fark görmeyi beklemezsiniz.<a id="GBS.0047.02"></a> Oysa Kaptchuk bir fark buldu. Plasebo akupunktur, hastaların ağrısını azaltmada daha etkiliydi; buna karşılık plasebo hap, hastaların uyumasına daha fazla yardımcı oluyordu.</p>
			<p>Plasebo etkileriyle ilgili sorun da bu zaten: Çalışmalarda belirsiz ve kısa ömürlü olan etkiler nadiren tamamen kaybolsa da sıklıkla biçim değiştirir. Bu etkiler plasebonun türüne göre değişir; etkilerin gücü de kişiye,<a id="GBS.0047.03"></a> duruma ve kültüre göre değişkenlik gösterir. Sözgelimi, belirli bir ülser ilacıyla ilgili çalışmalarda plaseboya yanıt verenlerin oranı Danimarka’da %59 iken, Brezilya’da sadece %7 bulunmuştur.<a class="si-noteref" href="../Text/notice.xhtml#ch2_f3" id="ref_f3">3</a> Plasebo hakkında bize anlatılanlara bağlı olarak, aynı plasebo olumlu ya da olumsuz etki gösterebileceği veya hiç etki göstermeyebileceği gibi, bu etkilerin zaman içinde değişmesi de mümkündür. Bu kaypak<a id="GBS.0047.04"></a> sonuçlar, bilimsellikten uzak, hatta belki de düpedüz çılgınca görünen plasebo etkisi etrafında bir bilinmezlik halesi yaratmıştır.</p>
			<p>Ama fikir çılgınca değil. Bütün bu sonuçların bize gösterdiği, bilim insanlarının uzun zamandan beri plasebo etkisini tersinden yorumlamış olduklarıdır, diyor Kaptchuk. Harvard’a ilk geldiğinde uzmanlar ona plasebo etkisinin “aktif olmayan bir maddenin etkisi”<a id="GBS.0047.05"></a> olduğunu söylemiş. Bu, plasebolar için sık kullanılan bir tanımdır, <span epub:type="pagebreak" id="page30" title="30"></span>oysa Kaptchuk bu tanımı “bütünüyle saçma” olarak nitelendiriyor. Ona göre aktif olmayan bir maddenin etkisi de yoktur.</p>
			<p>Etkisi olan şey, elbette ki bizim aktif olmayan o maddeye karşı gösterdiğimiz psikolojik yanıttır. Ne yalancı akupunktur ne de sahte hap tek başına bir şey yapabilme becerisine sahiptir. Ama hastalar plaseboyu<a id="GBS.0048.01"></a> farklı şekillerde yorumlar ve bu da belirtilerinde farklı değişimler yaratır.</p>
			<p>Bu bakış açısının öncüsü, plasebolarla ilgilenmeye başlamadan önce şifacı Amerikan yerlilerinin kullandığı şifalı otları inceleyen ve sözünü ettiğim ülser çalışmalarının analizini yapmış olan, Michigan Üniversitesi’nden antropolog Dan Moerman’dır. Moerman’a göre aktif içerik anlamdır: plaseboya yüklenen ve sahte<a id="GBS.0048.02"></a> olsun olmasın herhangi bir tıbbi tedaviyi kuşatan anlam. (Plasebo etkisi terimini “anlam yanıtı” ile değiştirmek istese de bu kullanım pek rağbet görmüyor.)</p>
			<p>Yaptığımız bir telefon görüşmesinde Moerman bana Benedetti’nin, ameliyat sonrası iyileşme döneminde olan ve damardan ağrıkesici uygulanan hastalarla ilgili çalışmasından söz ediyor.<a class="si-noteref" href="../Text/notice.xhtml#ch2_f4" id="ref_f4">4</a> Bir grup hastaya ilaç, olan biten her şeyi anlatan bir<a id="GBS.0048.03"></a> doktor tarafından verilmiş. Diğer hasta grubunaysa ağrıkesici bilgisayar kontrollü olarak gizlice verilmiş. Moerman, iki grup arasındaki tek farkın “insan etkileşimi ve sözcükler” olduğunu söylüyor.<a class="si-noteref" href="../Text/notice.xhtml#ch2_f5" id="ref_f5">5</a></p>
			<p>Fakat insan etkileşiminin etkisi çarpıcıydı. Doktor tarafından bilgilendirilerek ilaç alan hastalarda ağrıya yanıt %50 oranında daha fazla bulundu. Çalışmada dört farklı ilaç vardı ve dördüyle<a id="GBS.0048.04"></a> de aynı sonuç elde edildi. “Burada plasebo falan göremiyorum,” diyor Moerman. “Tek gördüğüm, üzerinde doktor önlüğü olan biri.” Ona göre sahte haplara odaklanmak yerine, tıbbın daha iyi olacağımıza dair bizde beklenti yaratan tuzaklarını araştırmamız gerek; bu ister Batılı bir hekimin beyaz önlüğü, stetoskobu ya da göz kamaştıran hastane donanımı olsun ister geleneksel bir şifacının kullandığı tütsü<a id="GBS.0048.05"></a> ya da büyülü sözler.</p>
			<p>Moerman ayrıca geçen otuz yıl boyunca antidepresanlarla ilgili yürütülen klinik çalışmalara dikkat çekiyor. Bu süre içinde ilaçlar <span epub:type="pagebreak" id="page31" title="31"></span>depresyon tedavisinde gitgide daha etkili hale geldi ama plasebolar da öyle.<a class="si-noteref" href="../Text/notice.xhtml#ch2_f6" id="ref_f6">6</a> Moerman gittikçe artan bu gücü, antidepresanların etkinliğiyle ilgili popüler farkındalığı artıran medya ve reklamın etkisine bağlıyor. “Oprah bundan bahsediyor.<a id="GBS.0049.01"></a> Depresyonda olma ihtimali bulunan birinin okuyabileceği her dergide antidepresan reklamları var,” diyor. “Artık herkes depresyonun ilaçla tedavi edilebildiğini biliyor.” Aktif olmayan tedavilere değil de plaseboların insanlar için taşıdığı anlama odaklandığımızda, değişen sonuçlar birdenbire mantıklı geliyor.</p>
			<p>Ancak Kaptchuk klinik çalışmalarda hastalarına, aldıkları ilaçlar hakkında ne düşündüklerini<a id="GBS.0049.02"></a> sorduğunda, bu açıklamalara pek uymayan bir yanıtla karşılaştı. Plasebo etkisiyle ilgili bütün tartışmalarda geçerli olan merkezi dogma, plasebonun işe yaraması için gerçek tedavi aldığınıza inanmak zorunda olduğunuzdu. İlaç ya da plasebo alma ihtimalinin yarı yarıya olduğu çalışmalarda hastalarda önemli ölçüde plasebo etkileri gözlenir. Bilim insanları biraz üst perdeden bir bakışla bunun,<a id="GBS.0049.03"></a> hastaların plasebo alıyor olabileceklerini unutmalarından kaynaklandığını düşünmüştür her zaman. Oysa Kaptchuk meselenin bu olmadığını fark etti. “Bu insanlar çift kör çalışmalarda çılgına dönüyor. Plasebo grubunda olup olmadıklarını sahiden de kafaya takıyorlar. Her gün bunu düşünüyorlar,” diyor. Öyleyse hastalarda nasıl oluyor da plasebo etkileri izleniyordu?</p>
			<p>İşte Kaptchuk bu soru üzerine<a id="GBS.0049.04"></a> o güne kadarki en cesur ve belki de en sapkın fikrini ortaya attı.</p>
			<hr/>
			<p class="unindent">“Şok olmuştum!” diyor Linda çayımdan bir yudum alıp ikinci makarona iştahla saldırdığım sırada. Kaptchuk ile birlikte çalışan Harvard’daki gastroenteroloğu Anthony Lembo aracılığıyla bir klinik çalışmaya katılmıştı. Çalışmanın başında Lembo ona içinde bej renkli toz olan saydam plastik kapsüllerle dolu bir şişe vermişti.<a id="GBS.0049.05"></a> İBS azabıyla geçen onca yıldan sonra Linda, hastalığına <span epub:type="pagebreak" id="page32" title="32"></span>yönelik en yeni deneysel ilacı deneyeceği için heyecanlıydı. Derken Lembo ona kapsüllerin, içinde etkin madde bulunmayan plasebolar olduğunu söyledi.</p>
			<p>Linda daha önce aldığı tıp personeli eğitiminden, plasebolarla ilgili her şeyi biliyor ve plasebo almanın aptalca olduğunu düşünüyordu. “‘Hadi ama, şeker hapları nasıl işe yarayacak ki?’<a id="GBS.0050.01"></a> dedim. Yine de söylediği her şeyi yaptım çünkü çaresizdim,” diyor. Linda, doktorunun verdiği şişeyi alıp eve gelmiş ve kapsülleri günde iki kez bir fincan çayla almaya başlamış.</p>
			<p>“İlk gün öylesine aldım, sonra da aldığımın plasebo olduğunu unuttum,” diyor. Derken şaşırtıcı bir şey olmuş. Birkaç gün sonra kendini hasta hissetmemeye başlamış. “Muhteşem hissediyordum. Ne ağrı vardı ne başka belirti,<a id="GBS.0050.02"></a> hiçbir şeyim kalmamıştı. ‘Bir dakika, bu şey işe yarıyor’ diye düşündüm.”</p>
			<p>Üç haftalık çalışma sırasında Linda normal bir hayat sürmeye başlamıştı. İstediğini yiyebiliyor, en yakın tuvalet nerede diye düşünmeksizin dışarı çıkabiliyordu. Arkadaşıyla sinemaya ya da Olive Garden’da bir kutlama yemeğine gidebiliyordu. Derken çalışmanın sonunu korkuyla bekler hale gelmişti. “Üçüncü haftanın sonunda<a id="GBS.0050.03"></a> ‘Ah, hayır! Bu kapsüllerden vazgeçemem,’ diye düşünmeye başladım.’” Daha fazla plasebo alabilmek için yalvarmış ama Lembo çalışma bittikten sonra plasebo reçete etmek için elinde etik onay bulunmadığını açıklamış Linda’ya. Kapsüller bittikten üç gün sonra belirtiler tekrar ortaya çıkmış.</p>
			<p>Plasebolardan fayda gören tek hasta Linda değildi. Kaptchuk’un çalışması uzun süreden beri iritabl bağırsak<a id="GBS.0050.04"></a> sendromu olan ve yarısı plasebo alan 80 hasta içeriyordu. Doktorlar bu hastalara, kapsüllerin etkin madde içermediği halde, zihin-beden ilişkisi üzerinden kendi kendini iyileştirme süreciyle işe yarayabileceğini anlatmıştı.</p>
			<p>“Herkes bunun çılgınlık olduğunu düşünüyordu,” diyor Kaptchuk. Oysa 2010’da yayımlanan çalışmada plasebo alan hastalarda tedavi görmeyen hastalara kıyasla anlamlı derecede<a id="GBS.0050.05"></a> iyi sonuç alındığı bulunmuş.<a class="si-noteref" href="../Text/notice.xhtml#ch2_f7" id="ref_f7">7</a> Daha sonra Kaptchuk depresyon geçi<span epub:type="pagebreak" id="page33" title="33"></span>ren 20 kadınla yaptığı bir pilot çalışmada<a class="si-noteref" href="../Text/notice.xhtml#ch2_f8" id="ref_f8">8</a> ve ilaç ya da plasebo alan veya hiçbir şey almayan 66 migren hastasını kapsayan, toplam atak sayısının 450’nin üzerinde olduğu bir başka çalışmada da benzer sonuçlar elde etmiş.<a class="si-noteref" href="../Text/notice.xhtml#ch2_f9" id="ref_f9">9</a> “Plasebo olduğunu bildikleri bir şey almaları ağrıyı, hiç tedavi almayanlara göre %30 oranında azalttı,” diyor<a id="GBS.0051.01"></a> Kaptchuk. “Ekibim şaşkınlık içindeydi.”</p>
			<p>Linda yine başa dönmüş oldu ama plasebo araştırmaları sonsuza kadar değişti. Tıpta plasebo kullanımının önündeki büyük engellerden biri, hastaları kandırmanın etik olmadığı endişesiydi. Oysa Kaptchuk’un çalışmaları açık plaseboların da işe yarayabileceğini düşündürüyor.</p>
			<hr/>
			<p class="unindent">Postacı kapıyı çalıyor, açıyorum. Üzerinde “Kırılacak eşya!” yazan, siyah<a id="GBS.0051.02"></a> kartondan silindirik bir kutu uzatıyor bana. Sallayınca, bebek çıngırağı gibi bir tıkırtı geliyor içinden. Kutuyu açınca balonlu naylona sarılı küçük, saydam, plastik bir şişe çıkıyor; şişe eczaneden aldığınız ilaçlara benzer mavi-beyaz kapsüllerle dolu. Üzerindeki etikette “Metaplasebalin Gevşetici Kapsüller. Günde ÜÇ KEZ, BİR veya İKİ kapsül” yazıyor. Benim plasebom.</p>
			<p>Kaptchuk açık etiketli<a id="GBS.0051.03"></a> plasebo fikriyle ilgili bilimsel bir dayanak sunduktan hemen sonra birkaç firma internet üzerinden plasebo satışına başlamıştı. Google’da yapılan hızlı bir aramada Placebo World, Universal Placebos ve İngiltere’nin Chelmsford bölgesindeki Aplacebo adlı şirkete ulaşılabiliyordu. Aplacebo’nun internet sitesi, medyada Kaptchuk’un araştırmalarıyla ilgili çıkan haberlere bağlantı veriyor, istenen farklı<a id="GBS.0051.04"></a> etkiler için farklı renklerde paketlenmiş boş şişeler ve spreylerin (suyu kendiniz ekliyordunuz), bir homeopatik plasebonun, hatta mesajla gönderilen bir sanal plasebonun da yer aldığı bir ürün yelpazesi sunuyordu.<a class="si-noteref" href="../Text/notice.xhtml#ch2_f10" id="ref_f10">10</a></p>
			<p>Fiyatı 10 ila 25 pound arasında değişen ürünler hiç de ucuz değildi, ancak internet sitesinde de belirtildiği üzere çalışmalar plasebonun fiyatı ne kadar yüksekse o kadar çok<a id="GBS.0051.05"></a> işe yaradığını <span epub:type="pagebreak" id="page34" title="34"></span>gösteriyor; bunun nedeni büyük olasılıkla içten içe pahalı tedavilerin daha etkili olduğuna inanmamız. Kapsüllerim gelince onları mutfak dolabımda diğer ilaçların yanına koyuyorum. Renkleri o kadar canlı ki güçlü etki gösterdiğine dair güven veriyor.</p>
			<p>Birkaç hafta sonra, iki hasta çocuğa bakmakla geçen gergin bir günün sonunda nihayet onları yatırıyorum. Akşamın geri kalanını<a id="GBS.0052.01"></a> çalışarak geçirmem gerek ama zonklayıcı bir baş ağrısı musallat oluyor. Mutfak dolabını açıp şişeyi çıkarıyorum. Kaptchuk’un sonuçları rastlantısal mıydı acaba, diye düşünüyorum. Yoksa plasebolar bize günlük hayatta gerçekten de yardımcı olabilir mi?</p>
			<p>Doktorlar ve ilaç firmaları plasebo etkilerini zaten kullanıyorlar tabii ki. Benedetti’nin damardan açık veya gizli ağrıkesici uygulaması deneyinin<a id="GBS.0052.02"></a> gösterdiği gibi, ne zaman bir ilaç alsak plasebo etkilerini tecrübe ediyoruz. Hissettiğimiz fayda öyle ya da böyle ilacın aktif etkisiyle plasebo etkisinin birleşimi. Bazı ilaçlarda etkiler hemen hemen bütünüyle ilacın kimyasal bileşenlerine bağlı. Sözgelimi, plasebo statinlerin, kolesterol düzeyleri üzerinde etkisi varsa bile çok az. Antidepresanlar gibi diğer ilaçlardaysa işin çoğunu zihnimiz<a id="GBS.0052.03"></a> yapıyor.</p>
			<p>O halde plasebo etkilerinden faydalanmak için kullanılabilecek yaklaşımlardan biri, aldığımız aktif ilaçlarla ilgili plasebo etkisini güçlendirmek. Plasebolarla ilgili bir sorun, bunların herkeste işe yaramaması (bunun nedenlerini bölümün sonunda göreceğiz). Buna karşılık daha çok sayıda insanda daha fazla plasebo etkisi elde etmek için ilaç tasarlamanın yolları var. Çalışmalar güçlü,<a id="GBS.0052.04"></a> etkili bir ilaç izlenimi veren herhangi bir şeyin daha güçlü bir etki yaratacağını düşündürüyor.</p>
			<p>Mesela daha büyük haplar, küçük olanlara göre daha etkili olma eğilimindedir. Bir defada iki hap, tek haptan daha çok işe yarar. Ambalajın üzerinde kolayca fark edilen bir marka adının olması plaseboyu daha etkili kılar. Renkli haplar beyaz olanlara göre daha etkili olma eğilimindeyse de hangi<a id="GBS.0052.05"></a> rengin en iyisi olduğu, yaratmaya çalıştığınız etkiye bağlıdır. Mavi daha ziyade uyumaya yardımcı olurken, kırmızı ağrıkesici olarak daha etki<span epub:type="pagebreak" id="page35" title="35"></span>lidir. Yeşil olanlar anksiyete için en iyisidir. Girişimin türü de önemli: Tedavi ne kadar dikkat çekiciyse plasebo etkisi de o kadar fazladır. Genel olarak cerrahi girişim enjeksiyondan, enjeksiyon kapsüllerden, kapsüllerse haplardan daha etkilidir.</p>
			<p><a id="GBS.0053.01"></a>Ancak etkilerin, plasebonun sırf kendisine değil, bize ne anlam ifade ettiğine de bağlı olduğuna dikkat çeken kültürel farklılıklar da söz konusu. Örneğin; mavi tabletler genellikle uyku ilacı olarak iyi bir plasebo olmakla birlikte, İtalyan erkekler üzerinde tam tersi etki gösterir. Muhtemelen milli futbol takımının rengi mavi olduğu için bu renk onlarda gevşetici değil uyarıcı etki yapmaktadır.<a class="si-noteref" href="../Text/notice.xhtml#ch2_f11" id="ref_f11">11</a><a id="GBS.0053.02"></a> Enjeksiyonlar Amerika Birleşik Devletleri’nde hapa göre daha iyi plasebo etkisi gösterdiği halde, hapların etkinliğine dair daha güçlü bir inanışın hâkim olduğu Avrupa’da bu durum geçerli değildir.</p>
			<p>Bunların hepsi muhteşem fakat açık plasebolara ilişkin bulgularla mantıklı bir sonuca varabilir miyiz? Zihnimizi depresyon, hazımsızlık, ağrı ya da uykusuzluk gibi sorunları çözmesi için harekete<a id="GBS.0053.03"></a> geçirmek üzere bile bile sahte haplar alabilir miyiz?</p>
			<p>Kaptchuk bu fikre bayıldığını söylüyor. “Bence insanlar kesinlikle gereğinden fazla ilaç kullanıyor,” diyor. Hastaların muhtemelen uzun vadeli ilaç kullanmasını gerektiren ama ilaçların plasebonun ötesinde pek az aktif etkisi olduğu gösterilmiş olan ağrı ve depresyon gibi sorunların, iyi bir başlangıç noktası olacağını düşünüyor. İsteyen<a id="GBS.0053.04"></a> hastaların önce bir kür plasebo deneyebileceğini, sonra gerekirse aktif ilaca geçebileceklerini ileri sürüyor.</p>
			<p>Ancak Kaptchuk bu fikrin doktorlar arasında rağbet göreceğinden şüpheli. Bazen konferanslar sırasında hekimlere, açık plaseboların belli bir sorunda işe yaradığına dair yadsınamayacak kanıtlar olması halinde, hastalarına plasebo verip vermeyeceklerini sorduğunu söylüyor. “Bir kişi<a id="GBS.0053.05"></a> bile el kaldırmıyor.” Bu şüphecilerden biri de homeopati gibi kanıtlanmamış tedavilerin kullanımına karşı çıkan, İngiltere’de Exeter Üniversitesi’nde alternatif tıp profesörü olan Edzard Ernst. İşe yaradığı gösterilmiş olsa dahi açık etiketli plasebo kullanma fikrine karşı olduğunu söylü<span epub:type="pagebreak" id="page36" title="36"></span>yor Ernst. “Plasebo etkisini her zaman etkin tedavilerle birlikte azami düzeye çıkarmalıyız,” sözleriyle açıklıyor<a id="GBS.0054.01"></a> görüşünü.<a class="si-noteref" href="../Text/notice.xhtml#ch2_f12" id="ref_f12">12</a> Ona göre tek başına plasebo kullanmak, hastaların aktif ilaçların sağlayacağı tedavi edici ek etkiden mahrum bırakılması demek.</p>
			<p>Bu, ilaçların etkili olduğunun kanıtlandığı akut durumlar için kesinlikle mantıklı bir açıklama. Oğlumun ciddi bir enfeksiyonu olsa, ona yalancı hap değil antibiyotik vermek isterim. Ancak Kaptchuk ağrı, depresyon ya da İBS gibi bazı durumlarda tek başına<a id="GBS.0054.02"></a> plasebo kullanmanın mevcut ilaçlar kadar büyük fayda sağlayabileceğini ve insanları bağımlılık gibi olumsuz yan etkilerden koruyacağını savunuyor. “Bir tür değişim olacağını umuyorum çünkü hastalar daha az yan etkisi olan tedaviler istiyor,” diyor. “İnsanlar uzun süreli ilaç kullanmak istemiyor.”</p>
			<p>Ernst iyi tedavilerin olmadığı pek az hastalık bulunduğunu ve ilaçların etkili olmadığı durumlarda<a id="GBS.0054.03"></a> hastaların deneyebileceği başka tedaviler olduğunu (mesela fizyoterapi ya da bilişsel davranış terapisi) söyleyerek karşı çıkıyor. Buna karşılık Essex Chelmsford’da istihbarat analisti olarak çalışan ve bana gelen kapsüllerin üreticisi olan Aplacebo’nun kurucularından Simon Bolingbroke, Kaptchuk’un plasebolara olan inancını paylaşıyor.</p>
			<p>Bolingbroke’a aktif olmayan ilaç satmanın ona neden iyi<a id="GBS.0054.04"></a> bir fikir gibi geldiğini sorduğumda, bana daha önceleri orduda görevli olduğunu söylüyor. 1970’lerde Rodezya’da (şimdiki Zimbabwe) görevliyken kene tarafından ısırılmış. İngiltere’deki evine döndükten sonra baş ağrısı, yorgunluk, eklem ve kas ağrıları gibi belirtiler ortaya çıkmış. Doktorları şaşkına dönmüş. Kenelerle yayılan bakteriyel bir hastalık olan Lyme hastalığı tanısı konana dek enfeksiyon<a id="GBS.0054.05"></a> sinir sistemine ilerleyerek kalıcı hasara yol açmış.</p>
			<p>Bolingbroke şimdi tekerlekli sandalyede ve sinirlerin durduk yerde ateşlenmesinden ötürü sürekli ağrı çekiyor. “Yalancı ağrı,” diyor. “Sinir sistemim olması gerektiği gibi çalışmıyor. Sıcak-soğuk ayrımını doğru dürüst yapamıyorum. Yemek pişirirken ya da banyo yaparken neye dokunduğuma çok dikkat etmem gerekiyor çünkü yanıp yanmayacağımdan<a id="GBS.0055.01"></a> emin olamıyorum.”</p>
			<p><span epub:type="pagebreak" id="page37" title="37"></span>Belirtiler için çok sayıda ilaç kullanıyormuş; hatta aynı anda ağrıkesicilerden antidepresanlara dokuz farklı ilaç kullandığı olmuş. İlaçlar ağrıyı hafifletmiş ama bir yandan da hayatını ele geçirmiş, ruh halinde şiddetli dalgalanmalara neden olmuş. “Bazen başkalarını bazen de kendimi öldürmek istiyordum,” diyor. “İyi biri değildim.”</p>
			<p>Bolingbroke plasebolarla ilgili araştırmalardan<a id="GBS.0055.02"></a> aldığı ilhamla ilaçları azaltarak kesmeye karar vermiş ve onların yerine yavaş yavaş, doz doz, kendi yaptığı aktif madde içermeyen haplardan kullanmaya başlamış. Artık “sahiden de hiç” aktif ilaç almadığını söylüyor. Ağrıyı plasebolarla ağrıkesici kullanırken olduğu kadar iyi kontrol edip edemediğini sorduğumda bir an düşünüp “Açıkçası öyle olduğunu düşünüyorum,” diyor.</p>
			<p>Aplacebo’yu bir arkadaşıyla<a id="GBS.0055.03"></a> birlikte internet üzerinden plasebo satarak yürütüyor. Bana gönderdiği kapsüller farmasötik sınıf jelatin kaplı; içlerinin boş olması dışında her açıdan bildiğimiz ilacın aynısı. Güçlü, bilimsel bir ilaç izlenimi yaratmak için uygun jargonun kullanıldığı etiket zekice tasarlanmış. Kullanım talimatlarına harfiyen uyulması yönünde bir uyarı da var. İçindekiler listesi de tatminkâr derecede<a id="GBS.0055.04"></a> ileri teknoloji ürünü görünüyor: azot (%78,084); oksijen (%20,946); argon (%0,934); karbondioksit (%0,039). Oysa listedekilerin hepsi aslında havanın kimyasal bileşenleri.</p>
			<p>İkna edici ambalaja rağmen, insanların bin bir güçlükle kazandıkları parayı içinin boş olduğu açıkça itiraf edilen bir şeye harcamasını anlamakta güçlük çekiyorum. Aplacebo gerçekten de ciddi bir müessese mi? “Şaka gibi<a id="GBS.0055.05"></a> başladı aslında,” diyor Bolingbroke. “Kendi halimize gülüyorduk. Ama bu, gerçeğe dönüşen bir şaka.” Satışların henüz önemli düzeyde olmadığını itiraf ediyor, öte yandan giderek artan bilimsel sonuçlar ve plaseboların gücüyle ilgili artan farkındalık neticesinde ürünlerinin günün birinde rağbet göreceğine olan inancı tam.</p>
			<p>Mutfağa gidip plasebo şişesini açıyorum, tıpkı ağrıkesici alırken yaptığım<a id="GBS.0056.01"></a> gibi lavabonun önünde durup bir bardak suyla iki kap<span epub:type="pagebreak" id="page38" title="38"></span>sül yutuyorum. Benedetti’nin araştırmalarını düşünürken Torino’da bodrum katındaki laboratuvarı gözümde canlandırıyor, endorfinlerin beynime hücum ettiğini hayal etmeye çalışıyorum. Sonra da ne olacağını görmek için bekliyorum.</p>
			<p>Bunun bilimsel bir çalışma olduğunu söylemek zor ama yaklaşık 20 dakika içinde ağrı gerçekten de geçiyor. Bu küçük<a id="GBS.0056.02"></a> krizi atlattığıma göre işimin başına dönebilirim artık. Üstelik ihtiyacım olan tek şeyin zihnimde olduğunu bilmek, kendimi az da olsa güçlü hissetmemi sağlıyor.</p>
			<hr/>
			<p class="unindent">Bibi Hajerah Lisesi, Afganistan’ın kuzeydoğusunda, Talukan’da viraneye dönmüş kerpiç bir bina. Kız öğrencilerin üniforması siyah elbise ve beyaz başörtüsü; dersleri dışarıda, bir ağaç gölgesinde dizili, hurdası çıkmış sıralarda<a id="GBS.0056.03"></a> görüyorlar. 23 Mayıs 2012 sabahı, kızlardan biri kötü bir kokudan şikâyet edene dek her şey normal seyrinde akıyordu.</p>
			<p>Öğrencilerde midesi bulantısı, baş dönmesi ve bayılma başladı. Saatler içinde 100’ün üzerinde öğrenci ve öğretmen hastaneye kaldırıldı. Medya tarafından yayınlanan görüntülerde hastanenin dışındaki silahlı korumalar ve içerideki kargaşa vardı. Koğuşlar, kadın akrabaları tarafından<a id="GBS.0056.04"></a> yelpazelenen, zorlukla nefes aldığı her halinden belli kız öğrencilerle dolup taşıyordu.</p>
			<p>Yerel polis biriminin sözcüsü Khalilullah Aseer zanlının kimliğinden emindi. “Afgan halkı bütün bunları teröristlerin ve Taliban’ın kızları tehdit etmek ve okula gitmelerini engellemek için yaptığını biliyor,” diye konuşmuştu CNN’e.<a class="si-noteref" href="../Text/notice.xhtml#ch2_f13" id="ref_f13">13</a> “Biz de buna inanıyoruz halk da. Afganistan’da demokrasiyi uygulamaya<a id="GBS.0056.05"></a> çalışıyor, kızların da eğitim görmesini istiyoruz ama devlet düşmanları bunu istemiyor.”</p>
			<p>Önceki Taliban rejimi sırasında kızların okula gitmesi kesinlikte yasaktı ama Batılı güçler 2001’de aşırı uçları devirince Afgan kadınlar temel eğitim hakkını tekrar kazandı. Ancak okula git<span epub:type="pagebreak" id="page39" title="39"></span>mek yine de cesaret istiyordu. Pek çok kız öğrenci Taliban tarafından yapılan asit saldırılarının kurbanı olmuştu.<a id="GBS.0057.01"></a> Taliban etkisi altındaki bölgelerde yüzlerce kız okulu güvenlik gerekçesiyle kapatılmıştı ve bir ankete göre Afgan ebeveynlerin yarısından fazlası kızlarını korumak için eve kapatmıştı.</p>
			<p>Bir de şu zehir meselesi vardı. Bibi Hajerah okulundaki olay o yıl Afganistan’daki altıncı benzer salgındı. 2008’den beri ülke çapında 22 okulda 1.600’ün üzerinde kişi benzer şekilde hastalanmıştı. Zehirlenmenin<a id="GBS.0057.02"></a> Taliban tarafından yürütülen sistematik bir terör saldırısı olduğu düşünülüyordu. Afgan yetkililer tutuklamaları ve itirafları duyuruyor, kurbanların toksik gaza ya da zehir katılmış su kaynağına maruz kaldığını ileri sürüyordu. O sırada yerel ve uluslararası medya ise sedyeyle taşınan, serum alan kurbanların endişe verici görüntülerini yayınlıyordu.</p>
			<p>Neyse ki belirtiler kısa sürdü. Kızların<a id="GBS.0057.03"></a> hepsi iyileşti. Yüzlerce kan, idrar ve su örneği test edildi ama hepsi de temiz çıktı. Bibi Hajerah’taki öğrenciler ve öğretmenlerle yapılan görüşmelerin ardından Dünya Sağlık Örgütü (WHO) bunun bir zehirlenme olmadığına karar verdi.<a class="si-noteref" href="../Text/notice.xhtml#ch2_f14" id="ref_f14">14</a> Bütün salgın –hatta muhtemelen önceki diğer krizler de– “kitlesel psikojenik hastalık”tan kaynaklanmıştı.</p>
			<p>O halde uyaralım: Plasebo etkisinin bir de karanlık<a id="GBS.0057.04"></a> yüzü vardır. Zihnin vücut üzerinde sağlık açısından olumlu etkileri olabileceği gibi olumsuz belirtiler yaratması da mümkün. Bu durum için kullanılan terim “nosebo etkisi”dir (plasebo Latince “memnun edeceğim”, nosebo ise “zarar vereceğim” anlamına gelir) ve bu etki etik kaygılardan ötürü pek fazla araştırılmamıştır. Ancak plasebo etkilerinin biyolojisinden bildiğimiz kadarıyla Afgan öğrenciler<a id="GBS.0057.05"></a> numara yapmıyordu. Hastalanmak üzere olduklarına inanmaları ya da bundan korkmaları gerçek fiziksel belirtilere neden olmuş, hatta bir kısmı kısa süreli bilinç kaybı yaşamıştı.</p>
			<p>Tarihte benzer olaylarla karşılaşıyoruz. On yedinci yüzyılda Massachusetts’in Salem kentindeki cadı mahkemelerini tetikleyen şeyin kitlesel histeri olması mümkün. Daha yakın geçmişe bakacak olursak, 1983 yılında Batı<a id="GBS.0058.01"></a> Şeria’daki kız öğrenciler <span epub:type="pagebreak" id="page40" title="40"></span>arasında yayılan bayılma salgınının kitlesel zehirlenmeye bağlı olduğu düşünülüyor, İsrail ile Filistin birbirini suçluyordu. Ta ki durumu araştıran resmi yetkililer belirtilerin psikolojik bir nedene bağlı olduğu sonucuna varana dek.</p>
			<p>Nosebo etkileri kara büyünün gücüne de bir açıklama getiriyor. Tennessee’deki Vanderbilt Tıp Okulu’nda çalışan doktor Clifton Meador,<a id="GBS.0058.02"></a> yıllarını nosebo etkisinin örneklerini belgelemeye vermiş. Meador, <em>Symptoms of Unknown Origin</em> <span class="symbol">[</span><em>Kökeni Bilinmeyen Belirtiler</em><span class="symbol">]</span> (2005) adlı kitabında 80 yıl önce kara büyüyle lanetlenmiş Alabamalı bir adamın öyküsünü anlatır. Talihsiz hasta, Drayton Doherty adlı doktor tarafından muayene edilene dek bir deri bir kemik kalmıştır, ölmek üzeredir. Ne söylerse söylesin hastanın ölmek üzere olduğuna dair<a id="GBS.0058.03"></a> sarsılmaz inancını değiştiremeyeceğini anlayan Doherty hileye başvurur. Ailenin de rızasını alıp adama güçlü bir kusturucu ilaç verir ve çantasından gizlice yeşil bir kertenkele çıkarır. Hastaya, büyücünün, vücuduna gizlice bir kertenkele yerleştirmiş olduğunu söyler. Musibet hayvan artık gitmiş olduğuna göre hasta iyileşecektir. Hasta gerçekten de iyileşir.</p>
			<p>Doherty’nin çarpıcı anlatısını<a id="GBS.0058.04"></a> onaylamak imkânsız ama bu etkiler sadece aşırı hassas kız öğrenciler ya da kolayca aldatılan kara büyü kurbanlarıyla ilgili değildir. Herkes etkilenebilir, ancak sizi kimin ya da neyin hasta edebileceği, büyük ölçüde sosyal ve kültürel altyapınıza ve sizin için neyin inanılabilir olduğuna bağlıdır. Eğer bir büyücü tarafından lanetlenmişseniz buna gülüp geçebilirsiniz ama ana haber bülteninde yakınınızda<a id="GBS.0058.05"></a> bir yerde bir terörist saldırısı olduğu bildiriliyorsa ya da beyaz önlüklü bir tıp doktoru kanserden ölmek üzere olduğunuzu söylüyorsa, büyük olasılıkla tehlikeyi daha ciddiye alırsınız.</p>
			<p>ABD ve Birleşik Krallık’ta yapılan yakın zamanlı çalışmalarda, gönüllülere gerçek olmadığı halde güçlü wifi radyasyona maruz kaldıkları ya da çevresel toksinler soludukları söylenerek bu kişilerde negatif<a id="GBS.0059.01"></a> belirtiler yaratılmıştır.<a class="si-noteref" href="../Text/notice.xhtml#ch2_f15" id="ref_f15">15</a> 2007 yılında ABD’deki doktorlar Mississippi Jackson’dan 29 yaşında bir vaka bildirmiş<span epub:type="pagebreak" id="page41" title="41"></span>lerdi.<a class="si-noteref" href="../Text/notice.xhtml#ch2_f16" id="ref_f16">16</a> Bir antidepresan ilaçla ilgili klinik çalışmaya katılan adam tedaviye iyi yanıt veriyordu. Ancak kız arkadaşıyla aralarında geçen bir kavganın ardından kapsüllerin hepsini yutarak aşırı doz aldı. Hastanede kendini kaybettiğinde kalp atımı çok hızlı, kan basıncı endişe verici<a id="GBS.0059.02"></a> düzeyde düşüktü. Sağlık ekibi adama 4 saat içinde 6 litre serum verdi. Sonunda çalışmayı düzenleyen yetkililerden, hastanın plasebo grubunda olduğuna dair bir mesaj geldi. On beş dakika içinde bütün belirtiler kayboldu.</p>
			<p>Aslında ilaç aldığımızda gelişen yan etkilerin çoğu doğrudan ilaçlara değil, nosebo etkisine bağlıdır. Depresyondan tutun meme kanserine, pek çok hastalıkla ilgili klinik çalışmalarda<a id="GBS.0059.03"></a> hastaların yaklaşık dörtte biri, plasebo aldıklarında bile yorgunluk, baş ağrısı ve odaklanma güçlüğü başta olmak üzere yan etkiler bildirmektedir. Özellikle bu olguya yönelik bir çalışmada İtalyan araştırmacılar, kalp-damar hastalığı nedeniyle bir beta bloker olan atenolol verilen 96 erkeği izlemiştir. Hastalardan bazıları hangi ilacı aldıklarını bilmiyordu, diğerlerineyse ilacın adı<a id="GBS.0059.04"></a> ve erektil işlev bozukluğuna (sertleşme bozukluğu) neden olabileceği söylenmişti. Yan etkinin görüldüğü hastaların yüzdesi bu iki grupta sırasıyla %3,1 ve %31,2 idi.<a class="si-noteref" href="../Text/notice.xhtml#ch2_f17" id="ref_f17">17</a> Bu sonuç, normal tıp uygulamasına göre kullandığı ilacı bilen ve bu yan etkinin ortaya çıkabileceğine karşı uyarılmış olan hastaların neredeyse üçte birinde atenolol aldıktan sonra empotans (cinsel güçsüzlük) gelişebileceğini düşündürmektedir.<a id="GBS.0059.05"></a> Fakat bu vakaların sadece onda birinde sebep ilacın kendisidir. Geri kalanında empotansı tetikleyen hastanın zihnidir.</p>
			<p>Nosebo etkisi zararlıymış gibi görünebilirse de evrimsel bakış açısıyla son derece mantıklıdır. Plasebo ve nosebo etkilerinin evrimi üzerine pek çok yazısı olan, Cambridge Üniversitesi’nden kuramsal psikolog Nicholas Humphrey, midesi bulanan insanlar gördüğümüzde ya da zehirlenmiş<a id="GBS.0060.01"></a> olduğumuza inanmak için iyi bir nedenimiz varsa, kusmaya başlamanın aslında akıllıca bir strateji olduğunu iddia ediyor.<a class="si-noteref" href="../Text/notice.xhtml#ch2_f18" id="ref_f18">18</a> Eğer gerçekten zehirlenmişsek, bu erken önlem hayat kurtarıcı olabilir. Zehirlenmemiş olsak bile <span epub:type="pagebreak" id="page42" title="42"></span>bunun bize bir zararı olmaz. Baş ağrısı, baş dönmesi ve bayılma gibi belirtilerin hepsi, tehlikeli bir ortamdan kaçmamız gerektiğine ya da tıbbi desteğe ihtiyaç duyabileceğimize<a id="GBS.0060.02"></a> dair uyarıcı sinyaller olarak işlev görebilir.</p>
			<p>Bu açıdan bakıldığında nosebo etkisi, bulunduğumuz ortamda bir şeylerin yanlış gittiğine dair psikolojik ipuçları tarafından tetiklenen, görmezden gelemeyeceğimiz bir biyolojik mesajdır. İçinde bulunduğumuz ortamı ne kadar tehditkâr algılarsak, bu belirtilere karşı o kadar duyarlı hale geliriz. Ancak telkin yeterince güçlüyse bu belirtiler herkeste<a id="GBS.0060.03"></a> uyarılabilir. Zira bu durum bir kendini koruma mekanizması ya da Kaptchuk’un ifadesiyle, “vıyır vıyır yılan kaynayan bir ormanda bir sopa gördüğünüzde beyninizin yılan görmesi” sırasında olan şeydir.</p>
			<p>Ayrıca bu durum, neden olumlu plasebo etkileri yaşadığımızı da açıklayabilir. Eğer tehdit, anksiyete ve olumsuz telkin, ağrı ve bulantı gibi belirtileri uyarabiliyorsa, emin ellerde ve güvende<a id="GBS.0060.04"></a> olduğumuzu hissetmek ya da daha iyi olacağımıza inanmak da tam tersi etki gösterecektir. Gardımızı indirir, ağrı gibi olumsuz belirtileri bastırırız. O halde plasebolar, zaman içinde evrimleşmiş kadim sinirsel yolaklara dokunur. Humphrey, öyle ya da böyle –ister sahte ister alternatif ister geleneksel olsun– tıbbi destek almanın, sevildiğimize, güvende olduğumuza, iyileşeceğimize ve artık kendimizi<a id="GBS.0060.05"></a> hasta hissetmemizin gereği olmadığına ilişkin ilkel beyin devrelerini kandırmaya yardımcı olduğunu savunuyor.</p>
			<p>Kaptchuk’a göre, Linda Buonanno ve çalışmalarındaki diğer katılımcıların, aldıkları hapların etkin madde içermediğini bildikleri halde plasebo etkilerini yaşamaları bundan kaynaklanıyor olabilir. Plasebonun kendilerine yardımcı olacağı beklentisini bilinçli olarak taşımaları bir olasılık<a id="GBS.0061.01"></a> ama Kaptchuk gerçek nedenin çok daha derinlerde yattığını düşünüyor. Linda, doktoru Tony Lembo’dan kapsülleri aldığında “Tony’yi de eve götürdü,” diyor Kaptchuk. “Eve dönerken beraberinde ilgi ve alaka götürdü.”</p>
			<p>Kimilerinin plasebo etkilerini başkalarına göre daha fazla tecrübe etmesi ve aynı kişinin farklı zamanlarda farklı plasebo <span epub:type="pagebreak" id="page43" title="43"></span>etkileri yaşayabilmesi, bazı kişilerde olumsuz belirtilere<a id="GBS.0061.02"></a> karşı doğal eşiğin daha yüksek olabileceğini, bununla birlikte eşiğin, içinde bulunduğumuz koşullara göre inip çıkabileceğini düşündürmekte. Eğer yılanlarla dolu bir ormanda olduğumuzu düşünüyorsak –Taliban tehdidi altındaki Afgan kız öğrenciler ya da bir yandan çocuklarına bakan bir yandan vardiyalı çalıştığı yetmezmiş gibi bir de çetrefilli bir boşanma davasıyla uğraşan Linda gibi– vücudumuz ağrı<a id="GBS.0061.03"></a> gibi biyolojik uyarı sinyallerine karşı çok daha hassas hale gelir.</p>
			<p>Bu düşünce doğruysa eğer, plaseboların anksiyeteyi giderip eşik değerlerimizi yükselterek nosebo etkilerini ortadan kaldırmasını bekleyebiliriz. Linda plasebo çalışmasına katıldığında “Kendisiyle ilgilenen insanlarla dolu bir ormandaydı,” diyor Kaptchuk. “Vücudu ağrısını azaltan bir düğmeye bastı ve o da ağrısına eskisi kadar<a id="GBS.0061.04"></a> dikkat etmemeye başladı.”</p>
			<p>Benedetti’nin Plateau Rosa’da yaptığı, 2014 yılında yayımlanan zekice bir deney, bazı vakalarda plaseboların önceden var olan nosebo etkilerini ortadan kaldırarak iş gördüğü fikrini desteklemektedir.<a class="si-noteref" href="../Text/notice.xhtml#ch2_f19" id="ref_f19">19</a> Karlarla kaplı laboratuvarı ziyaret eden 76 öğrenciden, yüksek irtifanın yan etkisi olan tatsız baş ağrılarına karşı uyarılanlar, bunun bir risk olduğundan habersiz<a id="GBS.0061.05"></a> olanlara göre daha sık ve şiddetli baş ağrısı çekmişti. Benedetti her iki grupta da baş ağrılarının biyolojik bir nedeni olduğunu buldu: Kan damarlarının genişlemesine yol açan prostaglandinlerin artışı.</p>
			<p>Bu, nosebo etkisinin güzel bir örneğiydi. Düşük oksijen koşullarında beyin kendini koruma mekanizmasının bir parçası olarak vücutta daha fazla oksijen taşınması için prostaglandinler üretir.<a id="GBS.0062.01"></a> Baş ağrısı konusunda endişelenen öğrencilerde bu mekanizma daha da güçlü çalışmıştı. Duydukları kaygı, beynin daha da temkinli olmasına ve kendini korumak için ek önlemler almasına yol açmıştı.</p>
			<p>Öğrenciler aspirin aldıklarında prostaglandin düzeyleri düşmüş ve bu, her iki grupta da baş ağrılarını geçirmişti. Fakat en ilginç sonuç plasebo aspirin aldıklarında ortaya çıktı. Plasebo da <span epub:type="pagebreak" id="page44" title="44"></span>işe yarıyordu<a id="GBS.0062.02"></a> ama gerçek aspirine göre etkisi daha azdı ve sadece nosebo grubunda etkiliydi. Benedetti bu sonuçlara dayanarak plasebonun, baş ağrısının sadece ek nosebo bileşenini ortadan kaldırarak etkili olduğu yorumunu yapıyor. Plasebo kaygıyı azaltarak beynin prostaglandin üretimini azaltmış olabilir.</p>
			<p>Benedetti bu prensibin diğer bütün plasebo yanıtı türleri için de geçerli olup olmadığını henüz bilmiyor.<a id="GBS.0062.03"></a> Ama eğer geçerliyse, bunun “plaseboya yeni bir bakış açısı” getireceğini söylüyor. Bu tür plasebo etkileri altta yatan hastalık sürecini etkilemese de fiziksel durumumuz ne olursa olsun yaşam kalitemizi maksimum düzeye çıkarmak için bir çare sunar ve hissettiğimiz belirtilere her zaman inanmak zorunda olmadığımızı gösterir.</p>
			<hr/>
			<p class="unindent">“Haplarımla konuşuyorum,” diye itiraf ediyor antropolog Dan Moerman<a id="GBS.0062.04"></a> neşeli bir sesle. “Onlara diyorum ki ‘Hey çocuklar, harika iş çıkaracağınıza eminim.’”<a class="si-noteref" href="../Text/notice.xhtml#ch2_f20" id="ref_f20">20</a> Bana sol dizinin ağrıdığını ve bu tekniğe ağrıkesicilerin etkisini güçlendirmek için başvurduğunu, ihtiyaç duyduğu rahatlamaya bir değil de iki hapla kavuştuğunu anlatıyor.</p>
			<p>İlaçları nasıl aldığımızın da en az ilacın nasıl göründüğü kadar önemli olabileceğini savunuyor. Her ne kadar bu alanda yapılmış pek<a id="GBS.0062.05"></a> fazla çalışma yoksa da Moerman ve diğer uzmanlar, tedaviye (aktif ya da plasebo) daha fazla anlam yüklememize yardımcı olmak amacıyla yapacağımız herhangi bir şeyin, hissedeceğimiz faydalı etkileri pekiştireceğini ileri sürüyorlar.</p>
			<p>Bir başka deyişle, gafil avlanıp da otobüse yetişmeye çalışırken ilacınızı alelacele içmeye kalkışmayın. Onun yerine bir ritüel yaratın. Almanya’nın Frankfurt kentindeki<a id="GBS.0063.01"></a> Viadrina Avrupa Üniversitesi’nden psikolog ve bilim felsefecisi Harald Walach<a class="si-noteref" href="../Text/notice.xhtml#ch2_f21" id="ref_f21">21</a> ilacı her gün aynı saatte, sözgelimi sabah duş aldıktan sonra, özel bir odada, dua ya da sessiz bir meditasyon eşliğinde almayı öneriyor.<a class="si-noteref" href="../Text/notice.xhtml#ch2_f22" id="ref_f22">22</a> Buna alternatif olarak, Kaptchuk ile İBS çalışmasında işbir<span epub:type="pagebreak" id="page45" title="45"></span>liği yapmış olan, Birleşik Krallık Hull Üniversitesi’nden psikolog Irving Kirsch, görsel imgeleme yöntemini öneriyor.<a id="GBS.0063.02"></a> Bunu yapmak için, belli bir ilacın ya da plasebonun göstermesini istediğiniz etkiyi elinizden geldiğince belli bir tanım dahilinde tutmaya bakın. “Düzeleceğinizi hayal edin,” diyor Kirsch.<a class="si-noteref" href="../Text/notice.xhtml#ch2_f23" id="ref_f23">23</a></p>
			<p>Ya da birinden ilacı sizin için hazırlamasını rica edebilirsiniz. Bu konuda pek az araştırma yapılmış ama Humphrey ve Moerman gibi uzmanlar, başkalarından tıbbi yardım almanın, daha güçlü bir güven ve<a id="GBS.0063.03"></a> emniyet duygusu yarattığı için kendi başımızın çaresine bakmamızdan daha fazla plasebo etkisi yarattığı görüşündeler. “Haplarımla konuşmam gerçekten de iyi bir şey diye düşünüyorum ama karım da bana katılsaydı çok daha iyi olurdu,” diyor Moerman.</p>
			<p>Çocuklar bu tür bir plasebo etkisine çok daha iyi yanıt verebilir. Bütün anne babalar uf olan yeri öpmenin, dizdeki sıyrığın etrafına kalp çizmenin,<a id="GBS.0063.04"></a> döküntü olan yere krem sürmenin ya da öksürüğü kesmek için bir kaşık bal yedirmenin, aktif tıbbi içeriği çok az da olsa, hatta hiç olmasa bile, ağrıda ya da rahatsızlık verici diğer belirtilerde belirgin etki gösterdiğini bilir.</p>
			<p>Ama yöntem erişkinlerde de işe yarıyor. Kaptchuk 2008 yılında İBS’li 262 hastayı içeren bir çalışma yayımladı.<a class="si-noteref" href="../Text/notice.xhtml#ch2_f24" id="ref_f24">24</a> Çalışmada aktif tedavi yoktu, sadece plasebo kullanıldı.<a id="GBS.0063.05"></a> Bir grup hiç tedavi görmezken, ikinci gruba nazik ama mesafeli davranan ve hastayla diyaloğa girmeyen bir doktor yalancı akupunktur uyguladı. Üçüncü grubaysa 45 dakika boyunca hastayla oturup onun endişelerini dinleyen ve güven telkin eden, ilgili, sıcak davranan bir doktor plasebo akupunktur uyguladı. Kaptchuk iyileşmenin ne kadarının akupunktura, ne kadarının hastayla kurulan ilişkideki destekleyici<a id="GBS.0064.01"></a> tavra bağlı olduğunu anlamaya çalışıyordu.</p>
			<p>Tedavi görmeyen grupta hastaların %28’i sadece çalışmaya katılmakla bile belirtilerinde “yeterli rahatlama” olduğunu söyledi. Sadece plasebo akupunktur uygulananların %44’ünde yeterli rahatlama sağlandı. Hem plasebo akupunktur hem de empatik ilgi gören gruptaysa oran %62’ye çıktı ki bu, İBS için <span epub:type="pagebreak" id="page46" title="46"></span>o güne kadar denenmiş ilaçlar içinde elde edilen en<a id="GBS.0064.02"></a> büyük etki düzeyine eşdeğerdi.</p>
			<p>Kaptchuk için bu ve benzeri çalışmalar, plasebolarla ilgili araştırmalardan çıkarılan en temel dersin altını çiziyor belki de: hekim-hasta ilişkisinin önemi. Empati kurabilen bir şifacı, birilerinin bizimle ilgilendiğini ve tehlikede değil emin ellerde olduğumuzu hissettirirse, sırf bu bile belirtileri hafifleten anlamlı biyolojik değişiklikleri harekete geçirebilir.<a id="GBS.0064.03"></a> İşte Kaptchuk’un akupunktur kliniğinde yıllar önce neler olduğu sorusunun yanıtı buydu. Hastaları daha tedavi görmeden iyileştiğinde farkı yaratan, Kaptchuk ile aralarında gelişen etkileşimdi.</p>
			<p>Ne yazık ki ilaçlar ve fiziksel tedavilerin önemine yapılan vurgunun yanı sıra bütçe ve zaman kısıtlılığı nedeniyle Batı tıbbında hekim-hasta ilişkisine pek az yer var. Doktorların hastaya ayırabileceği<a id="GBS.0064.04"></a> süre on dakikadan az olabiliyor, üstelik her iki taraf da yazılan reçeteyi uzun, güven verici bir sohbetten daha fazla önemsiyor. Kaptchuk bu durumdan ironik olarak, 1950’li yıllarda tıpta plasebo kontrollü çalışmaların başlamasını sorumlu tutuyor. “Ondan öncesinde doktorlar, ilginin hastaları için ne denli önemli olduğunu ve aktif içeriğin ilgi olduğunu biliyordu,” diyor. Artık tek düşündükleri,<a id="GBS.0064.05"></a> veriler ve ilaçlar.</p>
			<p>Modern tıbbın fiziksel verilerle objektif test ölçümlerine odaklanması çok büyük ilerlemeler kaydedilmesini sağladı kuşkusuz, ancak Kaptchuk bunun aynı zamanda moleküller ve biyokimyasal yolaklarla ilgili bir takıntının gelişmesine ve aslında nasıl <em>hissettiğimiz</em> meselesinin tamamen dışlanmasına yol açtığını savunuyor. “İnsanların plaseboya <span class="symbol">[</span>artık<span class="symbol">]</span> ilgi göstermesinin tek<a id="GBS.0065.01"></a> nedeni, bazı nörotransmitterlerle ilgisini bulmuş olmamız, bir de gerek ekibimizin gerekse başka ekiplerin nöro-görüntülemeyle ilgili muhteşem bulgular elde etmesi,” diyor. “Sanki hasta deneyimlerinin hiçbir önemi yok,” diye ekliyor.</p>
			<p>Alternatif tıp aradaki boşluğu doldurdu. Homeopati ve reiki gibi terapilerde aktif bir içerik olmadığı gibi, titizlikle planlanmış klinik çalışmalarda bu yöntemlerin<a id="GBS.0065.02"></a> faydası olduğu da gösterile<span epub:type="pagebreak" id="page47" title="47"></span>memiş. Bu terapiler, bilimsel bakış açısıyla anlamsız ilkelere dayanır ve uygulayıcıların iddia ettiği biçimde işlemedikleri neredeyse kesindir. Fakat uzun süren birebir görüşmeler ve empatiye dayalı ilgi sayesinde, plasebo yanıtlarını en üst düzeye çıkarmak açısından biçilmiş kaftandırlar. Muhtemelen bu nedenle, özellikle de konvansiyonel tıbbın tedavi etmek için yeterince<a id="GBS.0065.03"></a> donanımlı olmadığı kronik hafif hastalıklarda gerçekten de rahatlama sağlarlar.</p>
			<p>Dolayısıyla hastalara açık plasebo verme yöntemi rağbet görmese de Kaptchuk çalışmalarının, Batı tıbbında doktora şifacı rolünü iade etmenin önemine ilişkin daha geniş tabanlı bir tartışma başlatacağını, böylece kişisel ilgi ile bilimsel olarak kanıtlanmış tedaviler arasında seçim yapmaksızın <em>her ikisinden de</em> faydalanabileceğimiz<a id="GBS.0065.04"></a>i umuyor. “İlaçları, daha az yan etkiyle onları daha etkili kılacak şekilde nasıl uygulayabiliriz?” sorusunu sormamız gerektiğini söylüyor.</p>
			<p>Hekimlerin, ilaçların faydalarını ve yan etkilerini anlatırken sarf ettiği sözcüklerin, hastaların ilaca verdiği yanıtı etkilediği açık. (Kullanılan dilin önemine 7. bölümde döneceğiz). Fakat beklentiler hastalara çok daha incelikli yollarla da aktarılabilir.<a id="GBS.0065.05"></a> 1985’te yapılan klasik bir çalışmada, doktorların reçeteye yazdıkları ağrıkesici ya da plaseboya inanmaları, bütün hastalara söyledikleri birebir aynı olsa bile, hastaların ağrı düzeyini çarpıcı biçimde değiştirmiştir.<a class="si-noteref" href="../Text/notice.xhtml#ch2_f25" id="ref_f25">25</a></p>
			<p>Hastaların değil, bakıcıların inanç ve tutumlarına bağlı olan bu tür dolaylı etkiler, plasebo etkilerinin çocuklarda (hatta hayvanlarda) da görülmesinin bir diğer sebebidir.<a class="si-noteref" href="../Text/notice.xhtml#ch2_f26" id="ref_f26">26</a><a id="GBS.0066.01"></a> Sandler’ın 1. bölümde anlatılan sekretin çalışmasında, ebeveynlerin olumlu beklentileri davranışlarını etkilemiş, dolayısıyla da çocuklarının belirtilerinde gerçek bir düzelmeye yol açmış olabilir. Diş çıkarma sırasında takılan kehribar bileklikler, ebeveynin kaygısını azaltarak bebeği de sakinleştiriyor olabilir.</p>
			<p>2012’de Kaptchuk, hastaların farkına varamayacağı kadar kısa sürelerle vesikalık<a id="GBS.0066.02"></a> fotoğraflar göstermek yoluyla plasebo ve nosebo etkilerini uyararak,<a class="si-noteref" href="../Text/notice.xhtml#ch2_f27" id="ref_f27">27</a> ağrı gibi belirtilerin subliminal işaretlerden <span epub:type="pagebreak" id="page48" title="48"></span>kolayca etkilendiği görüşünü destekleyen sonuçlar aldı. “Sözcükler, bakış, sessizlik, beden dili, bunların hepsi önemli,” diyor Kaptchuk. Tıpta ilginin bu yönü genellikle ihmal edilmekteyse de Kaptchuk plasebo çalışmalarının bu gibi etkenlerin rolüyle ilgili tartışmaları başlatabileceğini<a id="GBS.0066.03"></a> düşünüyor.</p>
			<p>Kaptchuk ikna kabiliyeti yüksek biri ama anlattıklarına fazla kapılmamam için, olumlu beklentilerin başarılı olmayacağı pek çok durum olduğunu hatırlatıyor bana. “<span class="symbol">[</span>Hastalığın<span class="symbol">]</span> fizyolojisini değiştirmiş olmuyoruz,” diyor. “Araştırmaların hiçbirinde böyle bir şeye rastlamadım.” Sanırım, bu sınırları vurgulamakta haklı. Kendini muhteşem hissetmek her şeyin iyi olduğu anlamına gelmiyor.<a id="GBS.0066.04"></a> Yaşamak istiyoruz ve alerjilerden enfeksiyonlara, otoimmün hastalıklara ve kansere varan pek çok sorunda, altta yatan fizyoloji son derece önemli.</p>
			<p>Bu gibi durumlarda öznel belirtileri etkilemek yeterli değil. İşte bu yüzden, hastalığa karşı vücudun verdiği fiziksel mücadelede araştırmacıların ön safları güçlendirmek için zihinden faydalandığı Almanya’ya gitmeye karar veriyorum.</p>
		</section>
	<div style="display:none;"><a id="GBS.0066.05"></a></div>
</body>
</html>