<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Şifa</title>
		<link href="../Styles/main.css" rel="stylesheet" type="text/css"/>

	</head>
	<body xmlns:epub="http://www.idpf.org/2007/ops" class="chapter" epub:type="chapter">
<div style="display:none;"><a id="GBS.0152.01"></a></div>
	<section class="container">
			<h1>
				<span class="ch-num"><span epub:type="pagebreak" id="page133" title="133"></span>7</span>
				KONUŞ BENİMLE
				<span class="sub-header">İlgi Neden Önemli?</span>
			</h1>
			<p class="unindent">Parlak ışıkları ve –cerrahın seçimi olan– Tom Jones’u, göğsümün üzerindeki yüksek mavi perdeyi ve dikkatimi karnımdaki o tuhaf kurcalanma hissinden uzaklaştırmak için eşimle aklıma ilk gelen şey olan dondurma hakkında konuştuğumuzu hatırlıyorum. Derken, kanlar içinde bir kız bebeği perdenin üzerinden yukarı doğru kaldırdılar.</p>
			<p>2009<a id="GBS.0152.02"></a> Ağustos’uydu. İlk çocuğuma hamileliğimin son birkaç gününe kadar doğumla ilgili pek endişeli değildim. Zinde ve sağlıklıydım; doğuma hazırlık kursunu tamamlamıştım. Yakınımdaki hastanede, doğumu ebenin yaptırdığı, doğum topları ve havuzlarıyla tam teşekküllü bir doğum merkezi vardı. İlk kasılmaları heyecanla bekliyor, gevşetici masajlar ve derin derin alınan nefesler yardımıyla doğum badiresini rahatça<a id="GBS.0152.03"></a> atlatmayı planlıyordum.</p>
			<p>Ama umduğum gibi olmadı. Erken doğumdan günler önce kasılmalar yerine şiddetli, yakıcı bir ağrı hissettim; ne yemek yiyebiliyor ne uyuyabiliyordum. Bir şeylerin yanlış gittiğini hissediyordum ve hastaneye vardığımızda (kan basıncım yüksek çıktığı için doğum merkezinde doğurmam uygun değildi, dolayısıyla soluğu hastanenin doğum koğuşunda aldım) bitkindim ve korkuyordum.</p>
<div style="display:none;"><a id="GBS.0152.04"></a></div>
			<p>Ebe suyumu boşalttı, beni fötal kalp monitörüne bağladı ve kasılmalarımı güçlendirmek için sentetik oksitosin verdi. İşte <span epub:type="pagebreak" id="page134" title="134"></span>o zaman, daha önce hissettiğim o yakıcı ağrının aslında sadece rahatsızlık verici olduğunu fark ettim. Şimdiyse ağrı puanım ona fırlamıştı, pelvisim adeta parçalanıyordu, yolunda gitmeyen bir şeyler olmalıydı mutlaka. Büyük bir korku ve acı duygusuyla paniğe kapılmaya başlamıştım.</p>
<div style="display:none;"><a id="GBS.0152.05"></a></div>
			<p>Ebe canı sıkkın görünüyordu. Ona göre hâlâ doğumun nispeten erken dönemindeydim ve daha iyi dayanıyor olmalıydım. Ben dağlara tırmanmış biriyim diye karşı çıkmak istedim. Köpekbalıklarıyla dalmışlığım var (en azından mercan resiflerindekilerle). Jiu jitsuda kara kuşak sahibiyim! Ben pısırığın teki, iradesiz ya da ağrıya dayanıksız biri değilim. Ancak bilinciniz, attığınız çığlıklar arasında<a id="GBS.0153.01"></a> bir sis perdesinin gerisinde kalırken konuşmak zor. “Bütün bunlar normal,” diye ısrar ediyordu ebe kasılmalar arasında. Ağzından çıkan her söz kendimi daha da yalnız hissettiriyordu. Ya ne yaşadığımın farkında bile değildi ya da ben doğum yapma konusunda gerçek bir başarısızlık örneğiydim.</p>
			<p>Daha sonra öğrendim ki meğer bebeğim ters bir pozisyondaymış, yüzü geriye değil öne doğru baktığı için<a id="GBS.0153.02"></a> doğum kanalına rahatça girivermek yerine kafası takılı kalmış. Zaman tanınırsa bebeğin pozisyonu bazen değişir. Fakat ebe keseyi açınca suyum boşaldığı, üstüne bir de oksitosin verildiği için bebeğin ilerlemesini kolaylaştıracak sıvı mıvı kalmamıştı ve kasılan rahmim bebeğimin kafatasını amansızca aşağıya doğru itiyor, kemikler birbirine sürtünüyordu.</p>
			<p>Epidural anestezi yapılmasını istedim.<a id="GBS.0153.03"></a> Ağrı sihirli bir biçimde kayboldu. Ancak epidural anestezide bazen görüldüğü üzere, kasılmalarım da azaldı. Sonraki 24 saati, orama burama kablolar, serumlar, monitörler bağlı vaziyette, sırtüstü yatarak geçirdim. İlk ebe çoktan gitmişti, diğerleri gelip gitmeye devam ediyordu. Çizelgeleri takip ediyor, dozları artırıyor, vajinal muayeneyle doğumun nasıl gittiğine bakıyor, bebeğimin kafa derisini<a id="GBS.0153.04"></a> bir iğneyle dürtükleyerek durumunu kontrol ediyorlardı. Sonunda bir doktor bebeğin pelviste takılı kaldığı ve acil sezaryen yapılması gerektiği haberini verdi.</p>
			<p><span epub:type="pagebreak" id="page135" title="135"></span>Bebeğimi doğar doğmaz kucağıma alamadım; ameliyattan sonra midem bulanıyordu, zangır zangır titriyordum ve herkes bunun iyi bir fikir olmadığını düşünüyordu. O ilk teması yaşayamadan kızım meme emmek için debelenmeye başladı. Hayata<a id="GBS.0153.05"></a> ilk adımını akrilik bir karyolada açlık içinde ağlayarak attı (ilk hafta %10 oranında kilo kaybetti); bense yanıma gidip gelen ebelerden ve hemşirelerden kızımın durumu nedeniyle gece gündüz fırça yiyordum.</p>
			<p>Görevlilerden biri, değerli kolostrumu (doğumdan sonraki ilk süt) minicik şırıngalara damla damla çekmemi istiyordu (tek ışık kaynağının başınızın arkasında olduğu karanlık bir ortamda<a id="GBS.0154.01"></a> hayli zor iş); derken bir sonraki nöbetçi hemşire gelip bebeğimi yatağında tek başına bıraktığım için beni azarlıyordu. Bir başkası, tavuk dolduruyormuşçasına mememi kızımın ağzına sokuşturmaya çalışıyordu. Bir insanın uyumadan ne kadar dayanabileceğini merak ediyordum.</p>
			<p>Defalarca tekrarlayan panik atakların ardından, dört gün sonra taburcu edildim. Sağlıklı bir çocuğum olduğu için şükrediyordum<a id="GBS.0154.02"></a> ama bunun başka bir yolu olamaz mı diye düşünmekten de kendimi alamıyordum.</p>
			<hr/>
			<p class="unindent">Anlayacağınız benimki tipik bir doğumdu. Modern tıbbi hizmetler sayesinde doğum artık son derece güvenli bir deneyim haline geldi. Birleşik Krallık’ta ölü doğum ya da doğumdan sonra erken ölüm oranı sadece %0,7 civarında.<a class="si-noteref" href="../Text/notice.xhtml#ch7_f1" id="ref_f1">1</a> Anne ölümlerinin oranı daha da düşük. Üstelik ağrıyı hafifletici yöntemler elimizin altında.<a id="GBS.0154.03"></a> Ne olursa olsun doğum genellikle acı verici bir deneyimdir. Bir anket çalışmasında, bebeklerinin doğumundan iki gün sonra soruları yanıtlayan kadınların neredeyse yarısı, çektikleri ağrının hayal edilebilecek en kötü ağrı olduğunu söylemiştir, ki bu kadınların %91’i ağrıkesici almıştır.<a class="si-noteref" href="../Text/notice.xhtml#ch7_f2" id="ref_f2">2</a></p>
			<p>Birçok kadın bebeğinin doğumuyla ilgili karmaşık hisler yaşar. Kadınların yaklaşık üçte biri doğumun ardından<a id="GBS.0154.04"></a> travmatize <span epub:type="pagebreak" id="page136" title="136"></span>olduğunu hisseder, %2-6’sıysa dört dörtlük bir travma sonrası stres bozukluğu yaşar (doğumda yardımcı alet kullanımı ve acil sezaryenlerde risk artar).<a class="si-noteref" href="../Text/notice.xhtml#ch7_f3" id="ref_f3">3</a></p>
			<p>Birleşik Krallık ve ABD gibi gelişmiş ülkelerde doğumların yarısından fazlası “yardımlı” doğumdur ki bu, ya doğumun yapay olarak uyarıldığı ya alet kullanıldığı ya da cerrahi müdahale yapıldığı anlamına gelir.<a class="si-noteref" href="../Text/notice.xhtml#ch7_f4" id="ref_f4">4</a> Doğumun bu şekilde<a id="GBS.0154.05"></a> gerçekleşmesinin anne ve çocuğun sağlığı üzerinde uzun vadeli etkileri olabilir. Sezaryeni örnek alalım. Özellikle de acil cerrahi girişim yapıldığında, mesane hasarı ve enfeksiyondan hayatı tehdit eden kanamalara ve pıhtı oluşumuna varan komplikasyonlar gelişebilmektedir.</p>
			<p>Sezaryenle doğum yapan kadınlar, gelecekteki gebelikler sırasında gelişebilecek rahim yırtılması ve plasentayla ilgili<a id="GBS.0155.01"></a> sorunlar gibi komplikasyonlar açısından da risk altındadır. Emzirme (bebeği enfeksiyonlardan da korur) eğilimleri daha düşüktür, depresyon ve travma sonrası stres (bebekleriyle ilgilenmelerini etkiler) açısından daha büyük risk altında olabilirler. Batı tıbbındaki onca ilerlemeyi göz önüne alırsak, gerçekten de yapabileceğimizin en iyisi bu mu?</p>
			<p>Kanada’nın Toronto Üniversitesi’nden perinatal<a id="GBS.0155.02"></a> hemşirelik araştırmaları profesörü Ellen Hodnett, farklı bir yaklaşım izlememiz gerektiğini savunuyor. Doğum sırasında ağrıyı, sıkıntıyı, komplikasyon ve müdahale riskini güvenilir biçimde azaltan bir şey olduğunu söylüyor. Ama bu bir ilaç, görüntüleme yöntemi ya da cerrahi bir işlem değil. Farklı bir doğum pozisyonu, hatta hastanedeki en son teknoloji ürünü falan da değil. Sadece, doğum boyunca<a id="GBS.0155.03"></a> hep aynı bakıcının sizinle birlikte olması.</p>
			<p>2012’de Hodnett, 16 ülkeden 15.000’in üzerinde kadını içeren 22 randomize kontrollü çalışmaya dair yaptığı analizde, doğum eylemi (travay) boyunca sürekli birebir destek alan kadınlarda sezaryen ya da aletli doğum ihtimalinin ve ağrıkesici kullanma eğiliminin daha düşük olduğunu bulmuştur.<a class="si-noteref" href="../Text/notice.xhtml#ch7_f5" id="ref_f5">5</a> Bu kadınlarda doğum eylemi daha kısa sürdüğü gibi, bebekler<a id="GBS.0155.04"></a> de daha iyi durumda dünyaya gelmiştir. “Bildiğim kadarıyla sezaryen olasılığını gerçekten azaltan tek müdahale bu,” diyor Hodnett.<a class="si-noteref" href="../Text/notice.xhtml#ch7_f6" id="ref_f6">6</a></p>
			<p><span epub:type="pagebreak" id="page137" title="137"></span>Yeri geldiğinde sezaryen hayat kurtarır ve her şey göz önüne alındığında son derece güvenlidir. Ama sonuçta majör bir cerrahi girişim olduğu için çok gerekli olmadığı sürece uygulanacak bir işlem değildir. Dünya Sağlık Örgütü 2010 yılında, gereksiz ölçüde yüksek<a id="GBS.0155.05"></a> sezaryen oranlarının da çok düşük sezaryen oranları kadar tehlikeli olduğuna dair uyarıda bulundu.<a class="si-noteref" href="../Text/notice.xhtml#ch7_f7" id="ref_f7">7</a> Farklı ülkelerde yapılan çalışmalar, ideal sezaryen oranının %5-10 civarında olduğunu düşündürmekte; %1’in altında ve %15’in üzerindeki oranlar gerek anneler gerekse bebeklerde sonuçları olumsuz etkilemektedir. Sezaryen oranı yaşadığım yer olan İngiltere’de %26, ABD’de ise %33’tür. <a class="si-noteref" href="../Text/notice.xhtml#ch7_f8" id="ref_f8">8</a></p>
			<p>Peki ama<a id="GBS.0156.01"></a> –vardiya usulü gelip giden farklı ebeler yerine– tek bir bakıcının eşlik etmesi, bir kadının cerrahi girişime ihtiyaç duymasını neden etkilesin? Hodnett sürekli bakım görenlerin doğuma yardımcı fiziksel pozisyonlar konusunda yardım alma olasılığının daha fazla olduğunu düşünüyor. Ayrıca güvenilir bir kişiden duygusal anlamda destek almak, kadınların korkusunu ve stresini azaltabileceği gibi, duruma<a id="GBS.0156.02"></a> daha hâkim olduklarını hissetmelerine de yardımcı olabilir. Bu da doğum sırasında hissettikleri ağrıyı, dolayısıyla da ağrıkesici gereksinimini azaltabilir ki bunun bile tek başına komplikasyonları azaltıp daha ileri müdahaleleri gereksiz kılması mümkün. Kaygıyı gidermek de doğumun seyrini doğrudan etkileyebilir. Stres altındayken ya da korktuğumuzda kan dolaşımına salıverilen hormonlar, özellikle<a id="GBS.0156.03"></a> doğumun erken evrelerinde kasılmaları yavaşlatabilir.<a class="si-noteref" href="../Text/notice.xhtml#ch7_f9" id="ref_f9">9</a></p>
			<p>Sürekli bakımın faydaları, en güçlü biçimde, özellikle kadınların doğumdan korktuğu ya da yeterince eğitimli olmadığı, hastanelerinse yeterince donanımlı olmadığı gelişmekte olan ülkelerde, eş ya da aile desteği olmaksızın yapılan doğumlarda hissedilmektedir. ABD ve Kanada’dan 7.000 kadını kapsayan bir çalışmada sürekli bakım, müdahale<a id="GBS.0156.04"></a> oranını hiç azaltmamıştır.<a class="si-noteref" href="../Text/notice.xhtml#ch7_f10" id="ref_f10">10</a> Belki de bu ülkelerde tıbbi bakım o kadar iyi ki kadınlar ek desteğe ihtiyaç duymuyorlar.</p>
			<p>Hiç de öyle değil, diyor Hodnett. Bu ülkelerde agresif müdahale yaklaşımının, sürekli bakımın etkilerine baskın çıktığını iddia ediyor. “Her şey saatin denetimi altında,” diyor. “Belli bir süre içinde bebeğinizi doğurmanız gerek, yoksa sorun var demektir. Kanıta <span epub:type="pagebreak" id="page138" title="138"></span>dayalı olmasa<a id="GBS.0156.05"></a> da herkes saate bağlıdır.” Eğer işler planlandığı gibi gitmezse –zamanında başlamayan ya da çok yavaş ilerleyen bir doğum, kadının bebeği itmesinin fazla uzun sürmesi– sağlık ekibi, ilaçlar, makas, forseps ya da cerrahiyle devreye girer.</p>
			<p>“Kadınların üçte ikisinin doğum sırasında sentetik oksitosin aldığı bir ortamdan söz ediyoruz; hepsi sürekli fötal monitörizasyondan ötürü yatağa bağımlıdır.<a id="GBS.0157.01"></a> Hepsine damar yolu açılır ve güçlü ilaçlar verilir, en az üçte ikisine doğum eylemi sırasında sürekli epidural analjezi uygulanır.” Böyle koşullarda doğum yapmaya niyetlenen kadınların ilaca ve cerrahi girişime duyduğu gereksinimin, destek veren bir bakıcı olsun olmasın, kaçınılmaz olarak yüksek oranlara çıktığını savunuyor Hodnett.</p>
			<hr/>
			<p class="unindent">Peki kadınlar bu ileri teknoloji ortamının olmadığı bir<a id="GBS.0157.02"></a> yerde, mesela evde doğum yaparsa ne olur? Birleşik Krallık’taki kadınların %3’ü ve ABD’dekilerin sadece %1’i bu şekilde doğum yapmayı tercih ediyor. Doğum sancısı evde başladığında aynı ebeler, hastaneye gidilmediği sürece ilaçların ve tıbbi müdahalelerin söz konusu olmadığı bu ortamda genellikle doğum boyunca kadınlarla birlikte kalır.</p>
			<p>Planlanmış evde doğum ile hastane doğumlarını karşılaştıran<a id="GBS.0157.03"></a> randomize çalışmaların yapılması neredeyse imkânsız çünkü kadınları belli bir yerde doğum yapmaya zorlamak ne etik ne de pratik. Ancak bu konuda yapılmış çok sayıda büyük, gözlemsel çalışma var; bunlardan biri, düşük riskli gebeliği olan yaklaşık 65.000 kadının izlendiği 2011 tarihli bir çalışma.<a class="si-noteref" href="../Text/notice.xhtml#ch7_f11" id="ref_f11">11</a></p>
			<p>Bu çalışmalar hastanede doğum yapmayı tercih eden kadınlarla evde doğum yapmayı deneyenleri<a id="GBS.0157.04"></a> (kadının bebeğini evde doğurup doğurmadığına ya da sonunda ağrı tedavisi veya tıbbi müdahale için hastaneye nakledilip edilmediğine bakılmaksızın) karşılaştırmaktadır. Görünen o ki, salt evde doğum yapmayı tercih etmekle bile kadınların doğumu uyarma ya da hızlandırmaya yönelik ilaç gereksinimi; ameliyat ya da yırtık gelişme ihtimali ve sezaryen ya da aletli <span epub:type="pagebreak" id="page139" title="139"></span>doğum ihtiyacı azalmaktadır. Bebekler<a id="GBS.0157.05"></a> daha iyi durumda dünyaya gelmekte, anneleri tarafından emzirilme olasılığı artmaktadır.</p>
			<p>Birleşik Krallık’ta Ulusal Sağlık Hizmeti (NHS) dışında çalışan bağımsız ebelerle yapılan çalışmalarda da benzer bir tablo çıkıyor karşımıza. Bu ebeler, açıkça gerekmedikçe her türlü tıbbi müdahaleden kaçınıyor ve doğumların çoğu evde gerçekleşiyor. Aynı ebe bir kadınla gebeliği boyunca, doğum sırasında<a id="GBS.0158.01"></a> ve sonrasında ilgileniyor. Yaklaşık 9.000 kadını kapsayan 2009 tarihli bir çalışmada, bağımsız ebeler grubundaki kadınların %78’inin, konvansiyonel bakım alan gruptakilerin ise %54’ünün yardımsız doğum yapabildiği bulunmuştur.<a class="si-noteref" href="../Text/notice.xhtml#ch7_f12" id="ref_f12">12</a> Bu bebeklerin düşük doğum ağırlığıyla dünyaya gelme, yoğum bakım biriminde yatma olasılığı yarı yarıya olup, anneleri tarafından emzirilme oranları çok daha yüksektir.</p>
<div style="display:none;"><a id="GBS.0158.02"></a></div>
			<p>Bu faydaların bazıları o kadar da şaşırtıcı değil belki ama konvansiyonel hastane doğumlarında yapılan ek müdahaleler, işler yolunda gitmediğinde bebeklerin hayatını kurtarmıyor mu? Birçok durumda öyle olmadığı anlaşılıyor. Daha önce doğum yapmış düşük riskli gebelerde evde doğum yapmak, hastanede doğum yapmak kadar güvenli olduğu gibi, yenidoğan ölüm ve yaralanma oranları da aynı. Evde doğum<a id="GBS.0158.03"></a> ile hastanede doğumu karşılaştıran 2012 tarihli Cochrane incelemesinin (tıpta altın standart analizi) yazarları, hastanedeki daha yüksek komplikasyon oranından “sabırsızlık ve pek çok tıbbi işleme kolay erişim”i sorumlu tutmuştur.<a class="si-noteref" href="../Text/notice.xhtml#ch7_f13" id="ref_f13">13</a> NHS 2014’te, bu kadınların doğum koğuşuna girmemelerinin onlar için daha iyi olduğunu ve ebe destekli bir birimde veya evde doğum yapmaya teşvik edilmeleri gerektiğini<a id="GBS.0158.04"></a> söyleyen yeni kılavuzlar yayımladı.<a class="si-noteref" href="../Text/notice.xhtml#ch7_f14" id="ref_f14">14</a></p>
			<p>Anlaşılan, teknolojiye kolay erişimin yerine kadının duygusal durumuyla ilgilenmeyi ön planda tutmak, hem kadın hem de bebeği için –sadece zihinsel olarak değil aynı zamanda fiziksel olarak da– daha iyi sonuç veriyor.</p>
			<hr/>
			<p class="unindent"><span epub:type="pagebreak" id="page140" title="140"></span>İkinci doğumumun başladığı Ekim akşamı geç saatte eşimle ben (bağımsız) ebeleri aradık ve hastane yerine oturma odamızdaki şişen<a id="GBS.0158.05"></a> havuza transfer olduk.<a class="si-noteref" href="../Text/notice.xhtml#ch7_f15" id="ref_f15">15</a></p>
			<p>Önce becerikli, konusuna hâkim ve özü itibariyle sakin Jacqui Tomkins geldi. Ağrı umduğumdan daha hızlı tırmandı; her kasılma gittikçe şiddetlenen, tüm enerjimi tüketen, kıvrandırıcı bir kucaklaşmaydı. İlk doğumuma naif bir güvenle başladığım halde bu kez işlerin ne denli zorlaşabileceğini biliyordum. “Bunu başarabileceğimi sanmıyorum,” dedim Jacqui’ye. Okula başlayan<a id="GBS.0159.01"></a> çocuğuna ilk gün güven telkin etmeye çalışan bir anne gibi “Elbette başaracaksın,” diye yanıtladı. Gebeliğim boyunca tanıdığım Jacqui’ye güveniyordum; dolayısıyla ilk doğumumda sürekli değişen ebelerin güven vermek için söylediği sözler beni yalnızlığa itmekten başka işe yaramadığı halde, Jacqui’nin sözleri derinden etkiledi. Bu aynı ağrıydı ama içinde korku barındırmıyordu; daha önce hissettiğim<a id="GBS.0159.02"></a> o kahreden, boğucu karmaşaya hiç benziyordu. Sonunda ritmimi buldum: yükseldiğini hisset, gevşe, gözlerini kapat, nefes ver. Kıyıya çarpan dalgalarla mücadele etmektense dalganın altındaki dingin suya dalmak gibiydi.</p>
			<p>Yaklaşık altı saat sonra bir gürültü duydum. Gırtlaktan gelen boğuk bir kükremeydi ve görünüşe göre benden çıkıyordu. “Neler oluyor?” diye sordum telaşla. Jacqui gülümseyerek<a id="GBS.0159.03"></a> “Bebeğini itiyorsun,” dedi. Bunun, sanki içim parçalanıp yırtılıyormuşçasına farklı bir ağrı olduğunu keşfettim. Ama ikinci kez düşünmek için çok geçti artık. Neyse ki bu son aşama genellikle kısa sürer; bebek dakikalar içinde doğar. O sırada ikinci ebem de büyük âna hazır durumda geldi. Elke Heckel canlı renkler giyen ve Earl Grey çayı seven iri yarı, sıcakkanlı bir Almandı. Gürültüyü o da duymuştu.<a id="GBS.0159.04"></a> “Eli kulağında,” dedi rahat bir sesle, sonra da gidip kanepeye oturdu.</p>
			<p>Gelişi beni rahatlattı ve Jacqui’nin etrafımda ördüğü güvenlik ağını daha da güçlendirdi. Ne yazık ki bu bebek de ters bir pozisyondaydı; dirseği başının önünde sıkışmıştı ve doğum kanalını neredeyse kazıyarak ağır ağır iniyordu. İki saat sonra güneş panjurların arasından sızıyor, Londra ahalisi ayaklarının altında <span epub:type="pagebreak" id="page141" title="141"></span>çıtırdayan<a id="GBS.0159.05"></a> sonbahar yapraklarının üzerinden basıp geçerek işine gücüne gidiyordu. Ama ortada bebek falan yoktu. Takatim kalmamıştı ve yine paniğe kapılmak üzereydim.</p>
			<p>Konvansiyonel bakım kılavuzlarının izin verdiğinden daha uzun süredir ıkınıyordum. Bu noktada NHS ebeleri, bir doğum uzmanının makas, forseps ya da büyük olasılıkla (bir önceki doğumumda olduğu gibi) sezaryenle bebeği çıkarması için beni<a id="GBS.0160.01"></a> ambulansla hastaneye götürürlerdi. Bu, doğumun zamanında gerçekleşmesini garantilerdi ama acil cerrahi, yenidoğanda emme güçlüğü de dahil kendine özgü birtakım riskleri beraberinde getirir. Ayrıca hastanede daha uzun süre kalmak ve uzun nekahet dönemi de üç yaşındaki kızımla hayatının bu hassas döneminde daha az ilgilenebilmem anlamına gelecekti.</p>
			<p>Jacqui ile Elke bebeği izlemeye devam ettiler<a id="GBS.0160.02"></a> ve her şeyin yolunda gittiğine, müdahaleye gerek olmadığına dair bana güvence verdiler. “Harika gidiyorsun,” diyorlardı. “Zamanı geldiğinde doğacak.” Ve öyle oldu. İşte istatistikler o anda değişti; acil bir sezaryen o anda komplikasyonsuz bir doğuma dönüştü. Oturma odamızın ortasında olan bitenler, çalışmaların on binlerce kadın için gösterdiği sonuçların somut örneğiydi: Güvendiğimiz birinin<a id="GBS.0160.03"></a> bizi rahatlatması önemsiz bir lüks değildir. Doğru sözcükler agresif tıbbi müdahalenin yerini tutabilir ve fiziksel sonuçları değiştirebilir.</p>
			<p>Birkaç dakika sonra oğlum suyun içine kayıverdi. Jacqui loş ışıkta onu yakalayıp kucağıma verdi; soluk, gözleri yumuk yumuk ve mükemmeldi. Tam kanepeye oturmuş elimde bir fincan çayla oğlumu emziriyordum ki, her şeyden habersiz uyuyan kızım merdivenlerden<a id="GBS.0160.04"></a> inerek bize merhaba dedi.</p>
			<hr/>
			<p class="unindent">Evde doğum, bütün kadınlar –hatta çoğu kadın– için çözüm değil elbette. Evde doğum yapmak istemeyen pek çok kadın var ve yukarıda sözü edilen çalışmalar, ilk kez doğum yapacak anne<span epub:type="pagebreak" id="page142" title="142"></span>lerin doğumu evde yapmamasının daha güvenli olabileceğinden bahsediyor. Bu kadınlar hastanede doğum yaptıklarında bebek ölümü ya da ciddi hasar oranı biraz daha düşük oluyor. (Aynı durum,<a id="GBS.0160.05"></a> makat gelişi ve ikiz gebelik gibi yüksek riskli gebeliklerde neredeyse kesinlikle doğru olmakla birlikte, bu kadınların pek azı evde doğum yapma girişiminde bulunduğu için bu konuda yapılmış çalışma yok aslında.)<a class="si-noteref" href="../Text/notice.xhtml#ch7_f16" id="ref_f16">16</a></p>
			<p>Çocuklarımın birbirine tezat doğum hikâyeleri bana, doğum nerede yapılırsa yapılsın, duygusal desteğin kadın için ne denli önemli olabileceğini öğretti. Bilip güvendiğimiz birinin<a id="GBS.0161.01"></a> gösterdiği ilgiye, bir grup yabancının gösterdiği ilgiden çok farklı tepki veririz ve bu, sonuçları sadece psikolojik değil fiziksel açıdan da etkiler. Ne yazık ki tıbbi sistemimiz genellikle kadınlardan iki uç yöntem arasında bir tercih yapmalarını ister: ya hayat kurtaran tıp teknolojisine hemen erişme şansının olmadığı evde holistik bakım görebilirler ya da hastanede kişisel olmayan, müdahaleci<a id="GBS.0161.02"></a> bir bakım.</p>
			<p>Hodnett ise her iki dünyayı bir araya getirmemiz gerektiğini savunuyor: kadınlarla doğum süreci boyunca birlikte kalan ebelerin bulunduğu, ağrı tedavisine ve tıp teknolojisine <em>sadece ve sadece</em> gereksinim duyulduğunda erişimin olduğu destekleyici hastane ortamı. Birleşik Krallık’taki ebe öncülü birimlerin arkasındaki felsefe de kısmen bu zaten. Ancak bu birimler sürekli bakım güvencesi<a id="GBS.0161.03"></a> vermediği gibi, sadece en güçlü ağrı tedavilerinden vazgeçmeye zaten istekli, düşük riskli gebeliği olan kadınlara (vakaların yaklaşık %45’i)<a class="si-noteref" href="../Text/notice.xhtml#ch7_f17" id="ref_f17">17</a> hizmet vermektedir. Peki ya diğerleri? Doğum koğuşundakiler de dahil bütün kadınlar daha destekleyici, daha az agresif bakımdan fayda görmez mi?</p>
			<p>“Kuzey Amerika’da buna sıklıkla verilen yanıt, doğum sırasında sürekli birebir desteğin maliyetini kaldıramayacak<a id="GBS.0161.04"></a> olduğumuz,” diyor Hodnett. Ancak bu yöntemin aslında daha masraflı olmadığını savunuyor: Kuzey Amerika’daki 13 hastaneden 7.000’e yakın kadını kapsayan bir çalışmada Hodnett, belli bir zamanda çalışan personel sayısını artırmaksızın, sadece hemşirelerin ve ebelerin dağılımını değiştirerek sürekli bakım hizmeti sağlamış.<a class="si-noteref" href="../Text/notice.xhtml#ch7_f18" id="ref_f18">18</a></p>
			<p><span epub:type="pagebreak" id="page143" title="143"></span>Kuşkusuz, gereken müdahale sayısını azaltmak da sonuçta maliyeti artırmayıp,<a id="GBS.0161.05"></a> tam tersine azaltacaktır. ABD’deki hastanelerin anne bakım hizmetleri (gebelik, doğum ve yenidoğan bakımı) için çıkardığı masraf, sezaryen uygulanan kadınlar için ortalama 50.000 dolar, vajinal doğum yapanlardaysa 30.000 dolardır.<a class="si-noteref" href="../Text/notice.xhtml#ch7_f19" id="ref_f19">19</a></p>
			<p>Eğer çalışmalar, doğum sırasında kadınların pahalı yeni bir ilaç alması gerektiğini göstermiş olsaydı, “Herkes hemen ertesi gün o ilacı alırdı,” diyor Hodnett.<a id="GBS.0162.01"></a> Yeni ilaçların kullanıma girmesi mevcut tıbbi bakım modeline kolayca uyar. Onun yerine kadınlara verilen bakımı değiştirmek aslında daha masraflı olmayacak ama hastane departmanlarının organizasyonunda daha kapsamlı değişikliklere gidilmesi gerekecektir ve Hodnett’e göre bu sorunu kurcalamaya kimse istekli değil. “Hekimlerin, hemşirelerin, ebelerin ve hastane yöneticilerinin tutum ve davranışlarında,<a id="GBS.0162.02"></a> şu âna kadar vaki olmayan bir değişimin gerçekleşmesi gerekir.”</p>
			<p>Bu arada, hastanede doğum yapan kadınlara ihtiyaç duydukları her türlü tıbbi müdahale –ve ihtiyaç duymadıkları pek çok girişim– uygulanmaya devam ediyor.</p>
			<hr/>
			<p class="unindent">“Örümcek Adam” diyor heyecanla sekiz yaşındaki Daniel, bana, çıkartmalar yapıştırdığı oksijen tüpünü gösterirken. Ağızlığın kenarı etrafında minik örümcek adamlar halka<a id="GBS.0162.03"></a> olmuş dans ediyor. Üzerinde yıldızlar ve kalplerle süslü yeşil hastane önlüğü olan Daniel yatağın kenarına oturup bacaklarını sarkıtmış.</p>
			<p>Koyu renk kirpi gibi saçları olan bu sevimli Hispanik oğlanın beyninde bir kist var. Doktorlar, büyümediğinden emin olmak için lezyonu yakından takip ediyorlar ve Daniel Massachusetts’teki Boston Tıp Merkezi’ne rutin MR tetkiki için gelmiş. “Örümcek Adam!”<a id="GBS.0162.04"></a> diyor tekrar. Burnunu kırıştırıp, kocaman bir gülümsemeyle olanca dişini gösteriyor.</p>
			<p>Harborview gibi Boston Tıp Merkezi de zor şartlar altında yaşayan bir kitleye hizmet veriyor. Buradaki hastalar genellikle yok<span epub:type="pagebreak" id="page144" title="144"></span>sul ve yoksun kişiler. Çoğunun sağlık sigortası yok ve birçoğu İngilizce bilmiyor. Soğuk, gri bir günün sabah sekizinde geldiğim hastanede binalar modern ve etkileyici görünüyor ama<a id="GBS.0162.05"></a> biraz ıssız bir havası var. Dışarıda, Yankees kasketi giymiş irikıyım bir adam yüksek sesle “Benim eve gidelim mi bebeğim?” diyerek bozuk para istiyor.</p>
			<p>Mağaramsı lobide siyahlar giymiş bir genç, devasa saksılara dikilmiş sivri yapraklı palmiyelerin etrafında daireler çizerek iPhone’da konuştuğu kişiye sövüp sayıyor. Sol taraftaki kapı, sıkılmış görünen hastaların TV’de Kim Kardashian’ın gelinliğiyle<a id="GBS.0163.01"></a> ilgili bir tartışmayı izlediği radyoloji bekleme odasına açılıyor. Ama koridorda yoluma devam ederken ortamın havası değişiyor. Çocukların yaptığı resimler ve hayvan fotoğraflarıyla bezeli eğlenceli bir perdeyle ayrılmış küçük bir alana geliyorum. Duvarda, kâğıttan kesilmiş kedilerle kaplı bir mantar pano var. Bir de oyuncaklarla dolu bir dolap ve pembe, çiçekli ayakkabılarıyla, güler yüzlü,<a id="GBS.0163.02"></a> anaç MR hemşiresi Pamela Kuzia.</p>
			<p>Kuzia’nın işi hastanedeki çocuk hastalara MR çekilirken yardımcı olmak. MR çekilirken tarayıcının daracık tünelinde bir saat kadar kıpırdamadan yatmak gerekir ki bu, çoğu yetişkin için bile göz korkutucu bir deneyimdir. Kuzia bunu çocuklara mümkün olduğunca sakinleştirici vermeden yapmaya çalışıyor: “İşimiz, zorunlu kalmadığımız sürece ilaç vermemek,” diyor.<a id="GBS.0163.03"></a> Çok küçük çocuklara ve kaygı düzeyi yüksek olanlara sakinleştirici veriyor ama onları MR odasına getirip, ilaç verilecek masaya yatırmak dahi başlı başına bir iş.</p>
			<p>Daniel gibi çocukları ele alalım. Daniel’ın gelişimi geri kalmış. Annesi İngilizce bilmiyor ve hastanede geriliyor, bu da oğlunu yıpratıyor. Daniel’ın önceki taramalarından bazıları travmatik geçmişti; örneğin bir keresinde sakinleştirici<a id="GBS.0163.04"></a> ilacın verildiği iğne damarından çıktığı için sıvı koluna sızmıştı. İş öyle bir noktaya gelmişti ki Daniel lobide Kuzia’yı görür görmez ağlamaya başlıyordu.</p>
			<p>Ama artık her şey farklı. Daniel bugün sessiz sakin, gözlerini şaşkınlıkla kocaman açmış. Kuzia ona oyuncak arabalardan veriyor (en sevdiklerinin onlar olduğunu biliyor), sonra da tutması için <span epub:type="pagebreak" id="page145" title="145"></span>oksijen maskesini uzatıyor. “Bu senin pilot<a id="GBS.0163.05"></a> masken,” diyor neşeyle. “Pekâlâ Daniel Bey. Balonlu sakız mı yoksa çilek mi istersin?” Daniel ilk kez gülüyor. “Balonlu sakız!” diyor. Kuzia maskeye sprey sıkınca odayı insanın içini bayan bir sakız kokusu sarıyor. Daniel koku sıkılmış maskesini gururla tutarken başlığıyla oynuyor. Aleti çıkartmalarla donattıktan sonraysa heyecandan yerinde duramıyor.</p>
			<p>Derken MR cihazının bulunduğu odaya gitme<a id="GBS.0164.01"></a> zamanı geliyor. Odanın girişi daha tehditkâr olamazdı herhalde. Kapılarda, duvarda ve zeminde uyarı işaretleri var. <em>Dur!</em> Kırmızı panolar. <em>Tehlike.</em> Sarı-siyah kareler. <em>Dikkat, mıknatıs hep açık.</em> Eşiğin diğer tarafında, üzerinde ekranlar, kablolar, düğmeler ve yanıp sönen ışıklar olan cihazlarla dolu büyük bir oda var. Spot ışıkları, makaslar, gaz tüpleri, serumlar, serum torbaları, kutularca eldiven<a id="GBS.0164.02"></a> ve krem tüpleri. Tam ortadaysa yüksek sesli bir uğultu çıkaran, şekli açmaya benzeyen bir tünel, yani tarayıcının ta kendisi.</p>
			<p>Cihaz, dünyanın manyetik alanından on binlerce kat güçlü bir kuvvet alanı oluşturur. Dolayısıyla farkında olmadan odaya sokulacak herhangi bir metal eşya –kalem, saat, ataş ya da küpe– doğrudan tarayıcıya (ve içindeki kişiye) ölümcül bir hızla çekilir. Cihaz büyük ve<a id="GBS.0164.03"></a> görkemli; hastanın üzerinde yattığı hareketli dar masa, bana morg dolaplarına cesetleri sokup çıkarmak için kullanılan raylı sedyeleri hatırlatıyor.</p>
			<p> Kuzia, Daniel’ı kapıya kadar getirmeyi başardı. Şimdi de onu masaya çıkarması gerekiyor.</p>
			<hr/>
			<p class="unindent">Acı verici ya da ağrılı tıbbi işlemlere maruz kalmanız için ille de yanık ya da travma hastası olmanız veya doğum yapmanız gerekmez. Her yıl milyonlarca<a id="GBS.0164.04"></a> kişiye uyanıkken sadece görüntüleme yöntemleri değil, biyopsi ya da laparoskopik cerrahi gibi invazif işlemler de uygulanmaktadır. Ciltte büyük bir kesi yaparak uygulanan açık cerrahiden farklı olarak laparoskopik cerrahide cerrah, ciltte açtığı minik kesiden girerek bir borunun ucundaki kameradan gelen görüntüler kılavuzluğunda çalışır.</p>
			<p><span epub:type="pagebreak" id="page146" title="146"></span>Bu yöntemde yaralar açık cerrahidekine göre daha hızlı<a id="GBS.0164.05"></a> iyileşir ve hastalar aynı gün taburcu olur. Genel anestezi genellikle gerekmez, onun yerine sakinleştirici ilaçlarla birlikte lokal anestezi uygulanır. Ancak bütün faydalarına rağmen, uyanıkken ameliyat edilme fikri insanın gözünü korkutabilir. Tehlikeli yan etkilerinden ötürü doktorların güvenle verebileceği sakinleştirici ilaçların dozu sınırlıdır ve hastalar tipik olarak kaygı ve ağrı düzeyinin<a id="GBS.0165.01"></a> yüksek olduğunu ifade ederler.</p>
			<p>Elvira Lang bu tür işlemler uygulayan bir girişimsel radyolog. “İnsanlara uyanıkken cerrahi girişim uyguluyorum,” diyor. “Hastayı masaya yatırmanın ve masada tutmanın, sonra da yapmanız gereken şeyi ciddiyetle yapmanın zorluklarıyla karşı karşıyasınız.”<a class="si-noteref" href="../Text/notice.xhtml#ch7_f20" id="ref_f20">20</a> Hemen ilaca sarılmak yerine hastalarının psikolojik öz kaynaklarını harekete geçirip geçiremeyeceğini merak<a id="GBS.0165.02"></a> etmiş Lang ve bunun üzerine hastaların gevşemesine ve ağrılarının hafiflemesine yardımcı olacağını umduğu empatiye dayalı iletişim becerileri, olumlu telkin ve görsel imgelerin karışımından oluşan bir yöntem geliştirmiş. Buna Rahatlama Konuşması adını veriyor.</p>
			<p>Lang, Boston’daki Harvard Tıp Fakültesi’nde çalışırken, meme biyopsisi ya da böbrek tümörü ameliyatı gibi tıbbi işlemler geçiren 700’ün<a id="GBS.0165.03"></a> üzerinde hastayı içeren randomize kontrollü çalışmalarda kendi yaklaşımını denedi.<a class="si-noteref" href="../Text/notice.xhtml#ch7_f21" id="ref_f21">21</a> Standart bakım (istenirse damardan ağrıkesici ilaç uygulanabilen “bilinçli sedasyon”) ile birlikte kendi yaklaşımını sadece standart bakım uygulamasıyla karşılaştırdı.</p>
			<p>Lang’in bütün çalışmalarında Rahatlama Konuşması yapılan hastalar, sadece standart bakım uygulananlara göre daha az ağrı ve kaygı bildirdiler.<a id="GBS.0165.04"></a> Böbrek ve damarlarla ilgili işlem uygulanacak 241 hastayı kapsayan bir çalışmada, yöntemin uygulandığı müdahale grubunda ağrı puanları 10 üzerinden en fazla 2,5 iken, kontrol grubunda 7,5 bulundu; kaygı düzeyi ise sürekli artmak yerine sıfıra düştü.</p>
			<p>Hepsi bu kadarla kalmıyor. Lang, doğumla ilgili çalışmalarda olduğu gibi, hastaların psikolojik durumuna öncelik tanımanın, beraberinde güçlü<a id="GBS.0165.05"></a> fiziksel faydalar da getirdiğini buldu. Rahatlama <span epub:type="pagebreak" id="page147" title="147"></span>Konuşması yapılan kişiler çok daha düşük düzeylerde sakinleştiriciye ihtiyaç duymuştu ve çok daha az komplikasyon gelişmişti. Örneğin, böbrek ve damar cerrahisi çalışmasında, müdahale grubundaki hastaların ihtiyaç duyduğu ilaç miktarı normalde gerekenin yarısı kadardı. Ayrıca cerrahi işlem ortalama 17 dakika erken tamamlanarak hasta başına 338<a id="GBS.0166.01"></a> dolar tasarruf edilmişti.<a class="si-noteref" href="../Text/notice.xhtml#ch7_f22" id="ref_f22">22</a></p>
			<p>Fakat yirmi yıllık emeğe ve ilaç şirketlerini çileden çıkaracak sonuçlar veren çalışmalara rağmen, Lang’in fikirleri diğer hastaneler tarafından benimsenmedi. Bunun üzerine Lang tekniğini kendi yaymaya karar verdi, Harvard’dan ayrılıp kendi şirketini kurdu ve sağlık ekiplerini kendi yaklaşımıyla eğitmeye başladı.<a class="si-noteref" href="../Text/notice.xhtml#ch7_f23" id="ref_f23">23</a> Hâlâ klinik çalışmalar yürütüyor ama artık sağlık<a id="GBS.0166.02"></a> sonuçlarından çok ekonomik sonuçlara odaklanmış durumda, “çünkü hastane yöneticilerinin asıl ilgilendiği konu bu.”</p>
			<p>Dönüşüm sağlamayı umduğu alanlardan biri de Daniel’ınki gibi MR taramaları. Eğer hastalar inceleme için cihazda bir saat civarında yatamayacak kadar gerginlerse işlem yarıda kesilmek zorunda kalıyor ve bu durum “klostro oranı”nı daha da olumsuz etkiliyor. Klostro oranını düşürmek<a id="GBS.0166.03"></a> sürekli mücadele gerektiriyor, diyor Boston Tıp Merkezi (BTM) MR birimi sorumlusu Kelly Bergeron. MR taraması, BTM’dekilere benzer hastalar için özellikle göz korkutucu olabilir, diye açıklıyor; çünkü bu hastalar genellikle eğitimsiz ve tıp konusunda fazla bilgili değiller. “Aslında kendilerine ne yapıldığını pek bilmiyorlar. O nedenle böyle bir teknoloji onlara korkutucu geliyor.”</p>
			<p>Hastalar<a id="GBS.0166.04"></a> taramayı ilk seferde tamamlayamazlarsa, genellikle bir sakinleştirici yardımıyla ikinci randevuya gelmeleri gerekiyor, diyor Bergeron. Fakat kaygı düzeyi çok yüksekse ilaç da işe yaramayabilir. “İlaçla mücadele ediyorlar. Sıradan birini bir hafta boyunca yere serecek bir ilaç aldığı halde bu hasta düz duvara tırmanıyor.” O zaman da üçüncü kez gelmek ve bazen de bütün risklerine, ayılma süresine<a id="GBS.0166.05"></a> ve maliyetine rağmen genel anestezi almak zorunda kalıyorlar.</p>
			<p>Lang bu şekilde boşa giden taramaların ABD’de yıllık 425 milyon ila 1,4 milyar dolar harcamaya yol açtığını tahmin ediyor.<a class="si-noteref" href="../Text/notice.xhtml#ch7_f24" id="ref_f24">24</a> <span epub:type="pagebreak" id="page148" title="148"></span>Rahatlama Konuşması insanlara biyopsi ve laparoskopik cerrahide yardımcı oluyorsa, rahatça MR çektirmelerini de sağlayabilir mi acaba?</p>
			<hr/>
			<p class="unindent">“İğneyi batırıyorum!” “Az sonra bir tane daha geliyor.” “Biraz<a id="GBS.0167.01"></a> yanma hissedeceksin.”</p>
			<p>Hastaları az sonra hissedecekleri acı ya da rahatsızlığa karşı uyarmak tıbbi bakımın esaslarındandır. Ama Lang tarama ya da ameliyat gibi tıbbi işlemler sırasında nosebo etkisine özellikle hassas olduğumuzu ve uygulanacak işlemin canımızı ne kadar yakacağı söylendiğinde canımızın daha da fazla yandığını ileri sürüyor. “Bir tıp kurumunun ya da diş hekiminin muayenehanesinden<a id="GBS.0167.02"></a> içeri adımınızı attığınızda zaten hipnoz durumundasınızdır,” diyor Lang. “Telkine son derece açıksınızdır.”</p>
			<p>Lang savını kanıtlamak için Harvard’lı plasebo araştırmacısı Ted Kaptchuk ile birlikte, ameliyata girmek üzere olan 159 hastanın 15 dakikada bir ağrı ve kaygı durumlarını puanladıkları video kayıtlarını analiz etmiş.<a class="si-noteref" href="../Text/notice.xhtml#ch7_f25" id="ref_f25">25</a> Bu kayıtlarda tıbbi personel, hastanın hissedeceği acıyla ilgili<a id="GBS.0167.03"></a> –yukarıda sıralananlar da dahil– kalıplaşmış uyarılarda bulunuyor. Hastalar enjeksiyon ya da cilde iğne batırılması gibi acı verebilecek olaylar öncesinde bu uyarıları aldıkları zaman –olumsuz sözcüklerin önüne “çok değil”, “birazcık” gibi nitelemeler getirilse dahi– ağrı ve kaygı puanları artmış.</p>
			<p>Lang’in Rahatlama Konuşması yaklaşımının temel öğelerinden biri, olumsuz ya da korkutucu bir<a id="GBS.0167.04"></a> dil kullanmamak. Lang, hastalara sürekli ne kadar acı çekeceklerini anlatmak yerine, bilgilendirilmiş onam aşamasında bütün olumsuz ihtimaller konusunda hastayı uyarmayı öneriyor. “Ama ondan sonra hepsi biter, hasta oradadır ve artık batacak, yanacak falan demeniz gerekmez.”</p>
			<p>Lang yakın zamanda Bergeron’un ekibine Rahatlama Konuşması konusunda eğitim verdi. Bergeron her ne kadar ekibinin hastalara<a id="GBS.0167.05"></a> karşı zaten duyarlı davrandığını düşünüyorsa da, Lang’in tarama <span epub:type="pagebreak" id="page149" title="149"></span>esnasında kullandıkları dil üzerinde yeniden düşünmelerine yardımcı olduğunu söylüyor. Eğitimden önce ekip, sözgelimi görüntülemede belli dokuların daha net görünmesini sağlayan kontrast maddeyi enjekte etmeden önce, hastaları, hissedecekleri rahatsızlık konusunda rutin olarak uyarıyordu. “Artık iğne ya da arı sokması lafları yok,”<a id="GBS.0168.01"></a> diyor Bergeron. “Bunların hepsini sözlükten çıkardık. Artık sadece ‘Şimdi size kontrast madde vereceğim’ diyoruz.” Personel hastaları tarayıcıya kapatmak yerine onları rahatlatıyor. Panik düğmesi çağrı düğmesi haline gelmiş.</p>
			<p>Lang’in yaklaşımının bir diğer parçası, hastaları gözlerinin önüne pozitif imgeler getirmeleri yönünde teşvik etmek. MR taramasının en ürkütücü taraflarından biri, başınızı<a id="GBS.0168.02"></a> sabitlemek için kullanılan ve yüzünüzü örten plastik bir maske olan kafa bobininde hareketsiz kalmaktır. Bergeron ile arkadaşları artık çocuklara bir rokette uçtuklarını ya da kafa bobininin aslında bir beyzbol maskesi olduğunu söylüyorlar. Erişkinlere gelince, bir masaj salonunda sırtüstü yattıklarını düşünmelerini istiyor, hatta spa illüzyonunu desteklemek için portakal ya da lavanta kokulu<a id="GBS.0168.03"></a> aromaterapi tabletleri seçeneği sunuyorlar.</p>
			<p>Eğer hasta çok gerginse personel ona yazılı bir metin okuyabilir.<a class="si-noteref" href="../Text/notice.xhtml#ch7_f26" id="ref_f26">26</a> Bu bir gevşeme egzersizi olarak sunulsa da aslında hastalara yukarı doğru bakmalarının, derin derin nefes alıp vermelerinin, süzülüyor oldukları hissine odaklanmalarının ve sonunda seçtikleri, hoş bir manzarayı hayal etmelerinin söylendiği hipnoz durumuna benzer. Bergeron, ekibinin<a id="GBS.0168.04"></a> başlangıçta bunu yaparken kendini epeyce beceriksiz hissettiğini ama çok geçmeden faydasını gördüklerini söylüyor. “Elinizdeki kâğıt parçasından okusanız bile işe yarıyor,” diyor. “Eğer dinliyorlarsa, bu onları yatıştıracaktır. Kulağa çılgınca geliyor ama gerçekten de işe yarıyor.”</p>
			<p>Yaklaşık 14.000 MR randevusunu kapsayan bir çalışmada Lang, MR ekiplerine Rahatlama Konuşması eğitimi vermenin<a id="GBS.0168.05"></a> klostro oranını %40 civarında azalttığını göstermiştir (hastane yapılması gerekmeyen her tarama başına, sigorta şirketine ve sağlık kurumuna göre, 750-5.000 dolar tasarruf etmektedir).<a class="si-noteref" href="../Text/notice.xhtml#ch7_f27" id="ref_f27">27</a> Lang, <span epub:type="pagebreak" id="page150" title="150"></span>BTM ekibinin katıldığı, 90.000 randevunun incelendiği henüz yayımlanmamış bir çalışmada da benzer sonuçlar elde etmiş.</p>
			<p>Lang’in olumlu sonuçlarına rağmen Bergeron, tıp dünyasını Rahatlama Konuşması’nı<a id="GBS.0169.01"></a> benimsemeye ikna etmenin zor olacağını düşünüyor. “Çünkü bu aslında tıpla değil, zihniyetle ilgili,” diyor. “Bütünüyle testlerin ve sonuçların güdümünde olan Batı kökenli sağlık sistemine böyle bir araç ya da düşünüş biçimini sokmak çok zor.” Yine de kendi ekibi bu yaklaşımı kullanmaya başladığından beri hastalar tetkiki daha kolay yaptırıyor; tarama daha hızlı ve daha az kesintiyle tamamlanıyor;<a id="GBS.0169.02"></a> daha az sayıda hastanın sakinleştirici ilaç alması gerekiyor.</p>
			<p>Dahası, “Hanidir içeriye çığlık çığlığa ağlayarak giren çocuk görmedim,” diyor Bergeron. “En büyük faydalarından biri de bu oldu.”</p>
			<hr/>
			<p class="unindent">Kuzia, Daniel’ı tehlike eşiğinden geçirip MR odasına alıyor. Beyaz önlüklü personel yandaki kontrol odasının penceresinden onları seyrederken, Daniel’ı bej tünelin etrafında yürütüyor. “Burası<a id="GBS.0169.03"></a> büyük oda. İçinde de dev gibi kocaman bir kamera var.”</p>
			<p>Daniel’ı tünelin kenarına eliyle vurması için cesaretlendiriyor, sonra da masayı gösteriyor. “Hadi, gel otur.” Daniel bir sıçrayışta otururken o konuşmaya devam ediyor. “Pilot maskesini al bakalım. Bütün uzaygemilerinde pilot maskesi takmak gerek. Göğsüne de birkaç çıkartma yapıştırmaya ne dersin? Bir, iki, üç, dört.” Kuzia dört EKG elektrotunu<a id="GBS.0169.04"></a> göğsüne yapıştırıp tansiyon aletinin manşonunu koluna sararken Daniel sessizce oturuyor.</p>
			<p>Anestezist, Daniel’ın maskesine birtakım plastik borular bağlıyor. “Pilotlar gökyüzünde yükseldikleri zaman oksijen alırlar,” diyor. “Senin görevin o oksijeni içine çekmek.” Daniel maskeyi yüzüne tutup havayı içine çekiyor. Sonra birden çığlık atıyor, Kuzia ona sarılıp “Örümcek Adam macerasını düşün,”<a id="GBS.0169.05"></a> diye fısıldıyor. İki saniye sonra, “Uyudu,” diyor. Daniel müthişti.</p>
			<p>Bir dahaki sefere sedasyonsuz deneyebileceğini söylüyor Kuzia. Korkutucu bir dil kullanmaktan kaçınmak, bir koku seçmesine ve <span epub:type="pagebreak" id="page151" title="151"></span>maskesini çıkartmalarla süslemesine izin vermek, bir uzaygemisinde yolculuk yaptığını hayal etmesini sağlamak gibi basit değişimler, çığlık çığlığa bağırdığı için travmatik koşullarda sedasyon uygulanması<a id="GBS.0170.01"></a> gereken dirençli bir çocuğu, bundan sonra ilaca ihtiyacı olmayacağını umduğumuz uyumlu bir çocuğa dönüştürmüş.</p>
			<p>Kuzia, Daniel’ı yatırıp üzerine bir çarşaf örttükten sonra onu MR cihazına sokuyor. Etrafından bip sesleri geliyor, yakınında duran monitörün ekranında kalp hızını gösteren yeşil grafik parlayıp sönüyor. Yandaki kontrol odasında, beyninin kesitleri bilgisayar ekranında siyah zemin<a id="GBS.0170.02"></a> üzerinde belirmeye başlıyor.</p>
			<hr/>
			<p class="unindent">Vicky Jackson, kentin diğer ucunda Massachusetts Genel Hastanesi’nde ölümcül hastalığı olan hastalarla ilgileniyor. Palyatif bakım uzmanı olan Jackson’ın işi ilaç yazmak ya da hastayı tedavi etmek değil, hastayla konuşmak. Ölümle yüz yüze gelen insanlara genellikle sorulmayan sorularla uğraşıyor: Hasta prognozunu bilmek istiyor mu; belirtilerin hafiflemesini<a id="GBS.0170.03"></a> mi tercih ediyor yoksa daha uzun yaşamayı mı; nerede ve nasıl ölmek istiyor? Jackson’ın birincil amacı, hastaların kalan ömründe yaşam kalitesini artırmak. Ancak 2010’da yayımlanan öncü bir çalışmada, karşılıklı görüşmelerin bundan çok daha fazlasını yapabileceğini fark etmiş.</p>
			<p>Onkolog Jennifer Temel öncülüğünde yürütülen çalışmada, son dönem akciğer kanseri tanısı alan 150 hasta izlenmiş.<a class="si-noteref" href="../Text/notice.xhtml#ch7_f28" id="ref_f28">28</a><a id="GBS.0170.04"></a> Bu hastaların tanı konduktan sonraki yaşam süresi tipik olarak bir yıldan azdır. Temel’in çalışmasındaki hastaların yarısına kanser tedavisindeki standart bakım uygulanmış. Tahmin edebileceğiniz gibi doktorlar hastaların tıbbi durumuna odaklanarak tedavilerini planlamış, tümörün ilerlemesini izlemiş ve gelişen komplikasyonlarla uğraşmışlar. Hastaların geri kalanına da tamamen aynı tedaviler uygulanmış<a id="GBS.0170.05"></a> ama bu hastalara ayrıca aylık palyatif bakım seansları da sunulmuş.</p>
			<p>Bu seanslar sırasında Jackson ile meslektaşları, hastalardaki kanserle ilgili tıbbi ayrıntılara değil, onların kişisel yaşamına, kendilerinin ve <span epub:type="pagebreak" id="page152" title="152"></span>ailelerinin tanıyla ve tedavinin yan etkileriyle nasıl başa çıktığı gibi konulara odaklanmışlar. Örneğin, Jackson bana, görüşmemizden bir gün önce gördüğü, çekilen son filmlerinde<a id="GBS.0171.01"></a> kötü haber alan pankreas kanserli bir hastayı –adına Peter diyelim– anlatıyor.</p>
			<p>“Onkoloğu görüntüleme sonuçlarının üzerinden geçmek için 40 dakika ayırdı, ardından bir saat de ben hastayla birlikte sonuçları gözden geçirdim.<a class="si-noteref" href="../Text/notice.xhtml#ch7_f29" id="ref_f29">29</a> Onkoloğun verdiği mesaj Peter’ın daha fazla kemoterapiden fayda görmeyeceğiydi; Jackson’a düşense, bu sonucun hayatını nasıl yaşayacağı açısından ne anlam ifade ettiğini<a id="GBS.0171.02"></a> Peter’la karşılıklı konuşmaktı. “Oğlu altı ay sonra evleniyor. Nikâhı görebileceğini sanmıyorum,” diyor Jackson. “Ülkenin dört bir yanına dağılmış çocuklarına, hele hele oğluna bunu nasıl söyleyecek?”</p>
			<p>Jackson hastalarının ilgi alanlarını, değer yargılarını, ailelerini tanımadan işini yapmasının mümkün olmadığını söylüyor. Ona göre iyi bir palyatif bakım, insanlara sadece ölürken değil, asıl<a id="GBS.0171.03"></a> yaşarken yardımcı olmak anlamına geliyor. Bunu nasıl yapacağını bulmak için de onların kim olduğunu, yaşamın onlar için ne ifade ettiğini –golf oynamak, dizi seyretmek ya da bir nikâha katılabilecek durumda olmak– anlamak gerekiyor. “Yaşamın anlamı herkes için farklı.”</p>
			<p>Temel ve Jackson’ın çalışmasındaki akciğer kanserli hastalar ortalama dört seans palyatif bakım almış. Sonuçlar çarpıcı: Kontrol<a id="GBS.0171.04"></a> grubuna kıyasla bu hastalarda yaşam kalitesi (fiziksel belirtilerin puanlanmasını da içeren bir ölçüm) çok daha iyi olduğu gibi hastaların üzüntüsü önemli ölçüde azalmış. Bu hastalara hayatlarının son günlerinde çok daha az agresif bir tedavi, daha az sayıda kemoterapi uygulanmış ve bakımevinde kalış süreleri daha uzunmuş. Fakat araştırmacıları asıl şaşırtan sonuç, kontrol grubunda ortalama<a id="GBS.0171.05"></a> yaşam süresi 8,9 ayken, palyatif bakım grubunda bu sürenin ortalama 11,6 ay bulunmuş olması.<a class="si-noteref" href="../Text/notice.xhtml#ch7_f30" id="ref_f30">30</a></p>
			<p>Bu sonucu doğrulamak ve bir palyatif bakım uzmanıyla salt konuşmanın bile neden böylesine çarpıcı bir etki gösterdiğini anlamak için daha büyük ve çok sayıda çalışma yapılması gerekiyor. Depresyon oranlarının daha düşük olması etkenlerden biri <span epub:type="pagebreak" id="page153" title="153"></span>olabilir; genel olarak bakıldığında, depresyondaki kanser<a id="GBS.0172.01"></a> hastaları bu kadar uzun yaşamıyor. Bir diğer neden de muhtemelen, yaşamın son döneminde hastaların durumu çok ağırken uygulanan agresif tedavilerin ölümü geciktirmekten ziyade hızlandırması.</p>
			<p>Hastalar, tümörleri hakkında değil de kalan zamanlarını nasıl geçirmek istedikleri hakkında konuşma fırsatı yakaladıklarında farklı tercihler yapmışlar. Erken dönemlerde yine agresif tedaviyi tercih etmişler<a id="GBS.0172.02"></a> ama son birkaç ayda odak noktaları yaşam kalitesini olabildiğince iyileştirmeye kaymış. Son çare tedavilere daha az başvurulmuş ve sağlanan diğer bütün faydaların yanı sıra hastalar daha uzun yaşamış.</p>
			<p>Jackson’a göre, standart bakım modelinde, tam tersine, agresif tedavilerden başka seçenek sunulmuyor. Ölümcül kanser hastaları defalarca kemoterapi uygulanmasını kabul ediyor çünkü başka seçenek<a id="GBS.0172.03"></a> kalmadığında bunu da yapmamak, pes etmek anlamına geliyor.</p>
			<p>“Müdahale umutla eşanlamlı hale geliyor,” diyor Jackson. “Oysa gerçekte öyle değil.”</p>
			<hr/>
			<p class="unindent">Tıbbi tedavi altındayken zihinsel durumumuz genellikle ikinci planda kalır ve hasta olarak rolümüz, bilgilendirilmiş onam formlarını imzalamanın ve ağrıkesici ilaç istemenin ötesine geçmez. İlk çocuğumu doğururken son teknoloji tıbbi bakımın<a id="GBS.0172.04"></a> nimetlerinden faydalandım ama yine de kendimi (pek çok kadın gibi) hareketli bant üstünde ilerleyen bir eşya, suyumun boşalmasıyla başlayıp acil cerrahiyle sonlanan bir dizi sersemletici tıbbi girişimin uygulandığı pasif bir alıcı gibi hissettim. Doğum sırasında genellikle ağrıya odaklanırız, oysa ben kontrolü elden kaçırmanın, güçlü ilaçların kullanılmadığı sonraki doğumumda hissettiğim fiziksel<a id="GBS.0172.05"></a> ağrıdan çok daha sıkıntı verici olduğunu anladım.</p>
			<p>Bu bölümde anlatılan üç proje –kadınları doğum sırasında destekleyen ebeler; hastalarla konuşma tarzını değiştiren radyologlar <span epub:type="pagebreak" id="page154" title="154"></span>ve ölümcül hastalığı olan hastalarla zor sorular üzerinde konuşan doktorlar– hastaların aktif rol üstlenmelerini sağlıyor. Bunlar size sadece sağduyulu girişimlermiş gibi görünebilir ama aslında hepsi, biriyle ilgilenmenin<a id="GBS.0173.01"></a> ne anlama geldiği konusunda temel (ve tıp sistemi açısından devrimsel) bir değişimi kapsamaktadır. O zaman tıp, her şeye muktedir bir doktorun pasif alıcıya tedavi yüklemesi yerine, eşit insanlar arasında kurulan bir ortaklığa dönüşür.</p>
			<p>Bu ilke, Peter Whorwell’in hipnoterapi kliniği, Manfred Schedlowski’nin böbrek nakli hastaları ve Hunter Hoffman’ın Kar Dünyası’na dalan yanık hastaları dahil,<a id="GBS.0173.02"></a> şimdiye kadar gördüğümüz diğer pek çok vakada da can alıcı noktadır. Bu sağlık profesyonelleri, giderek artan dozlarda ilaçlar ve girişimlerle çıkış yolu aramak yerine, hastalarının psikolojik öz kaynaklarını tedavinin kritik bir bileşeni olarak kullanıyorlar. Bunu hem erişkinler hem de çocuklar, kronik yakınmalar ve acil durumlar için, doğumdan ölüme her aşamada yapıyorlar.</p>
			<p>Bu yaklaşımla<a id="GBS.0173.03"></a> hastalar daha iyi bir deneyim yaşıyor. Üstelik maliyeti daha düşük ve <em>fiziksel sonuçları</em> daha iyi. Hastalar daha az komplikasyonla karşılaşıyor, daha hızlı iyileşiyor ve daha uzun yaşıyorlar. Çalışma sonuçları Daniel’ınki ve benimki gibi bireysel vakaların şanslı tesadüfler olmadığını, yüz binlerce hasta için geçerli olan daha geniş kapsamlı bir tabloyu yansıttığını düşündürüyor. En nihayetinde<a id="GBS.0173.04"></a> bizler makine değil insanız. Tıbbi bakım görürken ruhsal durumumuz da önem taşıyor. Kendini yalnız ve korkmuş hissedenlerde, destek gördüğünü, güvende olduğunu ve kontrolü elinde tuttuğunu hissedenlerde olduğu kadar iyi sonuç alınamıyor.</p>
			<p>Peki ya diğer zamanlarda? Hayatımızın büyük bölümünü hasta olarak değil, günlük krizlerin itiş kakışı arasında alengirli ilişkiler, stresli işler ve berbat<a id="GBS.0173.05"></a> bir trafikle boğuşarak, iş teslim tarihleri için pazarlık ederek, hayal kırıklıkları ve borçlarla geçiriyoruz. Kitabın ikinci yarısında, tıbbi tedavilerin ve terapilerin ötesine geçip, zihnimizin günlük hayattaki önemini inceleyeceğiz: Düşüncelerimiz, inançlarımız ve duygularımız fiziksel sağlığımızı hayat boyu nasıl etkiliyor?</p>
		</section>
	<div style="display:none;"><a id="GBS.0173.06"></a></div>
</body>
</html>