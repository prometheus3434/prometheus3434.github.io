<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:22:22+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_2">41</h2>
<p class="calibre1">«İçeri girip soralım mı?»</p>
<p class="calibre1">«Zahmet olmazsa. Antikacıları dolaşmayı çok severim. Bazan insan güzel şeyler bulur. Üstelik bunları ucuza da alır.»</p>
<p class="calibre1">Bridget, hafif bir alayla, «Burada öyle kelepir bulacağını sanmıyorum,» diye cevap verdi. «Sorty dükkanındaki eşyaların değerini çok iyi biliyor sanırım.»</p>
<p class="calibre1"/>
<p class="calibre1">www.netevin.com</p>
<p class="calibre1">Kapı açıktı. Holde üstlerine porselen ve madeni eşyalar konulmuş olan iskemleler, kanapeler ve komedinler vardı. Luke soldaki odaya girerek beğendiği o tabağı aldı. Aynı anda dipte Kraliçe Ann stili bir yazı masasının başında oturmakta olan bir adam ayağa kalkarak ona doğru geldi. </p>
<p class="calibre1">«Ah, sevgili, Miss Conway. Sizi gördüğüme ne kadar se» vindiğimi bilemezsiniz.»</p>
<p class="calibre1">«Günaydın, Mr. Sorty.»</p>
<p class="calibre1">Kızıl kahve rengi elbiseler giymiş olan Mr. Sorty zayıf, uzun siyah saçlı, genç bir adamdı. Uzun, uçuk renkli bir yüzü vardı. Bridget Luke'u tanıştırınca hemen ona doğru döndü. </p>
<p class="calibre1">«Gerçek İngiliz porseleni bu. Tabak çok güzel değil mi? Burada çok güzel parçalar var. İnanır mısınız, onları satmayı hemen hiç istemiyorum. Hep küçük bir köyde yaşamayı ve güzel bir antikacı dükkânımın olmasını arzu ettim. Ashe, fevkalâde bir yer. Buraya tam anlamıyla geçmiş yüzyıllara özgü bir hava hâkim.»</p>
<p class="calibre1">Bridget, mırıldandı. «Sanatkâr anlayışı...» Sorty, genç kıza dönerek, uzun beyaz parmaklı ellerini salladı. </p>
<p class="calibre1">«Aman o korkunç kelimeyi kullanmayın, Miss Con-way. </p>
<p class="calibre1">Ben yalnızca bir esnafım. Hepsi bu.»</p>
<p class="calibre1">Luke, «Ama siz aslında sanatkârsınız, değil mi?» diye sordu. «Yani sulu boya resimler yapıyorsunuz sanırım. Miss-Honoria Flete bize Amy Gibbs adlı kızın sulu boya resimlerini yaptığınızdan sözetti.»</p>
</body></html>
