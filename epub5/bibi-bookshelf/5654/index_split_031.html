<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:22:22+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_30">169</h2>
<p class="calibre1">¦id/. </p>
<p class="calibre1">andırıyor. Keçiyi hep kötülük sembolü olarak kullanırlar. Bunun nedenini şimdi anlıyorum... Haklrymışım... Aklıma gelen o tuhaf fikir asılsız değilmiş. </p>
<p class="calibre1">'Cehennem ateşi bile reddedilen bir kadının kini kadar yakıcı değildir,' derler. </p>
<p class="calibre1">Bütün bu olayların başlangıcı bu işte.»</p>
<p class="calibre1">Bridget, endişe dolu bir sesle mırıldandı. «Kendimi çok tuhaf hissediyorum... </p>
<p class="calibre1">Nem var bilmiyorum...»</p>
<p class="calibre1">Miss Flete, çabucak çevresine bir göz attı. Bulundukları yer gayet ıssızdı. </p>
<p class="calibre1">Köyden iyice uzak oldukları için Bridget haykırsa bile sesini duyuramazdı. </p>
<p class="calibre1">Çevrede ev filan da yoktu. Honoria Flete, beraberinde getirdiği paketi aldı. </p>
<p class="calibre1">Bridget'e bunun içinde köylü kadına vereceği eski elbiselerin olduğunu söylemişti. Galiba da öyleydi. Kâğıt açılınca içinden yumuşak yünlüden bir elbise çıktı. Ama Honoria Flete hâlâ paketi karıştırıp duruyordu. </p>
<p class="calibre1">«Neden ellerinde eldiven kırlarda dolaşıyorsun?»</p>
<p class="calibre1">Evet, neden? Miss Flete niçin eldiven giymek gereğini duymuştu. Tabiî! Tabiî! </p>
<p class="calibre1">Her şeyi fevkalâde bir şekilde plânlamıştı kadın! </p>
<p class="calibre1">Kâğıtlar iyice açıldı. Miss Flete, bir hançer çıkardı. Lord Easterfield'in hançerini. Bunun üzerinde Lord'un parmak izleri vardı tabiî. Zaten yaşlı kadın da o parmak izlerini bozmamak için eldivenli elleriyle hançeri gayet dikkatle tutuyordu. Cezayir hançerinin keskin tarafı pırıl pırıl parlamaktaydı. </p>
<p class="calibre1">Bridget, midesinin bulandığını hissetti. Zaman kazanmalı ve bu kadını konuşturmalıydı. Kimsenin sevmediği yaşlı, kül rengi kadını. Bridget, kendi kendine, «Aslında bu zor olmamalı,» diye düşündü. «Honoria Flete'in konuşmak istediği — bunu çok istediği muhakkak. O ancak benim gibi birine açılabilir. </p>
<p class="calibre1">Biraz sonra ebediyen susturacağı bir insana.»</p>
<p class="calibre1">Genç kız, boğuk bir sesle, «O bıçak da neydi?» dedi. </p>
<p class="calibre1">Honoria Flete güldü o zaman. Korkunç bir kahkahaydı</p>
<p class="calibre1">— 170 —</p>
<p class="calibre1">bu. Yumuşak, ahenkli, kibar ama insanlıkla ilgisi olmayan bir kahkaha. Yaşlı kadın «Bu hançeri senin için getirdim, Bridget'ciğim,» dedi. Kurbamyla senli benli konuşuyordu artık. «Senin için. Çünkü uzun zamandanberi senden nefret ediyorum.»</p>
<p class="calibre1">Bridget, mırıldandı. «Gordon Easterfield'le evleneceğim için mi?»</p>
<p class="calibre1">Honoria Flete, başını salladı. «Çok zekisin. Gerçekten pek zekisin. İşte bu hançer Gordon'un aleyhindeki en kesin delil •olacak. Seni burada gırtlağı kesik olarak bulacaklar. Hançerin Gordon'un olduğunu hemen öğrenecekler. Üzerinde de www.netevin.com</p>
<p class="calibre1">yine onun parmak izleri olduğu ortaya çıkacak. Bu sabah büyük bir ustalıkla ona Cezayir hançerini bana göstermesini söyledim. Sonra siz yukardayken hançeri mendilime sararak çantamın içine attım. Çok kolay oldu bu... Zaten başından beri her şey kolay gitti. Doğrusu bana biri böyle olacağını söyleseydi ona kesinlikle inanmazdım.»</p>
<p class="calibre1">Bridget, fazla uyku ilâcı içmiş insanlara has o kalın ve boğuk sesle, «Bunun tek nedeni çok zeki olman,» dedi. </p>
<p class="calibre1">Honoria Flete, yine kibar kibar güldü. Sonra da korkunç ve iğrenç bir gururla, </p>
<p class="calibre1">«Evet,» diye cevap verdi. «Ben çok ka-falıyımdır. Genç kızken de öyleydim. Ama fazla eğitim görmeme, hele çalışmama hiç izin vermediler. Beni evde boş boş</p>
<p class="calibre1">oturmaya zorladılar. Sonra Gordon... O bayağı bir ayakkabı tamircisinin oğluydu, ama hırslıydı. Onun çok yükseleceğini biliyordum. Bundan emindim. Ama sonra o nişanı bozdu. Beni istemedi. Hep o gülünç kuş olayı yüzünden.» Küçük bir yaratığın boynunu kırıyormuş gibi elleriyle bir hareket yaptı. Bridget, yeniden midesinin bulandığını hissetti. </p>
<p class="calibre1">«Ayakkabıcının oğlu Gordon Ragg beni, Mr. Flete'in kızını başından atmaya kalksın! Olacak şey miydi bu? Ona bu küstahlığını ödetmeye yemin ettim. Uzun geceler hep ona ne yapacağımı düşündüm. O sırada gitgide yoksullaşmaya başladık. </p>
<p class="calibre1">Konağın satılması gerekti. Orayı Gordon aldı? Gor-</p>
<p class="calibre1">—- 171 —</p>
<p class="calibre1">don! Köye geldi, benimle ukalâ bir tavırla konuştu. Bana tepeden bakarak, kütüphanede çalışmamı önerdi. Eski evimde çalışmayı! Ondan nasıl nefret ediyordum! Ama duygularımı hiçbir zaman belli etmedim. Bunu bize genç kızken öğretmişlerdi. O devirlerde genç kızları iyi yetiştirirlerdi zaten. Kibar bir insan bundan anlaşılır. Ne derlerse desinler kibarlık kibarlıktır.»</p>
<p class="calibre1">Bir an durdu. Bridget, kadının konuşmaktan vazgeçmesinden korktuğu için âdeta soluk almaya bile çekiniyor, yine kirpiklerinin arasından onu gözetliyordu. </p>
<p class="calibre1">Nihayet Honoria Flete, tatlı tatlı konuşmasına devam etti. «O sırada ben de durmadan düşünüyordum. Önce Gor-don'u öldürmeye karar verdim. İşte bu yüzden de kütüphanede kriminolojiyle ilgili eserler okumaya başladım. Gizlice tabiî... </p>
<p class="calibre1">Daha sonra bu eserlerin faydasını çok gördüm. Hem-de kaç kere. Örneğin Amy'nin ölümünde... Öksürük şurubu yerine şapka boyasını koyduktan sonra kapıyı dışarıdan kit-ledim. Yani anahtarı dışarıdan cımbızla tutarak, kilitle çevirdim. </p>
<p class="calibre1">Herkes Amy'nin kapıyı içeriden kilitlediğini sandı tabiî. O kız da ne fena horlardı! İğrenç bir şeydi bu.» Bir an durdu. «Dur bakayım, nerede kalmıştım?»</p>
<p class="calibre1">Bridget, karşısındakini dinlemesini iyi bildiği için Lord Easterfield'i kendisine hayran etmişti. Şimdi de bu yeteneğinin faydasını görüyordu. Honoria Flete, manyak bir katildi tabiî. Ama bunun dışında marifetlerini anlatarak öğünmek isteyen bir insandı da aynı zamanda. Bridget de işte böylelerini idare etmesini iyi bilirdi. Onun için ağır ağır, «Önce Gordon'u öldürmeye karar verdiğinizi anlatıyordunuz...» diye mırıldandı. </p>
<p class="calibre1">«Evet, evet... Ama bu pek hoşuma gitmedi. Çünkü sıradan birşey olacaktı bu. </p>
<p class="calibre1">Sonra aklıma bu fikir geldi. Cinayet işlemediği halde kendisini katil sanacak ve onu cezalandıracaklardı. Bu yüzden iyice acı çekecekti Gordon. Katil damgasını yiyecekti. Benim işlediğim cinayetler yüzünden asılacaktı. Ya da onun deli olduğuna karar vereceklerdi. Ölünceye kadar tımarhaneden çıkamıyacaktı. Böylesi daha da hoş olacaktı tabiî.» Honoria Flete, kıkır kıkır güldü. Bridget bu sesi duyunca ürperdi. Kadının gözleri de camlaşmış gibiydi. </p>
<p class="calibre1">«Demin de söylediğim gibi kriminolojiyle ilgili bir sürü eser okudum. </p>
<p class="calibre1">Kurbanlarımı dikkatle seçtim. .Gordon'dan hemen kuşkulamlmamalıydı. Çünkü...»</p>
<p class="calibre1">Sesi kalınlaştı. «İnsan öldürmek hoşuma gidiyordu... O Lydia Horton denilen iğrenç kadm, bana tepeden bakıyordu. Bir keresinde onun benden, 'kız kurusu,' </p>
<p class="calibre1">diye sözettiğini de duydum. Gordon'un onunla kavga etmesi pek hoşuma gitti tabiî. 'Böylece bir taşla iki kuş vuracağım,' dedim. Kadının başucunda oturup çayına arsenik karıştırırken ne kadar eğlendim bilemezsin. Daha sonra hemşireye giderek Mrs. Horton'un Lord Easterfi-eld'in gönderdiği üzümlerin acı olduğundan şikâyet ettiğini söyledim. Ama budala hemşire bundan kimseye sözetmedi. Sersem ne olacak!»</p>
<p class="calibre1">«Sonra... diğerleri... Gordon'un biriyle kavga ettiğini duyar duymaz ben hemen bir 'kaza' hazırlayrveriyordum. Ve Gordon da öyle budalaydı ki... İnanılmayacak kadar aptaldı. Onu, özel bir insan olduğuna, kendisine karşı gelenlerin www.netevin.com</p>
<p class="calibre1">cezalandırıldığına inandırdım. Zavallı Gordon. Her şeye inanır. O kadar safdildir ki.»</p>
<p class="calibre1">Bridget'in Luke'a, «Gordon mu? O her şeye inanır,» deyişini hatırladı. Zavallı Gordon... Ama bu kadını konuşturmaya devam etmesi lâzımdı. Mırıldandı. «Bütün bunları nasıl başarabildiğinizi anhyamıyorum...»</p>
<p class="calibre1">«Bu iş aslında çok kolaydı. Yalnız iyi örgütlenmesi gerekiyordu. Amy, malikâneden kovulur kovulmaz onu hemen yanıma aldım. O şapka boyası bence fevkalâde bir buluştu. Kapıyı da dışarıdan kilitlediğim için kimse benden kuşkulanmadı. Ama zaten ben hep emniyetteydim. Çünkü kurbanlarımı öldürmem için ortada hiçbir neden yoktu. Ortada ne-172</p>
<p class="calibre1">173 —¦</p>
<p class="calibre1">den olmadıkça da birinin bir cinayeti işlediğinden kuşkula-namazsınız. Carter işini de kolaylıkla başardım. Adam siste yalpalayarak gidiyordu. Köprüde ona yetiştim ve kendisini çabucak itiverdim. Aslında ben çok kuwetliyimdir.»</p>
<p class="calibre1">Durdu. Yine o yumuşak, korkunç kahkaha duyuldu. «Doğrusu bu olayların hepsi de çok eğlenceliydi. O gün Tommy'i pencereden ittiğim zaman çocuğun yüzünde beliren ifadeyi hayatımın sonuna kadar unutmayacağım.» Bir sır söyleyecekmiş gibi bir tavırla Bridget'in üzerine eğildi. «Biliyor musun, insanlar aslında çok aptal. </p>
<p class="calibre1">Bunu daha önce f arketmemiştim.»</p>
<p class="calibre1">Bridget, usulca fısıldadı. «Siz çok zekisiniz de ondan başkalarını aptal buluyorsunuz...»</p>
<p class="calibre1">«Evet, evet... Belki de sen haklısın.» Bridget, «Ya, Dr. Hurribleby,» dedi. «O</p>
<p class="calibre1">meselede bir hayli zorlukla karşılaştınız herhalde?»</p>
<p class="calibre1">«Evet. Başarıya ulaştığıma bayağı şaşırdım. Tabiî isteğime erişmeyebilir dim de. </p>
<p class="calibre1">Ama Gordon her önüne gelene Wellerman Kreitz laboratuarlarına yaptığı ziyaretten sözedi-yordu. 'Doktoru uygun bir yöntemle öldürmeliyim,' dedim. 'Daha sonra herkes bunu Gordon'un laboratuara gidişine bağlamalı...' O sırada Pooh'nun kulağı berbat haldeydi. Akıp 'duruyordu. Mahsus kazaymış gibi makasımın ucunu doktorun eline hatırdım. Sonra da çok üzülmüş gibi yaparak doktorun elini sarmakta ısrar ettim. Humbleby gazlı 'bezi önce Pooh'nun kulağına sürdüğümü bilmiyordu tabiî. Başarıya ulaşamıyabilirdim de. Ama istediğim olunca çok sevindim. Özellikle, bu cinayette Lavinia Fullerton'un kendisinden faydalandığım için de pek memnundum.»</p>
<p class="calibre1">Yüzü asıldı. «Lavinia Fullerton! O olayların içyüzünü keşfetti! O gün Tommy'i o buldu. Gordon'la Humbleby kavga ettikleri zaman da beni doktora bakarken yakaladı. Gafil avlanmıştım. O sırada doktoru nasıl ortadan kaldıracağımı düşünüyordum. O bunu sezdi. Döndüm ve Lavinia'nın beni</p>
<p class="calibre1">— 174 —</p>
<p class="calibre1">süzdüğünü gördüm. Kendimi ele vermiştim. Lavinia'nın durumdan kuşkulandığı belliydi. Tabiî birşey kanıtlayamazdı. Buna rağmen birinin ona inanmasından korkuyordum. Örneğin Scotland Yard'dakiler bu işin içinde bir iş olduğunu düşünebilirlerdi. O gün Lavinia'nın Yard'a gideceğinden emindim. Ben de aynı trene binerek onun peşine takıldım. </p>
<p class="calibre1">«O iş de çok kolay oldu. O WhitehalPu geçerken ben ar-kasmdaydım. Ama o beni farketmedi. Büyük bir araba yaklaşırken Lavinia'yı olanca gücümle onun altına itiverdim. Aslında, dedim ya, ben çok kuwetliyimdir. Lavinia, arabanın tekerlekleri altında kaldı. Yanımdaki kadına Lavinia'yı çiğneyen otomobilin numarasını aldığımı söyledim. Ona Gordon'un Rolls'unun numarasını verdim. Onun bunu polise tekrarlayacağını umuyordum. Evet bu konuda da şansım yaver gitti. </p>
<p class="calibre1">Zaten ben çok talihliyim. Örneğin geçen gün Gordon'la şoför Rivers'm kavgası... </p>
<p class="calibre1">Üstelik o sırada şahit olarak Mr. Fitzwilliam da vardı. Doğrusu Fitzwilliam'la da çok eğlendim. Onu usul usul istediğim yöne doğru çektim. Doğrusu önce Gordon'dan kuşkulanmak bir türlü aklına gelmedi. Rivers olayından sonra o da başka çare bulamadı. Şimdi de bu olay her şeyi tamamlayacak.»</p>
<p class="calibre1">Ayağa kalkarak, Bridget'e sokuldu. Usulca, «Gordon, nişanımızı bozmuştu,» diye mırıldandı. «Seninle evlenecekti. Hayatım boyunca durmadan hayal kırıklığına uğradım. Hiçbir şeyim olmadı. Hiçbir şeyim...»</p>
<p class="calibre1">«Hiç kimsenin sevmediği kül rengi kadın...»</p>
<p class="calibre1">Bridget'e doğru eğilmiş, gözlerinde delice bir pırıltıyla gülümsüyordu. Hançer güneşte ışıldamaktaydı. </p>
<p class="calibre1"/>
<p class="calibre1">www.netevin.com</p>
<p class="calibre1">Bridget, bütün kuvvetini toplayarak yerinden fırladı. Dişi bir kaplan gibi yaşlı kadının üzerine atılarak, onu geri itti. O sırada Honoria Flete'in sağ bileğini de yakalamıştı. </p>
<p class="calibre1">Gafil avlanan Honoria Flete, bu saldırı karşısında biraz geriledi. Ama kısa süren bir hareketsizlikten sonra o da dövüşmeye başladı. Kuvvet bakımından birbirleriyle karşilaştı-</p>
<p class="calibre1">— 175 —</p>
<p class="calibre1">rılamazlardı bile. Bridget, genç ve sağlamdı. Tenis gibi sporlar sayesinde adaleleri iyice güçlenmişti. Honoria Flete ise ince ve narin bir kadındı. Ama Bridget bu boğuşma sırasında bir şeyi dikkate almamış olduğunu anladı. Honoria Flete, deliydi. Onda da o manyaklara has kuvvet vardı. Kadın bir iblis gibi döğüşüyordu. Çılgınca gücü, Bridget'inkinden daha üstündü. Bir ileri, bir geri sallanıyorlardı. Bridget hâlâ yaşlı kadının elinden hançeri almaya çalışıyor, Honoria ise olanca gücüyle bunu bırakmamaya çabalıyordu. </p>
<p class="calibre1">Sonra yavaş yavaş deli kadının gücü daha üstün gelmeye başladı. Artık Bridget, </p>
<p class="calibre1">«Luke! Luke! İmdat!» diye bağırıyordu. Ama kimsenin imdadına yetişemiyeceğinide biliyordu. Honoria Flete'le yalnızdılar. Ölü bir dünyada yapayalnızdılar. </p>
<p class="calibre1">Bridget, bütün gücünü kullanarak deli kadının bileğini büktü ve hançerin yere düştüğünü duydu. Ama hemen sonra Honoria Flete'in birer çelik kıskacı andıran parmakları genç kızın boynunu kavradı. Bridget, son bir defa acı acı haykırdı. </p>
</body></html>
