<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:22:22+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_28">21</h2>
<p class="calibre1">Miss Flete'in evine yine o sakin hava hâkimdi. Yaşlı kadın, Bridget'in davetini kabul ettiğini anlayınca toiraz şaşırdı. Sonra da duraksamasının nedeninin başka olduğunu belirtebilmek için davetini tekrarladı. </p>
<p class="calibre1">Luke, «Çok naziksiniz, Miss Flete,» dedi. «Bence böylesi daha iyi. Ben handa kalacağım. Bridget'in de gözümün önünde olmasını istiyorum. Daha önce Londra'da olanları biliyorsunuz.»</p>
<p class="calibre1">Miss Flete, «Lavinia Fullerton'u mu kasdediyorsunuz?» diye sordu. </p>
<p class="calibre1"/>
<p class="calibre1">www.netevin.com</p>
<p class="calibre1">«Evet... Oysa insan onun kalabalık bir şehirde emniyette olacağım sanırdı. Öyle değil mi?»</p>
<p class="calibre1">Yaşlı kadın, «Yani,» dedi. «Sizce bir insan ancak bir kimse kendisini öldürmek niyetinde olmadığı sürece emniyettedir. Bunu kasdediyordunuz, değil mi?»</p>
<p class="calibre1">«Evet... Öyle...»</p>
<p class="calibre1">Honoria Flete, düşünceli düşünceli başını salladı. </p>
<p class="calibre1">— 162 —</p>
<p class="calibre1">Bridget, sordu. «Gordon'un katil olduğundan ne zaman-danberi kuşkulanıyordunuz, Miss Flete?»</p>
<p class="calibre1">Yaşlı kadın, içini çekti. «Bu cevaplandırılması zor bir soru, yavrum. Galiba için için onun katil olduğundan uzun zamandan beri emindim. Ama bunu inancı görmezlikten gelmek için elimden geleni yaptım. Açıkçası Gordon'un cani olduğuna inanmayı istemiyordum. Kendi kendime de kötü ve korkunç şeyler düşündüğümü tekrarlayıp durdum.»</p>
<p class="calibre1">Luke, sordu. «Kendi hayatınız için hiç endişe etmediniz mi?»</p>
<p class="calibre1">Miss Flete, düşündü. «Yani Gordon kendisinden kuşkulandığımı sevdiği takdirde beni de ortadan kaldırmanın bir yolunu bulurdu. Bunu mu demek istiyorsunuz?»</p>
<p class="calibre1">«Evet.»</p>
<p class="calibre1">Yaşlı kadın, usulca, «Bu olasılık aklıma gelmedi değil,» diye mırıldandı. «Onun için de dikkatli davranmaya çalıştım. Aslında Gordon'un beni gerçek bir tehlike sayacağını da sanmıyordum.»</p>
<p class="calibre1">«Neden?»</p>
<p class="calibre1">Miss Flete, hafifçe kızardı. «Gordon, kendisini tehlikeye atacak bir şey yapamayacağıma inanıyor sanırım.»</p>
<p class="calibre1">Luke, «Ona ihtarda bulunmaya çalıştınız, değil mi?» diye sordu. </p>
<p class="calibre1">«Evet... Yani ona kendisini kızdıran herkesin ölüp gitmesinin biraz garip olduğundan sözettim.»</p>
<p class="calibre1">Bridget, atıldı. «O zaman ne dedi?»</p>
<p class="calibre1">Honoria Flete'in yüzünde endişeli bir ifade belirip kayboldu. «Doğrusu beklediğim tepkiyi göstermedi. Tam tersine — inanılacak gibi değil ama — buna memnun olmuş gibi bir hali vardı. 'Demek bunu farkettin?' dedi. Sanki bununla gururlanıyormuş gibi bir tavır da takındı.»</p>
<p class="calibre1">Luke, «O deli tabiî,» dedi. </p>
<p class="calibre1">Miss Flete, hemen başını salladı. «Tabiî. Yoksa bu durumu başka türlü açıklayamayız. Hareketlerinden sorumlu de-</p>
<p class="calibre1">— 163 —</p>
<p class="calibre1">ğil o.» Elini Luke'un koluna dayadı. «O — onu asmayacaklar değil mi, Mr. </p>
<p class="calibre1">Fitzwilliam?»</p>
<p class="calibre1">«Hayır. Kendisini tımarhaneye kapayacaklarını sanıyorum.»</p>
<p class="calibre1">Miss Flete içini çekti. «Buna memnun oldum...» Kaşlarını çatarak gözlerini halıya dikmiş olan Bridget's baktı. </p>
<p class="calibre1">Luke, «Buna daha vakit var,» diye mırıldandı. «Scotland Yard'a haber verdim. </p>
<p class="calibre1">Onlar bu işi ciddiye almaya hazırlar. Ama elimizde hemen hiç delil yok.»</p>
<p class="calibre1">Bridget, «Delil bulacağız,» dedi. </p>
<p class="calibre1">Honoria Flete, genç kıza baktı. Yüzünde Luke'a kısa bir zaman önce gördüğü birini veya bir şeyi hatırlatan bir ifade vardı. Bunun ne olduğunu hatırlamaya çalıştı ama başaramadı. Yaşlı kadın tereddütle mırıldandı. «Pek emin 'bir tavırla konuşuyorsunuz yavrum. Hoş belki de haklısın.»</p>
<p class="calibre1">Luke, «Ben arabayla malikâneye gidip eşyalarını getireyim, Bridget,» dedi. </p>
<p class="calibre1">Genç kız, hemen atıldı. «Ben de seninle geleceğim.»</p>
<p class="calibre1">«Gelmemeni tercih ederim.»</p>
<p class="calibre1">«Belki. Ama ben gelmeyi istiyorum.»</p>
<p class="calibre1">Luke, biraz sinirlendi. «Allahaşkına, çocuğunun peşinde dolaşan bir anne tavırları takınma, Bridget. Beni himaye etmeye kalkışman hiç hoşuma gitmez.»</p>
<p class="calibre1">Honoria Flete, mırıldandı. «Bir tehlike yok ki, Bridget' çiğim. Mr. Fitzwilliam güpegündüz, arabayla gidecek.»</p>
<p class="calibre1">Bridget, utangaç bir tavırla güldü. «Budalalık ediyorum. Bu mesele sinirlerimi bozmaya başladı.»</p>
<p class="calibre1">Luke, «Miss Flete geçen gece beni korudu,» dedi. «Haydi, haydi bunu itiraf edin, Miss Flete... Öyle yapmadınız mı?»</p>
<p class="calibre1"/>
<p class="calibre1">www.netevin.com</p>
<p class="calibre1">Yaşlı kadın, gülerek itiraf etti. «Evet. Çünkü Gordon' dan kuşkulanmak aklınızdan bile geçmiyordu. Mr. Fitzwilliam. Oysa o sizin sırf bu iş için köye geldiğinizi anlasaydı, hayatınız hemen tehlikeye girerdi. Sonra o yol çok ıssızdır. Orada her şey olabilirdi!»</p>
<p class="calibre1">— 164 —</p>
<p class="calibre1">Luke, ciddileşti. «Artık tehlikenin büyüklüğünün farkındayım. Bu kez gafil avlanmayacağım.»</p>
<p class="calibre1">Yaşlı kadın endişeyle, «Onun çok kurnaz olduğunu unutmayın,» dedi. «Üstelik Gordon sandığınızdan çok daha zekidir. Aslında müthiş bir kafası vardır onun.»</p>
<p class="calibre1">«Tedbirli olacağım.»</p>
<p class="calibre1">Miss Flete, «Erkekler cesur olurlar,» dedi. «Bunu hepimiz biliyoruz. Ama onlar kadınlardan daha kolay kanarlar.»</p>
<p class="calibre1">Bridget, başını salladı. «Bu doğru.»</p>
<p class="calibre1">Luke, «Miss Flete, siz gerçekten benim tehlikede olduğuma inanıyor musunuz?»</p>
<p class="calibre1">diye sordu. «Yani Lord Easter-field beni de ortadan kaldırmaya mı çalışacak?»</p>
<p class="calibre1">Honoria Flete bir süre duraksadı. «Bence asıl tehlikede olan Bridget. Gordon, onun nişanı bozmasını büyük bir hakaret sayacak. Bridget'in icabına baktıktan sonra da size dönecek sanırım. Ama onun önce Bridget'i ortadan kaldırmaya çalışacağından eminim.»</p>
<p class="calibre1">Luke, inledi. «Bridget, hemen İngiltere'den ayrılmanı tercih ederim.»</p>
<p class="calibre1">Bridget, azimle ona baktı. </p>
<p class="calibre1">«Bir yere gidecek değilim.» Yaşlı kadın, içini çekti. «Çok cesur bir kızsınız, Bridget. Size hayranım.»</p>
<p class="calibre1">«Siz de benim yerimde olsaydınız, aynı şeyi yapardınız.»</p>
<p class="calibre1">«Şey — belki.»</p>
<p class="calibre1">Bridget, sesini alçattı. «Luke da, ben de bu işe karıştık artık...»</p>
<p class="calibre1">Genç kız, Luke'la birlikte kapıya kadar gitti. Luke «Aslanın ininden sağ salim çıkıp, hana döndükten sonra telefon ederim,» diye söz verdi. </p>
<p class="calibre1">«Muhakkak telefon et.»</p>
<p class="calibre1">«Sevgilim, hemen heyecanlanmayalım. En usta katillerin bile plânlarını geliştirmek için zamana ihtiyaçları vardır. Bir, iki gün tehlikeyle karşılaşmıyacağımızdan eminim. Scotland Yard'ın Baş Müfettişlerinden Battle</p>
<p class="calibre1">bugün köye</p>
<p class="calibre1">— 165 —</p>
<p class="calibre1">gelecek. Ondan sonra da Lord Easterfield göz hapsine alınacak tabiî.»</p>
<p class="calibre1">«Yani her şey yolunda ve melodrama da gerek yok. Öyle mi?»</p>
<p class="calibre1">Luke, ciddî bir tavırla elini sevgilisinin omuzuna koydu. «Bridget, hayatım, sakın tedbirsizce şeyler yapmaya kalkma.»</p>
<p class="calibre1">«Ben de sana aynı şeyi söyleyecektim, Luke'cuğum.»</p>
<p class="calibre1">Genç adam, kızın omuzunu sıktıktan sonra arabasına atlayarak uzaklaştı. Bridget de oturma odasına döndü. Miss Flete biraz telâşlıydı. «Odanız henüz hazır değil yavrum. Emily bu işle ilgileniyor şimdi. Ben ne yapacağım biliyor musunuz? Size güzel bir çay pişireceğim. Bütün bu üzücü olaylardan sonra sizin için gerekli olanı da bu.»</p>
<p class="calibre1">Bridget, - çaydan çok nefret ederdi. Üstelik midesini de bozardı çay. Ama yaşlı kadın, genç misafirinin çaya ihtiyacı olduğuna karar vermişti bir kere. Telâşla odadan çıktı. Ve on dakika sonra içeriye neşeyle girdiği zaman elinde gümüş bir tepsi vardı. Üzerindeki Dresden fincanlara ağzına kadar çay doldurulmuştu. </p>
<p class="calibre1">Honoria Flete, gururla, «Hakikî Lapsan bu,» diye gülümsedi. Çin çayından daha da nefret eden Bridget kendisini zorlayarak gülümsemeye çalıştı. </p>
<p class="calibre1">Aynı anda kısa boylu tıknaz ve hımhım bir kız olan Emily kapıda belirdi. </p>
<p class="calibre1">«Afedersiniz, Miss, yastıkların üzerine kırmalı kılıfları mı geçirmemi istiyorsunuz?» diye sordu. </p>
<p class="calibre1">Miss Flete telâşla odadan çıktı. Bridget de bu fırsattan yararlanarak çayı pencereden döktü. Az kalsın o arada çiçek tarhında uyuyan kedi Pooh'u da haşlayacaktı. </p>
<p class="calibre1">Bridget'in özür dilemesini büyük bir ciddiyetle dinleyen Pooh pencerenin kenarına, oradan da genç kızın omuzuna sıçradı. Büyük bir memnunlukla mırıldanıp duruyordu. </p>
<p class="calibre1">Bridget, hayvanın sırtını okşadı. «Pek de güzelsin, canım.»</p>
</body></html>
