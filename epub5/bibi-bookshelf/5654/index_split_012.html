<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:22:22+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_11">94</h2>
<p class="calibre1">«Evet, çok gülünç değil mi? Kahkahalarla gülmeni sağlayacak bir şey bu! Ben buraya bir iş için geldim... Sonra sen evin köşesinden çıktın... Nasıl anlatayım bilmem ki? Beni büyüledin âdeta. Bana öyle geliyor... Biraz önce peri masallarından sözettin. Bana da bir peri masalı yaşıyormuşum gibi geliyor. Senin büyüne kapıldım. Elini uzatıp, 'Kurbağa haline gir,' dediğin an, gözlerimin yerinden fırlayacağını ve hoplaya hoplaya buradan uzaklaşacağımı sanıyorum.»</p>
<p class="calibre1">Genç kıza doğru bir adım attı. «Sana deli gibi âşığım, Bridget Con-way. Seni çılgınca sevdiğim için de, teniste kaybettiği zaman îıuysuzlaşan kocaman göbekli, ufacık tefecik bir Lord'la evlenmeni istemiyorum!»</p>
<p class="calibre1">«O halde ne yapmamı öneriyorsun?»</p>
<p class="calibre1">«Lord Easterfield yerine benimle evlenmeni tabiî. Ama muhakkak ki bu önerim de kahkahalarla gülmene neden olacak.»</p>
<p class="calibre1">«Gerçekten gülmekten bayılacağım!»</p>
<p class="calibre1">«Tabiî. Neyse... Artık ikimiz de birbirimizin düşüncelerini anladık. Şimdi tenis kortuna dönelim mi? Belki bu kez bana teniste kazanmasını bilen bir eş</p>
<p class="calibre1">bulursun?»</p>
<p class="calibre1">Bridget, tatlı tatlı, «Bana oyunu kaybetmekten hemen hemen Gordon kadar hoşlanmıyormuşun gibi geliyor,» dedi. </p>
<p class="calibre1">Luke, birdenbire genç kızı omuzlarından yakaladı. «Zehirli bir dilin var, değil mi, Bridget?»</p>
<p class="calibre1">«Belki bana âşıksın Luke ama benden hoşlandığını hiç sanmıyorum.»</p>
<p class="calibre1">«Evet... Gerçekten senden hiç hoşlanmıyorum.»</p>
<p class="calibre1">Bridget, dikkatle onu süzüyordu. «İngiltere'ye dönerken •evlenerek sakin bir yere yerleşmeyi düşünüyordun, değil mi?»</p>
<p class="calibre1">«Evet.»</p>
<p class="calibre1">«Ama hayalindeki kadm bana hiç benzemiyordu?» «Senin gibi birine âşık olacağım aklımdan bile geçmiyordu.»</p>
</body></html>
