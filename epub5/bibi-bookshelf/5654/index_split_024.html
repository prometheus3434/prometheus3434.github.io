<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:22:22+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_23">143</h2>
<p class="calibre1">«Böylece Mr. Sorty'nin bana Londra'da tuzak kurmasına da engel olacaksın, öyle mi?»</p>
<p class="calibre1">«Evet, öyle.»</p>
<p class="calibre1">Luke, hafif bir utangaçlıkla, «Şey...» dedi. «Easterfield meselesine gelince...»</p>
<p class="calibre1">Bridget, çabucak cevap verdi. </p>
<p class="calibre1">«Bu işi sen Londra'dan döndükten sonra hallederiz. Sen gelince birlikte gidip Gor-don'la konuşuruz. Ben nişanı bozduğumu açıklarım.» «Lord Easterfield çok mu üzülecek dersin?» «Şey...»</p>
<p class="calibre1">Bridget, bir süre düşündü. </p>
<p class="calibre1">«Gordon sinirlenecek.»</p>
<p class="calibre1">•</p>
<p class="calibre1">«Sinirlenecek mi? Allahım Sen de işi pek hafiften almıyor musun?»</p>
<p class="calibre1">«Hayır, hayır. Gordon sinirlenmekten hoşlanmaz. Bu onu rahatsız eder.»</p>
<p class="calibre1">Luke, ciddî bir tavırla içini çekti. «Bu mesele canımı çok sıkıyor.»</p>
<p class="calibre1">Genç adam o akşam yirminci kez Lord Easterfield'in hayat hikâyesini dinlemeye hazırlanırken yine bu meseleyi düşünüyordu. «Bir adamın evinde kalıp, sonra da onun nişanlısını elinden almak alçaklık. Ama Lord Easterfield gibi koca göbekli, ukala ve ahmak bir adam da Bridget gibi bir kızla evlenmeye kalkmamalıydı.»</p>
<p class="calibre1">Luke, öyle vicdan azabı çekiyordu ki bu yüzden Lord'un anlattıklarını her zamankinden daha farklı bir heyecanla dinledi. Böylece de adamın üzerinde her www.netevin.com</p>
<p class="calibre1">zamankinden daha iyi bir intiba bıraktı. O akşam Lord Easterfield'in keyfi iyice yerindeydi. Eski şoförünün ölümü onu üzeceği yerde nedense neşelendirmişti. </p>
<p class="calibre1">Porto dolu kadehini ışığa tutarak, bir süre seyretti. Neşeyle, «Size o budalanın sonunun kötü olacağını söylemiştim,» diye bağırdı. «Dün akşam size bundan sözetmiştim.»</p>
<p class="calibre1">«Evet, gerçekten sözettiniz.»</p>
<p class="calibre1">__144</p>
<p class="calibre1">«Ve gördüğünüz gibi haklı çıktım... Bu şekilde daima haklı çıkmam şaşılacak birşey.»</p>
<p class="calibre1">Luke, «Bu sizin için hoş birşey olmalı,» dedi. </p>
<p class="calibre1">«Fevkalâde bir hayat sürdüm, ben. Evet, fevkalâde bir hayat. İzleyeceğim yoldaki engeller hemen kaldırılıverdi. Ben Allaha hep inandım. Hep güvendim. İşte benim sırrım da bu, Fitzwilliam. Benim sırrım da bu.»</p>
<p class="calibre1">«Öyle mi?»</p>
<p class="calibre1">«Ben dindar bir adamım. İyiliğe, kötülüğe ve tanrısal adalete inanırım, Fitzwilliam.»</p>
<p class="calibre1">Luke, esnememeye çalıştı. «Ben de öyle.»</p>
<p class="calibre1">Tabiî her zamanki gibi Lord Easterfield başkalarının inançlarıyla ilgilenmiyordu. «Dürüst ve dindar bir insanın düşmanlarının ortadan kalkıvermesi gerçekten şaşılacak birşey. O adam bana küstahlık etti. Hatta üzerime de yürüdü. </p>
<p class="calibre1">Ama bugün o şoför nerede?» Dramatik bir tavırla elini kaldırdı. «Öldü! Tanrısal gazap onun canını aldı.» Lord Easterfield, sesini alçalttı. «Bütün düşmanlarımın başına daima aynı şey geldi. Doğrusu önceleri buna bir türlü inanamadım... </p>
<p class="calibre1">Meselâ o çocuk... Bir gün ona bahçede rastladım... Benim taklidimi yapıyor, horoz gibi etrafta dolaşıyordu. Bahçıvanlar da kendisini seyrediyorlardı. Sonra onun başına ne geldi biliyor musunuz? Çocuk on gün kadar sonra pencereden aşağıya uçarak öldü. Temizlendi o?»</p>
<p class="calibre1">«Temizlendi mi?»</p>
<p class="calibre1">«Evet... Daima ve daima böyle oldu bu. Örneğin o kaba Carter. Küfürbazm biriydi o. Burada gelerek bana söylemediğini bırakmadı. Ona ne oldu? Bir hafta sonra Carter de ortadan kalktı. Çamur içinde boğulmuştu. Sonra burada bir hizmetçi kız vardı. Bana küstahlık etmeye, karşılık vermeye kalkıştı. Onu da çok geçmeden cezalandırdılar. Kız, kazara zehir içti. Size daha böyle bir sürü olay anlatabilirim. Humbleby su meselesinde bana karşı çıkmaya yeltendi. Ve kan zehirlenmesinden öldü. Yıllardan beri durum böyle. Söz-</p>
<p class="calibre1">— 145 —</p>
<p class="calibre1">Zehiri Kim Verdi/F : 10</p>
<p class="calibre1">gelimi Mrs. Horton bana korkunç şekilde kaba davrandı. O öa çok geçmeden son nefesini verdi.» Durdu. Eğilerek porto sürahisini Luke'a doğru itti. «Evet, bütün düşmanlarım öldüler.»</p>
<p class="calibre1">Luke, hayretle ona bakıyordu. Korkunç, dehşet verici bir kuşkuya kapılmıştı. </p>
<p class="calibre1">Şimdi yeni gözlerle masanın başında oturan, âdeta müşfik bir tavırla başım sallayarak gülümseyen adama bakıyordu. Lord Easterfield'in patlak gözlerinde ise memnun bir ifade vardı. </p>
<p class="calibre1">Sonra, «Düşmanlarımın hepsi de ölüyorlar...» diye yineledi. </p>
</body></html>
