<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:22:22+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_8">10</h2>
<p class="calibre1">Luke, banka müdürünün masasının yanındaki koltukta arkasına yaslandı. «Çok iyi... Korkarım bir hayli zamanınızı aldım.»</p>
<p class="calibre1">Müdür Mr. Jones, tombul elini şöyle bir salladı. Esmer, yuvarlak, şişman yüzünden memnun bir anlam okunuyordu. «Rica ederim, Mr. Fitzwilliam. Rica ederim. Bildiğiniz gibi</p>
<p class="calibre1">— 80 —</p>
<p class="calibre1">burası sakin bir yer. Yeni yüzler görmek her zaman çok hoşumuza gidiyor.»</p>
<p class="calibre1">Luke, «Köy gerçekten ilgi çekici bir yer,» dedi. «Batıl inançları güçlü insanlarla dolu burası.»</p>
<p class="calibre1">Mr. Jones, içini çekti. «Batıl inançları kökünden kazımak için uzun bir zaman ister. Bir de eğitim tabii.»</p>
<p class="calibre1">«Bence son zamanlarda eğitime haddinden fazla önem veriliyor.»</p>
<p class="calibre1">Bu sözler^ Mr. Jones'u biraz' şaşırttı. «Lord Easterfield'i ele alalım... Köye karşı gerçekten büyük bir cömertlikle davranıyor. Kendisi çocukluğunda ne büyük sıkıntılarla ve engellerle karşılaştığını hiç unutmamış. Onun için de bugünkü gençlerin iyi bir eğitim görebilmeleri için elinden geleni yapıyor.»</p>
<p class="calibre1">Luke, itiraz etti. «Onun gençliğinde iyi bir eğitim görememesi, kendisinin büyük bir servet yapmasına engel olmamış ama.»</p>
<p class="calibre1">«Orası öyle... Ama tabiî Lord Easterfield çok yetenekli bir adam.»</p>
<p class="calibre1">Luke, «Veya çok şanslı,» diye mırıldandı. </p>
<p class="calibre1">Mr. Jones, fena halde irkildi. Luke, devam etti. «Asıl önemli olan şans... Bu hep böyledir... Örneğin bir katili ele alın. Başarılı bir katil polisin eline neden düşmez? Yetenekli olduğu için mi? Yoksa şansı yardım ettiğinden mi?»</p>
<p class="calibre1">Mr. Jones, «Herhalde şanslı olduğu için,» diye itiraf etti. </p>
<p class="calibre1">Luke, «Sonra sizin şu meyhaneci Carter gibi bir adamı ele alalım. Carter'in hemen her gece sarhoş olduğu muhakkak. Ama bir gece tutmuş, nehre yuvarlanıvermiş. Bu da yine şansla ilgili tabiî.»</p>
<p class="calibre1">Banka müdürü güldü. «Bu konuda bazılarına şanslarının yardım ettiğini de söyleyebiliriz tabiî.»</p>
<p class="calibre1">((Kimler?»</p>
</body></html>
