<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:22:22+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_31">22</h2>
<p class="calibre1">Baş Müfettiş Battle'ın hali ve tavrı Luke'un hoşuna gitti. İri yarı, geniş</p>
<p class="calibre1">kırmızı yüzlü, pos bıyıklı bir adamdı Battle. İlk bakışta insanda zeki bir adam kanısını uyandırmıyordu ama biraz dikkat edilince Baş Müfettişin gözlerinde müthiş bir pırıltı olduğu farkediliyordu. Bir zekâ pırıltısı. Luke, onu aşağı görmek hatasına da düşmedi. Çünkü daha önce de Battle tipinde kimselerle karşılaşmıştı. Onlara güvenilebili-neceğini ve bu adamların er geç bir sonuca ulaşacaklarını biliyordu. Bu işi hiç kimse Battle'dan daha iyi araştıramazdı. </p>
<p class="calibre1">Baş müfettişle yalnız kalınca, Luke, «Siz böyle bir olay için gönderilmeyecek kadar önemli bir kimsesiniz,» dedi. </p>
<p class="calibre1">— 176 —</p>
<p class="calibre1">Baş Müfettiş Battle, gülümsedi. «Bu ciddî bir mesele olabilir, Mr. Fitzwilliam. </p>
<p class="calibre1">İşin içine Lord Easterfield gibi biri karıştı mı, bir hata olmasını da istemeyiz.»</p>
<p class="calibre1">«Anlıyorum... Yalnız mı geldiniz?»</p>
<p class="calibre1">((Hayır, hayır. Yardımcım var. O 'Yedi Yıldız' hanında şimdi. Kendisine Lord hazretlerini göz hapsine almak görevi verildi.»</p>
<p class="calibre1">«Ya...»</p>
<p class="calibre1">Battle, sordu. «Sizce bu meselenin hiç kuşku götürür bir yanı yok mu, Mr. </p>
<p class="calibre1">Fitzwilliam? Katilin Lord hazretleri olduğundan emin misiniz?»</p>
<p class="calibre1">«Katilin başka biri olmasına olanak yok. Size olanları anlatayım mı?»</p>
<p class="calibre1">«Hayır, teşekkür ederim. Ben her şeyi Sir William'dan öğrendim.»</p>
<p class="calibre1">«Peki bu konuda ne düşünüyorsunuz? Herhalde Lord Easterfield durumundaki bir adamın katil bir manyak olacağına ihtimal vermiyorsunuz?»</p>
<p class="calibre1">«Öyle bir şey düşündüğüm yok.» Battle, başını salladı. «Cinayet konusunda</p>
<p class="calibre1">'imkânsız' diye bir şey yoktur. Eğer bana şirin bir yaşlı kızın, bir piskoposun veya bir okul öğrencisinin tehlikeli bir cani olduğunu söylerseniz, kesinlikle, </p>
<p class="calibre1">'Hayır, olamaz,' demem. Hemen meseleyi araştırırım.»</p>
<p class="calibre1">Luke, «Madem olayları Sir William'dan öğrendiniz,» dedi. «O halde ben de size bu sabah olanları anlatayım.»</p>
<p class="calibre1">Baş Müfettiş Battle'a, Lord Easterfield'le aralarında geçenleri kısaca hikâye etti. Battle, onu büyük bir ilgiyle dinledi. </p>
<p class="calibre1">Sonra da, «Demek Lord Easterfield'in elinde bir hançer vardı?» diye mırıldandı. </p>
<p class="calibre1">«Bunu özellikle mi gösterdi? Yani hançerle sizi mi tehdit ediyordu, Mr. </p>
<p class="calibre1">Fitzwilliam?»</p>
<p class="calibre1">«Açıkça değil. Hançerin keskin tarafını hiç de hoş olmayan bir tavırla denedi. </p>
<p class="calibre1">Sanki bundan zevk alıyormuş gibi bir hali vardı. Miss Flete de aynı şeyi sezdi sanırım.»</p>
</body></html>
