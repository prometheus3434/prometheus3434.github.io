<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:22:22+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_10">11</h2>
<p class="calibre1">Neyseki tenis oynayacağı gün öğleden sonra hava gayet güzeldi. Ev sahibi rolünü büyük bir zevkle oynayan Lord Easterfield'in de keyfi yerindeydi. Sık sık yoksul bir ailenin oğlu olduğundan sözetmeyi de unutmuyordu. Tenis maçları sekiz kişi arasında yapılacaktı: Lord Easterfield, Bridget, Luke, Rome Humbleby, Mr. Abbot, Dr. Thomas, Horton ve Hetty Jones. Banka müdürünün kızı olan Hetty Jones durmadan kıkır kıkır gülüp duruyordu. </p>
<p class="calibre1">Luke, ikinci sette Bridget'le, Rose Humbleby ve Lord Easterfield çiftine karşı oynadı. İyi bir tenisçiydi Rose. Özellikle servisleri fevkalâdeydi. Bazı maçlara da girmişti. Genç kız, ustalığıyla Lord Easterfield'in kusurlarını bile kapatıyordu. İyi oyuncu olmayan Luke'la Bridget, karşı çifte dayanmasını bildiler. Üç-üç berabereydiler artık. Sonra birdenbire Luke'nin oyunu bayağı ustalaştı. Bridget'le sayılarını beşe çıkardılar. İşte tam o sırada genç adam Lord Easterfield'in öfkelenmeye başladığını farketti. Topun, dışa düştüğünü iddia etti. Servisin hatalı olduğunu söyledi. Rose'un itirazlarını da dinlemeyerek, huysuz bir çocuk gibi davranmaya başladı. </p>
<p class="calibre1">Ondan sonra Bridget'in oyununda bir bozukluk başgös-terdi. Genç kız topu birkaç defa taktı. Hatalı servis attı. Karşıdan gelen topu karşılayamadı. Sonuçta Lord Easterfield'le Rose Humbleby, maçı 8 - 6 kazandılar. </p>
<p class="calibre1"/>
<p class="calibre1">www.netevin.com</p>
<p class="calibre1">Ondan sonraki maçın oyuncuları kararlaştırıldı. Rose, Abbot'la birlikte Doktor Thomas ve Hetty Jones'a karşı oynayacaktı. </p>
<p class="calibre1">Lord Easterfield, banka oturarak, terini sildi. Memnun bir tavırla gülümsüyordu. </p>
<p class="calibre1">Keyfi yerine gelmişti. Hörton'a, gazetelerinden birinde çıkacak olan «Vücut sağlamlığı» başlıklı yazı serisinden sözetmeye başladı. </p>
<p class="calibre1">— 91 —</p>
<p class="calibre1">Luke ise Bridget'e döndü. «Bana sebze bahçesini göster-sene.»</p>
<p class="calibre1">«Orayı görmeyi neden istiyorsun?»</p>
<p class="calibre1">«Lahanaya çok meraklıyımdır.»</p>
<p class="calibre1">«Bezelye sevmez misin?»</p>
<p class="calibre1">Tenis kortundan ayrılarak, etrafı duvarla çevrilmiş olan sebze bahçesine gittiler. Cumartesi olduğu için bahçıvanlar izinliydi. Boş sebze bahçesinin güneşte uyuklarmış gibi bir hali vardı. </p>
<p class="calibre1">Bridget, «İşte senin bezelyeler,» dedi. </p>
<p class="calibre1">Luke, dönüp bakmadı bile. «Oyunu neden onlara kazandırdın?» diye sordu. </p>
<p class="calibre1">Bridget'in siyah kaşları hafifçe kalktı. «Afedersin... Bir-flenbire sinirleniverdim. Zaten tenisim pek iyi değildir.»</p>
<p class="calibre1">«Ama o kadar kötü olmadığı da belli. Yaptığın hatalar bir çocuğu bile aldatmazdı. Hele o servisler!»</p>
<p class="calibre1">Bridget, sakin sakin, «Onların tek nedeni kötü bir tenis oyuncusu olmam,» diye cevap verdi. «Eğer daha usta olsaydım, herhalde o zaman daha inanılacak hatalar yapardım. Ama değilim. Onun için de hilelerim bazan anlaşılıyor.»</p>
<p class="calibre1">((Hah, hile yaptığını itiraf ediyorsun demek?»</p>
<p class="calibre1">«Tabii değil mi ya, sevgili Sherlock Holmes.»</p>
<p class="calibre1">«Sebep?»</p>
<p class="calibre1">«Bunu da hemen anlamış olman gerekirdi. Nişanlım Gordon oyunda kaybetmekten hiç hoşlanmaz.»</p>
<p class="calibre1">«Peki ya ben? Belki ben oyunda kazanmaktan hoşlanan bir insanım.»</p>
<p class="calibre1">«Sevgili Luke, korkarım bu benim için ötekisi kadar önemli değil.»</p>
<p class="calibre1">«Ne demek istediğini daha açıkça anlatamaz mısın?» . </p>
<p class="calibre1">«Madem istiyorsun, tabii anlatırım. İnsan, ekmeğini sağlayan kimseyle kavgaya kalkışmaz. Benim ekmeğimi de Gordon sağlıyor.»</p>
<p class="calibre1">— 92 —</p>
<p class="calibre1">Luke, derin bir soluk aldı. Sonra da dayanamayarak patladı. «O gülünç, küçücük adamla neden evleniyorsun? Nedir bunun nedeni?»</p>
<p class="calibre1">Bridget, «Çünkü,» diye cevap verdi. «Gordon'un sekreteri olarak haftada on sterlin alıyorum. Kendisiyle evlenince adıma bankaya iki yüz bin sterlin yatıracak. Bana içi pırlantalar ve incilerle dolu bir kutu, — dolgun bir cep harçlığı verilecek. Evliliğin bahşettiği her fırsattan yararlanacağım.»</p>
<p class="calibre1">«Ama buna karşılık görevlerin de bir sekreterinkinden çok farklı olacak!»</p>
<p class="calibre1">Bridget, soğuk bir sesle, «Sen herşeye muhakkak melodrama kaçan bir hava mı verirsin?» dedi. «Eğer Gordon'u hayalinde karısına çok âşık, ateşli bir koca olarak canlandı-nyorsan, bundan vazgeç. Gordon'un tamamiyle olgunlaşmamış, bazı bakımlardan çocuk kalmış olduğunu şimdiye kadar anlamış olman gerekirdi. Ona gerekli olan bir eşten çok bir anne. Ne yazık ki Gordon'un annesi o dört yaşındayken ölmüş. Gordon'un bol bol ve övünebileceği, kendisini pohpoh-layacak birine ihtiyacı var. Gordon'un, Lord Easterfield'in başarı öykülerini dinleyecek birine...»</p>
<p class="calibre1">«Zehirli bir dilin var... Öyle değil mi?»</p>
<p class="calibre1">Bridget, sert bir sesle, «Benim kendi kendime bir takım peri masalları anlattığım yok,» diye bağırdı. «Bunu kasde-diyordun değil mi? Ben zeki, eli yüzü düzgün, parasız bir kızım, Hayatımı dürüst bir şekilde kazanmak istiyorum. </p>
<p class="calibre1">Gordon'un karısı olarak yapacağım şeyler, Gordon'un sekreteri olarak yaptığım işlerden pek farklı olamayacak. Evlendikten bir yıl sonra onunla yatmaya çıkarken, beni öpmeyi bile unutacağından eminim. Tek farklı şey aldığım aylık olacak.» Birbirlerine baktılar. İkisi de öfkeden sapsarı kesilmişlerdi. Bridget, alaylı alaylı güldü. «Devam et. Sen eski kafalı bir gençsin. Öyle değil mi Luke? </p>
<p class="calibre1">Şu eski klişeleşmiş sözleri tek-</p>
<p class="calibre1">rarlasana. Haydi, ne duruyorsun? Örneğin — kendimi satıyorum... Bak bu sözü çok beğenirim ben.»</p>
<p class="calibre1">Luke, «Sen taş kalpli bir iblissin,» dedi. </p>
<p class="calibre1"/>
<p class="calibre1">www.netevin.com</p>
<p class="calibre1">«Herhalde bu ateşli bir budala olmaktan daha iyidir.»</p>
<p class="calibre1">«Öyle mi?»</p>
<p class="calibre1">«Tabiî ya. Bunu gayet iyi biliyorum.»</p>
<p class="calibre1">Luke, küçümseyerek onu süzdü. </p>
<p class="calibre1">«Bildiğin nedir?»</p>
<p class="calibre1">«Bir erkeğe âşık olmanın ne demek olduğunu biliyorum! Sen Jonnie Cornish'i tanır mısın? Onunla üç yıl nişanlı kaldım. Çok yakışıklı ve hoş bir gençti. Ona deli gibi âşıktım. Bana acı veren bir aşktı bu. Sonunda Jonnie. benden vazgeçip, üç kat çeneli, yılda otuz bin sterlin geliri olan kuzeyli bir dulla evlendi. İnsan böyle bir olaydan sonra aşka karşı bağışıklık kazanıyor. Öyle değil mi?»</p>
<p class="calibre1">Luke, hafifçe inleyerek, birdenbire döndü. </p>
<p class="calibre1">«Olabilir.»</p>
<p class="calibre1">«Gerçekten öyle oldu!»</p>
<p class="calibre1">Bir sessizlik çöktü. Aralarında uzayıp giden, elektrikli bir sessizlik. Sonunda bunu Bridget bozdu. Genç kız, hafif bir tereddütle, «Herhalde benimle bu şekilde konuşmaya hiçbir hakkın olmadığının farkındasm,» dedi. «Sen şu anda Gordon'un evinde oturuyorsun. Bu yaptığın da terbiyesizlik.»</p>
<p class="calibre1">Luke, kendisini toplamıştı. Nazik nazik, «Bu da klişeleşmiş bir söz değil mi?»</p>
<p class="calibre1">diye sordu. </p>
<p class="calibre1">Bridget kıpkırmızı oldu. «Belki. Ama hiç olmazsa doğru.»</p>
<p class="calibre1">«Değil... Seninle o şekilde konuşmaya hakkım var.»</p>
<p class="calibre1">«Ne münasebet!»</p>
<p class="calibre1">Luke, genç kıza baktı. Yüzü acayip bir şekilde sararmıştı. Bu haliyle ıstırap çeken bir hastaya benziyordu.' «Hakkım var... Çünkü seni seviyorum... Demin ne demiştin?.. Evet... Seni o kadar çok seviyorum ki, bu bana âdeta acı veriyor.»</p>
<p class="calibre1">Bridget, bir adım geriledi. «Sen...»</p>
</body></html>
