<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x4" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-1">Şemsiyesine Her Şeyi Doldurabilir<span class="dipp"><a class="_idFootnoteLink" href="#footnote-225-1" id="footnote-225-1-backlink">1</a></span></p>

    <p class="paragraf">Doğan Hızlan, Cemal Süreya’nın efsane “portreler” kitabı <span class="CharOverride-8">99 Yüz</span>’ün YKY basımına (2004) yazdığı sunuşta, onun portresini şu sözlerle çiziyor:</p>

    <p class="arayazi">Her insanın biyografisi tek bir cümleye indirgenebilir. Bir sözü –ama hayatıyla özdeşleşmiş– bir eylemi onu tanımak için yeterdir.</p>

    <p class="arayazi">Bana, Cemal Süreya’nın biyografisini tek cümleyle yaz deseler, şu cümleyle yetinirdim:</p>

    <p class="arayazi"><span class="CharOverride-10">“Paris’ten getirdiği Chevrolet arabayı satıp ev alacağına</span> Papirüs <span class="CharOverride-10">dergisini çıkaran adam.”</span></p>

    <p class="arayazi">Yergide ve övgüde aynı ustalığı göstermenin edebi dengesini kurabilmiştir.</p>

    <p class="paragraf">Bu övgü-yergi dengesi, adını (genç okurlarda dil bilinci, dil sevgisi uyandırması dileğiyle) “Türkçe Bilenin İşi Rast Gider” başlıklı denemeden aldığım bu seçkide yer alan yazılarda da görülecektir.</p>

    <p class="paragraf">Benzer bir dengeyi Cemal Süreya’nın yapıtı üzerinde çalışanların da yakalaması gerek. Onun <span class="CharOverride-8">şair</span>, <span class="CharOverride-8">denemeci</span>, <span class="CharOverride-8">çevirmen</span> ve <span class="CharOverride-8">dergici</span> yanları birbirinden ayrılamayacak kadar iç içe geçmiş, kaynaşmıştır çünkü. İnsan çoğu zaman hangi yanını öne çıkaracağını bilemez: Şiirindeki “Seni bir kere öpsem ikinin hatırı kalıyordu” dizesindeki gibi tıpkı... Unutmayalım: İlgi alanları şiir sanatıyla ve şiir çevirisiyle başlayıp yazar ve çevirmenlerin telif ücreti sorunundan ansiklopedi yazar ve yayıncılığına, gazetecilikten liselerde edebiyat derslerine, çizgi romandan edebiyat dergiciliğine kadar geniş bir yelpaze oluşturan bir yazardan söz ediyoruz.</p>

    <p class="paragraf">Bu kitapta yer verilen yazılar, işte bu yüzden, Cemal Süreya’nın başlıca ilgilerini (bir tanecik yazıyla bile olsa) gösterecek biçimde seçilmeye çalışıldı. Böylece, kitapta en çok yeri, doğal olarak, üzerine belki en çok yazdığı konu tuttu: Şiir. Bütün ömrünü verdiği bu sanatın hem teorisi hem de pratiği üzerine yazdıkları o kadar büyük ve zengin bir hacim oluşturuyor ki, yayımlandıkları günden beri efsaneleşmiş pek çok yazıya üzülerek yer veremedim. Elbette diğer konularda da gözden çıkarmak zorunda kaldığım yazılar oldu. (Özellikle edebiyat dergiciliği üzerine yazdıklarının bağımsız bir kitap oluşturacak kadar çok olduğunu söylemek, yazıklanmamın büyüklüğü hakkında fikir verecektir umarım.)</p>

    <p class="paragraf">Yine de bir tesellim var: Kitapta yer alma şansı bulan yazılar, Cemal Süreya’nın hemen bütün ilgi alanlarını kapsıyor. Bu kitabı kapatan Sait Maden portresi, umarım genç okurların düşünce dünyasında yeni zenginliklere giden yolları açacaktır.</p>

    <p class="yazar">Selahattin Özpalabıyıklar</p>

    <p class="yazar ParaOverride-7">21 Temmuz 2014, Güre</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-1-backlink" id="footnote-225-1">1</a> Başlığın esini, Cemal Süreya’nın portre yazılarında kullandığı “şemsiye” imgesinden. Örnek için bu kitapta “Sait Maden” yazısına bakabilirsiniz (S.Ö.)</p>
      </div>
    </div>
  </div>
</body>
</html>
