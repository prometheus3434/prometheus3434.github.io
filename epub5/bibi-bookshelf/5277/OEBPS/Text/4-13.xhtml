<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-13</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x4" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-14">“Ya Onlardan Biri Daha İyiyse?..”</p>

    <p class="paragraf">Melisa Gürpınar’ın <span class="CharOverride-8">Geceyarısı Notları</span>’nı severek okudum. Doğrusu, beklemiyordum ondan böyle bir başarıyı. Kitaba uzun süre yaklaşamamamın bir nedeni de buydu belki. İlk yapıtı, <span class="CharOverride-8">Umut Pembeleri</span> bende bir iz bırakmamıştı. O kitabı çıkardıktan bir süre sonra yazı alanından çekildi Melisa; yıllarca sürdü bu. Her şeyden koptu, diyordum, zaten eskiden de neydi ki?... Geçen yıl <span class="CharOverride-8">Geceyarısı Notları</span> çıktı. Zaman zaman karşılaştığımızda ödüm kopuyordu, yeni kitabını nasıl bulduğumu soracak diye. İş öyle değilmiş ama. O uzun süre bir gelişim süreci olmuş. <span class="CharOverride-8">Geceyarısı Notları</span> 120 sayfalık uzun bir şiir. Melisa kendi hayatını anlatıyor. Ama alttan alta bütün bir İstanbul, bütün bir Türkiye toplumu var kitapta. “İnsan Manzaraları”var. Uzun şiirin bu kadar rahat geliştiğine pek aza tanık oldum. Yalnız “ozan” sözcüğünün yüzlerce kez yinelenişine tutuldum. Melisa bağlantı noktası, nakarat olarak kullanıyor o sözcüğü. Başka bir öğe bulsaydı daha iyi ederdi. İyice ayrık bir plandan bütüne ışık düşürme durumu ortaya çıkıyor.</p>

    <p class="paragraf">Ülkemizde çok şiir kitabı yayımlanıyor. Bunların büyük bir bölümünün de dağıtımı hemen hiç yapılmıyor. Geçende S. Aldanır’dan söz etmiştim. S. Aldanır’ın şiirini seven bazı arkadaşlar kitabın çıktığını benim yazımdan öğrenmişler; kitapçılarda aramışlar, bulamamışlar. Ben de bir rastlantıyla (Sedat Simavi Edebiyat Ödülü’ne katıldığım için) edinebilmiştim.</p>

    <p class="paragraf">Dostum A. Remzi İnanç’ın <span class="CharOverride-8">Dilsu</span> adlı yapıtını da, o yollamasa, kitapçılarda bulamazdım belki. <span class="CharOverride-8">Dilsu</span>’ya karşı nesnel olamam. Yalnız A. Remzi’nin dili “su gibi akıtmak” çabasında olduğunu belirtmeliyim. Ayrıca şiirin onun tüm hayatını doldurduğunu söylemeliyim. Kitaptaki iki şiiri daha önce <span class="CharOverride-8">Papirüs</span>’te yayımlamıştım. Yer yer ilginç ve erotik bir kıvam taşıyan dilsu’larda A. Remzi’nin işi bazen dağıttığı da görülüyor. Sevdiğim “Buluşma” adlı şiirin ilk bölüğünü alıyorum:</p>

    <p class="arayazi">Seviyoruz ya senle biz</p>

    <p class="arayazi">alt katlarına iniyoruz birbirimizin</p>

    <p class="arayazi">dizlerin yeşermiyor mu ansızın</p>

    <p class="arayazi">birden çıkıyoruz</p>

    <p class="arayazi">beynin serseri tavanına</p>

    <p class="arayazi">buluşmanın telaşlı noktasından.</p>

    <p class="paragraf">Kitaptaki siyasal temalı şiirlerden pek tat alamadım. Bence dilsu’lar onlarda tam bir akış gösteremiyor. Nesnel olamam, dedim demin. Gerçekten, çok severim A. Remzi’yi; şiiriyle kendisi birbirine karışmıştır benim için. A. Remzi yalınlaştıkça kazanıyor. O zaman Türkçede söz sahibi olabiliyor.</p>

    <p class="paragraf">Herkes yalın yazsın demiyorum. Ama kimilerine yalınlık yakışıyor. Kimilerinin de yalınlığa gereksinimi oluyor.</p>

    <p class="paragraf">Zaten bugün konuştuğumuz Türkçe adamakıllı yalın bir dil.</p>

    <p class="paragraf">Gazetede okudum, dilimiz, dünyada en çok konuşulan ilk beş dil arasındaymış. Beni önce biraz şaşırttı bu. Sonra gönendim. Sonra da bu gönencimin boş olduğunu anladım. Fransızca basılan bir kitap Fransızca konuşulan her yerde aynı kitaptır. Ve aynı Fransızca söz konusudur. Türkçe için durum öyle mi? Ülkemizin içinde bile iki Türkçe çarpışıyor.</p>

    <p class="paragraf">Hep söyleriz, Türkçemiz güzeldir diye. Ama bakın İspanyolca nasıl kötü:</p>

    <p class="paragraf">“<span class="CharOverride-8">Cervantes’i, Quevedo’yu saymazsak, bir İspanyol edebiyatı yok. Dilimiz çok yoksul da ondan. Sözgelimi hem uyku, hem düş kavramı için aynı sözcüğü</span> [“sueño”] <span class="CharOverride-8">kullanıyoruz. Ayrıca çirkin bir dil İspanyolca. Neruda bir gün bana İspanyolca yazılabileceğine inanmadığını söylemişti. Ben de zaten pek bir şey yazılmadığını söyleyerek karşılık vermiştim. Bu böyle ya, İspanyolca yazmak zorundayım; yazgım bu benim.</span>”</p>

    <p class="paragraf">Yukarıdaki sözler Borges’in. Bir yazarın kendi anadiline karşı bu tür tavır alışını fazlaca acımasız bulabiliriz. Ama, n’eyleyelim ki, böyle düşünüyor Borges. Borges ki İspanyolca’nın ulularından.</p>

    <p class="paragraf">Aşağı yukarı bu sözleri okuduğum günlerde geçmiş bir olayı anımsıyorum şimdi. İstiklal Marşı’nın güncellik kazandığı günlerden biriydi. Birkaç kişi oturmuş konuşuyorduk. Daha önce hiç görmediğim bir genç de katılmıştı aramıza. Arkadaşlardan biri, “Keşke” dedi, “İstiklal Marşı için açılan yarışmaya katılmış öbür şiirler de yayımlansa. Hepsini görmüş olurduk.” Yeni tanıdığım genç buna şiddetle karşı çıktı. Öfkelenmişti birden, boyun damarları kabarıp inmeye başlamıştı. Ona göre İstiklal Marşı’mız, İstiklal Marşı’mızdı; öbür şiirlerin yayımlanması sakıncalı olurdu; kendimizi inkâr etmek olurdu. Nedenini sorduk. Şöyle karşılık verdi yeni genç:</p>

    <p class="paragraf">— Ya onlardan biri daha iyiyse?..</p>

    <p class="paragraf">Burda sorun İstiklal Marşı yarışması değil. Ayrıca bugün, birçok şairin, Mehmet Akif’in devreye girmesi üzerine yapıtlarını yarışmadan çektiğini de öğrenmiş bulunuyoruz. Seçme işlemi (TBMM oylaması) iki aday yapıt arasında yapılmış: Mehmet Akif’in ve Muhittin Baha’nın <span class="CharOverride-8">[</span>Pars <span class="CharOverride-8">(?) – S.Ö.]</span> şiirleri. Yani “İstiklal Marşı Yarışmasına Katılan Şiirler” adlı bir kitap düşünülemez.</p>

    <p class="paragraf">Ama yeni gencin bağnazlığı ürpertmişti beni.</p>

    <p class="paragraf">Bir de Borges’in sözlerini düşünün.</p>

    <p class="yazar">Yazko Somut, 22 Nisan 1983</p>
  </div>
</body>
</html>
