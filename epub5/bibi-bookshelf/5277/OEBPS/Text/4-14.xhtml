<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-14</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x4" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-15">3 Yahya Kemal</p>

    <p class="arayazi">“Ezelî mağfiretin böyle bir ikliminde</p>

    <p class="arayazi">Altının göz boyamaz kalpı kadar halisi de.”</p>

    <p class="paragraf">dizelerine rağmen mütevekkil yurttaş yaklaşımının arasına giren uzaklığı fark etmiş olmalıdır Yahya Kemal. Kuşku yok: Yurttaş geçen yıllar içinde de hep mütevekkil kalacaktır, ama bu tevekkülün barındırdığı uyum bozulacaktır. Cumhur giderek yaşanan gerçeği daha olumsuz biçimde görmeye başlayacak, başkaldırmasa bile hep ikinci konumda olduğunu bilecektir. Üretim sürecine ilişkin bir olgudur bu.</p>

    <p class="paragraf">1935 yılında İstanbul Valiliği’nce düzenlenen “imar” konusundaki bir toplantıda yaptığı konuşmada şunları söylüyor Yahya Kemal:</p>

    <p class="paragraf">“<span class="CharOverride-8">Hars ile</span> science<span class="CharOverride-8">, dünyada hiçbir zaman berâber olamaz. Mâmuriyet, istihlâk ve istihsâl hadisesinden vücuda gelir</span>.”</p>

    <p class="paragraf">İmparatorluğun başkentini “üretim” ele geçirdikçe, <span class="CharOverride-8">tüketicilerin</span> kenti <span class="CharOverride-8">üreticilerin,</span> yani iç göçün getirip yığdığı çalışanların kentine dönüştükçe, Yahya Kemal kültür ve sanat daha böylesine <span class="CharOverride-8">kitleselleşmeden</span> yabancılaşmış gibiydi ona. Bir göçebe olarak sığındığı Park Otel’de yazdığı her dize, bir ağıttı artık.</p>

    <p class="paragraf">Yahya Kemal’in çok sevdiği İstanbul’da bir göçebe olarak yaşaması, bir ev edinmemesi, yazımın başında da belirttiğim gibi, tuhaf ve düşündürücü bir olgudur. Dili ve tarihi kendine <span class="CharOverride-8">yurt</span> edinen ölümden korkmadığı gibi, belki bir ev edinmeyi de gereksiz bulmuştu.</p>

    <p class="paragraf">Türklüğün simgelerinden biri saydığı bir servi gölgesi ve bir taş. 1 Kasım 1958 günü Cerrahpaşa Hastanesi’nde ölen Yahya Kemal, tüm macerasının bundan ibaret olacağını çok önceden mi anlamıştı acaba?</p>

    <p class="paragraf">“Mümin, mütevekkil ve yoksul” olan İstanbul’un Cumhuru, artık tek dizesini bile anımsamıyor Yahya Kemal’in. Lahmacun ve kokoreç kokularının yükseldiği sokaklarından, İbrahim Tatlıses’in, Küçük Emrah’ın, Tüdanya’nın çok farklı bir duyarlığı dışa vuran şarkıları tarafından bastırılıyor şiiri. Itrî’nin ve Dede Efendi’nin bastırıldığı gibi.</p>

    <p class="arayazi">Bir söylen artık Yahya Kemal.</p>

    <p class="arayazi">Okur yazarlar arasında bile.</p>

    <p class="arayazi">Günler kısaldı. Kanlıca’nın ihtiyarları</p>

    <p class="arayazi">Bir bir hatırlamakta geçen sonbaharları.</p>

    <p class="arayazi">Yalnız bir semti sevmek için ömrümüz kısa…</p>

    <p class="arayazi">Yazlar yavaşça bitmese, günler kısalmasa…</p>

    <p class="arayazi">İçtik bu nâdir içkiyi yıllarca kanmadık…</p>

    <p class="arayazi">Bir böyle zevke tek bir ömür yetmiyor, yazık!</p>

    <p class="arayazi">Ölmek kaderde var, bize ürküntü vermiyor;</p>

    <p class="arayazi">Lâkin vatandan ayrılışın ızdırâbı zor.</p>

    <p class="arayazi">Hiç dönmemek ölüm gecesinden bu sâhile,</p>

    <p class="arayazi">Bitmez bir özleyiştir, ölümden beter bile.</p>

    <p class="paragraf">Yahya Kemal şiirin dil işi olduğunu kavrayan ilk şairimiz. Bir başına bu sözün pek bir şey anlatmadığı söylenebilir. Onun için hemen ekleyelim: İyice bilinçli bir biçimde kavrayan ilk şairimiz. Batı’dan yüksek bir beğeniyle dönmüştü; Türkçe söz sanatlarını iyi incelemişti. Bunu, sözleri, yazıları, konuşmaları ile yaptı; ama daha çok da şiiriyle gerçekleştirdi.</p>

    <p class="paragraf">Gerçi Tanzimat şairlerinde Türkçe özlemi belirmişti. Ziya Paşa ünlü “Şiir ve İnşa” yazısında edebiyatın Türkçeleşmesi, yazı dilinin konuşma diline dayanması gerektiğini söylemiş, bir çeşit öngörüde bulunmuştu. Şinasi de eski dile karşı çıkıyordu. Hele Namık Kemal eski şiiri yalnız dil yönünden değil, beğeni ve içerik yönünden de didiklemişti. Ne var ki bütün bunlar birer özlem, birer öneri olmaktan ileri gitmiyordu. Sözü edilen şairler kendilerini izleyenlerle (Abdülhak Hamid Tarhan, Recaizade Mahmud Ekrem…) birlikte şiiri ve dili iç içe göremediler.</p>

    <p class="paragraf">Baudelaire 1867’de öldü. Namık Kemal’in yurtdışına kaçışı da aynı tarihe rastlar. Tevfik Fikret’in doğum tarihi de 1867. Bizim Batı etkisindeki Tanzimatçıların ve Servet-i Fünuncuların Batı edebiyatıyla ilişkilerinin derinlik derecesini bu tarih yeterince açıklar. Namık Kemal de, Tevfik Fikret de bir Baudelaire’in varlığından habersizdiler.</p>

    <p class="paragraf">Yahya Kemal’in deneyi öyle olmadı. Bilinçli ve yüklüdür o.</p>

    <p class="paragraf">Divandan sonra şiirimiz işe bir sıfır noktasından başlamıştı. Şairin temel kaynakları azalmış, yararlanabileceği birikmiş deneyler oldukça alt bir düzeye inmişti. Tanzimat şiirinde kavramların üzerinde bir sözcük kabuğu oluşamadı. Servet-i Fünun döneminde ise kavramların dışında bir kabuk çalışması öne geçti. Ataç’ın deyişiyle “olmayan bir dille” yazmaya sürüklenmişlerdi onlar. Milli Edebiyat deviniminin elinde yalnız konular (hatta tek konu, tek tema) vardı; şiir bir araçtı, o kadar. Bugünden bakarsak, bir iki ad dışında, Tanzimattan 1900’lü yılların başına kadar, hemen tüm şairlerimiz, şiir sanatı yönünden ve elbet birikmiş deneyler mirasından yararlanamadıkları için, ilkeldiler.</p>

    <p class="paragraf">Cahit Tanyol, <span class="CharOverride-8">Türk Edebiyatında Yahya Kemal</span> adlı çok değerli “inceleme ve anı” kitabında, Yahya Kemal’in Mallarmé’nin şu sözlerini sık sık andığına tanık olduğunu belirtir: “<span class="CharOverride-8">Şiir sözcüklerle yazılır.</span>” Yahya Kemal, Cahit Tanyol’a kendi sanat görüşünü ve deneyini özetleyen şu sözleri de sık sık yinelermiş: “<span class="CharOverride-8">… Ben Paris’teyken bir ayağım Quartier Latin’de, diğer ayağım Siyasal Bilgiler Okulundaydı. Hugo’yu, Baudelaire’i, Mallarmé’yi, Verlaine’i okur, o dönemin Fransa’sına egemen olan şiir akımlarıyla orada haşır neşir olurdum. Okulda ise Albert Sorel’i dinler; dil, tarih, toplum bilincinin nelerden ibaret olduğunu öğrenirdim.</span>”</p>

    <p class="paragraf">Daha, “Bulunmuş Sahifeler” başlığı altında yayımlanan ilk şiirleriyle usta olarak beliren Yahya Kemal doğrudan konuşma diline yöneldi. Oradan çıkış yaparak şiirimize Türkçenin iç sesini de getirdi. Bu ses, sadece şiirsel duyarlığın değil, o günlerdeki okumuş kişi duyarlığının da karşılığıydı. Yahya Kemal’e o günlerde konuşma dili yetiyordu; ama, kendi büyük deneyiyle, konuşma diline yazı dilinden aldığı terimleri somutlama ve onları sözcük haline getirme olanağı da sağladı. Paris’te bazı Fransız şairlerinin Parnasse’çı tavırlarına yakından tanık olmuş, biçim kusursuzluğunun şiirde ne anlama geldiğini öğrenmişti.</p>

    <p class="paragraf">Bir yoğurma sanatı kurdu.</p>

    <p class="paragraf">İlk modern şairimiz de (Ahmet Haşim’le birlikte) odur. Ayrıca Yahya Kemal tensel, erotik temaları şiirimize ilk getiren sanatçıdır.</p>

    <p class="paragraf">Bugünkü Türkçenin bazı noktalarda billurlaşması Yahya Kemal’i “hazla” <span class="CharOverride-8">[</span>“hızla” <span class="CharOverride-8">(?) – S.Ö.]</span> eskitiyor; ama, bu arada, onun üzerindeki etkilerin daha belirgin bir biçimde ortaya çıkmasına da yardımcı oluyor. Sözgelimi “Çin Kâsesi”nde Baudelaire’in bazı şiirlerini, bu arada “Yolculuğa Çağrı”sını bulurdum. Değil. Théodore de Banville var o şiirde. İkincil şairlerin etkileri daha çok Yahya Kemal’de. Mallarmé değil de, Musset sözgelimi. Ancak, asıl Yahya Kemal, o etkilerin aşıldığı ve iyice görünmez olduğu yerde başlar.</p>

    <p class="paragraf">Getirdiği gür ve bakımlı şiirle Yahya Kemal çağdaşımız ve ağabeyimizdir. Kendi yazdığı dönemdeki, kendinden hemen önceki ve hemen sonraki sanatçıların çok büyük bir bölüğünü etkilemiştir. Hiçbir sanatçı onun şiirine kayıtsız kalmadı. 1967’de, <span class="CharOverride-8">Papirüs’</span>te, Nâzım Hikmet üzerine yazdığım yazıda<span class="dipp"><a class="_idFootnoteLink" href="#footnote-225-3" id="footnote-225-3-backlink">3</a></span> onu etkileyen Türk şairlerini saymak istemiş, fazla bir kaynak bulamamıştım. Bir gün Memet Fuat’a rastladım. “Yahya Kemal’i unutmuşsun” dedi.</p>

    <p class="paragraf">Şimdi soru: 1987’de, 2 Nisan Perşembe gününde Yahya Kemal’in şiiri nerede durur?</p>

    <p class="paragraf">Yine başköşede elbet.</p>

    <p class="paragraf">Ama bir noktayı da açmak gerekir. Öteden beri, daha doğrusu ölümünden ve kitaplarının yayımlanmasından sonra, onun şiiri iki bölümde değerlendirilir: <span class="CharOverride-8">Kendi Gök Kubbemiz’</span>deki ürünler ve <span class="CharOverride-8">Eski Şiirin Rüzgârıyle</span> yazdıkları. Bir de rubaileri var.</p>

    <p class="paragraf"><span class="CharOverride-8">Eski Şiirin Rüzgârıyle</span> yazdıkları şairin çok özel bir uzanımının ürünleri. Sanatına bir şey kazandırmıyor; ama ondan bir şeyler götürdüğü de söylenemez. Bunlarda çoğunca Nedim’i çıkış noktası yapması Yahya Kemal’deki dize-altı humouru dizelerin üstüne de çıkarır. Ancak sık sık ulaşılan lirizm olanağı, bu şiirde baştan yitirilmiş oluyor. Dekadan bir girişimin incelikleri dil yabancılaşması (kendisi için değil elbet, bizim için, okur için, şiir için) nedeniyle bir resif sanatına dönüşüyor.</p>

    <p class="paragraf"><span class="CharOverride-8">Kendi Gök Kubbemiz’</span>de Yahya Kemal’in başyapıtları var: “Açık Deniz”, “Itrî”, “Erenköyü’nde Bahar”, “Nazar”, “Ses”, “Çin Kâsesi”, “Deniz Türküsü” … Gerçek Yahya Kemal bunlardır. Şiirimizdeki büyük çalkantıyı bunlar yarattı.</p>

    <p class="paragraf">Bugün, Erenköy, o şiirle de var; Türk Sanat Müziği, “Itrî” şiiri olmadan eksik kalır. Ben, Sicilya’yı bile, testileri bile, “Sicilyalı Kızlar” şiirinden ayıramıyorum. “Ses”siz Bebek düşünemem.</p>

    <p class="paragraf">Yahya Kemal etkilerini de, işlevini de bunlarla gerçekleştirmiştir. Türk şiirinde ilk kez bireyin profiline rastlarsınız. İstanbul bir roman kişisi gibi canlanır. (“Roma’nın Şarkı” Yahya Kemal şiirinin de şark’ıdır). Bu şiirler dünyanın her yerinde ve her dönem için gerçek şiirlerdir.</p>

    <p class="paragraf">Her şey gibi şiir de eskir. Has şiir, eskiyince bir şeyler yitirir elbet; buna karşılık kazandığı bir şeyler de vardır. Daha çok kendisi olur. Sarsılmazlık, öykünülmezlik kazanır. Değerine bir antik değer katsayısı da eklenir. Bunlar onlardandır. Üstelik bu şiirlerde öyle bir tazelik vardır ki kolay kolay solmayacağı kanısındayım. Her biri bir öykü içeren, hüzünle ironinin yer değiştire değiştire, en yalın durumlarda bile lirizmi yoklamadan edemediği parçalar. Daha usta, daha şair olunamaz. İmge yok. Ya da doğrudan yok. İyi ki yok, diyorum. Olsa, belki yapamazdı. Mazmun fobisi ona imgeyi de gözden çıkarttı. Ama geleneksel söz sanatlarıyla ilişkisinin kesilmemesine yaradı.</p>

    <p class="paragraf">Tensel tatlar dedim demin. Temelde bir aşk ve İstanbul şairidir Yahya Kemal. Bu konuda daha önce şöyle yazmıştım: Aşkın büyük bir tutku olması ya da büyük bir tutku halinde şiire akması ilk Yahya Kemal’de ve Ahmet Haşim’le başlamıştır. Sevgiliyle yatılabilmektedir artık. Ağzında kanlı bir gül vardır sevgilinin; öptükçe susatan bir öz vardır. Yahya Kemal’de sevgili çok diri ve çok dişi bir kadındır (solgun da olsa); Boğaziçi’nde büyük ve adı belli bir köşkte oturur. Güç ulaşılır bir kadındır. Ne var ki vuslat demi geçmişte kalmıştır. Yaşanmış olan, bir daha yaşanmayacak gibidir. Ayrılığın acısı yerini bundan böyle anıların tadına bırakmalıdır. Yahya Kemal’in imparatorluk görüşüyle aşk şiirleri arasında tam bir tutarlılık, hiç değilse bir paralellik vardır. Yıkılan imparatorluk ve kişinin yaşlılığı… Zaferler geride kalmıştır, ama zaferdir onlar, unutulmayacaktır. Sevgili tek kişinin sevgilisi değildir, herkesçe sevilen, özlenen biridir. Bir “saltanatın güzelliği”dir o, “geçmiş zamanın parıltısı, özüdür.”</p>

    <p class="paragraf"><span class="CharOverride-8">Kendi Gök Kubbemiz’</span>de bu görüşlerin daha dolaysız ortaya konduğu, ama o arada çok büyük bir kayma, bir nitelik değişmesi de gösterildiği şiirler var: “Süleymaniye’de Bayram Sabahı”, “Ziyaret”, “Atik-Valde’den İnen Sokakta” gibi, “Kocamustâpaşa” gibi. Üsküdar şiirleri gibi. Bunlar bugün üçüncü bir Yahya Kemal’in ürünleri gibi görünüyor. Düş kırıklığı içinde fetih duygusunun bir saplantı haline geldiği bir ruh hali söz konusudur. Artık kerpiç evler bile Yahya Kemal’i fetih duygusuna götürmektedir. Sözcük dağarcığı küçülmüştür; konuşma dili öbür yapıtlardaki işlevini yitirmiş gibidir. Yahya Kemal, dil kıvamı açısından bu şiirlerde <span class="CharOverride-8">Eski Şiirin Rüzgârıyle</span> yazdıklarından daha gerilerde bir yerlere düşer. Sözcükler değil, kavramlar konuşmaya başlamıştır artık sanki. Eski dönemin söz varlığını günümüzdeki İlim Yayma Vakfı’na ve Aydınlar Ocağı’na bağışlamıştır.</p>

    <p class="paragraf">Yineleme başlar. Yahya Kemal bu tür şiire, hiç değilse onun bu kadarına hazır değildir. Hayyam, ölüm korkusuyla, camiye gitmeye başlar. Sürünceme.</p>

    <p class="paragraf">Sanırım, Yahya Kemal bu şiirleri bir bütün haline getirmek istiyor, ama eli de bu işe bir türlü gitmiyordu. Yinelemelerle dolu olmaları, orta yerlerinden birbirine geçmeleri de bunu gösteriyor. Sözgelimi, “Ziyaret” şiiri, “Atik-Valde’den İnen Sokakta” şiirine gövdesinin yarısını verir, o kendini orta yerinden “Kocamustâpaşa” şiirine devreder. “Süleymaniye’de Bayram Sabahı”nda bir bütün kurulmak istenirse de, gerçekleştirilemez. Yine de bu şiiri öbürlerinden ayırıyorum. Onda yukarıda andığım başyapıtlardan da çizgiler var.</p>

    <p class="paragraf">Bu şiirlerde Yahya Kemal ilk kez başka bir Türk şairini, Mehmet Akif’i anımsatır. Hamdullah Suphi Tanrıöver’in 1918’de Ruşen Eşref’le yaptığı söyleşide “Bir de putperest şairimiz var” dediği Yahya Kemal 1940’lı yılların ortalarından sonra dini bütün bir sanatçı olup çıkacaktır. Daha doğrusu öyle görünecektir. Bu tavır ve görüş değişikliğinin cumhuriyetten sonra gelen yeni değerlere karşı tepkiden doğduğu çok söylendi. Aslında şu da var: Türk şiirinde art arda gerçekleşen iki büyük patlamanın (Nâzım Hikmet ve Garip) Yahya Kemal’i hiç etkilememiş, onda hiçbir tepkiye yol açmamış olması da beklenemezdi. Geleneksel şiir profesyonellerine (Nihat Sami Banarlı, vb.) teslim oluşu, yaşlılığın yanında, biraz da bundan değil midir? Bu şiirleri onun tamamlanmamış deneyleri olarak görüyorum. Şiirinin baştan oluşmuş yapısı da buna elverişli değildi. Yahya Kemal, Mehmet Akif’in (onu daha baştan hiç sevmediğini biliyoruz) manzum vaazlarına düşmek istemezdi elbet. O şiirlerde bir mimari değer ortaya koymak istediği de söylenebilir. O değeri “mabedler”de aradı. Yahya Kemal Enstitüsü’nün yayınlarında bu şiirleri temele oturtarak, şairi bütünüyle tanıtma yönünden yapaylığa, hatta, niçin söylemeyeyim, edebi bir sahteciliğe başvurulduğunu, sonuçta şaire en büyük haksızlığı yaptığını da belirtmek doğru olur. Yine de araştırmayı derinleştirmek gerekir. Yahya Kemal’in son yıllarında, şiirini böyle bir temele oturtmak istediği de anlaşılıyor.</p>

    <p class="paragraf">Cahit Tanyol, onun “Kocamustâpaşa”, “Atik-Valde’den İnen Sokakta” gibi şiirlerinin tamamlanıp yayımlanmadığı dönemlerde, başucunda <span class="CharOverride-8">Safahat’</span>ı ve <span class="CharOverride-8">Cevdet Paşa Tarihi’</span>ni gördüğünü anımsıyor. Ve ekliyor: “<span class="CharOverride-8">İşte, Yahya Kemal, yaşamının üçüncü, yani son döneminde, ölümü tarihsel ve dinsel bir kefen olarak düşünür. Tekke Müslümanlığının yerini sofuların hoşuna giden bir cami Müslümanlığı alır.</span>”</p>

    <p class="paragraf">Tanzimat ve Servet-i Fünun için riskli ve açıklayıcı bir tarih söylemiştim yukarıda: 1867.</p>

    <p class="paragraf">Yahya Kemal de 1071’e fena bağlandı. Bu, onu sonunda Ziya Gökalp’ten bile koparacak.</p>

    <p class="paragraf">Kısacası, 2 Nisan 1987 Perşembe günü 3 Yahya Kemal var.</p>

    <p class="paragraf">Ama şiirsel gerçeklik olarak tek Yahya Kemal: O başyapıtlar, Türkçeyi dirilten, bir bakıma da kuran o şiirler: Yukarıda birkaçını saydım.</p>

    <p class="yazar">Gergedan, Nisan 1987</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-3-backlink" id="footnote-225-3">3</a> Altında “1966” tarihi bulunmakla birlikte, bu kitapta yer alan “Nâzım Hikmet” başlıklı yazı olsa gerek (S.Ö.)</p>
      </div>
    </div>
  </div>
</body>
</html>
