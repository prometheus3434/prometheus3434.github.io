<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-17</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x4" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-18">Kan</p>

    <p class="paragraf">Thomas Mann’ın faşizm üstüne bir cümlesini anımsıyorum: <span class="CharOverride-8">“Faşizm bir ideoloji değil bir kötülüktür”</span> diyordu. Sanırım, faşizm üstüne söylenmiş en anlamlı sözlerden biri budur. Nedir faşizm? Üstünde en çok birleşilen tanım şu: Proletarya devriminin ortaya çıktığı sıralarda beliren büyük sermaye diktatörlüğü. Şimdiye dek gelip geçmiş siyasal devinimler içinde fotoğrafı en çok çekilmiş olan bu olay üstüne birçok tanıklık var. Sözgelimi ünlü İtalyan filozofu ve estetikçisi Croce’yi dinleyelim: <span class="CharOverride-8">“Faşizm Avrupa’nın törel sayrılığıdır.”</span> Vermeil’e göre de tarihsel ulusçuluk deviniminin bir yerde düğümlenmesi, geçici bir ürün olarak görmek gerekir onu.</p>

    <p class="paragraf"><span class="CharOverride-8">“Belli tarihsel koşullar içinde yeni bir yönetici ‘seçkinler’ topluluğu arayışı...”</span> J. Monnerot söylemiş bunu. Onun görüşünü H. Arendt’in tanımıyla tamamlayabiliriz: <span class="CharOverride-8">“XX. yüzyıla özgü olan totalitarizmin siyasal yüzüdür faşizm.”</span></p>

    <p class="paragraf">Toplumbilimci Gurvitch de teknik-bürokrat koşulların bir ürünü olarak görüyor faşizmi. Onun tanımı da şöyle: <span class="CharOverride-8">“Teknik-bürokrat toplumun siyasal bir dışavurumu.”</span></p>

    <p class="paragraf">Mannheim: <span class="CharOverride-8">“Us dışı güçlerin siyasa sahnesini basması...”</span></p>

    <p class="paragraf">Amerikalı filozof Marcuse’ün de ilginç bir tanımı var. Ona göre de, faşizm, <span class="CharOverride-8">“yeni tekelci temelle eski liberal ideoloji arasındaki çelişkinin belirtisi”</span>dir.</p>

    <p class="paragraf">Faşizm Avrupa’da ilk olarak demokrasinin eleştirilmeye başlamasıyla yaygınlaşmıştır. Mussolini, Machiavelli’nin <span class="CharOverride-8">Le Prince</span>’inin bir baskısına yazdığı “Halk Hiçbir Zaman Egemen Değildir” başlıklı sunu yazısında özetle şöyle diyordu: <span class="CharOverride-8">“Aradan dört yüz yıl geçtikten sonra</span> Le Prince<span class="CharOverride-8">’ten günümüze diri olarak ne kalmıştır? Machiavelli’nin öğütleri çağdaş devletlerin yöneticileri için hâlâ geçerli midir? Machiavelli insana karşı çok kötümser. Bunda da haklı.</span> Le Prince <span class="CharOverride-8">sözcüğünü Devlet olarak düşünmek gerekir. Halk nedir? Halkın bir tanımı yapılamaz. Soyut bir kavramdır, nerde başlayıp nerde bittiği belli değildir. Egemenlik hakkının halka tanınması da acı bir şakadan öteye gidemez.”</span></p>

    <p class="paragraf">Nietzsche de efendiler ve köleler ayrımını Machiavelli’den çıkarmış, onun gibi bu ayrımı bir ırk sorununun üstüne oturtmuştur. Nietzsche’ye göre yalnız büyüklerin (soyluların, kahramanların) bir anlamı vardır; öbür insanların tümü kitleyi meydana getirirler. Kitle nedir? <span class="CharOverride-8">“İnsanlığın kumudur bunlar: Hepsi de eşit, hepsi de ufak, hepsi de yuvarlak... Kitle yalnız büyük adamların kopyası olduğu zaman benim dikkatimi çekebilir. Ötesi şeytanın ve istatistiğin işidir, o kadar.”</span></p>

    <p class="paragraf">Faşist düşünceler, İkinci Dünya Savaşı yenilgisinden sonra bu kez ırktan ayrı temeller de aramaya başlamıştır. Çoğunca da spiritüalist bir yörüngeye girmiştir. Elbet bu yeni yönsemeler içinde de seçkinin yararına kitleyi yadsıma eğilimi ağır basıyor.</p>

    <p class="paragraf">Faşistler arasında, sanatçıların ve sanatseverlerin yalnız seçkinler içinde toplandığını bir kanıt olarak ileri sürenler de olmuştur. Bernard Shaw, zenciler konusunda, Amerikalılara aşağıdaki sözleri söylerken bu kanıtın nice dayanıksız olduğunu da göstermiş oluyordu: <span class="CharOverride-8">“Hem adamları ayakkabı boyacısı olmaya zorluyorsunuz, hem de sadece bu işe elverişli oldukları sonucuna varıyorsunuz.”</span> Simone de Beauvoir, Shaw’un bu cümlesini alıyor ve ekliyor: <span class="CharOverride-8">“Bugün bir usta işçinin niçin</span> Swannların Semtinden <span class="CharOverride-8">gibi bir kitap yazamadığını, hatta o kitabı niçin kolayca okuyamadığını daha iyi anlıyoruz.”</span></p>

    <p class="paragraf">Tarihi bozmak... Batı’da faşistlerin kullanmayı pek sevdikleri bir söz olmuştur bu. Geçmişin tarihini bugünün gereksinimlerine göre yeniden kurmak anlamını taşır. Tarihi, bir propagandanın gereklerine göre yorumlamak da diyebiliriz.</p>

    <p class="paragraf">Hitler, <span class="CharOverride-8">Kavgam</span>’da, siyasal propaganda ile ticari reklam arasında bir karşılaştırma yapar: <span class="CharOverride-8">“Yeni bir sabunu övmek için yapılan, ama başka iyi sabunların da olduğunu belirten bir afiş karşısında ne yapılır? Omuz silkilir.”</span></p>

    <p class="paragraf">Faşizm, siyasal propagandayı reklam ilkelerine göre ayarlamış, tarihi, nesnel gerçeği yalnız kendisine elverişli gelecek biçimde bozmuştur. Evet, bir ideoloji değil, bir kötülük!</p>
  </div>
</body>
</html>
