<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Daniil Kharms - Ufak Tefek Olaylar</title>
  <link href="../Styles/main.css" rel="stylesheet" type="text/css" />
</head>

<body>
  <p class="baslik">Mavi Defter No. 10</p>

  <p class="baslik">(ya da “Kızıl Saçlı Adam”)</p>

  <p>Ne gözleri ne de kulakları olan kızıl saçlı bir adam vardı. Ne de hiç saçı olduğundan ona kuramsal olarak kızıl saçlı adam deniyordu.</p>

  <p>Konuşamıyordu, ağzı yoktu çünkü. Burnu da yoktu.</p>

  <p>Kolları ya da bacakları bile yoktu. Midesi yoktu, sırtı yoktu, omurgası yoktu, iç organları falan da yoktu. Hiçbir şeyi yoktu! Bu yüzden kimin hakkında konuştuğumuzu bile bilmiyoruz.</p>

  <p>En iyisi onun hakkında daha fazla konuşmamak.</p>

  <p class="sol">(1937)</p>

  <p class="baslik">Olaylar</p>

  <p>Bir gün Orlov kendisini bezelye lapasıyla tıka basa doldurdu ve öldü. Bunu fark eden Kirilov da öldü. Spiridonov Allah’ın işi bu ya durup dururken öldü. Spiridonov’un karısı büfenin üstünden düşüp öldü. Spiridonov’un çocukları havuzda boğuldu. Spiridonov’un büyükannesi kafayı çekip yollara düştü. Mihailoviç saçlarını taramayı bırakınca uyuza yakalandı. Kruglov elinde kamçı tutan bir kadın resmi çizince kafayı yedi. Perekrestov’a tel ile dört yüz ruble gönderdiler; öyle bir havalara girdi ki yaka paça işten attılar. Hepsi de iyi insanlar ama yere sağlam basmasını hiç bilmiyorlar.</p>

  <p class="sol">(1933)</p>

  <p class="baslik">Çivi Gibi Yere Çakılan Kadın</p>

  <p>Acayip meraklı bir yaşlı kadın pencereden aşağı düştü, çivi gibi yere çakılıp parçalara ayrıldı.</p>

  <p>Başka bir yaşlı kadın pencereden sarkıp ilkinin kalıntılarına bakmaya başladı, ama o da, acayip meraklı olduğundan, çivi gibi yere çakılıp parçalara ayrıldı.</p>

  <p>Daha sonra bir başka yaşlı kadın pencereden yere çakıldı, sonra bir başkası, derken bir başkası.</p>

  <p>Artık altıncı yaşlı kadın pencereden yere çivi gibi çakılırken onları seyretmekten bana gına gelince, kör bir adama örme şal verildiği söylenen Maltsevski’nin dükkânında aldım soluğu.</p>

  <p class="bosluk"></p>

  <p class="baslik">Bir Sone</p>

  <p>Hiç beklenmedik bir şey geldi başıma: Birdenbire hangisinin, 7’nin mi 8’in mi daha önce geldiğini unuttum. Komşulara gidip bu konu hakkında ne düşündüklerini sordum. Onların da nasıl sayacaklarını hatırlayamadıklarını fark ettiklerinde hem onların hem de benim nasıl hayrete düştüğümüzü bir hayal edin: 1,2, 3,4, 5 ve 6’yı hatırlıyorlardı ama daha sonra neyin geldiğini unutmuşlardı.</p>

  <p>Hep birlikte mallarına fahiş fiyat koyan dükkâna, Znamenskaya caddesi ile Basseynaya caddesinin köşesindeki Gastronom’a gittik. Kasiyer hüzünlü hüzünlü gülümsedi, ağzından ufak bir tokmak çıkardı, burnunu hafifçe çekerek dedi ki: Sanırım her ne zaman yediden sonra sekiz gelirse sekizden sonra yedi gelir.</p>

  <p>Kasiyere teşekkür edip neşe içinde dükkândan çıktık. Ama sonra, kasiyerin söylediklerini düşündükçe, moralimiz yine bozuldu, çünkü sözlerinin hiçbir anlamı yokmuş gibi geliyordu bize.</p>

  <p>Şimdi ne yapacaktık? Yazlık bahçeye gidip oradaki ağaçları saymaya başladık. Ama 6’ya varır varmaz yeniden tartışmaya başladık: kimilerine göre önce 8 geliyordu, kimilerine göre de 7.</p>

  <p>Yıllarca tartışabilirdik, ama şansa bakın ki banktan bir çocuk yere düşüp çene kemiklerini kırdı. Bu bizim dikkatimizi dağıttı.</p>

  <p>Sonra da evlere dağıldık.</p>

  <p class="sol">(1935)</p>

  <p class="baslik">Petrov ile Kamarov</p>

  <p>Petrov: Hey, Kamarov, eski dostum!</p>

  <p>Hadi şu tatarcıklardan birkaçım yakalayalım!</p>

  <p>Kamarov: Hayır, şimdi buna hazır değilim;</p>

  <p>En iyisi birkaç kedi yakalayalım!</p>

  <p class="bosluk"></p>

  <p class="baslik">Optik Yanılsama</p>

  <p>Semyon Semyonoviç gözlüğünü takınca çam ağacına bakıyor ve çam ağacında oturan bir köylünün ona yumruğunu salladığını görüyor.</p>

  <p>Semyon Semyonoviç gözlüğünü çıkarınca çam ağacına bakıyor ve çam ağacında hiç kimsenin oturmadığını görüyor.</p>

  <p>Semyon Semyonoviç gözlüğünü takınca çam ağacına bakıyor ve yine çam ağacında oturan bir köylünün ona yumruğunu salladığını görüyor.</p>

  <p>Semyon Semyonoviç gözlüğünü çıkarınca yine çam ağacında hiç kimsenin oturmadığını görüyor.</p>

  <p>Semyon Semyonoviç bir kez daha gözlüğünü takınca çam ağacına bakıyor ve bir kez daha çam ağacında oturan bir köylünün ona yumruğunu salladığını görüyor.</p>

  <p>Bu olaya inanmak istemeyen Semyon Semyonoviç bunun optik bir yanılsama olduğunu düşünüyor.</p>

  <p class="sol">(1934)</p>

  <p class="baslik">Puşkin ile Gogol</p>

  <p>GOGOL sahnenin kenarından yere düşüp sessizce uzanır.</p>

  <p>Sahnede beliren PUŞKİN, GOGOL'e takılıp yere düşer.</p>

  <p>PUŞKİN: Hay kör şeytan! Anlaşılan Gogol’e takıldım!</p>

  <p>GOGOL (Doğrularak): Ne iğrenç bir nefret bu! İnsan bir dakika bile dinlenemiyor. (Adım atar, ayağı PUŞKÎN'e takılır ve düşer) Anlaşılan Puşkin'e takıldım!</p>

  <p>PUŞKİN (Doğrularak): Bir dakika bile rahat yüzü yok! (Adım atar, ayağı GOGOL’e takılır ve düşer) Anlaşılan gene Gogole takıldım!</p>

  <p>GOGOL (Doğrularak): Her şeyde bir engel çıkıyor! (Adım atar, ayağı PUŞKİN’e takılır ve düşer) Ne iğrenç bir nefret bu! Gene Puşkine takıldım!</p>

  <p>PUŞKİN (Doğrularak): Holiganizm! Tam anlamıyla holiganizm bu! (Adım atar, ayağı GOGOUe takılır ve düşer) Hay kör şeytan! Gene Gogole takıldım!</p>

  <p>GOGOL (Doğrularak): Alay mı geçiyorlar benle! (Adım atar, ayağı PUŞKİN’e takılır ve düşer) Gene Puşkine takıldım!</p>

  <p>PUŞKİN (Doğrularak): Hay kör şeytan! Hay kör şeytan! (Adım atar, ayağı GOGOUe takılır ve düşer) Gene Gogol!</p>

  <p>GOGOL (Doğrularak): Ne iğrenç bir şey! (Adım atar, ayağı PUŞKÎNe takılır ve düşer) Gene Puşkin!</p>

  <p>PUŞKİN (Doğrularak): Hay kör şeytan (Adım atar, ayağı</p>

  <p>GOGOLe takılır ve düşer) Gene Gogol!</p>

  <p>GOGOL (Doğrularak) Ne iğrenç bir şey! (Adım atar, ayağı PUŞKÎN’e takılır ve düşer) Gene Puşkin!</p>

  <p>(Perde)</p>

  <p class="sol">(1934)</p>

  <p class="bosluk"></p>

  <p class="baslik">Marangoz Kuşakov</p>

  <p>Bir zamanlar bir marangoz vardı. İsmi Kuşakov’du.</p>

  <p>Bir gün evinden çıkıp tutkal almak için dükkâna gitti.</p>

  <p>Buzlar yeni çözüldüğü için yerler kaygandı.</p>

  <p>Birkaç adım atan marangoz kaydı, yere düşüp alnını yardı. Ah! dedi marangoz, ayağa kalkıp eczacıya gitti, bir yara bandı alıp alnına yapıştırdı.</p>

  <p>Ama sokağa çıktığında yeniden ayağı kaydı, yere düşüp burnunu kırdı. Ah! dedi marangoz, ayağa kalkıp eczacıya gitti, bir yara bandı alıp burnuna yapıştırdı.</p>

  <p>Sonra yeniden sokağa çıktı, yeniden ayağı kaydı, yere düşüp yanağını yardı. Bir kez daha eczacıya gitti ve yanağına bir yara bandı yapıştırdı.</p>

  <p>Bak ne diyeceğim, dedi eczacı marangoza, anlaşılan sık sık yere düşüp bir yerini yaralıyorsun, almışken birkaç yara bandı birden al.</p>

  <p>Hayır, dedi marangoz, bir daha düşmeyeceğim!</p>

  <p>Ama sokağa çıktığında yeniden ayağı kaydı, yere düşüp çenesini yardı. Kahretsin bu buzları! diye haykırdı marangoz ve yeniden eczacıya koşturdu.</p>

  <p>İşte yine geldin, gördün mü? dedi eczacı. Bir kez daha düştün.</p>

  <p>Hiç de! diye bağırdı marangoz. Bir kelime daha dinleyemem! Bana bir yara bandı ver, hadi acele et!</p>

  <p>Eczacı yara bandını uzattı; marangoz bandı çenesine yapıştırıp eve seğirtti.</p>

  <p>Ama kapıda onu tanıyamadılar ve eve almadılar.</p>

  <p>Ben marangoz Kuşakov’um! diye bağırdı marangoz.</p>

  <p>Çek arabanı! dedikten sonra hem kilitleyip hem de sıkı sıkı zincirlediler kapıyı.</p>

  <p>Marangoz Kuşakov bir an merdivenlerde durup yere tükürdükten sonra yürüyüp gitti.</p>

  <p class="bosluk"></p>

  <p class="baslik">Sandık</p>

  <p>İnce boyunlu bir adam bir sandığa girdi, kapağını üstüne kapattı ve nefesi kesilerek soluk almaya başladı.</p>

  <p>Böylece, dedi nefes nefese soluk alan ince boyunlu adam, bu sandığın içinde nefes alabiliyorum çünkü ince bir boynum var. Sandığın kapağı kapalı ve içeri hiç hava girmiyor. Zorla nefes alacağım, ama yine de sandığın kapağını açmayacağım. Yavaş yavaş öleceğim. Yaşam ile ölümün mücadelesine tanık olacağım. Yapılacak olan savaş eşit şanslar altında gayri tabii bir savaş olacak, çünkü doğal koşullar altında zaferi ölüm kazanır ve ölüme yazgılı olan yaşam son ana kadar nafile bir umuda tutunarak düşmanla çaresizlik içinde mücadele eder yalnız. Ama şimdi girişilecek olan mücadelede, zaferden haberdar olacak: bunu başarabilmek için yaşamın sandığın kapağını açması için ellerimi zorlaması gerekecek. Kimin kazanacağını göreceğiz! Ama korkunç bir naftalin kokusu var. Eğer olur da yaşam zafer kazanırsa sandıktaki bütün eşyaları makhorka’layacağım<a href="../Text/dipnotlar.xhtml#d1" id="dv1"><sup>[1]</sup></a>. İşte başladı: Artık nefes alamıyorum. Sonum geldi, bu açık. Şimdi hiçbir şey beni kurtaramaz! Kafamda ulvi düşünceler de yok. Boğuluyorum.</p>

  <p>Hey! Bu da ne öyleyse? Bir şey oldu ama ne olduğunu çıkaramıyorum. Bir şey gördüm ya da bir ses duydum...</p>

  <p>Hey! Gene bir şey oldu. Tanrım! Nefes alacak bir şey kalmadı. Anlaşılan ölüyorum...</p>

  <p>Peki şimdi bu da ne? Neden şarkı söylüyorum? Boğazım acıyor... Ama ya sandık nerede? Neden odadaki her şeyi görebiliyorum? Yerde yatıyorum sanki. Ama sandık nerede?</p>

  <p>İnce boyunlu adam yerden kalkıp etrafına bakındı. Sandık ortalarda görünmüyordu. Sandalyelerle yatağın üzerinde sandıktan çıkarılmış eşyalar vardı, ama sandık görünmüyordu.</p>

  <p>İnce boyunlu adam dedi ki: Demek ki, yaşam benim anlamadığım bir şekilde ölüme karşı zafer kazandı.</p>

  <p class="bosluk"></p>

  <p class="baslik">Petrakov’un Başına Gelen Olay</p>

  <p>Bir fırsatını bulunca Petrakov yatıp uyumak istedi ama yatarken yatağı ıskaladı. Yere öyle sert çarptı ki çarptığı yerden ayağa kalkamadı. Bunun üzerine Petrakov insanüstü bir çaba göstererek dört ayağı üzerinde doğruldu. Ama gücü tükendi ve yine midesinin üzerine yere düşerek olduğu yerde kaldı.</p>

  <p>Petrakov dört saat boyunca yerde yattı. Başlarda sadece yatıyordu ama sonra uyuyakaldı.</p>

  <p>Uyku Petrakov’un gücünü tazeledi. Tamamen güçlenmiş bir şekilde uyandı, ayağa kalktı, odada bir aşağı bir yukarı dolandı ve dikkatle yatağa uzandı. Pekâlâ, diye düşündü, şimdi artık uyuyabilirim. Ama uykusu yoktu. Petrakov bir o yana bir bu yana dönüp durdu, ama uyuması mümkün değildi.</p>

  <p>İşte bu da böyle bir hikâye.</p>

  <p class="bosluk"></p>

  <p class="baslik">Kavga Eden Adamların Hikâyesi</p>

  <p>Alekseyeviç, Andrey Karloviç’i tuttuğu gibi suratına bir yumruk yapıştırdı, sonra da bıraktı.</p>

  <p>Öfkeden sapsarı kesilen Andrey Karloviç, Aleksey Alekseyeviç’in üstüne atlayıp dişlerine vurdu.</p>

  <p>Böylesine şiddetli bir saldırı beklemeyen Aleksey Alekseyeviç yere yığıldı, Andrey Karloviç bacaklarını iki yana açarak üstüne oturdu, takma dişlerini ağzından çekip çıkardı ve Aleksey Alekseyeviçe elinde tuttuğu dişlerle öyle bir vurdu ki, Aleksey Alekseyeviç’in yüzü darmaduman oldu, burun delikleri yarıldı. Ayağa kalkan Aleksey Alekseyeviç, elleriyle yüzünü tutarak topukladı.</p>

  <p>Oysa bu sırada Andrey Karloviç takma dişleri parmaklarıyla bir güzel temizledi, şık bir hareketle ağzına yerleştirdi ve takma dişleri taktığından müthiş memnun etrafına göz gezdirmeye başladı ve Aleksey Alekseyeviç’i ortalıkta görmediği için onu aramaya başladı.</p>

  <p class="sol">(1936)</p>

  <p class="baslik">Rüya</p>

  <p>Uyuyakalan Kalugin rüyasında çalıların arasında oturduğunu ve yanından bir polisin geçtiğini gördü.</p>

  <p>Kalugin uyandı, ağzını kaşıdı, uyumaya devam etti ve bu sefer rüyasında çalılıkların yanından yürüdüğünü ve çalılıklara saklanan bir polisin orada oturduğunu gördü.</p>

  <p>Kalugin uyandı, ağzından akan salyalar yastığı ıslatmasın diye başının altına bir gazete koydu ve yeniden uykuya daldı. Rüyasında çalılıkların arasından yürüdüğünü, bir polisin de çalılıkların içinde oturduğunu gördü.</p>

  <p>Tam bu sırada Kalugin uyandı ve daha fazla uyumamaya karar verdi, ama anında uyuyakaldı ve rüyasında bir polisin tam arkasında oturduğunu ve bazı çalılıkların, yürüyerek yanlarından geçtiğini gördü.</p>

  <p>Bir çığlık koparan Kalugin yatağında sarsıldı ama uyanmadı.</p>

  <p>Kalugin tam dört gün dört gece uyudu; beşinci gün öyle zayıflamış, bir deri bir kemik kalmış olarak uyandı ki, çizmeleri ayağından çıkmasın diye iple bacağına bağlamak zorunda kaldı. Her zaman buğday ekmeği aldığı fırında onu tanımayınca çavdar ekmeği tutuşturdular eline.</p>

  <p>O sırada evleri dolaşmakta olan sağlık memurları Kalugin i görünce onun sağlıksız olduğu ve hiçbir işe yaramayacağı kararma vardılar ve kapıcılara çöple birlikte Kalugin i</p>

  <p>de sokağa atma talimatı verdiler.</p>

  <p>Kalugin ikiye katlanıp bir çöp gibi dışarı atıldı.</p>

  <p class="sol">(1939)</p>

  <p class="bosluk"></p>

  <p class="baslik">Matematikçi ile Andrey Semyonoviç</p>

  <p>MATEMATİKÇİ (Başından bir bilye çıkararak): Başımdan bir bilye çıkardım.</p>

  <p>Başımdan bir bilye çıkardım Başımdan bir bilye çıkardım.</p>

  <p>Başımdan bir bilye çıkardım ANDREY SEMYONOVİÇ:</p>

  <p>Yerine geri koy.</p>

  <p>Yerine geri koy.</p>

  <p>Yerine geri koy.</p>

  <p>Yerine geri koy.</p>

  <p>MATEMATİKÇİ:</p>

  <p>Hayır, koymayacağım!</p>

  <p>Hayır, koymayacağım!</p>

  <p>Hayır, koymayacağım!</p>

  <p>Hayır, koymayacağım!</p>

  <p>ANDREY SEMYONOVİÇ:</p>

  <p>Eh, koyma o zaman.</p>

  <p>Eh, koyma o zaman.</p>

  <p>Eh, koyma o zaman.</p>

  <p>MATEMATİKÇİ:</p>

  <p>Peki, koymayayım!</p>

  <p>Peki, koymayayım!</p>

  <p>Peki, koymayayım!</p>

  <p>ANDREY SEMYONOVÎÇ:</p>

  <p>Tamam, o zaman.</p>

  <p>Tamam, o zaman.</p>

  <p>Tamam, o zaman.</p>

  <p>MATEMATİKÇİ:</p>

  <p>Öyleyse, ben kazandım!</p>

  <p>Öyleyse, ben kazandım!</p>

  <p>Öyleyse, ben kazandım!</p>

  <p>ANDREY SEMYONOVİÇ:</p>

  <p>Pekâlâ sen kazandın, ama şimdi sakin ol! MATEMATİKÇİ:</p>

  <p>Hayır, olmayacağım!</p>

  <p>Hayır, olmayacağım!</p>

  <p>Hayır, olmayacağım!</p>

  <p>ANDREY SEMYONOVİÇ:</p>

  <p>Matematikçi olabilirsin, ama inan bana pek de akıllı değilsin.</p>

  <p>MATEMATİKÇİ:</p>

  <p>Hayır, akıllıyım, çok da şey biliyorum!</p>

  <p>Hayır, akıllıyım, çok da şey biliyorum!</p>

  <p>Hayır, akıllıyım, çok da şey biliyorum!</p>

  <p>ANDREY SEMYONOVİÇ:</p>

  <p>Çok şey, evet, ama hepsi ıvır zıvır.</p>

  <p>MATEMATİKÇİ:</p>

  <p>Hayır, değil!</p>

  <p>Hayır, değil!</p>

  <p>Hayır, değil!</p>

  <p>ANDREY SEMYONOVİÇ:</p>

  <p>Bıktım seninle tartışmaktan!</p>

  <p>MATEMATİKÇİ:</p>

  <p>Ben bıkmadım!</p>

  <p>Ben bıkmadım!</p>

  <p>Ben bıkmadım!</p>

  <p>ANDREY SEMYONOVİÇ sıkıntıyla elini sallayıp uzaklaşır. Bir dakika olduğu yerde dikilen MATEMATİKÇİ, ANDREY SEMYONOVİÇ m ardından yürür.</p>

  <p class="sol">(Perde)</p>

  <p>(1933)</p>

  <p class="bosluk"></p>

  <p class="baslik">Bekçiyi Şaşkına Çeviren Genç Adam</p>

  <p>Bir bak şuna! dedi bekçi, bir sineği inceleyerek. Tutkal sürsem, bu onun sonu olur. Ne komik! Yalnızca bir parça tutkal!</p>

  <p>Hey sen, ayakkabı cini! diyen sarı eldivenli genç bir adam bekçiyi selamladı.</p>

  <p>Bekçi anında kendisine seslenildiğini anladı ama sineğe bakmaya devam etti.</p>

  <p>Sana söylüyorum, anlamadın mı? diye bağırdı genç adam yeniden. Seni ayı!</p>

  <p>Bekçi parmağıyla sineği ezdi ve başını genç adama doğru çevirmeden dedi ki:</p>

  <p>Kime bağırıp çağırdığı zannediyorsun sen, seni arsız kulampara? Seni duyabiliyorum. Öyle bağırıp çağırmana gerek yok!</p>

  <p>Genç adam eldivenleriyle pantolonunu fırçaladı ve zarif bir sesle sordu: Söyle bana, eski dostum, buradan cennete nasıl gidebilirim?</p>

  <p>Genç adamı süzen bekçi bir gözünü kıstı, sonra diğer gözünü kıstı, sonra sakalını sıvazladı, genç adamı tepeden tırnağa süzdü ve dedi ki: Burada oyalanmana gerek yok, hadi yürü işine.</p>

  <p>Bağışlayın beni ama, dedi genç adam, bu benim için çok acil bir mesele. Orada bana ayrılmış bir oda bile var.</p>

  <p>Pekâlâ, dedi bekçi, biletini göster bana.</p>

  <p>Yanımda bilet yok; içeri alınacağımı söylediler, dedi genç adam bekçinin gözlerinin içine bakarak.</p>

  <p>Şu işe bak! dedi bekçi.</p>

  <p>Yani, ne demek bu? dedi genç adam. Geçmeme izin veriyor musun?</p>

  <p>Tamam, tamam, dedi bekçi. Geç o zaman.</p>

  <p>Nasıl varacağım oraya? Nerede? diye sordu genç adam. Görüyorsun ya, yolu bilmiyorum.</p>

  <p>Nereye gideceksin? diye sordu bekçi, kaşlarını çatarak.</p>

  <p>Genç adam avucunun içiyle yüzünü kapatarak usulca dedi ki: Cennete!</p>

  <p>Bekçi öne doğru eğildi, daha dik durabilmek için ayağını sağa attı, dikkatle genç adama bakıp sert bir sesle sordu:</p>

  <p>Ne yapıyorsun sen? Aptal budalayı mı oynuyorsun?</p>

  <p>Genç adam gülümseyip sarı eldivenli elini kaldırdı, başının üstünde sallayıp aniden ortadan kayboldu.</p>

  <p>Bekçi havayı kokladı. Havada yanmış tüy kokusu vardı.</p>

  <p>Şu işe bak! dedi bekçi; yeleğinin fermuarını açtı, karnını kaşıdı, genç adamın durduğu yere bir tükürük fırlattı ve yavaşça kulübesine döndü.</p>

  <p class="sol">(1936)</p>

  <p class="baslik">Yeni Bir Düşüncenin Henüz Ona Hazır Olmayan Bir İnsanı Nasıl Rahatsız Ettiğine Dair Dört Örnek<a href="../Text/dipnotlar.xhtml#d2" id="dv2"><sup>[2]</sup></a></p>

  <p>1.</p>

  <p>YAZAR: Ben bir yazarım.</p>

  <p>OKUYUCU: Bence sen bir pisliksin!</p>

  <p>Bu yeni düşünce karşısında afallayan YAZAR birkaç dakika olduğu yerde dikilir ve yere düşüp ölür. Dışarıya taşırlar onu.</p>

  <p>2.</p>

  <p>RESSAM: Ben bir ressamım.</p>

  <p>İŞÇİ: Bence sen bir pisliksin!</p>

  <p>Kâğıt gibi sararan RESSAM ince bir kamış gibi eğilir ve ansızın nefesi tükenir. Dışarıya taşırlar onu.</p>

  <p>3.</p>

  <p>BESTECİ: Ben bir besteciyim.</p>

  <p>VANYA RUBLİYOV: Bence sen...!</p>

  <p>Nefesi kesilen BESTECİ arka üstü yere devrilir. Ansızın dışarıya taşırlar onu.</p>

  <p>4.</p>

  <p>KİMYACI: Ben bir kimyacıyım.</p>

  <p>FİZİKÇİ: Bence sen...!</p>

  <p>Tek bir kelime daha edemeyen KİMYACI yere yığılır.</p>

  <p class="bosluk"></p>

  <p class="baslik">Yitikler</p>

  <p>Andrey Andreyeviç Miyasov dükkândan bir lamba fitili alıp eve götürdü.</p>

  <p>Yolda, Andrey Andreyeviç fitili kaybedince bir dükkâna girip 150 gram Poltava sosisi aldı. Sonra Andrey Andreyeviç bir sütçüye girip bir şişe kaymak aldı, sonra bir ahırda bir küçük maşrapa kvas içip gazete kuyruğuna girdi. Kuyruk epey uzundu ve Andrey Andreyeviç kuyrukta en az yirmi dakika bekledi ama tam sıra ona gelmişti ki gazete bitti.</p>

  <p>Andrey Andreyeviç eve döndü, ama yolda kaymak şişesini kaybedince bir fırına damlayıp bir Fransız somunu aldı, ama Poltava sosisini kaybetti.</p>

  <p>Daha sonra Andrey Andreyeviç dosdoğru eve gitti, ama yolda düşüp Fransız somununu kaybetti ve kelebek gözlüğünü kırdı.</p>

  <p>Andrey Andreyeviç eve pek berbat bir halde vardı ve dosdoğru yatmaya gitti, ama uzun zaman uyuyamadı, uyumayı başarınca da rüya gördü: Rüyasında diş fırçasını kaybetmişti ve bir tür şamdanla dişlerini temizliyordu.</p>

  <p class="bosluk4"></p>

  <p class="baslik">Makarov ile Petersen</p>

  <p class="baslik">(altbaşlığı “No. 3”)</p>

  <p>MAKAROV: Burada, bu kitapta, arzularımıza ve onların doyurulmasına yönelik her şey yazıyor. Bu kitabı okuyunca arzularımızın ne kadar boş şeyler olduğunu anlayacaksın. Aynı zamanda başkalarının arzularını doyurmanın ne kadar kolay olduğunu, ama kendi arzularımızı doyurmanın ne kadar zor olduğunu fark edeceksin.</p>

  <p>PETERSEN: Bu sözleri hiç de vakarla söylemedin. Bir Yerli şefi de böyle konuşur.</p>

  <p>MAKAROV: Bu öyle bir kitap ki hakkında yüksek perdeden konuşmak gerekir. Bu kitabı düşündüğümde şapkamı çıkarıyorum.</p>

  <p>PETERSEN: Peki ona dokunmadan önce ellerini yıkıyor musun?</p>

  <p>MAKAROV: Evet, ellerin de yıkanması gerek.</p>

  <p>PETERSEN: İşi garantiye almak için ayaklarını da yıkaman gerek.</p>

  <p>MAKAROV: Bu kabalık olur.</p>

  <p>PETERSEN: Peki nedir bu kitap?</p>

  <p>MAKAROV: Bu kitabın ismi gizli...</p>

  <p>PETERSEN: Yaa-aaa-aa!</p>

  <p>MAKAROV: Malghil diyorlar.</p>

  <p>PETERSEN ortadan kaybolur.</p>

  <p>MAKAROV: Yüce Tanrım! Bu da ne demek! Petersen!</p>

  <p>PETERSEN’ÎN SESİ: Ne oldu? Makarov! Neredesin?</p>

  <p>MAKAROV: Sen neredesin? Seni göremiyorum.</p>

  <p>PETERSEN’İN SESİ: Ya sen neredesin? Ben de seni göremiyorum. Bu küreler de ne?</p>

  <p>MAKAROV: Ne yapsak acaba? Petersen, beni duyabiliyor musun?</p>

  <p>PETERSEN’İN SESİ: Seni duyabiliyorum! Ama neler oluyor? Bu küreler de ne?</p>

  <p>MAKAROV: Kıpırdayabiliyor musun?</p>

  <p>PETERSEN’İN SESİ: Makarov! Küreleri görebiliyor musun?</p>

  <p>MAKAROV: Hangi küreleri?</p>

  <p>PETERSEN’İN SESİ: Bırak gideyim!.. Bırak gideyim!.. Makarov!</p>

  <p>Sessizlik. MAKAROV dehşet içinde dikilir, sonra kitabı alıp açar.</p>

  <p>MAKAROV: (okur)... “İnsan yavaş yavaş biçimini kaybeder ve bir küreye dönüşür. Ve bir kere küreye dönüştü mü de bütün arzularını yitirir.”</p>

  <p>(Perde)</p>

  <p class="sol">(1934)</p>

  <p class="baslik">Bir Linç<br /></p>

  <p>Petrov atına binip kalabalığa seslenerek şimdi halka açık parkın bulunduğu yere bir Amerikan gökdeleni yapılırsa neler olacağı üzerine bir konuşma yapar. Petrov’u dinleyen kalabalık belli ki onunla aynı görüştedir. Petrov defterine bir şeyler yazar. Kalabalığın içinden orta boylu bir adam Petrov’a defterine ne yazdığını sorar. Petrov bunun yalnızca kendisini ilgilendirdiği cevabını verir. Orta boylu adam üsteler. Laf kalabalıkta yayılır ve ortaya bir didişme çıkar. Kalabalık orta boylu adamdan yana çıkar ve saklanmak isteyen Petrov atma binip köşede kaybolur. Kurbanını elinden kaçıran kalabalık tahrik olur ve orta boylu adamın kafasını tutup koparır. Kopuk kafa asfaltta yuvarlanır ve açık bir hendeğe düşer. Kendini tatmin eden kalabalık dağılır.</p>

  <p class="bosluk"></p>

  <p class="baslik">Bir Rastlantı<br /></p>

  <p>İşten çıkan adam eve dönerken yolda bir dilim Polonya ekmeği almış olan bir başka adama rastlar.</p>

  <p>Bununla ilgili bütün anlatacaklarım bu kadar.</p>

  <p class="bosluk"></p>

  <p class="baslik">Başarısız Bir Gösteri</p>

  <p>Bir şeyler söylemek isteyen PETRAKOV-GORBUNOV sahneye gelir ama hıçkırıklara boğulduğu için konuşamaz. Çıkar. PRİTKİN girer.</p>

  <p>PRİTKÎN: Saygıdeğer Petrakov-Gorbunov diyecek... (Vazgeçip sahneyi terk eder.)</p>

  <p>MAKAROV girer.</p>

  <p>MAKAROV: Yegor... (Makarov vazgeçer ve koşarak çıkar.)</p>

  <p>SERPUKOV girer.</p>

  <p>SERPUKOV: Yani şöyle şöyle... (Vazgeçer ve koşarak çıkar.)</p>

  <p>KUROVA girer.</p>

  <p>KUROVA: Diyecektim ki... (Vazgeçer ve koşarak çıkar.) KÜÇÜK KIZ girer.</p>

  <p>KÜÇÜK KIZ: Babam size tiyatronun kapandığını söylememi istedi. Hepimiz hastayız!</p>

  <p class="sol">(Perde)</p>

  <p class="bosluk"></p>

  <p class="baslik">Tak Tak</p>

  <p>Mevsimlerden yaz. Bir yazı masası. Sağda bir kapı. Duvarda bir resim asılı.</p>

  <p>At resmi, atın dişlerinin arasında bir alçı taşı var. OLGA PETROVNA tahta kesiyor. Her darbesinde Olga Petrovna’nın kelebek gözlükleri burnunda hopluyor. YEVKODİM OSİPOVİÇ sigara içerek koltukta oturuyor.</p>

  <p>OLGA PETROVNA: (Baltayla kütüğe vuruyor ama kesmekte pek başarılı değil)</p>

  <p>YEVKODÎM OSÎPOVİÇ: Tak tak!</p>

  <p>OLGA PETROVNA: (Kelebek gözlüğünü burnuna oturtarak kütüğe bir darbe indiriyor)</p>

  <p>YEVKODİM OSİPOVİÇ: Tak tak!</p>

  <p>OLGA PETROVNA: (Kelebek gözlüğünü burnuna oturtarak kütüğe bir darbe indiriyor)</p>

  <p>YEVKODİM OSİPOVİÇ: Tak tak!</p>

  <p>OLGA PETROVNA: (Kelebek gözlüğünü burnuna oturtarak kütüğe bir darbe indiriyor)</p>

  <p>YEVKODİM OSİPOVİÇ: Tak tak!</p>

  <p>OLGA PETROVNA: (Kelebek gözlüğünü burnuna oturtarak) Yevkodim Osipoviç! Yalvarırım, lütfen “tak tak” deyip durmayın.</p>

  <p>YEVKODİM OSİPOVİÇ: Pekâlâ, pekâlâ.</p>

  <p>OLGA PETROVNA: (Baltayı kütüğe indirir)</p>

  <p>YEVKODİM OSİPOVİÇ: Tak tak!</p>

  <p>OLGA PETROVNA: (Kelebek gözlüğünü burnuna oturtarak) Bu rezillik. Sizin gibi yetişkin, yaşını başını almış bir adam nasıl olur da basit bir ricadan anlamaz.</p>

  <p>YEVKODİM OSİPOVİÇ: Olga Petrovna! İşinizi huzur içinde görebilirsiniz. Bir daha sizi rahatsız etmeyeceğim.</p>

  <p>OLGA PETROVNA: Yalvarırım size, gerçekten yalvarırım: Bırakın da en azından şu kütüğü keseyim.</p>

  <p>YEVKODİM OSİPOVİÇ: Kesin, kesin, elbette kesebilirsiniz, kesin.</p>

  <p>OLGA PETROVNA: (Baltayı kütüğe indirir)</p>

  <p>YEVKODİM OSİPOVİÇ: Tak tak!</p>

  <p>OLGA PETROVNA baltayı elinden bırakır, bir şey söylemek için ağzını açar ama sesi çıkmaz. YEVKODİM OSİPOVİÇ koltuğundan kalkıp OLGA PETROVNA’yı şöyle bir tepeden tırnağa süzer ve yavaşça çıkar. Ağzı açık kalan OLGA PETROVNA sahneden çıkmakta olan YEVKODİM OSİPOVİÇ’in ardı sıra bakakalır.</p>

  <p>(Perde yavaşça iner)</p>

  <p class="bosluk"></p>

  <p class="baslik">Bugünlerde Dükkânlarda Neler Satıyorlar</p>

  <p>Koratigin, Tikakeyev’i görmeye geldi ama onu bulamadı.</p>

  <p>O sırada Tikakeyev dükkânda şeker, et ve hıyar alıyordu.</p>

  <p>Koratigin, Tikakeyev’in kapısının önünde not bırakıp bırakmamayı düşünerek dolanırken o sırada aniden Tikakeyev’in kollarının arasında muşamba bir torba taşıyarak geldiğini gördü.</p>

  <p>Tikakeyev’i gören Koratigin bağırdı: Bir saattir seni bekliyorum!</p>

  <p>Bu doğru değil, dedi Tikakeyev. Evden çıkalı yalnızca yirmi beş dakika oldu.</p>

  <p>Ben onu bilmem, dedi Koratigin. Ben bir saattir buradayım.</p>

  <p>Yalan söyleme, dedi Tikakeyev. Yalan söylediğin için utanmalısın.</p>

  <p>Sevgili dostum! dedi Koratigin. Ağzından çıkan laflara dikkat et biraz.</p>

  <p>Dikkat ediyorum... dedi, ama tam o anda Tikakeyev, Koratigin’in sözünü kesip şöyle dedi:</p>

  <p>Sen bir ahmaksın!</p>

  <p>Bu sözler Koratigin’i öyle öfkelendirdi ki parmağını burun deliklerinden birine bastırıp diğeriyle Tikakeyev’e sümüğünü fırlattı.</p>

  <p>Bunun üzerine Tikakeyev torbasından en büyük hıyarı</p>

  <p>çıkarıp Koratigin’in kafasına vurdu.</p>

  <p>Koratigin elleriyle kafasını tuttu ve düşüp öldü.</p>

  <p>İşte bugünlerde dükkânlarda böyle büyük hıyarlar satıyorlar!</p>

  <p class="bosluk"></p>

  <p class="baslik">Maşkin Koşkin’i Öldürdü</p>

  <p>Yoldaş Koşkin Yoldaş Maşkin in çevresinde dans etti.</p>

  <p>Yoldaş Maşkin gözleriyle Yoldaş Koşkin’i izledi.</p>

  <p>Yoldaş Koşkin aşağılarcasma kollarını salladı ve iğrenircesine bacaklarını salladı.</p>

  <p>Yoldaş Maşkin kaşlarını çattı.</p>

  <p>Yoldaş Koşkin belini oynattı ve sağ ayağını yere vurdu.</p>

  <p>Yoldaş Maşkin bir çığlık koparıp Yoldaş Koşkin’in üzerine atladı.</p>

  <p>Yoldaş Koşkin kaçmaya çalıştı ama tökezleyip Yoldaş Maşkine yakalandı.</p>

  <p>Yoldaş Maşkin Yoldaş Koşkin in kafasına yumruk attı.</p>

  <p>Yoldaş Koşkin bir çığlık atıp ellerinin ve dizlerinin üzerine düştü.</p>

  <p>Yoldaş Maşkin Yoldaş Koşkin in beline çizmesiyle bastı ve bir kere daha kafasına yumruk attı.</p>

  <p>Yoldaş Koşkin yerde boyunun ölçüsünü aldı ve öldü.</p>

  <p>Maşkin Koşkin'i öldürdü.</p>

  <p class="bosluk"></p>

  <p class="baslik">Uyku Adamı Kızdırıyor</p>

  <p>Markov çizmelerini çıkardı ve derin bir soluk alarak divana uzandı. Uykusu vardı ama gözlerini kapar kapamaz anında uykusu geçti. Markov gözlerini açıp almak için elini bir kitaba uzattı. Ama uyku yeniden bastırdı ve daha kitaba uzanamadan Markov yeniden yatıp bir kere daha gözlerini kapattı. Ama, gözlerini kapattığı an, uyku yeniden onu terk etti ve bilinci o kadar açıldı ki Markov zihninde iki bilinmeyenli denklemleri çözebilirdi.</p>

  <p>Markov bir süre, ne yapacağını bilemeden eziyet çekti: Uyuşa mıydı yoksa kalkıp kendine mi gelseydi? Sonunda, kendisinden ve odasından bıkıp usanan Markov paltosunu ve şapkasını giyip bastonunu aldı ve sokağa çıktı. Taze rüzgâr Markov u sakinleştirdi, yeniden kendi kendisiyle barıştı ve odasına dönebilecek gibi hissetti kendini.</p>

  <p>Odasına gidene kadar tatlı bir yorgunluk hissetti bedeninde, sanki uykusu gelmişti. Ama, divana yatıp da gözlerini kapatır kapatmaz, uyku anında buharlaşıp yok oldu.</p>

  <p>Markov öfkeyle divandan fırlayıp, şapkasını da paltosunu da almadan, Tavriçeski Parkına doğru koştu.</p>

  <p class="bosluk"></p>

  <p class="baslik">Avcılar</p>

  <p>Dört adam ava çıktı, ama yalnızca dördü geri döndü.</p>

  <p>İkisi geri dönemedi.</p>

  <p>Oknov, Kozlov, Sturuyuçkov ve Motilikov sağ salim eve döndü, ama Şirokov ve Kablukov avda kayboldu.</p>

  <p>OKNOV bütün gün bir karış suratla ortalıkta dolandı ve hatta kimseyle tek laf etmedi. Kozlov büyük bir inatla, saçma sapan sorular sorup Oknov’u canından bezdirene kadar Oknov’un peşinde dolandı durdu.</p>

  <p>KOZLOV: Bir sigara içer misin?</p>

  <p>OKNOV: Hayır!</p>

  <p>KOZLOV: Şuradakini yanma getirmemi ister misin?</p>

  <p>OKNOV: Hayır!</p>

  <p>KOZLOV: Belki de sana komik bir hikâye anlatmamı istersin?</p>

  <p>OKNOV: Hayır!</p>

  <p>KOZNOV: Pekâlâ, bir içki ister misin? Biraz çayla konyağım var.</p>

  <p>OKNOV: Bu taşla kafanı yarmakla kalmayacağım, bacaklarını da ikiye ayıracağım.</p>

  <p>STURUYUÇKOV VE MOTİLİKOV: Ne yapıyorsun? Ne yapıyorsun?</p>

  <p>KOZLOV: Yerden kaldırın beni.</p>

  <p>MOTİLİKOV: Telaşlanma, yaran iyileşecek.</p>

  <p>KOZLOV: Peki ya Oknov nerede?</p>

  <p>OKNOV: (Kozlov’un bacaklarını ayırarak) Buradayım.</p>

  <p>KOZLOV: Ah, hay Tanrım!</p>

  <p>STURUYUÇKOV VE MOTİLİKOV: Anlaşılan bacaklarını ikiye ayırdı!</p>

  <p>OKNOV: Bacaklarını ayırıp şuralara bir yere fırlattım!</p>

  <p>STURUYUÇKOV: Ama bu pek zalimce!</p>

  <p>OKNOV: Nee-ee?</p>

  <p>STURUYUÇKOV: ...limce...</p>

  <p>OKNOV: Ne?</p>

  <p>STURUYUÇKOV: Hiçç... hiçbir şey.</p>

  <p>KOZLOV: Şimdi eve nasıl gideceğim ben?</p>

  <p>MOTÎLÎKOV: Merak etme, tahta bacak takarız sana!</p>

  <p>STURUYUÇKOV: Tek bacak üstünde durmak nasıl bir şey?</p>

  <p>KOZLOV: Becerebiliyorum, ama çok da iyi değilim.</p>

  <p>STURUYUÇKOV: Olsun, sana destek oluruz.</p>

  <p>OKNOV: Bırakın da yardım edeyim ona.</p>

  <p>STURUYUÇKOV: Hayır, olmaz. Sen en iyisi git!</p>

  <p>OKNOV: Hayır, bırakın! ...Bırakın!.. Bırakın... Ben de bunu yapmak istiyordum.</p>

  <p>STURUYUÇKOV VE MOTÎLÎKOV: Ne kadar da korkunç!</p>

  <p>OKNOV: Ha, ha, ha.</p>

  <p>MOTÎLÎKOV: Ama Kozlov nerede?</p>

  <p>STURUYUÇKOV: Çalılıkların arasına süründü.</p>

  <p>MOTİLİKOV: Kozlov, orada mısın?</p>

  <p>KOZLOV: Glug-glug!</p>

  <p>MOTİLİKOV: Bakın ne hale geldi!</p>

  <p>STURUYUÇKOV: Ondan ne yapılabilir?</p>

  <p>MOTİLİKOV: Pekâlâ, ondan bir şey yapamayız. Bana göre, en iyisi onu boğalım. Kozlov! Hey, Kozlov! Beni duyabiliyor musun?</p>

  <p>KOZLOV: Ah, evet, ama zar zor.</p>

  <p>MOTİLİKOV: Üzme kendini arkadaş, seni boğacağız. Bir dakika bekle şimdi!.. Geldik, işte geldik.</p>

  <p>STURUYUÇKOV: İşte geldik! Şöyle dur, evet! Biraz daha yaklaş... Hah, şimdi oldu!</p>

  <p>MOTİLİKOV: Şimdi oldu, evet!</p>

  <p>OKNOV: Tanrı günahlarını bağışlasın!</p>

  <p class="bosluk"></p>

  <p class="baslik">Tarihsel Bir Olay<a href="../Text/dipnotlar.xhtml#d3" id="dv3"><sup>[3]</sup></a></p>

  <p class="sol">V. N. Petrov için</p>

  <p>İvan îvanoviç Susanin (hayatını çara adamış ve Glinka operası tarafından yüceltilmiş olan trihsel kişilik) bir zamanlar bir Rus hanına gitti ve bir masaya oturarak kendisine bir biftek ısmarladı. Hancı bifteği ızgara yaparken îvan îvanoviç sakalını kaşıyıp her zaman yaptığı gibi düşünceye daldı.</p>

  <p>Aradan otuz beş dakika geçti ve hancı yuvarlak düz tahta bir tabakta bifteği İvan İvanoviç’in önüne getirdi. İvan İvanoviç’in karnı açtı ve o zamanlar âdet olduğu üzere bifteği eliyle tutup yemeye başladı. Ama açlığını bastırmak için acele ederken öyle oburca bifteğe yumuldu ki ağzına kaçan sakalını dışarı çıkarmayı unuttu ve biftekle birlikte bir tutam sakalını da mideye indirdi.</p>

  <p>Bunun sonucu pek de hoş olmadı, çünkü aradan daha on beş dakika geçmeden İvan İvanoviç’in midesine şiddetli bir sancı girdi. İvan İvanoviç masadan fırlamasına kalkıp avluya koştu. Hancı İvan İvanoviç’e bağırmaya başladı: Hey, ne de püsküllü bir sakalın varmış senin. Ama hiçbir şeye kulak asmayan İvan İvanoviç avluya koştu.</p>

  <p>Daha sonra hanın bir köşesinde oturmuş birasını içen boyar Kovşegub yumruğunu masaya indirip haykırdı: Bu adam da kim?</p>

  <p>Yerlere kadar eğilen hancı boyara cevap verdi: O bizim yurtsever İvan İvanoviç Susanindir.</p>

  <p>Deme ya, dedi boyar, birasını kaldırarak.</p>

  <p>Bir parça balık ister misiniz? diye sordu hancı.</p>

  <p>Yıkıl karşımdan! diye bağıran boyar hancıya bir kepçe fırlattı. Kepçe vınlayarak hancının başını sıyırdı, pencereden dışarıya uçtu ve İvan İvanoviç’in dişlerini kırdı. İvan İvanoviç bir eliyle yanağını tutarak yanlamasına yuvarlandı.</p>

  <p>Tam o anda Karp sağ taraftaki ahırdan dışarı fırladı; içindeki yemek artıklarının arasında bir domuzun yattığı yalağın üzerinden atladı; bağırarak bahçe kapısına koştu. Hancı handan dışarı baktı. Ne diye bağırıyorsun? diye sordu Karp’a. Ama Karp tek kelime bile etmeden kaçıp uzaklaştı.</p>

  <p>Avluya çıkan hancı yerde hareketsiz yatan Susanin i fark etti. Yanma yaklaşıp yüzüne baktı. Susanin de hancıya dikti gözlerini.</p>

  <p>Pekâlâ, tek parçasın ya? diye sordu hancı.</p>

  <p>Evet, evet, tek parçayım, ama merak ediyorum beni başka ne marizleyecek, dedi Susanin.</p>

  <p>Yok, dedi hancı, meraklanma. Seni neredeyse öldürecek olan boyar Kovşegub idi ama gitti artık.</p>

  <p>Tanrıya şükür! dedi Susanin yerden kalkarak. Yürekli bir adamım adam olmasına ama kendimi de bir hiç uğruna harcatmak istemem. Bunun için yere yapışıp bekledim: Acaba peşinden ne gelecekti? Ayyy, yanağım şişmiş. Aman</p>

  <p>Tanrım! Sakalımın yarısı kopmuş!</p>

  <p>Ah, eskisi gibi, dedi hancı.</p>

  <p>Eskisi gibi demekle ne demek istiyorsun? diye haykırdı yurtsever Susanin. Yani, bu püsküllü sakallı ortalıkta dolaştığımı mı söylüyorsun?</p>

  <p>Evet, dedi hancı.</p>

  <p>Kahrolasıca, diye mırıldandı İvan Susanin.</p>

  <p>Hancı gözlerini kısıp kollarını açarak Susanin’in yanma uçtu ve kulağının yanı başında sallandı. Yurtsever Susanin çöküp bir santim bile kıpırdamadı. Sen kahrol, dedi hancı ve hana geri döndü.</p>

  <p>Susanin birkaç saniye çevresine kulak vererek yerde yattı ama şüpheli hiçbir ses duymadı, dikkatle başım kaldırıp derin derin düşündü. Avluda, şimdi pis bir su birikintisinin içinde yuvarlanmakta olan domuzu saymazsak hiç kimse yoktu. Arada sırada dönüp dönüp arkasına bakan İvan Susanin sinsice bahçe kapısına yaklaştı. Şansa bakın ki kapı açıktı ve yurtsever İvan Susanin, yerde bir yılan gibi kıvrıla kıvrıla Yeldirin mahallesine doğru süründü.</p>

  <p>İşte, yaşamını çara adamış ve sonradan da Glinka operası tarafından yüceltilmiş olan tarihsel bir kişiliğin yaşamından bir olay.</p>

  <p class="sol">(1939)</p>

  <p class="bosluk"></p>

  <p class="baslik">Fedya Davidoviç</p>

  <p>Fedya sinsi sinsi yağ tabağının çevresinde dolanıp durmayı sürdürdü ve sonunda, karısının ayak tırnağını kesmek için eğildiği anı kollayarak, hızla, tek harekette, yağ tabağının içindeki yağı parmağıyla alıp ağzına tıkıştırdı. Yağ tabağının üstünü kapatırken Fedya kazara kapağı tıngırdattı: karısı anında yerinde doğruldu ve boş yağ tabağını fark ederek, bir yandan makasla tabağı gösterirken bir yandan da sert bir ses tonuyla şöyle dedi: Yağ tabağında yağ yok. Nereye gitti?</p>

  <p>Fedya’nın gözleri şaşkınlıkla parladı ve başını geriye uzatarak yağ tabağına baktı.</p>

  <p>Yağı ağzına atmışsın, dedi karısı, makası Fedya’ya doğrultarak.</p>

  <p>Fedya inkâr ederek başını salladı.</p>

  <p>Ahha, dedi karısı, hiçbir şey söylemeyip başını sallıyorsun çünkü ağzın yağla dolu.</p>

  <p>Fedyanm gözleri şaşkınlıkla büyüdü ve sanki, Ne demek istiyorsun? Hiç de öyle bir şey yok, demek ister gibi ellerini karısına salladı.</p>

  <p>Ama karısı dedi ki: Yalan söylüyorsun. Aç bakayım ağzını.</p>

  <p>Mm, mm, dedi Fedya.</p>

  <p>Ağzını aç, diye tekrarladı karısı.</p>

  <p>Fedya parmaklarını açtı ve sanki, Ah, evet, neredeyse unutuyordum, bir saniye içinde dönerim, demek ister gibi ağzında bir şeyler geveledi.</p>

  <p>Dur olduğun yerde! diye gürledi karısı.</p>

  <p>Ama adımlarını hızlandıran Fedya kapıdan dışarı süzüldü. Karısı bir ok gibi peşinden atıldı ama çıplak olduğu için kapıda durdu, çünkü o halde koridora çıkamazdı, apartmandaki diğer kiracılar koridorda olabilirlerdi.</p>

  <p>Kaçtı, dedi karısı, divana otururken. İblis!</p>

  <p>Fedya koridorda “Girmek Kesinlikle Yasaktır” yazılı bir kapının önüne geldi, kapıyı çalıp içeri girdi.</p>

  <p>Fedya’nın girdiği oda dar ve uzundu, penceresine perde yerine gazete kâğıdı yapıştırılmıştı. Odanın sağ tarafında duvarın yanında pis, kırık bir kanepe vardı, pencerenin önüne ise tahta bir sandalye yerleştirilmişti. Sol taraftaki duvarda üzerinde ne olduğu anlaşılmayan bir şeylerin durduğu bir dizi raf vardı.</p>

  <p>Odada, soluk yeşil yüzlü, uzun ve eski kahverengi bir redingot ve siyah nankin pantolon giymiş kanepede oturan adamı saymazsak başka hiçbir şey yoktu. Adamın yeni yıkanmış ayakları pantolondan dışarı fırlamıştı. Adam uyumuyordu ve gözlerini odaya giren bu davetsiz misafirin üstüne dikmişti.</p>

  <p>Fedya eğildi, topuklarını tıklattı ve yağı ağzından çıkararak kanepeye yaslanan adama gösterdi.</p>

  <p>Bir buçuk, dedi adam duruşunu değiştirmeden.</p>

  <p>Bu pek fazla sayılmaz, dedi Fedya.</p>

  <p>Oldukça iyi, dedi kiracı.</p>

  <p>Pekâlâ, dedi Fedya ve yağı parmaklarından sıyırarak rafa koydu.</p>

  <p>Parayı almak için yarın sabah gelebilirsin, dedi adam.</p>

  <p>Ne demek istiyorsun! diye haykırdı Fedya. Paraya şimdi ihtiyacım var. Üstelik sadece bir buçuk ruble...</p>

  <p>Siktir git, dedi adam kuru bir sesle ve Fedya kapıyı arkasından dikkatle kapatarak ayaklarının ucuna basa basa odadan çıktı.</p>

  <p class="sol">(1939)</p>

  <p class="baslik">Puşkin’in Yaşamından Anekdotlar</p>

  <p>1.</p>

  <p>Puşkin bir şairdi ve her zaman bir şeyler yazardı. Bir keresinde Zukovski ona yazarken rastgeldi ve yüksek sesle haykırdı: İkinci sınıf bir yazar bile değilsin sen!</p>

  <p>O zamandan bu yana Puşkin, Zukovskiden çok hoşlandı ve basitçe arkadaşlıktan yapılma Zukov diye seslendi.</p>

  <p>2.</p>

  <p>Bildiğimiz gibi Puşkinin sakalı uzamazdı. Puşkin bunu kendine çok dert ederdi ve her zaman kendisininkinin aksine mükemmel bir sakal uzatan Zaharin’i kıskanırdı. “Onunki uzuyor, ama benimki uzamıyor,” derdi Puşkin sık sık, parmağıyla Zaharini işaret ederek. Ve her seferinde de haklıydı.</p>

  <p>3.</p>

  <p>Bir keresinde Petruşevski saatini kırdı ve Puşkin’e haber yolladı. Puşkin eve gelince Petruşevski’nin saatine bakıp sandalyeye koydu. “Sen ne diyorsun, eski dostum Puşkin?” diye sordu Petruşevski. “Bu saat durmuş,” dedi Puşkin.</p>

  <p>4.</p>

  <p>Puşkin, bacaklarını kırınca, tekerlekli sandalyeyle dolaşmaya başladı. Arkadaşları onunla alay etmeyi alışkanlık haline getirdiler. Bu duruma çok bozulan Puşkin arkadaşları hakkında sövgü şiirleri yazdı. Bu şiirlere “Sövmeler” adını verdi.</p>

  <p>5.</p>

  <p>1829 yazını Puşkin taşrada geçirdi. Her zaman sabah erkenden kalkar, bir testi taze süt içer ve ırmağa yıkanmaya giderdi. Irmakta yıkandıktan sonra çimenlere uzanıp akşam yemeğine kadar uyurdu. Yemekten sonra Puşkin hamakta uyurdu. Pis kokan köylülere rastladı mı başını sallayıp parmaklarıyla burnunu sıkardı. Pis kokan köylüler de kasketlerini kaşıyıp, “Ne fark eder ki?” derlerdi.</p>

  <p>6.</p>

  <p>Puşkin taş atmaktan hoşlanırdı. Taş mı gördü, hemen taşları atmaya başlardı. Kimi zaman öyle bir havaya girerdi ki, olduğu yerde yüzü kıpkırmızı olmuş, kollarını sallar ve taş atardı. Bu gerçekten de korkunçtu!</p>

  <p>7.</p>

  <p>Puşkin’in dört oğlu vardı, hepsi de birbirinden aptaldı. İçlerinden birisi sandalyeye bile oturamaz, sürekli düşüp dururdu. Söylemek gerekirse, Puşkin’in kendisi de sandalyeye doğru dürüst oturamazdı. Çok komik bir manzaraydı doğrusu: masaya otururlar, bir ucunda sandalyesinden sürekli düşen Puşkin, diğer ucunda da oğlu. İnsan hangisine bakacağını bilemezdi.</p>

  <p class="bosluk"></p>

  <p class="baslik">Çok Güzel Bir Yaz Sabahı</p>

  <p class="baslik">Bir Senfoni</p>

  <p>Horoz öter ötmez Timofey odasının penceresinden çatıya atladı ve o sırada sokaktan geçmekte olan herkesi korkuttu. Köylü Hariton durup yerden bir taş aldı ve Timofey e fırlattı. Timofey bir yerlere kayboldu. “Ne üçkâğıtçı!” diye haykırdı çoban ve Zubov seğirtip başını duvara tosladı. Şiş yanaklı köylü bir kadı, “İşte şurada!” diye haykırdı. Ama Kamarov kadına bir sol vurdu ve kadın uluyarak giriş kapısından içeri kaçtı. Yanlarından geçen Fetelyuşin kahkaha fırlattı. Kamarov ona doğru yürüyüp, “Bir tane de sana, seni et yığını!” dedi ve bir tane midesine indirdi. Fetelyuşin duvara dayanıp hıçkırmaya başladı. Romaşkin, Fetelyuşine isabet ettirmeye çalışarak pencereden tükürdü. Bu sırada, pek de uzak olmayan bir yerde, koca burunlu bir kadın yalakla çocuğunu dövüyordu. Ve genç, tombul bir anne güzel küçük kızının yüzünü duvara sürtüyordu. Bacağı kırık küçük bir köpek kaldırıma yayılmış yatıyordu. Küçük bir oğlan çocuğu tükürük hokkasından iğrenç bir şeyler yiyordu. Bakkalın önünde uzun bir şeker kuyruğu vardı. Kadınlar yüksek sesle küfür ediyor, çantalarıyla birbirlerini itip kakıyorlardı. Köylü Hariton, kafayı bulmuş, kadınların önünde pantolonunu indirmişti ve etrafına küfürler savuruyordu.</p>

  <p>Çok güzel bir yaz günü böyle başlamıştı.</p>

  <p class="bosluk"></p>

  <p class="baslik">Pakin ile Rakukin</p>

  <p>Seni, pis sümüklü! dedi Pakin, Rakukine.</p>

  <p>Rakukin burnunu buruşturup kinle Pakine baktı.</p>

  <p>Neye bakıyorsun öyle? Daha görmedin mi? diye sordu Pakin.</p>

  <p>Rakukin dudaklarını ısırdı ve döner koltuğunda içerlemiş bir şekilde öte tarafa bakmaya başladı. Pakin davul çalar gibi parmaklarıyla dizine vurdu ve dedi ki:</p>

  <p>Ne ahmak! Kafasına şöyle güzel bir yumruk indirmek isterdim.</p>

  <p>Rakukin ayağa kalkıp odadan dışarı yürümeye başladı, ama hızla sıçrayan Pakin, Rakukin i yakalayıp dedi ki:</p>

  <p>Bekle bir dakika! Sen nereye gittiğini sanıyorsun? En iyisi otur aşağıya, sana bir şey göstereceğim.</p>

  <p>Rakukin durup inanmayan gözlerle Pakine baktı.</p>

  <p>Ne, yoksa bana inanmıyor musun? diye sordu Pakin.</p>

  <p>İnanıyorum, dedi Rakukin.</p>

  <p>Pekâlâ öyleyse, şuraya otur, şu sandalyeye, dedi Pakin.</p>

  <p>Rakukin döner sandalyesine oturdu yeniden.</p>

  <p>Pekâlâ, dedi Pakin, neden o sandalyede oturuyorsun, ahmak gibi?</p>

  <p>Rakukin bacaklarını oynattı ve gözlerini kırpıştırmaya başladı.</p>

  <p>Gözlerini kırpma, dedi Pakin.</p>

  <p>Gözlerini kırpmayı bırakan Rakukin sırtını kamburlaştırarak başını omuzlarına yasladı.</p>

  <p>Dik otur, dedi Pakin.</p>

  <p>Rakukin, kambur oturmaya devam ederek, belini doğrulttu ve boynunu uzattı.</p>

  <p>Ee, dedi Pakin, şimdi bir şamar indireceğim ağzına!</p>

  <p>Rakukin hıçkırdı, yanaklarını şişirdi ve burnundan hava fışkırttı.</p>

  <p>Şimdi, bırak şu sümkürmeyi! dedi Pakin, Rakukine.</p>

  <p>Rakukin boynunu daha da uzattı ve tekrar gözlerini kırpıştırmaya başladı.</p>

  <p>Pakin dedi ki:</p>

  <p>Eğer sen, Rakukin, gözlerini kırpıştırmaya derhal bir son vermezsen, çenene tekmeyi yapıştıracağım.</p>

  <p>Rakukin, gözlerini kırpıştırmasın diye, çenesini sıktı, boynunu daha da uzattı ve başını arkaya attı.</p>

  <p>Ne iğrenç görünüyorsun, dedi Pakin. Tavuk suratı gibi, dönüp duran bir boyun.</p>

  <p>O anda, Rakukin’in kafası geriye, daha da geriye sallanıyordu, en sonunda da gerilimini yitirip arkasına düştü.</p>

  <p>Seni iblis! diye haykırdı Pakin. Ne hokkabazca bir oyun oynuyorsun şimdi de?</p>

  <p>Pakin’in durduğu yerden Rakukine bakınca Rakukin’in sanki hiç kafası yokmuş gibi görünüyordu. Rakukin’in ademelması havaya saplanıyordu. Bir kimse farkında olmadan bunun Rakukin’in burnu olduğunu düşünebilirdi.</p>

  <p>Ee, Rakukin! dedi Pakin.</p>

  <p>Rakukin ses çıkarmıyordu.</p>

  <p>Rakukin! diye tekrarladı Pakin.</p>

  <p>Cevap vermeyen Rakukin kıpırdamadan oturmaya devam etti.</p>

  <p>Pekâlâ, dedi Pakin. Rakukin burnunu çekti.</p>

  <p>Rakukin istavroz çıkarıp ayak uçlarına basarak odadan çıktı.</p>

  <p>On beş dakika kadar sonra küçük bir ruh, Rakukin in bedeninden çıkıp Pakinin daha önce oturmakta olduğu yere haince bir bakış fırlattı. Ama sonra ölüm meleğinin uzun boylu figürü dolabın arkasından çıktı ve Rakukin’in ruhunu eliyle tutup evlerin ve duvarların arasından iteledi. Rakukin’in ruhu, durmaksızın kötü kötü geriye bakarak, ölüm meleğinin ardından koştu. Ama sonra ölüm meleği adımlarını sıklaştırdı ve Rakukin in ruhu sallana yuvarlana sokaklarda gözden kayboldu.</p>
</body>
</html>
