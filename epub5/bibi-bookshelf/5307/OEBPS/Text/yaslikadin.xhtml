<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Daniil Kharms - Ufak Tefek Olaylar</title>
  <link href="../Styles/main.css" rel="stylesheet" type="text/css" />
</head>

<body>
  <p class="yazarad">YAŞLI KADIN</p>

  <p class="cevirmen">Ve aralarında şu konuşma geçti.</p>

  <p class="cevirmen">Hamsun</p>

  <p class="bosluk"></p>

  <p>Yaşlı bir kadın elinde bir saatle avluda ayakta dikiliyor. Yaşlı kadının yanından geçip duruyorum ve kadına soruyorum:</p>

  <p>- Saat kaç?</p>

  <p>- Bak, diyor yaşlı kadın bana.</p>

  <p>Bakıyorum ve saatte ne yelkovan ne de akrep olmadığını görüyorum.</p>

  <p>Bu saatin akrebi de yelkovanı da yok, diyorum.</p>

  <p>Yaşlı kadın saate bakıyor ve:</p>

  <p>- Saat üçe çeyrek var, diyor.</p>

  <p>- Ah, demek öyle. Çok teşekkür ederim, diyorum ve yoluma gidiyorum.</p>

  <p>Bir süre sonra yaşlı kadın arkamdan bağırıyor ama ben hiç arkama bakmadan yürüyorum. Sokağa çıkıp güneş vuran yerden yürüyorum. İlkbahar güneşi çok tatlı. Gözlerimiyola dikmiş, pipomu tüttürerek yürümeye devam ediyorum. Sadovaya sokağının köşesinde Sakerdon Mihayloviçerastlıyorum. Birbirimize selam verdikten sonra durup uzunbir süre konuşuyoruz. Sokakta dikilmekten sıkılınca Sakerdon Mihayloviç’i bir meyhaneye davet ediyorum. Şarap içip,haşlanmış yumurta ve ringa balığı yiyoruz ve sonra vedalaşıyoruz. Yalnız başıma yürümeye devam ediyorum.</p>

  <p>O anda, evde elektrikli fırını kapatmayı unuttuğumu hatırlıyorum. Bu pek can sıkıcı. Geri dönüp eve yürüyorum. Halbuki gün çok güzel başlamıştı ve bu günün ilk talihsizliği. Sokağa çıkmamalıydım.</p>

  <p>Eve gidip ceketimi çıkarıyorum, yelek cebimden saatimi çıkarıyorum ve bir çiviye asıyorum; sonra kapıyı kilitleyipdivana yatıyorum. Uzanıp uyumaya çalışacağım.</p>

  <p>Çocukların çirkin bağırış çağırışları sokaktan duyulabiliyor. Orada öylece yatıp, onları hangi yollarla öldürebilirim diye kuruyorum kafamda. Bulduğum en güzel yol, hepsinetetanos bulaştırmak, böylece birden hareket etmeyi durdururlardı. Anne babaları hepsini sürükleye sürükleye evlerine götürürlerdi. Yemek bile yiyemeyecek bir halde yataklarında yatacaklar, çünkü ağızlarını açamayacaklar. Yapayyolla beslenecekler. Tetanosun etkisi bir hafta içinde geçebilir, ama çocuklar o kadar bitkin düşecekler ki bir ay boyunca yataklarında yatmak zorunda kalacaklar. Yavaş yavaşiyileşmeye başlayacaklar ama ben ikinci defa onlara tetanosmikrobu bulaştıracağım ve hepsi geberecek.</p>

  <p>Gözlerim açık divanda yatıyorum ama uykuya dalamıyorum. Bugün avluda gördüğüm saatli yaşlı kadını hatırlıyorum ve saatinde ne akrep ne de yelkovan olmaması hoşuma gidiyor. Daha geçen gün ikinci el eşyalar satan birdükkânda dönen bir mutfak saati görmüştüm; akreple yelkovanı çatal bıçak şeklinde yapılmıştı.</p>

  <p>Ah, Tanrım! Elektrikli fırını hâlâ kapatmadım! Yerimden fırlayıp kapatıyorum ve sonra tekrar divana yatıp uyumaya çalışıyorum. Gözlerimi kapatıyorum. Uykum yok gibi. İlkbahar güneşi pencereden içeri vuruyor, tam üstüme.</p>

  <p>Kendimi ısınmış hissetmeye başlıyorum. Ayağa kalkıp pencerenin önündeki koltuğa oturuyorum.</p>

  <p>Şimdi uykum geldi ama uyumayacağım. Kâğıt kalem alıp yazacağım. İçimde müthiş bir güç hissediyorum. Bunudüne kadar hep düşündüm. Hikâye günümüzde yaşayan,mucizeler yaratabilen ancak mucize göstermeyen bir işçihakkında olacak. Mucizeler yaratan ve herhangi bir mucizegösterebilecek bir işçi olduğunu biliyor ama mucize göstermiyor. Oturduğu apartman dairesinden atılıyor ve parmağının tek hareketiyle dairenin kendisinin olabileceğini biliyor,ama bunu yapmıyor; boynunu bükerek daireden çıkıyor veşehrin dışında bir barakada yaşıyor. Bu barakayı güzel tuğlabir eve dönüştürebilir, ama bunu yapmıyor; barakada yaşamayı sürdürüyor ve sonunda ömrü boyunca tek bir mucizebile göstermeden ölüyor.</p>

  <p>Oturup neşeyle avuçlarımı ovuşturuyorum. Sakerdon Mihayloviç kıskançlıktan çatlayacak. Benim zekice herhangibir şey yazamayacağımı düşünüyor. Daima çalışıp durmak!Uyku yüzü görmeden ve tembellik yapamadan! On sekiz saatyazacağım! Sabırsızlıktan her yanım titriyor. Ne yapmam gerektiğini düşünemeyecek haldeyim: Yapmam gereken şey,kâğıdı kalemi elime almak, ama onun yerine, hiç de ihtiyacımolmayan başka şeyler alıyorum. Odanın içinde koşturup duruyorum: Pencereden masaya, masadan fırına, fırından tekrar masaya, sonra divana, sonra tekrar pencereye. Göğsümde</p>

  <p>tutuşan alevden zor nefes alıyorum. Saat şimdi beş. Önümde bütün bir gün, akşam ve gece uzanıyor...</p>

  <p>Odanın ortasında ayakta duruyorum. Neler geçiyor kafamdan? Sadece yirmi beş dakika geçmiş. Yazmam gerek. Masayı pencerenin önüne yanaştırıp oturuyorum. Önümdebir parça kâğıt, elimde kalem.</p>

  <p>Kalbim hâlâ çok hızlı çarpıyor ve ellerim titriyor. Pencereden sokağa bakıyorum ve kaldırım boyunca takma bacağıyla yürüyen bir adam görüyorum. Bacağını ve bastonunu yüksek sesle yere vuruyor.</p>

  <p>Demek öyle, diyorum kendi kendime, pencereden dışarı bakmayı sürdürerek.</p>

  <p>Güneş, karşı binanın bacasının arkasında batıyor. Bacanın gölgesi çatı boyunca uzanıyor, sokağı aşıp yüzüme düşüyor. Bu gölgeden yararlanıp, mucizeler gösteren işçihakkında birkaç kelime yazmalıyım. Kalemi kavrayıp yazıyorum: “Mucize gösteren işçi yüksek taraftaydı.”</p>

  <p>Daha başka bir şey yazamıyorum. Acıkıncaya kadar öylece oturuyorum. Sonra kalkıp yiyeceklerimi sakladığım dolaba gidiyorum; içini dışına getiriyorum ama yiyecek birşey bulamıyorum. Bir parça şekerden başka hiçbir şey yok.Birisi kapıyı çalıyor.</p>

  <p>- Kim o?</p>

  <p>Kimse cevap vermiyor. Kapıyı açıp karşımda sabahleyin avluda elinde saatle duran yaşlı kadını görüyorum. Çok şaşırıyorum ve hiçbir şey söyleyemiyorum.</p>

  <p>- İşte geldim, diyor yaşlı kadın ve odama giriyor.</p>

  <p>Kapının yanında duruyorum ve ne yapacağımı bilemiyorum: Yaşlı kadını kapı dışarı mı etsem yoksa tersine oturmasını mı söylesem? Ama yaşlı kadın kendiliğinden pencerenin yanındaki koltuğuma gidip oturuyor.</p>

  <p>- Kapıyı kapatıp kilitle, diyor yaşlı kadın bana.</p>

  <p>Kapıyı kapatıp kilitliyorum.</p>

  <p>- Diz çök, diyor yaşlı kadın.</p>

  <p>Dizlerimin üstüne çöküyorum.</p>

  <p>Ama o anda içinde bulunduğum durumun saçmalığını fark etmeye başlıyorum. Neden yaşlı bir kadının önünde dizçöküyorum? Ve hatta bu yaşlı kadın neden benim odamdave benim en sevdiğim koltukta oturuyor? Neden kapı dışarıetmedim ki bu yaşlı kadını?</p>

  <p>- Bak, beni dinle, diyorum. Sana benim odamda emir verme, daha da ötesi, bana patronluk taslama hakkını kimverdi? Diz falan çökmek istemiyorum.</p>

  <p>- Diz çökmek zorunda da değilsin, diyor yaşlı kadın. Şimdi mide üstü yatıp yüzünü yere bastırman gerekiyor.</p>

  <p>Dediğini hemen yapıyorum... Gözümün önünde uçuşan şekiller görüyorum. Omuzlarımın ve sağ kalçamın rahatsızolması duruşumu değiştirmeye zorluyor beni. Yüzükoyunyerde yatıyorum, şimdi güç bela dizlerimin üzerinde doğruluyorum. Her tarafım uyuşmuş, zorla kıvrılıyorum. Çevreme bakıp kendimi odamda görüyorum; odanın ortasında diz çökmüşüm. Bilincim yavaş yavaş yerine geliyor. Bir kere daha odayı gözden geçiriyorum ve bana öyle geliyor kipencerenin önündeki koltukta birisi oturuyor. Oda pek deaydınlık sayılmaz, çünkü şimdi beyaz geceler var. Dikkatle gözlerimi kısıyorum. Aman Tanrım! Benim koltuğumdaoturan gerçekten de şu yaşlı kadın mı? Boynumu bir kuşgibi kıvırıp bakıyorum. Evet, tabii ki, orada oturan o yaşlıkadın ve başı göğsüne düşmüş. Uyuyakalmış olmalı.</p>

  <p>Kendimi toplayıp topallayarak ona doğru ilerliyorum. Yaşlı kadının başı göğsüne düşmüş; kolları koltuğun kenarlarından aşağı sarkıyor. Bu yaşlı kadını kollarından tutupkapı dışarı atmak istiyorum.</p>

  <p>- Bana bakın, diyorum. Siz benim odamdasınız. Çalışmam gerek. Burayı terk etmenizi rica ediyorum sizden.</p>

  <p>Yaşlı kadın kımıldamıyor. Eğilip kadının yüzüne bakıyorum. Ağzı yarı açık ve takma dişleri ağzından dışarı fırlamış. Birden her şeyi apaçık anlıyorum: Yaşlı kadın ölmüş.</p>

  <p>Bu duruma korkunç sıkılıyorum. Ne diye benim odamda öldü ki? Ölülere katlanamıyorum. Şimdi bir de bu cesetle oyalanmam, apartman yöneticisiyle konuşup bu yaşlı kadının neden benim odamda bulunduğunu açıklamam gerekecek. Yaşlı kadına nefretle bakıyorum. Ama belki de ölmemiştir? Alnına dokunuyorum. Alm soğuk. Elleri de. Şimdine yapmam gerekiyor?</p>

  <p>Pipomu yakıp divana oturuyorum, içimden sebepsiz bir öfke yükseliyor.</p>

  <p>- Domuz! diyorum yüksek sesle.</p>

  <p>Ölü yaşlı kadın bir çuval gibi koltuğumda oturuyor. Dişleri ağzından dışarı fırlamış. Ölü bir ata benziyor.</p>

  <p>- Ne iğrenç bir görüntü! diyorum, ama yaşlı kadının üstünü bir gazete kâğıdıyla örtemem, çünkü gazetenin altında her şey olabilir.</p>

  <p>Duvarın arkasından sesler geliyor: Komşum kalkıyor, bir makinist. Odamda ölü yaşlı bir kadın varken onsuz dabaşım yeterince dertte zaten! Komşumun ayak seslerinekulak veriyorum. Neden böyle yavaş hareket ediyor? Saatbeş buçuk olmuş! Evden çıkma saati. Tanrım! Kendine çayyapıyor! Duvardan çaydanlığın sesini duyabiliyorum. Tanrının belası makinistin acele edip bir an önce gitmesini diliyorum!</p>

  <p>Bacaklarımı yatağın üstüne çekip orada yatıyorum. Sekiz dakika geçiyor, ama komşumun çayı hâlâ hazır değil ve çaydanlık gürültü çıkarıyor. Gözlerimi kapatıp uyukluyorum.</p>

  <p>Komşumla beraber sahanlığa çıktığımı ve kapıyı arkamdan çarptığımı düşlüyorum. Anahtar olmadığı için bir daha daireme dönemem. Kapıyı çalıp diğer kiracıları uyandırmam gerek ve bu hiç de iyi bir şey değil. Merdiven sahanlığında ne yapacağımı düşünerek duruyorum ve birden</p>

  <p>ellerimin olmadığım görüyorum. Başımı eğiyorum, böylece ellerim olup olmadığını daha iyi görebilirim, ve sağ tarafımda bir el yerine bir bıçak, sol tarafımda da bir çatal olduğunugörüyorum.</p>

  <p>- Ya, diyorum bir sebeple katlanır sandalyede oturan Sakerdon Mihayloviçe. Ya, diyorum ona, ne biçim ellerimolduğunu görüyor musun?</p>

  <p>Ama Sakerdon Mihayloviç hiç ses çıkarmadan oturuyor ve onun gerçek Sakerdon Mihayloviç değil, balçıktan sureti</p>

  <p>olduğunu görüyorum.</p>

  <p>O anda uyanıyorum ve derhal odamda divanda yattığımı ve pencerenin önünde, koltukta, ölmüş yaşlı bir kadının oturduğunu ayırt ediyorum.</p>

  <p>Başımı hızla ona doğru çeviriyorum. Yaşlı kadın şimdi koltukta değil. Gözümü dikip boş koltuğa bakıyorum ve içim müthiş bir sevinçle doluyor. Demek, bütün bunlarbir rüyaydı. Acaba ne zaman başladı? Dün odama yaşlı birkadın geldi mi? Belki o da bir rüyaydı? Dün eve gelmiştimçünkü elektrikli fırını kapatmayı unutmuştum. Ama belkibu da bir rüyaydı? Ne olursa olsun, odamda ölmüş yaşlı birkadının bulunmaması olağanüstü bir şeydi ve bu da apartman yöneticisine gitmemem ve cesetle canımı sıkmamamanlamına geliyordu!</p>

  <p>Ama yine de ne kadar uyumuştum acaba? Saatime baktım: Saat dokuz buçuk; sabah olmalı.</p>

  <p>Yüce Tanrım! Rüyalarda neler olabiliyor!</p>

  <p>Ayağa kalkmak için bacaklarımı divandan aşağı indirdim ve o an ölmüş yaşlı kadını fark ettim, koltuğun yanında, masanın arkasında yerde yatıyordu. Yüzüstü yerde yatıyordu ve ağzından fırlamış olan takma dişleri yaşlı kadının burun deliklerine saplanmıştı. Kolları vücudunun altına sıkışmıştı ve beyaz, pis yün çorapların içindeki kemikli bacaklarıdağılmış eteğinin altından dışarı fırlamıştı.</p>

  <p>- Domuz! diye bağırdım ve yaşlı kadına doğru koşarak çenesine bir tekme yapıştırdım.</p>

  <p>Takma dişler odanın köşesine savruldu. Yaşlı kadına bir tekme daha atmak istedim ama vücudunda iz kalmasındanve bunun sonucu olarak da kadını ben öldürdüm sanılmasından korktum.</p>

  <p>Kadının yanından uzaklaşıp divana oturdum ve pipomu yaktım. Bu şekilde yirmi dakika geçti. Şimdi cinayet soruşturması yapılacağı ve bunun ardından da cinayetle suçlanacağım gerçeği apaçık belirdi zihnimde. Durum gittikçedaha ciddileşiyordu ve ayrıca ortada attığım şu tekme vardı.</p>

  <p>Yeniden yaşlı kadının yanma gittim, eğilip yüzünü incelemeye başladım. Çenesinde küçük, siyah bir çürük vardı. Hayır, bu kadarcık şeyden bir şey çıkmaz. Ne çıkardı ki? Belki de yaşlı kadın daha hayattayken çenesini bir şeye çarpmıştı? Birazcık sakinleşiyorum ve pipomu tüttürüp içindebulunduğum durum üzerine düşünceye dalarak odada bir</p>

  <p>aşağı bir yukarı dolanıyorum.</p>

  <p>Böyle dolanıp dururken giderek daha çok acıktığımı hissediyorum. Açlıktan titremeye başlıyorum. Bir kere dahayiyeceklerimi sakladığım dolabı altüst ediyorum ama birparça şekerden başka bir şey bulamıyorum.</p>

  <p>Cüzdanımı çıkarıp paramı sayıyorum. On bir ruble. Bu demek ki, biraz jambonla ekmek alabilirim, geriye de tütüniçin biraz kalıyor.</p>

  <p>Gece bozulan kravatımı düzeltiyorum, saatimi alıyorum, ceketimi giyiyorum, koridora çıkıyorum, odamın kapısınıkilitliyorum, anahtarı cebime koyup sokağa çıkıyorum. Herşeyden önce bir şeyler yemem gerek; ancak ondan sonradaha iyi düşünebilir ve bu cesetle ne yapacağımı kararlaştırabilirim. Dükkâna giderken düşünmeye devam ediyorum:Sakerdon Mihayloviçe gidip olan biten her şeyi anlatsamdaha iyi olmaz mı? Belki birlikte ne yapmak gerektiğini bulabiliriz. Ama anında bu düşünceden vazgeçiyorum, çünküşahit olmadan, yalnız başına yapılması gereken şeyler var.</p>

  <p>Dükkânda jambon yoktu, ben de kendime yarım kilo domuz eti alıyorum. Tütün de yoktu. Dükkândan fırına gidiyorum.</p>

  <p>Fırın kalabalıktı ve kasanın önünde uzun bir kuyruk vardı. Öfkeden kaşlarım çatıldı ama yine de kuyruğa girdim. Kuyruk çok yavaş ilerliyordu, sonra da neredeye durdu, çünkü kasanın önünde kavga çıkmıştı.</p>

  <p>Hiçbir şeyin farkında değilmişim gibi davrandım ve kuyrukta benim önümde duran güzel genç bir kızın sırtınıseyretmeye başladım. Genç kız belli ki meraklı biriydi: Başını önce sağa, sonra da sola uzatıyor ve kasanın önünde nelerolduğunu daha iyi görebilmek için ayak uçlarına basıyordu.En sonunda bana dönüp dedi ki:</p>

  <p>- Orada neler olduğunubilmiyorsunuz, değil mi?</p>

  <p>- Korkarım bilmiyorum, diye cevap verdim mümkün olduğunca kuru bir sesle.</p>

  <p>Genç kız kıvrılıp büküldü ve yine bana seslendi:</p>

  <p>- Oraya gidip neler olduğunu öğrenmek istemezdiniz, değil mi?</p>

  <p>- Korkarım olanlar beni hiç ilgilendirmiyor, dedim daha da kuru bir sesle.</p>

  <p>- Ne demek istiyorsunuz, sizi ilgilendirmiyor mu? diye haykırdı genç kız. Olanlar yüzünden kuyrukta beklemeniz gerekiyor, değil mi?</p>

  <p>Cevap vermeyip yalnızca hafifçe eğildim. Genç kız büyük bir dikkatle bana baktı.</p>

  <p>- Elbette, ekmek almak için kuyruğa girmek bir erkeğin işi değil, dedi. Burada böyle beklediğiniz için sizin adınıza üzgünüm. Bekâr olmalısınız.</p>

  <p>- Evet, bekârım, diye cevap verdim, biraz şaşalamıştım, ama otomatik olarak cevap vermeye devam ettim, aynı zamanda da hafifçe eğildim.</p>

  <p>Genç kız tekrar baştan aşağı süzdü beni ve ansızın kolumu tutarak dedi ki: îzin verin de ekmeği ben alayım, siz de beni dışarda bekleyebilirsiniz. Bu durumunuz beni çoketkiledi.</p>

  <p>Teşekkür ederim, dedim. Çok naziksiniz, ama, gerçekten, kendi işimi kendim görebilirim.</p>

  <p>- Hayır, hayır, dedi genç kız, siz dışarı çıkın. Ne alacaktınız?</p>

  <p>- Pekâlâ öyleyse, dedim. Yarım kilo siyah ekmek alacaktım, şu yuvarlak ve en ucuz olanlarından.</p>

  <p>- Pekâlâ, dedi genç kız. Öyleyse siz çıkın. Ben alacağım, sonra hesaplaşırız.</p>

  <p>Hatta dirseğimin altından hafifçe de itti beni.</p>

  <p>Fırından dışarı çıkıp kapının önünde durdum. Bahar güneşi tam gözüme vuruyordu. Pipomu yaktım. Ne kadarda tatlı genç bir hanımefendi! Bugünlerde böylesine zorrastlanıyor. Gözlerimi güneşe dikmiş, pipomu tüttürerek vetatlı genç hanımı düşünerek kapının önünde dikilmeye devam etti. Gözleri açık kahverengi. İnsanın dayanamayacağıkadar sevimli!</p>

  <p>- Pipo mu içiyorsunuz? Arkamdan bir ses duyuyorum. Tatlı genç hanım ekmeği bana uzatıyor.</p>

  <p>- Oh, çok müteşekkirim size, diyorum ekmeği alarak.</p>

  <p>- Demek pipo içiyorsunuz! Bu gerçekten hoşuma gider, diyor tatlı genç hanımefendi.</p>

  <p>Ve aramızda aşağıdaki konuşma geçiyor.</p>

  <p>Kız: Ekmeği kendiniz için mi alıyorsunuz?</p>

  <p>Ben: Sadece ekmeği değil, her şeyi kendim için alıyorum.</p>

  <p>Kız: Yemeğinizi nerede yiyorsunuz?</p>

  <p>Ben: Yemeklerimi genellikle kendim pişiriyorum. Ama ara sıra meyhanede yiyorum.</p>

  <p>Kız: Öyleyse bira içmeyi seviyorsunuz.</p>

  <p>Ben: Hayır, votkayı tercih ederim.</p>

  <p>Kız: Ben de votkayı severim.</p>

  <p>Ben: Siz de mi votka seversiniz? Bu harika! Bir ara sizinle bir içki içmek isterim.</p>

  <p>Kız: Ben de sizinle votka içmek isterim.</p>

  <p>Ben: Bağışlayın, ama size bir şey sorabilir miyim?</p>

  <p>Kız: (Yüzü kızararak) Elbette, sorun.</p>

  <p>Ben: Pekâlâ, sorayım. Tanrıya inanıyor musunuz?</p>

  <p>Kız: (şaşkın) Tanrıya mı? Elbette.</p>

  <p>Ben: Şimdi kendimize bir votka almaya ve evime gitmeye ne dersiniz? Buraya çok yakın oturuyorum.</p>

  <p>Kız: (hoppa bir tavırla) Pekâlâ, neden olmasın, benim için hava hoş!</p>

  <p>Ben: Öyleyse gidelim.</p>

  <p>Bir dükkâna girip yarım litre votka alıyoruz. Biraz bozukluktan başka hiç param kalmıyor. Havadan sudan konuşurken aklıma birden odamın döşemesinde ölü bir yaşlı kadının yattığı geliyor.</p>

  <p>Dönüp yeni arkadaşıma bakıyorum: Tezgâhın önünde duruyor ve reçel kavanozlarına bakıyor. Yavaşça kapıya yönelip dükkândan dışarı sıvışıyorum. Tam da o sırada birtramvay dükkânın karşısında duruyor. Nereye gittiğine bilebakmaksızın tramvaya atlıyorum. Mihailovskaya Sokağındainip Sakerdon Mihayloviç’lere yürüyorum. Kucağımda votkaşişesiyle yumurta ve ekmeği taşıyorum.</p>

  <p>Kapıyı Sakerdon Mihayloviç’in kendisi açıyor. Üzerinde, altına hiçbir şey giymediği robdoşambrı, üstü parçalanmışRus çizmeleri ve kulaklı kürk şapkası var, ama şapkanın kulakları ters çevrilip başının tepesinde bağlanmış.</p>

  <p>- Gelmen ne güzel, dedi beni gören Sakerdon Mihayloviç.</p>

  <p>- Seni işinden alıkoymuyorum ya? diye sordum.</p>

  <p>- Hayır, hayır, dedi Sakedon Mihayloviç. Hiçbir şey yapmadan, yerde öylece oturuyordum.</p>

  <p>- Görüyorsun, dedim. Votka ve yiyecek bir şeylerle öylesine uğradım sana. Eğer itirazın yoksa, bir içki içelim.</p>

  <p>- Olur, dedi Sakerdon Mihayloviç. İçeri gir.</p>

  <p>Doğruca odasına yollandık. Ben votka şişesini açtım, Sakerdon Mihayloviç de masaya iki bardakla bir tabak haşlanmış et koydu.</p>

  <p>- Biraz yumurta getirdim, dedim. Nasıl yiyelim, çiğ mi yoksa haşlanmış mı?</p>

  <p>- Haşlayalım, dedi Sakerdon Mihayloviç. Onlar haşlanırken biz de haşlanmış etle votka içeriz. Birinci sınıf haşlanmış ettir!</p>

  <p>Sakerdon Mihayloviç gaz sobasının üstüne saplı bir tencere koydu ve oturup içmeye başladık.</p>

  <p>- Votka içmek sana iyi gelir, dedi Sakerdon Mihayloviç bardakları doldururken. Meşnikov votkanın ekmekten daha yararlı olduğunu, ekmeğin midelerimizde çürüyen teksaman olduğunu yazıyor.</p>

  <p>- Sağlığına! dedim, Sakerdon Mihayloviç’le bardaklarımızı tokuştururken. Votkanın yanında soğuk eti meze yaparak içtik. Güzel, dedi Sakerdon Mihayloviç.</p>

  <p>Ama o anda odada bir şey çatırdadı.</p>

  <p>- Bu da ne? diye sordum.</p>

  <p>Sessizce oturup kulak verdik. Ansızın yeni bir çatırtı daha duyuldu. Sakerdon Mihayloviç sandalyesinden fırlayıp pencereye koştu ve perdeyi çektiği gibi yırttı.</p>

  <p>- Ne yapıyorsun sen? diye haykırdım.</p>

  <p>Ama Sakerdon Mihayloviç cevap vermedi; gaz sobasına koşturup tencereyi perdeyle tutup yere koydu.</p>

  <p>- Şeytan alasıca! dedi Sakerdon Mihayloviç. Tencereye su koymayı unuttum, tencere emaye olduğu için emayesi dökülüyor.</p>

  <p>- Ah, anlıyorum, dedim başımı sallayarak.</p>

  <p>Yeniden masanın başına oturduk.</p>

  <p>- Ah, şeytan alsın canını, dedi Sakerdon Mihayloviç.</p>

  <p>Yumurtaları çiğ yiyeceğiz.</p>

  <p>- Açlıktan ölüyorum, dedim.</p>

  <p>- Yemene bak, dedi Sakerdon Mihayloviç, yumurtaları bana doğru ittirerek.</p>

  <p>- En son dün meyhanede, seninle birlikteyken yemek yedim, o zamandan beri ağzıma lokma koymadım, dedim.</p>

  <p>- Evet, dedi Sakerdon Mihayloviç.</p>

  <p>- Sürekli yazıyordum, dedim.</p>

  <p>- Cehennem aşkına! diye haykırdı Sakerdon abartılı bir ses tonuyla. İnsanın yanında bir dâhi görmesi ne müthişbir şey.</p>

  <p>- Bana da öyle geliyor! dedim.</p>

  <p>- Epey ilerledin mi bari? diye sordu Sakerdon Mihayloviç.</p>

  <p>- Evet, dedim. Epeyce yazdım.</p>

  <p>- Çağımızın dâhisine, dedi Sakerdon Mihayloviç bardağım kaldırarak.</p>

  <p>- İçtik. Sakerdon Mihayloviç haşlanmş et yedi, ben de yumurta. Dört yumurta yedikten sonra pipomu yakıp dedim ki:</p>

  <p>- Biliyor musun, eziyetten kaçmak için sana geldim.</p>

  <p>- Kim sana eziyet ediyordu? diye sordu Sakerdon Mihayloviç.</p>

  <p>- Bir hanımefendi, dedim.</p>

  <p>Sakerdon Mihayloviç bana hiçbir şey sormadan sessizce</p>

  <p>bardağına votka koyarken devam ettim: Ona fırında rastladım ve anında âşık oldum.</p>

  <p>- Çekici mi? diye sordu Sakerdon Mihayloviç.</p>

  <p>- Evet, dedim, tam benim tipim.</p>

  <p>İçkilerimizi içtik ve ben devam ettim: Benimle birlikte evime gelip votka içmeyi kabul etti. Bir dükkâna girdik, amaben sessizce dükkândan sıvışmak zorunda kaldım.</p>

  <p>- Yeterince paran mı yoktu? diye sordu Sakerdon Mihayloviç.</p>

  <p>- Hayır, param vardı, dedim, ama aklıma onu odama götüremeyeceğim geldi.</p>

  <p>- Ne, odanda bir başka kadın mı vardı demek istiyorsun? diye sordu Sakerdon Mihayloviç.</p>

  <p>- Evet, aslına bakarsan, odamda başka bir kadın var, dedim gülümseyerek. Şimdi kimseyi odama alamam.</p>

  <p>- Evlendin. Öyleyse beni partiye davet edebilirsin, dedi Sakerdon Mihayloviç.</p>

  <p>- Hayır, dedim kahkahalarla gülerek. Bu kadınla evlenmeyeceğim.</p>

  <p>- Öyleyse, fırındaki şu kızla evlen, dedi Sakerdon Mihayloviç.</p>

  <p>- Neden beni evlendirmeye bu kadar meraklısın? dedim.</p>

  <p>- Ne olacakmış? dedi Sakerdon Mihayloviç bardakları doldurarak. Zaferine içelim!</p>

  <p>İçtik. Votka üzerimizde etkisini göstermeye başlıyordu. Sakerdon Mihayloviç kulaklı şapkasını başından çıkarıp yatağın üzerine fırlattı. Ben sandalyeden kalkıp odayı arşınlamaya başladım, başıma bir şeyler batıyordu.</p>

  <p>- Ölüler hakkında ne hissediyorsun? diye sordum Sakerdon Mihayloviç’e.</p>

  <p>- Bütünüyle olumsuz şeyler, dedi Sakerdon Mihayloviç. Onlardan korkuyorum.</p>

  <p>- Evet, ben de ölülere katlanamıyorum, dedim. Bana bir ölü verseler, eğer akrabam falan değilse, tekmeyi yapıştırırım.</p>

  <p>- Cesetlere tekme atmamaksın, dedi Sakerdon Mihayloviç.</p>

  <p>- Şöyle ağzına, iyi bir tekme yapıştırırdım, dedim. Ölülere de çocuklara da katlanamıyorum.</p>

  <p>- Evet, çocuklar aşağılık, diye onayladı Sakerdon Mihayloviç.</p>

  <p>- Ama sana göre hangisi beter: Ölüler mi, çocuklar mı? diye sordum.</p>

  <p>- Sanırım çocuklar daha beter, sürekli önümüze çıkıp dururlar. Ölüler hiç olmazsa hayatımıza burunlarını sokmazlar, dedi Sakerdon Mihayloviç.</p>

  <p>- Sokuyorlar! diye bağırdım ve anında konuşmayı kestim. Sakerdon Mihayloviç dikkatle bana baktı.</p>

  <p>- Biraz daha votka ister misin? diye sordu.</p>

  <p>- Hayır, dedim, sonra da kendimi toplayıp ekledim: Hayır, teşekkür ederim, daha fazla istemiyorum.</p>

  <p>Masaya yaklaşıp tekrar oturdum. Bir süre hiç konuşmadık.</p>

  <p>- Sormak istediğim bir şey var, dedim sonunda. Tanrı’ya inanıyor musun?</p>

  <p>Sakerdon Mihayloviç’in alnında çaprazlamasına bir kırışık belirdi ve şöyle dedi: “Hayatta kötü form gibi bir şey var. Cebine tam iki yüz ruble koyduğunu fark ettiğin biradamdan sana elli ruble borç vermesini istemek kötü formdur. Sana parayı vermesi ya da vermemesi ona kalmış birşey; ve seni reddetmesinin en uygun ve anlaşılır yolu diyelim ki parası olmadığını söyleyerek yalan söylemesidir. Amasen onun parası olduğunu görmüşsündür ve bu yüzden senikolayca reddetme şansını onun elinden almışsındır. Onudoğru seçim yapma şansından mahrum etmişsindir ve bupis bir hiledir. Dolayısıyla birine, ‘Sen Tanrıya inanıyor musun?’ diye sormak kötü niyetli bir şeydir ve kötü formdur.”</p>

  <p>“Ama,” dedim ben. “Benim sorumla bu söylediklerinin arasında hiçbir ortak yön göremiyorum.”</p>

  <p>“Hayır, ben kıyaslama falan yapmıyorum,” dedi Sakerdon Mihayloviç.</p>

  <p>“Pekâlâ öyleyse,” dedim, “boş verelim şimdi bunu. Böylesine yersiz ve kötü niyetli bir soru sorduğum için beni bağışla.”</p>

  <p>“Boş ver,” dedi Sakerdon Mihayloviç. “Sana cevap vermeyi reddettim ya yeter.”</p>

  <p>“Ben olsam ben de cevap vermezdim,” dedim. “Ama benim cevap vermeme nedenim seninkinden farklı olurdu.”</p>

  <p>“Ne peki?” diye sordu Sakerdon Mihayloviç takatsizce.</p>

  <p>“Anlıyorsun ya,” dedim. “Bana göre inananlar ya da inanmayanlar yoktur. Sadece inanmayı isteyenlerle inanmayı istemeyenler var.”</p>

  <p>“Peki, inanmayı istemeyenlerin inandıkları herhangi bir şey var mı?” diye sordu Sakerdon Mihayloviç. “Ve halihazırda inanmayı isteyenler, hiçbir şeye inanmıyorlar mı?”</p>

  <p>“Belki de böyledir,” dedim. “Bilmiyorum.”</p>

  <p>“Peki neye inanıyorlar ya da inanmıyorlar? Tanrıya mı?” diye sordu Sakerdon Mihayloviç.</p>

  <p>“Hayır,” dedim. “Ölümsüzlüğe.”</p>

  <p>“Öyleyse neden bana Tanrıya inanıp inanmadığımı sordun?”</p>

  <p>“Çünkü aslında sana şunu sordum. ‘Ölümsüzlüğe inanıyor musun?’ aptalca bir soru olurdu,” dedim ayağa kalkarak.</p>

  <p>“Ne, yoksa gidiyor musun?” diye sordu Sakerdon Mihayloviç.</p>

  <p>“Evet,” dedim. “Gitme vakti geldi.”</p>

  <p>Votkayı dikleyip haşlanmış etten kalanları mideye indirdik.</p>

  <p>“Şimdi gitmeliyim,” dedim.</p>

  <p>“Güle güle,” dedi Sakerdon Mihayloviç, beni mutfaktan geçirip merdiven boşluğuna çıkardı. “Yiyecek bir şeyler getirdiğin için teşekkür ederim.”</p>

  <p>“Ben teşekkür ederim,” dedim. “Hoşça kal.”</p>

  <p>Ve çıktım.</p>

  <p>Yalnız kalan Sakerdon Mihayloviç masayı topladı, votka şişesini mutfak dolabının üstüne koydu, kulaklıklı kürk şapkasını başına koyup pencerenin dibinde yere oturdu. Sakerdon Mihayloviç ellerini arkasında kavuşturdu, öyle ki ellerigörünmez oldu. Çıplak, kemikli bacakları, uçları kesik Rusçizmeleri dağınık sabahlığının altından dışarı fırlamıştı.</p>

  <p>Kendi düşüncelerime gömülmüş olarak Nevski meydanında yürüdüm. Şimdi apartman yöneticisine gidip her şeyi anlatmam gerekecek. Ve yaşlı kadınla uğraşmış biri olarak,o muhteşem kızla tekrar karşılaşmak için günlerce fırınınınönünde bekleyeceğim. Üstelik, bana ekmek aldığı için onakırk sekiz kopek borçlu kaldım. Onu aramak için güzel birbahanem var. İçtiğim votkanın etkisi hâlâ devam ediyorduve her şey gözüme daha berrak ve güzel görünüyordu.</p>

  <p>Fontankada bir tezgâha gittim ve kalan paramla koca bir maşrapa kvas içtim. Ucuz kvasın tadı berbattı ve ağzımdaiğrenç bir tatla yürümeye koyuldum.</p>

  <p>Litenaya sokağının köşesinde sarhoşun biri üstüme yürüyüp beni itip kaktı. İyi ki tabancam yok: Yoksa oracıkta onu vurup öldürürdüm. Öfkeden çarpılmış yüzümle evekadar bütün yolu yürüdüm. Neredeyse herkes dönüp dönüpyüzüme bakıyordu.</p>

  <p>Apartman yöneticisinin ofisine gittim. Kısa boyu, pis, kalkık burnu, tek gözü ve kıtık kafasıyla bir dişi, masanınbaşında oturuyordu ve elindeki makyaj aynasına bakarakdudaklarını boyuyordu.</p>

  <p>“Apartman yöneticisi nerede?” diye sordum.</p>

  <p>Kız dudaklarını boyamaya devam ederek hiç ses çıkarmadı.</p>

  <p>“Apartman yöneticisi nerede?” diye tekrarladım sert bir sesle.</p>

  <p>“Bugün yok, yarın gelecek,” diye cevap verdi pis, kalkık burunlu, tek gözlü ve kıtık kafalı dişi.</p>

  <p>Sokağa çıktım. Yolun karşı tarafında, takma bacaklı bir sakat, bacağı ve elindeki bastonla yere güm güm vuruyordu.Altı yaramaz afacan sakatın peşinden koşuyor, onun yürüyüşünü taklit ediyordu.</p>

  <p>Apartmanın ana girişine yöneldim ve merdivenleri çıkmaya başladım. İlk katta durdum; iğrenç bir düşünce aklıma takılmıştı; hiç şüphesiz, yaşlı kadın çürümeye başlamış olmalıydı. Pencereleri kapatmamıştım ve pencereler açıkolunca ölülerin daha çabuk çürüdüğü söylenir. Ne büyükaptallık! Üstelik apartman yöneticisi olacak iblis de yarmakadar gelmeyecek! Kararsızlık içinde birkaç dakika olduğum yerde dikildim ve tekrar merdivenleri çıkmaya başladım.</p>

  <p>Evimin kapısında yeniden durdum. Belki de fırına gidip o güzel, genç bayanı beklemeliydim. Belki de yalvarıp yakarıp onu, evinde iki üç gece kalmak için ikna edebilirdim. Ama o anda ekmeğini daha bugün aldığını ve fırınagelmeyeceğini düşündüm. Yani her halükârda bundan birşey çıkmayacaktı.</p>

  <p>Kapının kilidini açıp koridora girdim. Koridorun sonunda bir ışık açıktı ve Maria Vasilyevna elinde bir bez parçası tutmuş bir başka bez parçasına sürtüyordu. Beni görünce bir çığlık kopardı: Yaşlı bir adamın teki seni sordu!</p>

  <p>“Hangi yaşlı adam?” diye sordum.</p>

  <p>“Bilmiyorum, ” diye cevap verdi Maria Vasilyevna.</p>

  <p>“Ne zaman?” diye sordum.</p>

  <p>“Onu da bilmiyorum,” dedi Maria Vasilyevna.</p>

  <p>“Yaşlı adamla konuştun mu?” diye sordum.</p>

  <p>“Konuştum,” diye karşılık verdi Maria Vasilyevna.</p>

  <p>“Peki, öyleyse ne zaman olduğunu nasıl bilmiyorsun?” dedim.</p>

  <p>“İki saat önce,” dedi Maria Vasilyevna.</p>

  <p>“Neye benziyordu peki bu yaşlı adam?” diye sordum.</p>

  <p>“Onu da bilmiyorum,” dedi Maria Vasilyevna ve mutfağa girdi. Ben de odama gittim.</p>

  <p>“Varsayalım ki,” diye düşündüm, “yaşlı kadın ortadan kaybolmuş olsun. Şimdi odalardan birine gireceğim ve yaşlıkadın orada olmayacak. Ah Tanrım! Gerçekten de hiç mucizeolmaz mı?”</p>

  <p>Kapının kilidini açıp sessizce araladım. Belki sadece bana öyle geliyordu ama çürümekte olan bedenin yağlı kokusuyüzüme çarptı. Yarı açık kapıdan içeri kafamı uzattım, ve biran için gördüğüm manzara karşısında dondum kaldım. Yaşlıkadın dört ayak üzerinde, yavaşça bana doğru sürünerek geliyordu.</p>

  <p>Kesik bir iniltiyle kapıyı çarparak kapattım, anahtarı çevirip karşı duvara doğru sıçradım. Maria Vasilyevna koridorda göründü.</p>

  <p>“Bana mı seslendiniz?” diye sordu.</p>

  <p>O kadar sarsılmıştım ki cevap veremiyordum ve sadece hayır anlamında başımı sallayabildim. Maria Vasilyevna biraz daha yaklaştı bana.</p>

  <p>“Birisiyle konuşuyordunuz,” dedi.</p>

  <p>Başımı yine salladım.</p>

  <p>“Kaçık, ne olacak,” dedi Maria Vasilyevna ve ikide bir arkasını dönüp bana bakarak tekrar mutfağa girdi.</p>

  <p>“Burada böyle duramam. Burada böyle duramam,” diye kendi kendime tekrarladım. Bu kelimeler sanki içimde biryerde şekillenmişti. Tekrar bilincime kavuşana dek bu kelimeleri tekrarlamayı sürdürdüm.</p>

  <p>“Hayır, burada böyle duramam,” dedim kendi kendime, ama gene de orada durmayı sürdürdüm, sanki felç olmuştum. Korkunç bir şey olmuştu, ama şimdi hali hazırda olmuşolan korkunç şeyden çok daha korkunç olan bir şeyle uğraşma olasılığı vardı. Düşüncelerim bir girdabın içinde fırıldakgibi dönüyordu ve ben sadece dört ayağı üzerinde yavaşçabana doğru sürünen ölü yaşlı kadının kötü niyetli gözlerinigörebiliyordum.</p>

  <p>Şimdi odaya dalıp yaşlı kadının kafatasını parçalamalı! Yapılması gereken bu! Koridoru bir kez daha gözden geçirdim ve kim bilir hangi sebeple nerdeyse bir yıldır koridorunköşesinde duran kriket sopasını görünce rahatladım. Sopayıtuttuğun gibi odaya dal ve bang..!</p>

  <p>Titremem hâlâ geçmemişti. Omuzlarım içimin üşümesi nedeniyle yukarı büzülmüş, öylece orada duruyordum. Düşüncelerim oradan oraya atlıyor, sonra başlangıç noktasınadönüyor, ve tekrar ileri zıplayarak yeni küreler halini alıyordu ve ben sanki onları kontrol eden ben değilmişim gibikendi düşüncelerime kulak kabartıyordum.</p>

  <p>Ölüler, diyordu kendi düşüncelerim bana, hesaba katılması gereken bir kategoridir. Herkes onlara ölü diyor, ama yine de onlara ölmemişler demek gerek. Sürekli kollanmaları gerek. İstersen morg bekçilerine sor. Onların neden orada beklediklerini sanıyorsun? Yalnızca bir şeyi yapmak için:Ölüleri kollasınlar diye, yoksa sağda solda dolanıp dururlar.Hatta arada bir insanı güldüren şeyler de olur. Rahmetlininbiri, refakatçisi yöneticinin emri üzerine, banyo yapıp temizlenirken morgdan dışarı çıkmış, dezenfeksiyon odasına giripyatak çarşaflarını yemiş. Orayı dezenfekte edenler sözü edilenrahmetliye iyi bir sopa atmışlar, çünkü paramparça olan çarşafların parasını kendi ceplerinden ödemek zorunda kalacaklarmış. Bir başka rahmetli de doğum koğuşuna kadar gitmişve oradakileri öyle bir korkutmuş ki doğum yapanlardan birio anda prematüre bir bebek doğurmuş, bu sırada rahmetlidüşükleri alıp mideye indirmeye başlamış, sanki zafer kazanmış gibi gürültüyle çiğneyip duruyormuş düşükleri. Cesaretsahibi bir hemşire oturakla rahmetlinin sırtına indirmiş, rahmetli de onu ısırmış ve kadın çok geçmeden cesetten kaptığıenfeksiyon yüzünden ölmüş. Evet, gerçekten de ölüleri hesabakatmalısınız ve onlarla uğraşırken elinizi çabuk tutmalısınız.</p>

  <p>“Durun!” dedim kendi düşüncelerime. “Saçma sapan şeylerden söz ediyorsunuz. Ölüler hareket edemez.”</p>

  <p>“Pekâlâ öyleyse,” dediler kendi düşüncelerim bana. “Odana bir gir de bak, hareket edemeyen ölü dediğin kimseyi çok geçmeden karşında göreceksin.”</p>

  <p>Umulmadık bir inatçılık içimde konuşmaya başladı.</p>

  <p>“Pekâlâ, dediğinizi yapacağım!” diye cevapladım kendi düşüncelerimi sertçe.</p>

  <p>“Bir dene bakalım!” dedi kendi düşüncelerim bana benimle alay edercesine.</p>

  <p>Bu alay beni o anda çılgına çevirdi. Sopayı kaptığım gibi odaya daldım.</p>

  <p>“Dur bir dakika!” diye seslendi kendi düşüncelerim. Ama ben çoktan anahtarı çevirip kapıyı açmıştım.</p>

  <p>Yaşlı kadın antrede yatıyordu, yüzü yere yapışmıştı.</p>

  <p>Sopa havada, tetikte bekliyordum. Yaşlı kadın kımıldamıyordu.</p>

  <p>Titremem geçti ve düşüncelerim berrak ve mantıklı bir akış izlemeye başladı. Kontrolümü yeniden kazanmıştım.</p>

  <p>“Her şeyden önce, kapıyı kapat,” diye emrettim kendime.</p>

  <p>Anahtarı kapının dış tarafından alıp iç tarafına soktum. Bunu sol elimle yaptım, bu sırada sağ elimle sopayı tutuyor,bir an olsun gözlerimi yaşlı kadının üzerinden ayırmıyordum. Kilitteki anahtarı çevirdim, yavaşça kadının üzerindenatlayarak, odanın ortasına gittim.</p>

  <p>“Şimdi sen ve ben işleri yoluna koyacağız,” dedim. Aklıma dedektif hikâyelerindeki katillerin sık sık başvurdukları bir plan geldi. Yaşlı kadını bir valize saklamayı, şehrin dışınataşımayı ve bir bataklığa atmayı düşünüyordum. Böyle bir yerbiliyordum.</p>

  <p>Divanın altında bir valiz vardı. Valizi çıkarıp açtım. İçinde birkaç şey vardı: kitaplar, eski keçe bir şapka ve eski püskü iççamaşırları. Bütün bunları divanın üstüne koydum.</p>

  <p>Tam o anda dış kapı gürültüyle çarpıldı ve bana öyle geldi ki yaşlı kadın titredi.</p>

  <p>Derhal ayağa kalkıp sopayı kavradım.</p>

  <p>Yaşlı kadın sessizce yatıyordu. Ben ayakta, kulak kabartmış etrafı dinliyordum. Bu eve dönen makinistti; odasında bir aşağı bir yukarı yürüdüğünü duyabiliyordum. İşte şimdi de koridordan geçip mutfağa doğru ilerliyor. Eğer MariaVasilyevna ona benim çılgınlıklarımdan söz ederse bu hiçde iyi olmaz. Al başına belayı! En iyisi mutfağa gidip onlaraşöyle bir görünmek.</p>

  <p>Yeniden yaşlı kadının üzerinden atladım, sopayı duvara yasladım, öyle ki geri döndüğümde, odaya bile girmeme gerek kalmadan, sopayı elime alabilecektim. Koridora çıktım.Mutfaktan sesler geliyordu, ama ne konuşulduğu duyulmuyordu. Odamın kapısını arkamdan kapattım ve dikkatlemutfağa doğru yürüdüm: Maria Vasilyevna ile makinistin nehakkında konuştuklarını öğrenmek istiyordum. Hızla koridorda yürüdüm ve mutfağa yaklaşınca adımlarımı yavaşlattım. Makinist konuşuyordu; belli ki işte başına gelen bir şeyden söz ediyordu.</p>

  <p>İçeri girdim. Makinist elinde havluyla konuşuyor, bu sırada Maria Vasilyevna tabureye oturmuş dinliyordu. Beni görünce makinist el salladı.</p>

  <p>“Merhaba, merhaba, Matvey Filippoviç,” dedim ona ve banyoya doğru ilerledim. Şimdiye kadar her şey yeterince güvenli görünüyordu. Maria Vasilyevna benim tuhaflıklarımaalışkındı ve belki de son olayı unutup gitmişti.</p>

  <p>O anda ansızın aklıma odanın kapısını kilitlemediğim geldi. Eğer yaşlı kadın odadan dışarı çıkarsa ne olurdu?</p>

  <p>Hemen ileri atıldım ama o anda kendimi topladım ve oradakileri telaşa getirmemek için sallana sallana mutfak boyunca ağır adımlarla yürüdüm.</p>

  <p>Maria Vasilyevna bir yandan parmaklarıyla masaya vuruyor, bir yandan da makinistle konuşuyordu:</p>

  <p>- Haklısın. Bu konuda haklısın.</p>

  <p>Kalbim küt küt ata ata koridora çıktım ve neredeyse koşarak odama daldım. Yaşlı kadın, az önceki gibi, yüzü yere yapışmış, oracıkta sessizce yatıyordu. Sopa da kapının yanında koyduğum yerde duruyordu. Sopayı alıp odaya girdim ve kapıyı anahtarla arkamdan kilitledim. Evet, odada cansız bedenin yaydığı pis bir koku vardı. Yaşlı kadının üzerinden atlayıppencereye ilerledim ve koltuğa oturdum. Bu koku beni belkihasta etmezdi ama dayanılmaz bir kokuydu. Pipomu yaktım.İçimde bir bulantı hissettim, midem ağrımaya başlamıştı.</p>

  <p>Peki ama, neden burada öylece oturuyordum? Bu yaşlı kadın tamamen çürümeden önce çabuk hareket etmem gerekiyordu. Ama, her ne olursa olsun, onu valize koyarkençok dikkatli olmak zorundaydım çünkü ben bu işi yaparkenelimi ısırabilirdi. Sonrada cesetten kaptığın mikropla nalları dik hayır, kalsın, teşekkür ederim.</p>

  <p>“Hey!” diye haykırdım ansızın. “Neyle ısıracaksın ki beni! Dişlerin ağzında değil ki!”</p>

  <p>Koltuktan uzanıp, odanın pencere tarafındaki köşesine, yaşlı kadının dişlerinin olması gereken yere bir göz attım.</p>

  <p>Ama takma dişler orada değildi.</p>

  <p>Bir an düşündüm: Belki de yaşlı kadın dişlerini aradığı için odamda sürünüyordu. Belki de onları bulmuş ve tekrarağzına yerleştirmişti.</p>

  <p>Sopayı elime alıp odanın köşesini onunla karıştırdım. Hayır, dişler ortadan kaybolmuştu. Sonra mutfak dolabından pazen bir örtü çıkartıp yaşlı kadına doğru ilerledim. Sağelimde sopayı her ihtimale karşı hazır tutuyor, sol elimde depazen örtüyü tutuyordum.</p>

  <p>Bu ölü yaşlı kadın tiksinç bir korku hissi uyandırıyordu. Sopayla başını yukarı kaldırdım: Ağzı açıktı, gözleri yukarıyuvarlanmıştı ve yanağının tamamında, yumruğumu salladığım yerde, koyu bir morluk vardı. Yaşlı kadının ağzınıniçine baktım. Hayır, dişlerini bulamamıştı. Başını bıraktım.Baş düşüp yere çarptı.</p>

  <p>Sonra pazen örtüyü yere yaydım ve yaşlı kadına doğru çektim.Sonra ayaklarımla ve sopayla sol tarafa doğru sırtüstü çevirdim. Şimdi örtünün üzerinde yatıyordu. Yaşlıkadının bacakları dizlerinden kıvrılmıştı ve elleri omuzlarına yapışmıştı. Yaşlı kadın tıpkı sırtüstü yatan bir kedi gibigörünüyordu, kendisini avlamaya gelen bir kartala karşıkendisini savunmaya hazır gibiydi. Hemen, bu leşten kurtulmalıydım!</p>

  <p>Yaşlı kadını kalın örtüye sardım ve kaldırarak kollarımın arasına aldım. Düşündüğümden daha da hafifti. Valize koyup kapatmaya çalıştım. Şimdi her tür zorluğa karşı hazırlıklıydım ama valizin kapağı ummadığım kadar kolaykapandı.</p>

  <p>Valiz gözümün önünde bütünüyle doğal bir görünümle duruyordu, sanki içinde elbiseler, kitaplar vardı. Sapındantutup kaldırmaya çalıştım. Evet, elbette ağırdı, ama çok dadeğil. Tramvaya kadar kolayca taşıyabilirdim.</p>

  <p>Saatime baktım: Beşi yirmi geçiyordu. Güzel. Biraz soluklanmak ve pipomu bitirmek için koltuğa oturdum.</p>

  <p>Besbelli bugün yediğim yumurtalar biraz fazla kaçmıştı, çünkü midem gittikçe daha çok ağrıyordu. Ama belki de bunun nedeni onları çiğ yememdi. Belki de midemin ağrıması tamamıyle sinirseldi.</p>

  <p>Orada pipomu tüttürerek oturuyorum. Ve dakikalar dakikaları kovalıyor.</p>

  <p>Bahar güneşi pencereden içeri vuruyor ve ışınlarından korunmak için gözlerimi kısıyorum. İşte şimdi karşı binanın bacasının arkasına saklanıyor ve bacanın gölgesi çatıya vuruyor, sokağı aşıyor ve yüzüme düşüyor. Dün nasılda oturmuş hikâyemi yazıyor olduğumu hatırlıyorum. İşteburada: Kareli kâğıt ve üzerinde ince el yazımla ithaf: “Mucizevi işçi yüksek tarafta.”</p>

  <p>Pencereden dışarı baktım. Bir sakat takma bacağıyla sokakta yürüyordu, bacağı ve dayandığı sopası yerde gürültü çıkarıyordu. İki işçi ile yanlarındaki yaşlı bir kadın sakatın</p>

  <p>komik yürüyüşüne bakarak kahkahalarla gülüyorlardı.</p>

  <p>Ayağa kalktım. Vakit gelmişti! Yola koyulma vakti! Yaşlı kadını bataklığa götürme vakti! Makinistten biraz borç paraistemem gerekiyordu.</p>

  <p>Koridora çıkıp odasının kapısına ilerledim.</p>

  <p>“Matvey Filippoviç, içerde misiniz?” diye sordum.</p>

  <p>“İçerdeyim,” diye cevapladı makinist.</p>

  <p>“Afedersiniz Matvey Filippoviç, üzerinizde fazla para yok, değil mi? Maaşımı yarın öğleden sonra alacağım. Banaotuz ruble ödünç veremezsiniz, değil mi?”</p>

  <p>“Verebilirim,” dedi makinist. Kutu gibi bir şeyi açmaya çalışırken anahtarlarının çıkardığı sesi duyabiliyordum. Sonra kapıyı açıp gıcır gıcır otuz rubleyi uzattı.</p>

  <p>“Çok teşekkür ederim, Matvey Filippoviç,” dedim.</p>

  <p>“Önemli değil, önemli değil,” dedi makinist.</p>

  <p>Parayı cebime sokup odama döndüm. Valiz öylece bıraktığım yerde duruyordu.</p>

  <p>“Pekâlâ öyleyse, şimdi yola koyulma vakti, başıma bir dert açmadan,” dedim kendi kendime.</p>

  <p>Valizi alıp odadan çıktım.</p>

  <p>Maria Vasilyevna elimde valizle beni gördü ve bağırdı: “Nereye gidiyorsunuz?”</p>

  <p>“Halamı ziyarete,” dedim.</p>

  <p>“Yakında dönecek misiniz?” diye sordu Maria Vasilyevna.</p>

  <p>“Evet,” dedim. “Sadece birkaç elbisemi halama bırakacağım. Bugün bile dönmüş olabilirim.”</p>

  <p>Sokağa çıktım. Valizi bir sağ elimle, bir sol elimle taşıyarak sağ salim tramvaya vardım.</p>

  <p>Tramvaya arka vagonun ön kapısından girdim ve gelip de bilet ve valiz parasını alsın diye biletçi kadına el salladım.Cebimdeki otuz rubleyi elden ele geçirerek göndermek de,valizin yanından ayrılmak da, biletçi kadının yanma kendimgitmek de istemiyordum. Biletçi kadın yanıma gelip bozukparası olmadığını söyledi. İlk durakta inmek zorundaydım.</p>

  <p>Öfke içinde gelecek tramvayı beklemeye başladım. Midem ağrıyor ve bacaklarım titriyordu.</p>

  <p>Sonra birden o sevimli genç bayanı gördüm: Karşıdan karşıya geçiyor ama benim bulunduğum yöne doğru bakmıyordu.</p>

  <p>Valizi kaptığım gibi peşinden koşmaya başladım. İsmini bilmediğim için ona seslenemiyordum. Valiz ciddi bir engeloluşturuyordu: İki elimle birlikte önümde tutuyor, dizlerimve karnımla ittiriyordum. Sevimli genç bayan neredeyseyolda kayar gibi ilerliyordu, onu yakalama umudum olmadığını hissettim. Terden sırılsıklam olmuştum ve epeyce yorulmuştum. Sevimli genç bayan bir sokağa saptı. Sokağınköşesine vardığımda onun gözden kaybolduğunu gördüm.</p>

  <p>“Allah’ın belası yaşlı kadın!” Valizi yere fırlatarak tükür, düm. Ceketimin kolları terden sırılsıklam olmuştu ve kollarıma batıyordu. Soytarı gibi valizin üstüne oturdum ve mendilimi çıkarıp boynumu ve ellerimi sildim. İki ufaklıkönümde durup bana bakmaya başladı. Sakin bir yüz takınarak sanki birini bekliyormuşum gibi dikkatle en yakınbahçe kapısına diktim gözlerimi. Ufaklıklar fısıldaşıyor veelleriyle bana kaba saba hareketler yapıyorlardı. İçimi korkunç bir öfke kapladı. Ah, tetanosa yakalanasıcalar!</p>

  <p>Bu tiksinç ufaklıklar yüzünden ayağa kalkıp valizi kaldırdım, bahçe kapısına doğru ilerleyip içeriye bir bakış attım. Şaşkın bir yüz takınıp saatimi çıkardım ve omuzlarımı silktim. Ufaklıklar beni seyrediyordu. Bir kez daha omuzlarımı silkip bahçe kapısından içeri girdim.</p>

  <p>“Tuhaf şey,” dedim yüksek sesle; valizi alıp tramvay durağına kadar sürükledim.</p>

  <p>Saat yediye beş kala istasyona vardım. Lis’ii Nos’a bir gidiş dönüş bileti alıp trene bindim.</p>

  <p>Vagonda, benden başka, iki kişi daha var: biri belli ki işçi; çok yorgun ve uykulu, başlığı gözlerinin üzerine düşmüş.Öbürü oldukça genç biri, köylü bir züppe gibi giyinmiş: Ceketinin altında pembe bir Rus gömleği var. Yeşil plastik birağızlığa tutturduğu bir Rus sigarası tüttürüyor.</p>

  <p>Valizi koltukların arasına yerleştirip oturuyorum. Mideme sancılar giriyor, öyle ki acıdan inlememek için yumruklarımı sıkıyorum.</p>

  <p>İki yedek er tutukladıkları bir adamı vagondan geçiriyorlar. Elleri arkasında yürüyor ve başı sarkıyor.</p>

  <p>Tren hareket ediyor. Saatime bakıyorum: Yediyi beş geçiyor.</p>

  <p>Ah, nasıl da zevkle atacağım bu yaşlı kadını bataklığa! Keşke yanımda bir de sopa getirseydim, çünkü kadını birkaç kez itmek gerekecek.</p>

  <p>Pembe gömlekli züppe küstahça bana bakıyor. Sırtımı ona dönüp pencereden dışarıyı seyrediyorum.</p>

  <p>Midem korkunç sancılar içinde; dişlerimle yumruklarımı sıkmam ve bacaklarımı germem gerekiyor.</p>

  <p>Lanskaya ve Novaya Derevniyadan geçiyoruz. Şimdi Budist tapınağının altın kubbesi ışıldıyor ve deniz görünüyor.</p>

  <p>Bu sırada ayağa zıplayıp, etrafta bir sürü insan olduğunu unutarak, hızlı adımlarla tuvalete koşturuyorum. Bilincimani bir dalgayla altüst oluyor...</p>

  <p>Tren hızını yavaşlatıyor. Lakhtaya giriyoruz. Orada oturuyor ve kımıldamaya korkuyorum ama istasyondayken beni tuvaletten dışarı atıyorlar.</p>

  <p>Tren harekete geçiyor ve ben huşu içinde gözlerimi kapatıyorum. Ah, işte bu dakikalar tıpkı aşk dakikaları gibi tatlı! Gücümü yeniden topluyorum ama bunu korkunç biracının takip edeceğini biliyorum.</p>

  <p>Tren yeniden duruyor. Olginodayız. Bu, aynı işkence yeniden başlayacak demek!</p>

  <p>Şimdi sanki bir hayalet beni dürtüklüyormuş gibi. Alnımdan soğuk ter fışkırıyor ve kalbimin çevresinde buz gibi bir serinlik titreşiyor. Ayağa kalkıp bir süre başım duvaradayalı duruyorum. Tren yeniden harekete geçince vagonunsallanması içimi bir hoş ediyor.</p>

  <p>Gücümü toplayıp tuvaletten çıkıyorum.</p>

  <p>Vagonda kimse kalmamış. İşçi ile pembe gömlekli züppe belli ki Lakhtada ya da Olgino’da inmişler. Ağır adımlarla oturduğum pencereye doğru ilerliyorum.</p>

  <p>Sonra ansızın duruyor ve aptal aptal önüme bakıyorum. Valiz, orada, onu bıraktığım yerde değil. Pencereleri şaşırmış olmalıyım. Öbür pencereye atılıyorum. Valizden eseryok. İleri geri fırlıyorum, vagonun bir ucundan diğerinekoşturuyorum, koltukların altına bakıyorum, ama valiz hiçbir yerde yok.</p>

  <p>Bundan kuşku duymaya neden var mı? Elbette ki, ben tuvaletteyken valiz çalınmış olmalı. Bunu önceden tahminetmeliydim!</p>

  <p>Gözlerim dışarı uğramış bir şekilde koltuğa oturuyorum ve her nedense Sakerdon Mihayloviç’lerde kızgın tavanınemayelerinin çatlarken çıkardığı sesi hatırlıyorum. “Pekişimdi ne olacak?” diye soruyorum kendi kendime. “Şimdio yaşlı kadını benim öldürmediğime kim inanacak? Bugünyakalayacaklar beni, ya şimdi burada ya da şehirde istasyonda, tıpkı yürürken başı sarkan o adam gibi.”</p>

  <p>Vagonun içinden sahanlığa çıkıyorum. Tren Lis’ii Nos’a</p>

  <p>varıyor. Tren yolunu işaretleyen beyaz kazıklar parıldayarak geçiyor. Tren duruyor. Vagonumun basamakları yere ulaşmıyor. Atlayıp istasyon ofisine doğru yürüyorum. Treninşehre geri dönmesine daha yarım saat var. Küçük bir koruluğa ilerliyorum. Ardıç çalılıklarına rast geliyorum. Onlarınarkasında beni kimse göremez. Oraya yöneliyorum.</p>

  <p>Kocaman, yeşil bir tırtıl toprakta sürünüyor. Dizlerimi kırıp yere çömeliyor ve parmağımla ona dokunuyorum.Kuvvetli ve kendinden emin, beş dakika boyunca bir uçtandiğer uca kıvrılarak ilerliyor.</p>

  <p>Etrafıma bakınıyorum. Kimse göremez beni. Sırtımdan aşağı soğuk bir ürperti iniyor. Başımı eğip usulca fısıldıyorum:</p>

  <p>“Baba, Oğul ve Kutsal Ruh adına, şimdi ve sonsuza kadar. Amin.”</p>

  <p>Bu heyecanlı anda, yeterince uzun olduğunu düşünerek, hikâyeyi sonlandırıyorum.</p>

  <p class="sol">(1939 Mayısının sonu ve haziranının ilk yarısı)</p>
</body>
</html>
