<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">DANIELLE STEEL</span></span></p><p class="calibre2">red istediği ve onun karısı olduğu için yaptığını biliyordu. Manfred ona Paris’e gitmesini söylemişti</p><p class="calibre2">ve oraya gidecekti. Belki Paris’teki dost, kafasındaki soruların yanıtını verebilirdi; belki o, üç gün</p><p class="calibre2">önce sabah gördüğü o acı manzaranın bir yalan olduğunu söylerdi. Belki de Manfred orada,</p><p class="calibre2">Paris’te, onun gelmesini bekliyordu.</p><br class="calibre1"/><p class="calibre2">“Hanımefendi?”</p><br class="calibre1"/><p class="calibre2">Yaşlı adam onun parmağındaki nikâh yüzüğünü görmüş ama evli olabileceğine inanamamıştı. O</p><p class="calibre2">kadar genç görünüyordu ki. Belki de yüzüğü korunmak için takıyordu. Yüzük onu askerlerden nasıl</p><p class="calibre2">olsa koruyamazdı ve kendisine karşı da zaten koruması gerekmezdi. Ariana küçük paketini arka</p><p class="calibre2">koltuktan alırken yaşlı adam ona acıma ve sempatiyle bakıp gülümsedi.</p><br class="calibre1"/><p class="calibre2">“Teşekkür ederim efendim.” Durdu ve birkaç saniye adama baktı.</p><br class="calibre1"/><p class="calibre2">“Başının çaresine bakabilecek misin?” Ariana başını salladı. “Birkaç gün sonra Neunkirchen’den</p><p class="calibre2">dönmek ister misin? Ben tekrar Marburg’a gideceğim.” Ama Ariana geriye dönmeyecekti. Bu onun</p><p class="calibre2">için sadece gidişi olan bir yolculuktu ve yaşlı adamla son kez vedalaşırken gözleri doldu.</p><br class="calibre1"/><p class="calibre2">Başını yavaşça iki yana salladı ve, “Ben annemle kalacağım. Teşekkür ederim,” dedi. Ülkeden</p><p class="calibre2">kaçmaya çalışacağını ona söylemek istememişti. Artık kimseye güvenemiyordu. Bu yaşlı adama</p><p class="calibre2">bile.</p><br class="calibre1"/><p class="calibre2">“Bitte.” Adamın elini kibarca sıktı, sonra geriye çekildi ve araba hareket etti. Artık Saarbrücken’e</p><p class="calibre2">otuz, oradan Fransa sınırına da on beş kilometre yol kalmıştı ve ondan sonra güvende olacaktı.</p><p class="calibre2">Ama bu kez onu arabasıyla götürecek bir yaşlı adam yoktu ve bu yolu ancak üç günde alabildi.</p><p class="calibre2">Bacakları ağrıyordu, yorgundu, açtı ve üşüyordu. Daha ilk gün yiyeceği tükenmişti. îki kez,</p><p class="calibre2">korkmuş köylülerle karşılaştı; birisi ona iki elma vermiş, ikincisiyse sadece başını iki yana</p><p class="calibre2">sallamıştı. En sonunda, yola çıkışından altı gün sonra sınıra vardı. Başarmıştı… başarmıştı…</p><p class="calibre2">başarmıştı… Fransa’ya geçmesi için sadece tellerin altından süzülmesi yetecekti. Yavaş yavaş</p><p class="calibre2">sürünerek geçmeye başladı, kalbi yerinden fırlayacakmış gibi çarpıyordu, birisi onu görüp hemen</p><p class="calibre2">oracıkta vurabilir miydi?</p><br class="calibre1"/><p class="calibre2">Ama savaş gerçekten de sona ermiş gibiydi - pis, yorgun, üstü bası yırtılmış genç bir kızın,</p><p class="calibre2">kollarını, bacaklarını ve vücudunu tellere takıp kanatarak sınırı geçmesine kimse aldırmazdı artık.</p><p class="calibre2">Diğer yana geçtikten sonra etrafına bakındı, kendi kendine, “Fransa’ya hoşgeldin,” diye mırıldandı</p><p class="calibre2">ve sonra dinlenmek için yere uzandı.</p><br class="calibre1"/><p class="calibre2">Altı saat kadar sonra kilise çanlarının sesiyle uyandı, her yanı ağrıyordu ve kaskatı kesilmişti.</p><p class="calibre2">Yıllarca Grunewald’da babasının kanatları altında ve daha sonra da sekiz ay süreyle Manfred’in</p><p class="calibre2">korumasında yaşamış olan kız olarak bunlara alışık değildi tabii. Tekrar yürümeye başladı, ama</p><p class="calibre2">yarım saat sonra dayanamadı ve yol üzerinde düşüp bayıldı, iki saat sonra onu yaşlı bir kadın buldu</p><p class="calibre2">ve ölmüş sandı. Fakat Ariana’nın süveteri altında kalbinin hâlâ hafifçe çarpması üzerine şaşırıp,</p><p class="calibre2">evine koşarak gelinini çağırdı ve ikisi birlikte Ariana’yı eve taşıdı. Ona dokunup yaşadığını</p><p class="calibre2">anladılar, dürttüler ve uyandırmaya çalıştılar; Ariana kendine gelir gelmez kustu ve iki gün ateşler</p><p class="calibre2">içinde yattı. Kadınlar bazen onun orada, kendi evlerinde öleceğini sanıyordu. Yaşlı kadın onun</p><p class="calibre2">Alman olduğunu, yanında taşıdığı paralar arasındaki Alman marklarından ve üzerindeki Alman</p><p class="calibre2">tabancasından anladı. Ama bunun için genç kadına kızamıyordu; çünkü kendi oğlu da dört yıl önce</p><br class="calibre1"/><p class="calibre2">Vichy’de Naziler için çalışmaya başlamıştı. İnsanlar savaşta zorunlu kaldığı şeyi yapıyordu ve bu</p><p class="calibre2">kızcağız da kaçıyorsa ona yardım etmeliydiler. Nasıl olsa savaş bitmişti. Ariana yataktan kalkıp sık</p><p class="calibre2">sık kustu ve kadınlar ona iki gün daha baktı, en sonunda genç kadın iyileştiğini ve gidebileceğini</p><p class="calibre2">söyledi. Onlara kendi dillerinde konuşmuş, kültürlü aksanı ve akıcı Fransızcasıyla âdeta</p><p class="calibre2">Strasbourg’dan biri gibi etkilemişti onları.</p><br class="calibre1"/><p class="calibre2">Yaşlı kadın onun halini düşünüp, “Yolun çok mu daha?” diye sordu.</p><br class="calibre1"/><p class="calibre2">“Paris’e gidiyorum.”</p><br class="calibre1"/><p class="calibre2">“Orası üç yüz kilometreden fazla. Bu kadar yolu yürüyemezsin, biliyor musun? Hem de bu halinle.”</p><p class="calibre2">Ariana kendisini çok zayıf hissediyordu, gıdasız kalmıştı ve ayrıca, düştüğünde başını çarpmış</p><p class="calibre2">olabilirdi, yoksa böyle sık sık kusmaması gerekirdi ve gözleri de acıyordu. Yola çıktığından bu</p><p class="calibre2">yana sanki on yıl yaşlanmış gibiydi.</p><br class="calibre1"/><p class="calibre2">Yl3</p><br class="calibre1"/><p class="calibre2">“Deneyebilirim. Belki beni arabasına alacak birileri çıkabilir.”</p><br class="calibre1"/><p class="calibre2">“Araba mı? Almanlar tüm otomobil ve kamyonlarımızı aldı onların almadıklarını da Amerikalılar</p><p class="calibre2">götürdü. Bütün araçlarımız Nancy’de ve başka araç bulmak için buraya geliyorlarmış.” O sırada</p><p class="calibre2">kadının gelini, yaşlı rahibin geceleyin Metz’e gideceğini hatırladı. Rahip yolculuklarını atıyla</p><p class="calibre2">yapardı ve Ariana’nm şansı varsa ona katılabilirdi. Evet, şansı vardı ve rahip onu da yanına aldı.</p><br class="calibre1"/><p class="calibre2">Sabahleyin Metz’e vardılar ama, kırsal arazide at sırtında saatlerce sarsılarak yol almak Ariana’yı</p><p class="calibre2">yeniden hasta etti. Hiçbir şey yiyemiyor, güçlükle hareket edebiliyordu ama yoluna devam etmek</p><p class="calibre2">zorundaydı. Metz’den altmış kilometre mesafede olan Bar-le-Duc’e gitmesi gerekiyordu. Bir araç</p><p class="calibre2">çıkması için dualar ederek yola koyuldu, yürümeye başladı ve altı yedi kilometre sonra dualarının</p><p class="calibre2">kabul edildiğini gördü - arkasından gelen bir at arabası vardı. Adam orta yaşlıydı, ne dost ne de</p><p class="calibre2">düşman görünüyordu. Ariana ona işaret edip durdurdu, biraz Fransız parası verdi ve arabaya atladı.</p><p class="calibre2">Adamın yanında dört saat kadar oturdu, ilkbahar güneşi tepesini iyice ısırmıştı, adamın hiç sesi</p><p class="calibre2">çıkmıyor, sadece nal sesi dinliyordu. Güneş batmaya başlarken durdular.</p><br class="calibre1"/><p class="calibre2">“Bar-le-Duc’e geldik mi?” Ariana soran gözlerle adama baktı ama o, kesin bir tavırla başını iki yana</p><p class="calibre2">salladı.</p><br class="calibre1"/><p class="calibre2">“Hayır ama yoruldum. Atım da yoruldu.” Aslında Ariana da yorgundu ama yine de yola devam</p><p class="calibre2">etmek istiyordu. “Bir süre durup dinlenelim, sonra devam ederiz. Sence bir mahzuru var mı?”</p><p class="calibre2">Ariana itiraz edecek durumda değildi. Adam zaten ceketini yere sermiş, biraz peynir ekmek</p><p class="calibre2">yemeye hazırlanıyordu. Ariana’ya ikram bile etmeden tıka basa yedi ama Ariana zaten</p><p class="calibre2">yiyemeyecek kadar hasta ve yorgundu, onu seyretmek bile midesini bulandırı-yordu. Adamdan</p><p class="calibre2">biraz uzakta yere uzanıp başını torbasının üzerine koydu ve gözlerini kapadı. Çimenler bütün gün</p><p class="calibre2">parlayan Mayıs güneşini yemiş, yumuşacık ve sıcaktı ve genç kadın yorgunlukla kestirmeye</p><br class="calibre1"/><p class="calibre2">başladı. Uykuya dalmak üzereydi ki, adamın elini eteğinde hissetti. Adam birden onun üzerine</p><p class="calibre2">çullanmış, eteğini kaldırıp onu soymaya çalışıyordu; Ariana şaşkınlığını atıp onu üzerinden</p><p class="calibre2">düşürmeye çalıştı ve iki eliyle yüzüne saldırdı. Ama</p><br class="calibre1"/><p class="calibre2">adam ondan çok güçlüydü ve istediğini almak üzereydi; Ariana’yı vücudu ve elleriyle iyice bastırdı</p><p class="calibre2">ve genç kadın, erkeklik organını bacakları arasında hissetti, ama adam tam ona sahip olmak</p><p class="calibre2">üzereyken birden bir gürültü, bir bağırış ve silah sesi duyuldu. Adam şaşkınlıkla sıçradı, ayağa</p><p class="calibre2">fırladı ama pantolonunu bile toplayamamıştı. Ariana da ayağa fırladı ama birden başı döndü ve</p><p class="calibre2">sendeledi, neredeyse düşecekti, iki güçlü el onu omuzlarından kavradı ve yavaşça yere oturttu.</p><br class="calibre1"/><p class="calibre2">“iyi misin?” Ariana başını kaldırmadan salladı, onun yüzünü görmek ve kendi yüzünü de ona</p><p class="calibre2">göstermek istemiyordu. Onu kurtaran adam ingilizce konuşmuştu ve demek şimdi Amerikalıların</p><p class="calibre2">elindeydi. Adam onun anlamadığını sandı ve bu kez bozuk bir Fransızcayla konuştu. Ariana</p><p class="calibre2">gülümsememek için kendini zor tuttu ve sonra başını kaldırıp ona baktı. Adamın onun kolayca</p><p class="calibre2">Fransız sanması garip gelmişti Ariana’ya.</p><br class="calibre1"/><p class="calibre2">“Teşekkür ederim.” Adamın yüzünde dostça bir ifade vardı, kaskının altından dalgalı yumuşak</p><p class="calibre2">kahverengi saçları görünüyordu ve Ariana biraz uzakta üç kişi daha gördü, cipin yanındaydılar.</p><br class="calibre1"/><p class="calibre2">Asker ona, “Bu adam canını yaktı mı?” diye sorunca Ariana başını iki yana salladı. Başında kaskı</p><p class="calibre2">olan genç Amerikalı asker daha fazla konuşmadan birden kolunu salladı ve Fransız’ın suratına</p><p class="calibre2">müthiş bir yumruk indirdi. “Bu şimdilik ona yeter.” Onu en çok kızdıran şey, herkes onların kızlara</p><p class="calibre2">kadınlara tecavüz ettiğini söylerken, bu piç kurusu Fransız erkeklerinin, kendi kadınlarına</p><p class="calibre2">saldırmalarıydı. Asker, ayağa kalkıp altın sarısı saçlarından toz toprağı ve çimenleri temizleyen</p><p class="calibre2">Ariana’ya baktı ve, “Gitmek istediğin bir yer var mı?” diye sordu.</p><br class="calibre1"/><p class="calibre2">Ariana hafifçe gülümsedi ve, “Evet,” dedi. “Paris’e gitmek istiyorum.” Burada durmuş onunla</p><p class="calibre2">konuşması bile çılgınlıktı.</p><br class="calibre1"/><p class="calibre2">“Châlons-sur-Marne’a gitmeye ne dersin? Orası Paris’e yaklaşık yüz elli kilometre mesafede ve</p><p class="calibre2">oradan seni Paris’e götürecek birini de bulabiliriz.”</p><br class="calibre1"/><p class="calibre2">Bu askerin onu Paris’e kadar göndermesi mümkün müydü gerçekten? Ona baktı ve gözyaşlarının</p><p class="calibre2">yanaklarından aşağıya süzülmesini engelleyemedi.</p><br class="calibre1"/><p class="calibre2">“Tamam mı? Bu işine yarar mı?” Gözlerinde yumuşak bir ifade vardı ve Ariana’nın baş salladığını görünce gülümsemesi tüm yüzüne yayıldı. “Pekâlâ, hadi gel,</p><p class="calibre2">şu tarafa.”</p><br class="calibre1"/><p class="calibre2">Ariana Amerikalı’nın arkasından giderken, Fransız hâlâ üstünü başını temizlemeye, toparlanmaya</p><p class="calibre2">çalışıyordu. Cipte onların arasına sıkışıp oturan sessiz Ariana’ya merakla bakan dört genç asker</p><p class="calibre2">yolda neşeyle konuşup şakalaşıyordu; arada bir onun altın saçlarına, narin yüzüne hüzünlü</p><p class="calibre2">gözlerine bakıp omuzlarını silkiyor, sonra yine konuşmaya, ya da şarkıya başlıyorlardı. Onu</p><br class="calibre1"/><p class="calibre2">Fransız’dan kurtaran genç askerin göğsündeki isim plakasında Henderson yazıyordu ve onu Paris’e</p><p class="calibre2">götürecek diğer iki askeri de o bulmuştu; Chalon’a varmalarından bir saat sonra iki asker hazırdı.</p><p class="calibre2">Komik Fransızcasıyla, “Onlarla güvende olursunuz hanımefendi,” diyerek ona güven verdi ve</p><p class="calibre2">Ariana da ona elini uzattı.</p><br class="calibre1"/><p class="calibre2">“Teşekkür ederim efendim.”</p><br class="calibre1"/><p class="calibre2">“Rica ederim, hanımefendi.” Ariana görevli olarak Paris’e gidecek iki askerin peşinden gitti;</p><p class="calibre2">anladığı kadarıyla bu iki asker, iki albay arasında günde en az üç kez haber kuryeliğini yapıyor,</p><p class="calibre2">mesaj taşıyordu. Ama Henderson o anda albayları değil, o narin yüzde gördüğü hüzün ve</p><p class="calibre2">umutsuzluk ifadesini düşünmekteydi. Savaş sırasında bu tür ifadeleri çok görmüştü. Çukura</p><p class="calibre2">gömülü mavi gözler, gergin ten ve siyah halkalar ona bir şey daha anlatmıştı. Bu kız çok hastaydı.</p><br class="calibre1"/><p class="calibre2">26</p><br class="calibre1"/><p class="calibre2">İki genç Amerikan askeri Ariana’ya, la Pompe sokağındaki bir adrese gideceklerini söyledi. O</p><p class="calibre2">nereye gitmek istiyordu acaba? Ariana, Manfred’in verdiği kâğıdı çıkardı. Gideceği yer Varenne</p><p class="calibre2">sokağındaydı.</p><br class="calibre1"/><p class="calibre2">“Galiba bu sokak nehrin sol tarafında ama emin değilim.” Ama genç askerin tahmini doğruydu.</p><p class="calibre2">Paris’te de savaşın izleri vardı tabii, ama bunlar Berlin’de olduğu kadar korkunç değildi. Paris,</p><p class="calibre2">bombardımanlardan ziyade Alman işgalinden çok çekmiş, Almanlar işlerine yarayan her şeyi alıp</p><p class="calibre2">Berlin’de Pinakothek’e göndermişti.</p><br class="calibre1"/><p class="calibre2">YÜZÜK</p><br class="calibre1"/><p class="calibre2">197</p><br class="calibre1"/><p class="calibre2">Bisikletli yaşlı bir adam iki askere, Ariana’nın gitmek istediği yeri tarif etti ve sonra da, onlara yolu</p><p class="calibre2">gösterebileceğini söyledi. Ariana Paris’e ilk kez küçük bir kızken, babası ve kardeşiyle gel-rrıişti ve</p><p class="calibre2">şimdi şehri daha iyi görebiliyordu. Fakat şehrin güzelliklerini, manzaralarını takdir edemeyecek</p><p class="calibre2">kadar yorgundu. Arc de Triomphe, Concorde Meydanı, Alexandre III Köprüsü gözlerinin önünden</p><p class="calibre2">hızla gelip geçti. Gözlerini kapadı ve kendisini şehrin uğultusuna bıraktı, arada bir yaşlı adamın yol</p><p class="calibre2">tariflerini ve askerlerin de bağırarak ona teşekkürlerini duyuyordu. Bir süre sonra adrese geldiler ve</p><p class="calibre2">Ariana gözlerini açtı. Arabanın arkasında uzanıp uyumayı yeğlerdi ama, artık kalkıp inmesi</p><p class="calibre2">gerekiyordu. Berlin’den kaçıp buraya gelişi tam dokuz gün sürmüştü ve şimdi Paris’teydi, fakat</p><p class="calibre2">buraya neden geldiğini ve aradığı adamın nasıl biri olduğunu bilmiyordu. Adam ölmüş bile</p><p class="calibre2">olabilirdi. Zaten herkes ölüyor gibi geliyordu ona. Şimdi süslü, gösterişli büyük kapının önünde</p><p class="calibre2">dururken, Wannsee’de Manfred’le paylaştığı evi her zamankinden daha çok özlediğini hissetti. Ama</p><p class="calibre2">artık orada hiçbir şey yoktu, bunu unutmamalıydı. Hiçbir şey. Manfred yoktu artık.</p><br class="calibre1"/><p class="calibre2">“Qui mademoiselle?” Şişman, beyaz saçlı, yaşlı bir kadın büyük kapıyı açtı ve içerdeki güzel</p><p class="calibre2">bahçeyi gözler önüne serdi. Bahçenin dibinde çok güzel bir on sekizinci yüzyıl malikânesi ve</p><br class="calibre1"/><p class="calibre2">birkaç basamaklık bir mermer merdiven görülüyordu. “Vous desirez?” Karanlıkta binanın ışıkları</p><p class="calibre2">insanı davet ediyor gibi parlıyordu.</p><br class="calibre1"/><p class="calibre2">Ariana ona Fransızca cevap verdi, “Bay Jean-Pierre de Saint Marne’ı arıyordum.” Fakat kadın sanki</p><p class="calibre2">anlamak istemiyormuş gibi uzun süre onu süzdü. Ama Ariana ısrarlıydı. “Acaba evde yok mu?”</p><br class="calibre1"/><p class="calibre2">“Hayır.” Kadın başını yavaşça iki yana salladı. “Ama savaş bitti genç bayan. Bay Saint Marne’ı</p><p class="calibre2">artık rahatsız etmeyin.” Her zaman gelen ve yalvarıp yakaran bu insanlardan bıkmıştı kadın. Artık</p><p class="calibre2">Amerikalılara gitmeliydiler. Bunlar bıktırıcı hikâyeleri, korkuları ve heyecanlarıyla patronunu</p><p class="calibre2">öldüreceklerdi. Bu tacizler daha ne kadar sürecekti böyle? Zavallı adamı hiç rahat bırakmıyorlardı.</p><p class="calibre2">Ariana onun yüzüne bakınca neler düşündüğünü anlamadı.</p><br class="calibre1"/><p class="calibre2">“Şey… ben, özür dilerim… kocam ve Bay de Saint Marne eski arkadaştı. Kocam, buraya geldiğimde</p><p class="calibre2">Bay de Saint Marne’ı ara-</p><br class="calibre1"/><p class="calibre2">198</p><div class="mbppagebreak" id="calibre_pb_59"></div>
</div></body></html>
