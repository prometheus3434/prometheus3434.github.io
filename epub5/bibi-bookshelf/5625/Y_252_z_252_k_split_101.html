<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">DANIELLE STEEL</span></span></p><p class="calibre2">Genç kız uzun siyah saçlarını omuzunun üstünden geriye atıp elini uzattı ve “Nasılsınız efendim,”</p><p class="calibre2">diyerek nazik bir tavırla onlarla tokalaştıktan sonra Noel’in gözlerine baktı. Bir an için iki genç</p><p class="calibre2">arasında sanki gizli bir mesaj alışverişi oldu. Max kendini tutamadı ve onlara bakıp gülümsedi, iki</p><p class="calibre2">kişi arasındaki bu bakışın sadece bir tek anlamı olabilirdi.</p><br class="calibre1"/><p class="calibre2">“Sen de mi hukuk fakültesindesin, Tamara?” Ariana kıza nazik bir tavırla baktı, oğlunun</p><p class="calibre2">yaşamındaki bu kızın varlığıyla rahatsız olmuş görünmek istemiyordu. Ama bu kızın tavırlarında</p><p class="calibre2">zaten insanı rahatsız edecek hiçbir şey yok gibiydi; çok açık ve dost canlısı birine benziyordu.</p><br class="calibre1"/><p class="calibre2">“Evet ben de hukuktayım Bayan Tripp.”</p><br class="calibre1"/><p class="calibre2">Noel kızın parlak saçlarına dokunup, “Evet ama o daha bir bebek avukat,” diyerek espri yaptı.</p><p class="calibre2">“Daha acemi bir çaylak sayılır,” diye alay edince kız da ona sevecen ama delici gözlerle baktı.</p><br class="calibre1"/><p class="calibre2">Genç kız, Max ve Ariana’ya, “Bitirmeye iki yılım daha var,” dedi. “Noel bugün kendisinden çok</p><p class="calibre2">emin.” Bunu söylerken yine anlamlı gözlerle Noel’e baktı, aralarında sanki bir anlaşma var gibiydi.</p><p class="calibre2">Sanki Noel onlardan çok bu kıza aitti. Ariana mesajı anladı ve gülümsedi.</p><br class="calibre1"/><p class="calibre2">“Belki biz biraz onun etkisinde kaldık Tamara. Ama senin sıran da gelecektir. Harvard’da mı</p><p class="calibre2">kalacaksın?”</p><br class="calibre1"/><p class="calibre2">“Sanırım evet.” Genç ikili yine bir an için göz göze geldiler.</p><br class="calibre1"/><p class="calibre2">Noel meseleyi büyütmek istemiyormuş gibi sakin gözlerle Ta-mara’ya baktı. “Onu arada bir New</p><p class="calibre2">York’ta görebilirsiniz. Tabii ev ödevini iyi yaparsa. Öyle değil mi ufaklık?”</p><br class="calibre1"/><p class="calibre2">“Hey! Şu konuşana da bakın!” Ariana ve Max onları gülerek izlerken, gençler sanki onları unutmuş</p><p class="calibre2">gibiydi. “Senin son sayfanı kim bitirdi? Son altı aydır tüm daktilo işlerini kim yaptı?” Ama bunları</p><p class="calibre2">söylerken ikisi de kahkahadan kırılıyordu ve en sonunda Noel parmağını dudaklarına götürdü.</p><br class="calibre1"/><p class="calibre2">“Hişşştt, Tanrı aşkına Tammy, bu bir sır! Diplomamı geri almalarını mı istiyorsun yani?”</p><br class="calibre1"/><p class="calibre2">Genç kız sırıtarak ona baktı ve, “Hayır,” dedi. “Diplomayı bana vermelerini istiyorum, böylece ben</p><p class="calibre2">de buradan kurtulurum.” Fakat o anda misafir konuşmacı kürsüye çıkmış, konuşmaya ha-zırlanıyordu; Noel, parmağını tekrar dudaklarına götürüp Tama-ra’yı susturdu ve genç kız, Max ve</p><p class="calibre2">Ariana ile bir kez daha tokalaştıktan sonra arkadaşlarının yanına gitti.</p><br class="calibre1"/><p class="calibre2">Max gülümseyerek Noel’e baktı ve, “Çok güzel bir kız,” dedi. “Gerçekten de çarpıcı bir güzelliği</p><p class="calibre2">var.”</p><br class="calibre1"/><p class="calibre2">Noel başını salladı. “Ve bir gün çok iyi bir avukat olacak.” Kızın arkasından hayran gözlerle</p><p class="calibre2">bakarken, Ariana da genç, uzun boylu ve altın gibi oğluna bakarak arkasına yaslandı ve gülümsedi.</p><br class="calibre1"/><p class="calibre2">46</p><br class="calibre1"/><p class="calibre2">O akşam yemeğini üçü birlikte Locke Ober’de yediler ama üçü de çok yorgun olduğundan Tamara</p><p class="calibre2">konusu tekrar konuşulmadı. Max ve Noel hukuk konularından söz ederken Ariana onları kayıtsızca</p><p class="calibre2">dinleyerek etraftaki insanları seyretti ve birkaç kez de kızı düşündü, içinde, bu kızı daha önce bir</p><p class="calibre2">yerlerde görmüş gibi bir his vardı ama bunun nedeni, Noel’in, kızın birkaç resmini New York’taki</p><p class="calibre2">eve getirmiş olması olabilirdi. Zaten fazla önemi de yoktu bunun. Bununla beraber, oğlu ve o kız</p><p class="calibre2">birbirleriyle pek sıkı fıkı görünüyordu ve bu nedenle gelecekte yolları sık sık kesişebilirdi.</p><br class="calibre1"/><p class="calibre2">“Sen de öyle düşünmüyor musun, Ariana?” Max bir kaşını kaldırıp Ariana’ya baktı ve sonra da</p><p class="calibre2">sırıttı. “Gençlerle flörte mi daldın hayatım?”</p><br class="calibre1"/><p class="calibre2">“Hay Allah, yakaladı beni. Özür dilerim sevgilim. Ne diyordun?”</p><br class="calibre1"/><p class="calibre2">“Noel’in, Kara Ormanlar yerine Bavyera’yı tercih konusunu düşünüp düşünmediğini sormuştum.”</p><br class="calibre1"/><p class="calibre2">Ariana bunu duyunca birden suratını asar gibi oldu. “Olabilir. Ama açık söyleyeyim Noel, ben</p><p class="calibre2">senin italya’ya gitmeni yeğlerdim.”</p><br class="calibre1"/><p class="calibre2">Noel dönüp annesinin yüzüne baktı ve, “Neden?” diye sordu. “Neden Almanya olmasın? Neden</p><p class="calibre2">korkuyorsun anne?” Aslında Max, genç adamın bu konuyu açıkça tartışmasından memnun olmuştu.</p><div class="mbppagebreak" id="calibre_pb_101"></div>
</div></body></html>
