<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">DANIELLE STEEL</span></span></p><p class="calibre2">Tammy’nin babasının bir armağanı olarak Plaza Athenee’nin çok güzel bir dairesinde kaldılar.</p><p class="calibre2">Odalarında mum ışığında ilk balayı yemeğini yedikten sonra aşağıya otelin barına inip Brigitte ile</p><p class="calibre2">buluşmak için etrafa bakındılar. Relais Plaza egzotik insanlarla doluydu, erkeklerin çoğu göğüsleri</p><p class="calibre2">açık gömlek giymiş, boyunlarına kalın zincirler takmıştı, kadınlarda ise genellikle uzun yırtmaçlı</p><p class="calibre2">kırmızı saten pantolon, ya da jean pantolon ve minik mink ceket vardı.</p><br class="calibre1"/><p class="calibre2">Tammy, Radcliffe’den bildiği kızı tanımakta güçlük çekti. Kızın yüzü beyaz, dudakları rujluydu,</p><p class="calibre2">sarı saçları bukleler halinde yüzünün iki yanına dağılmıştı; ama mavi gözleri yine eskisi gibi</p><p class="calibre2">hınzırca parlıyordu, çok ufak tefekti, smokin ve siyah satenden bir şapka giymişti, göğsünde ise</p><p class="calibre2">sadece kırmızı bir saten sutyen vardı.</p><br class="calibre1"/><p class="calibre2">“Bu kadar tutucu olduğunu bilmiyordum şekerim.” Üçü de güldü. Brigitte Goddard eskisinden de</p><p class="calibre2">edepsiz, taşkın bir kız olmuştu.</p><br class="calibre1"/><p class="calibre2">“Biliyor musun Noel, sen de eskisinden daha yakışıklı olmuşsun.” Yaramazca sırıttı ve Tammy de</p><p class="calibre2">güldü.</p><br class="calibre1"/><p class="calibre2">“Hey siz ikiniz! Çok geç kaldınız. Biz evlendik hatırlıyor musunuz? Ne yapalım şansınıza küsün…”</p><p class="calibre2">Noel ona sıcak bir gülümsemeyle baktı ve Brigitte bir kahkaha attı.</p><br class="calibre1"/><p class="calibre2">“Zaten benim için çok uzun boylu, tipim değil.”</p><br class="calibre1"/><p class="calibre2">“Dikkatli ol, kocam çok hassastır.” Tammy parmağını arkadaşının dudaklarına koydu ve üçü tekrar</p><p class="calibre2">güldüler. O gece orada hoş vakit geçirdiler ve Brigitte o hafta boyunca onları alıp Paris’i baştan</p><p class="calibre2">sona gezdirdi, öğle yemeğini Fouquet’de, akşam yemeğini Latin Quartier’deki Brasserie Lipp’de</p><p class="calibre2">yediler, Castel ve Chez Regine’de dans ettiler, ertesi gün de kahvaltı için Halles’e, akşam yemeğine</p><p class="calibre2">de Maxim’e gittiler. Gezi ve eğlenceler böylece sürüp gidiyor, barlardan restoranlara, oralardan</p><p class="calibre2">partilere koşuyorlardı; herkes Brigitte’i, o da herkesi tanıyordu, erkekler onun dikkatini çekmek</p><p class="calibre2">için ellerinden geleni yapıyor, o da çılgın giysili erkeklerin birinden diğerine giderken, Tammy ve</p><p class="calibre2">Noel hayranlıkla onu izliyordu.</p><br class="calibre1"/><p class="calibre2">Courreges’deki bir butikte etrafa bakarken Tammy, Noel’in kulağına, “Harika bir kız, değil mi?”</p><p class="calibre2">diye fısıldadı.</p><div class="mbppagebreak" id="calibre_pb_116"></div>
</div></body></html>
