<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">DANIELLE STEEL</span></span></p><p class="calibre2">runda değildi, bazen sık sık doktora gittiğini söyler, bazı yerlerinin ağrıdığından şikâyet eder,</p><p class="calibre2">başının ağrımasını bahane eder, her gece erkenden yatardı. Her şey olağandı ve Walmar onu</p><p class="calibre2">anlıyordu. Ama aslında, Kassandra onun evine, bu eve, kendi yatak odasına geldiğinde hiçbir şeyin</p><p class="calibre2">yolunda olmadığını biliyordu. Şimdi ne yapmalıydı? Ona söz verilen yaşam bu muydu? Sonuna</p><p class="calibre2">kadar böyle mi devam edecekti yaşamı? Belki de. Dolff bu oyundan bıkıncaya kadar sürebilirdi bu.</p><p class="calibre2">Çünkü sonunda bıkacaktı. Dolff bilmese bile Kassandra bunu şimdiden biliyordu. Ee, sonra ne</p><p class="calibre2">olacaktı? Başka biri? Sonra yine başka biri mi olacaktı? Yoksa kimse mi olmayacaktı? Çıplak</p><p class="calibre2">olarak aynaya bakarken, artık hiçbir şeyden emin olamadığını düşündü. O gün öğleden sonra</p><p class="calibre2">Charlottenburg’da kendinden çok emin olan kadın sanki o değildi. O anda sadece, kocasına ve</p><p class="calibre2">kendi yaşamına ihanet eden bir kadın olduğunu biliyordu.</p><br class="calibre1"/><p class="calibre2">Derin bir nefes alıp doğruldu ve tekrar gardrobuna gitti. Şimdi ne düşündüğü önemli değildi,</p><p class="calibre2">giyinmesi gerekiyordu. Kocası için, en azından yemek davetinde saygın görünmeliydi. Davetliler</p><p class="calibre2">hep bankacı arkadaşları ve eşleriydi. Kassandra her davette en genç kadın oluyordu ama nasıl</p><p class="calibre2">davranacağını çok iyi bilirdi.</p><br class="calibre1"/><p class="calibre2">Bir an için, gardrobun kapağını çarpıp kapayarak yukarıya koşmayı, çocuklarının - üçüncü katta</p><p class="calibre2">ondan gizlenen mucizelerin — yanına gitmeyi düşündü. Charlottenburg gölünde oynayan çocuklar</p><p class="calibre2">ona hep kendi çocuklarını hatırlatıyordu ve onları da, göl kenarında oynayan o yaramazlar kadar az</p><p class="calibre2">tanıması, acı çekmesine neden oluyordu. Onların annesi şimdi Bayan Hedwig’di. Anneleri hep o</p><p class="calibre2">olmuştu ve bundan sonra da o olacaktı. Kassandra, kendisine çok az, Walmar’a ise çok benzeyen</p><p class="calibre2">küçük oğlu ve kızı karşısında kendisini bir yabancı gibi hissediyordu.!. “Saçmalama Kassandra. O</p><p class="calibre2">küçük kıza sen bakamazsın.”</p><br class="calibre1"/><p class="calibre2">“Ama bunu istiyorum.” Ariana doğduktan bir gün sonra Walmar’a üzgün gözlerle bakmış ve böyle</p><p class="calibre2">demişti. “O benim kızım.”</p><br class="calibre1"/><p class="calibre2">“Senin değil, bizim kızımız.” Kassandra’nın gözleri dolarken, Walmar ona nazikçe gülümsemişti.</p><p class="calibre2">“Ne yapmak istiyorsun? Bütün gece uyanık kalarak çocuk bezi değiştirmek mi? iki gün içinde</p><p class="calibre2">yorulursun. Bu duyulmamış bir şey… saçmalık.” Kocası bir an</p><br class="calibre1"/><p class="calibre2">YÜZÜK</p><br class="calibre1"/><p class="calibre2">27</p><br class="calibre1"/><p class="calibre2">için sıkılmış gibi görünmüştü. Ama saçmalık değildi bu. Kassandra’nın istediği buydu. Fakat o da</p><p class="calibre2">bunun için kendisine hiçbir zaman izin verilmeyeceğini biliyordu.</p><br class="calibre1"/><p class="calibre2">Hastaneden çıkıp bebek Ariana’yı üçüncü kata yerleştirdikleri gün dadı da gelmişti. O gece</p><p class="calibre2">Kassandra yukarıya çıkıp bebeğini görmek istediğinde, dadı onu âdeta uyarmış, bir sürü şey</p><p class="calibre2">söylemişti. Walmar, istediği zaman, ya da belirli zamanlarda bebeğin ona getirileceğini,</p><p class="calibre2">Kassandra’nın üst kata çıkmasına hiç gerek olmadığını söylüyor, bunda ısrar ediyordu. Ne var ki</p><p class="calibre2">bebeği ona sadece sabahları, günde bir kez getiriliyor ve Kassandra daha sonra bebek odasına</p><p class="calibre2">çıktığında, ona daima vaktin ya çok geç, ya da çok erken olduğunu, bebeğin uyuduğunu, huysuz ya</p><p class="calibre2">da sinirli olup sızlandığını söylüyorlardı. Böylece Kassandra, kendi odasına tek başına çile</p><p class="calibre2">doldurmaya gönderiliyordu. Walmar ona bir gün, “Çocuk biraz büyüyünceye kadar bekle,” demişti.</p><p class="calibre2">“O zaman her istediğinde onu görebilir, onunla oynayabilirsin.” Ama o zaman da çok geç olmuş,</p><p class="calibre2">Kassandra ve çocuk birbirlerine yabancılaşmıştı. Dadı kazanmıştı. Üç yıl sonra ikinci çocuk</p><p class="calibre2">doğduğunda ise, Kassandra mücadele edemeyecek kadar hastaydı. Dört hafta hastanede ve sonra</p><p class="calibre2">dört hafta da evde yatakta kalmıştı. Dört ay süren bir depresyon geçirmişti, iyileştiği zaman da,</p><p class="calibre2">hiçbir zaman kazanamayacağı bir savaşta olduğunu anlamıştı. Onun yardımı, sevgisi ya da zamanı</p><p class="calibre2">istenmiyordu. Güzel giysiler giyip, harika Fransız parfümleri sürünerek ziyarete gelebilecek güzel</p><br class="calibre1"/><p class="calibre2">bir hanımefendiydi o. Çocuklarına kekler, çikolata ve şekerler getirebilir, güzel oyuncakları için</p><p class="calibre2">çok para harcayabilirdi ama çocukların ondan istediğini vermesine izin yoktu, çocuklardan</p><p class="calibre2">beklediği sevgi de uzun zamandan beri dadıya layık görülüyordu.</p><br class="calibre1"/><p class="calibre2">Gözyaşları dindikten sonra Kassandra kendisini toparladı, giyeceği giysiyi gardroptan çıkardı ve bir</p><p class="calibre2">çift siyah süet ayakkabı almak için ayakkabı dolabına gitti. Gece kıyafetleri için bu tür dokuz çift</p><p class="calibre2">ayakkabısı vardı ama o, parlak ojeli ayak parmaklarını açıkta bırakan ve bir süre önce satın aldığı</p><p class="calibre2">yeni ayakkabıları seçti, ipek çorapları ipeğin hışırtısıyla saten kutusundan çıkardı ve ayağındaki</p><p class="calibre2">fildişi renkli çorapları çıkarıp onları giydi. Vakit bulup da Dolff un evinde banyo yaptığına</p><p class="calibre2">seviniyordu. Şimdi orada durup</p><br class="calibre1"/><p class="calibre2">LtLLLC S i EEL</p><br class="calibre1"/><p class="calibre2">büyük bir dikkatle siyah giysisinin içine girmeye çalışırken, DolfPun dünyasında olması ona</p><p class="calibre2">inanılmaz bir şey gibi geliyordu. Charlottenburg’daki ev çok uzaklarda kalmış bir rüya gibiydi.</p><p class="calibre2">Onun gerçek yaşamı buydu işte. Walmar von Gotthard’ın dünyası. Kassandra, vazgeçilemez ve</p><p class="calibre2">yadsınamaz bir şekilde onun karısıydı.</p><br class="calibre1"/><p class="calibre2">Uzun, siyah süet ayakkabılara kadar inen, uzun kollu, yüksek yakalı daracık gece elbisesinin içine</p><p class="calibre2">girip fermuarını çekti. Çarpıcı, ciddi görünüşlü bir giysiydi bu ve ancak kendi etrafında dönünce</p><p class="calibre2">giysisini ve kendisinin güzelliğini fark edebildi. Sırtında oval, dev bir damlaya benzeyen ve</p><p class="calibre2">boynundan beline kadar inen bir dekolte vardı; fildişi teni, bir yaz gecesi okyanusta yankılanan</p><p class="calibre2">mehtap gibi parlıyordu.</p><br class="calibre1"/><p class="calibre2">Omuzlarına kısa, ipek bir etol attı, saçlarını itinayla tarayıp ensesinde topladı ve topuzunu uzun,</p><p class="calibre2">siyah mercan iğnelerle tutturdu. Bu görüntüsünden tatmin olduktan sonra kirpiklerindeki rimeli</p><p class="calibre2">silip yüzünün makyajını tazeledi, aynada kendine son kez baktı ve kulaklarına armut şeklinde</p><p class="calibre2">büyük elmas küpeler taktı. Parmaklarında, geceleri sık sık taktığı büyük zümrüt yüzükle, her zaman</p><p class="calibre2">sağ elinde taşıdığı mühürlü elmas yüzük vardı. Bu yüzük aile kadınlarının parmaklarını dört</p><p class="calibre2">kuşaktan beri süslüyordu. Işıkta pırıl pırıl parlayan bu yüzüğün üzerinde, büyük büyükannesinin</p><p class="calibre2">adının baş harfleri elmaslarla işlenmişti.</p><br class="calibre1"/><p class="calibre2">Omuzunun üzerinden aynaya son kez baktı ve yine her zamanki gibi sakin, harika ve çarpıcı bir</p><p class="calibre2">güzelliğe sahip olduğunu gördü. Bu güzelliğin altında acı ve sıkıntılar olduğunu kimse</p><p class="calibre2">düşünemezdi. O gün öğleden sonrasını Dolff un kollarında geçirdiğini kimse tahmin edemezdi.</p><br class="calibre1"/><p class="calibre2">Uzun, sessiz ve gri renkli koridorda, üçüncü kata çıkan merdivenin dibinde sadece bir an durdu. O</p><p class="calibre2">sırada köşedeki çalar saat zamanı bildiriyordu. Aslında tam zamanında yetişmişti. Saat yediydi ve</p><p class="calibre2">misafirler yedi buçukta gelecekti. Ariana ve Gerhard yatmadan önce onlarla yarım saat beraber</p><p class="calibre2">olabilirdi. Otuz dakikalık annelik. Onları görmek için merdivenden çıkarken, bu ziyaretinin, onların</p><br class="calibre1"/><p class="calibre2">yaşamına ne ekleyebileceğini düşünüyordu. Kaç günle çarpılmış kaç tane otuz dakika. Ama kendisi</p><p class="calibre2">de annesini bun-</p><br class="calibre1"/><p class="calibre2">dan daha sık görmüş müydü ki? Son basamağı çıkarken, görmediğini biliyordu. Hatırında kalan en</p><p class="calibre2">canlı ve en dokunulur anısı da, her zaman annesinin parmağında olan şu mühür yüzüğüydü.</p><br class="calibre1"/><p class="calibre2">Çocukların büyük oyun odasının kapısına geldiğinde bir an durdu ve kapıyı vurdu. Cevap yoktu</p><p class="calibre2">ama, içerden cıyaklamalar, gülüşmeler kulağına geliyordu. Akşam yemeğini saatler önce yemiş ve</p><p class="calibre2">bu saate kadar banyolarını da yapmış olmalıydılar. Bayan Hedwig artık oyuncaklarını</p><p class="calibre2">kaldırmalarını söyleyecek ve çocuk hizmetçisi de büyük görevde onlara yardımcı olacaktı. Yazın</p><p class="calibre2">büyük bir bölümünü şehir dışında geçirmişti çocuklar ve Kassandra onları hiç görememişti — ama</p><p class="calibre2">şimdi hiç olmazsa dönmüşlerdi. Kassandra, Dolff nedeniyle bu yıl ilk kez olarak Berlin’den</p><p class="calibre2">ayrılmak istememişti. Uygun bir yardım işi de, umutsuzca aradığı bahaneyi ona kolayca vermişti.</p><br class="calibre1"/><p class="calibre2">Kapıyı tekrar vurunca bu kez onu duydular ve Bayan Hedwig girmesini söyledi. İçeriye girdiğinde</p><p class="calibre2">odada aniden derin bir sessizlik oldu ve çocuklar birden irkilip oyunlarını bırakarak saygı ve</p><p class="calibre2">hayranlık içinde ona baktı. Kassandra bu bakışlardan nefret ediyordu. Ona bakan bu gözlerde, sanki</p><p class="calibre2">onu ilk kez görüyorlarmış gibi bir ifade vardı.</p><br class="calibre1"/><p class="calibre2">“Herkese merhaba.” Kassandra gülümsedi ve kollarını açtı. Önce hiçbiri kımıldamadı ama sonra,</p><p class="calibre2">Bayan Hedwig’in dürtme-siyle Gerhard ilerledi. Bir anlık bir teşvike ihtiyacı vardı ve birden</p><p class="calibre2">annesinin kollarına doğru koştu. Fakat Bayan Hedwig onu hemen uyardı.</p><br class="calibre1"/><p class="calibre2">“Gerhard, sakın dokunma! Annen davet için giyinmiş.”</p><br class="calibre1"/><p class="calibre2">“Ziyanı yok canım.” Kassandra’nın kolları hâlâ açık duruyordu ama, çocuk birden durakladı ve</p><p class="calibre2">onun kollarına atılmadan, biraz geride kaldı.</p><br class="calibre1"/><p class="calibre2">“Merhaba anne.” Oğlanın gözleri Kassandra’nınkiler gibi iri ve maviydi, fakat yüzü, Walmar’in</p><p class="calibre2">yüzüne çok benziyordu. Yüz hatları çok düzgün, güzel bir çocuktu, mutlu bir gülümsemesi vardı,</p><p class="calibre2">sarı saçlıydı ve neredeyse beş yaşında olmasına karşın hâlâ minik bir bebek gibi tombuldu. “Bugün</p><p class="calibre2">kolumu yaraladım.” Hâlâ annesinin kollarına gelmemişti ama, kendi kolunu açıp ona gösterdi.</p><p class="calibre2">Kassandra yavaşça ona doğru uzandı.</p><br class="calibre1"/><p class="calibre2">“Gel de bakayım.” Oğlunun koluna baktı ve, “Aman Tanrım, kötü yaralanmışsın sen. Çok acıdı</p><p class="calibre2">mı?” dedi. Aslında koldaki yara küçük bir çizik ve hafif bir bereydi ama, çocuk için bu önemli bir</p><p class="calibre2">şeydi ve oğlu, yaralı koluna, sonra da siyah giysili kadına baktı.</p><br class="calibre1"/><p class="calibre2">“Evet,” diyerek başını salladı. “Ama hiç ağlamadım.”</p><br class="calibre1"/><p class="calibre2">“Sen çok cesur bir çocuksun.”</p><br class="calibre1"/><p class="calibre2">“Biliyorum.” Oğlan kendinden memmnun görünüyordu ve birden onun yanından ayrılıp başka bir</p><p class="calibre2">odada bıraktığı bir oyuncağını almaya giderek Kassandra’yı Ariana’yla yalnız bıraktı; Aria-na hâlâ</p><p class="calibre2">Bayan Hedwig’in yanında durmuş, utangaç bir tavırla ona gülümsüyordu.</p><br class="calibre1"/><p class="calibre2">“Bugün bana bir öpücük yok mu Ariana?” Kız başını salladı ve sonra tereddüt içinde, cin gibi ve</p><p class="calibre2">annesinkinden bile daha parlak olacağı belli olan gözlerini ona dikip yavaşça yaklaştı. “Nasılsın</p><p class="calibre2">yavrum?”</p><br class="calibre1"/><p class="calibre2">“iyiyim, teşekkür ederim anne.”</p><br class="calibre1"/><p class="calibre2">“Öpmemi istediğin yara bere yok, değil mi?” Kız başını iki yana salladı ve birbirlerine</p><p class="calibre2">gülümsediler. Gerhard bazen ikisini de güldürdü. Hep yaramaz küçük bir çocuk olmuştu. Ama</p><p class="calibre2">Ariana her zaman farklıydı. Hep düşünceli, sessiz ve erkek kardeşinden daha utangaçtı. Kassandra</p><p class="calibre2">bazen, acaba dadı olmasaydı her şey daha mı farklı olurdu, diye düşünürdü. “Bugün neler yaptın</p><p class="calibre2">bakalım?”</p><br class="calibre1"/><p class="calibre2">“Okudum ve bir resim yaptım.”</p><br class="calibre1"/><p class="calibre2">“Görebilir miyim onu?”</p><br class="calibre1"/><p class="calibre2">“Daha bitmedi.” Hiçbir zaman bitmezdi zaten.</p><br class="calibre1"/><p class="calibre2">“Önemli değil. Ben yine de görmek istiyorum.” Ama Ariana birden kızarıp başını iki yana salladı,</p><p class="calibre2">kızmış gibiydi. Kassandra o anda kendisini her zamankinden daha fazla yabancıymış gibi hissetti</p><p class="calibre2">ve her zaman olduğu gibi, Hedwig ve hizmetçinin, en azından başka bir odaya çekilip onu kızıyla</p><p class="calibre2">yalnız bırakmalarını diledi. Çocuklarıyla yalnız kaldığı zamanlar çok azdı. Hedwig, çocukların</p><p class="calibre2">kontrolünü kaçırmamak için her zaman yanlarında olurdu.</p><br class="calibre1"/><p class="calibre2">“Bak ne getirdim!” Gerhard elinde koca bir oyuncak köpek, pijaması içinde hoplayıp zıplayarak</p><p class="calibre2">geri gelmişti.</p><br class="calibre1"/><p class="calibre2">“Nerden buldun onu?”</p><br class="calibre1"/><p class="calibre2">“Barones von Vorlach verdi. Bugün öğleden sonra getirdi.”</p><br class="calibre1"/><p class="calibre2">“Öyle mi?” Kassandra boş gözlerle baktı.</p><br class="calibre1"/><p class="calibre2">“Seninle çay içmeye gelmiş, ama sen unutmuşsun.” Kassandra gözlerini kapadı ve başını iki yana</p><p class="calibre2">salladı.</p><br class="calibre1"/><p class="calibre2">“Korkunç bir şey. Evet, unuttum, onu aramam gerek. Ama bu çok güzel bir köpek. Buna bir isim</p><p class="calibre2">taktın mı bari?”</p><br class="calibre1"/><p class="calibre2">“Bruno. Ariana’nın da büyük, beyaz bir kedisi var.”</p><br class="calibre1"/><p class="calibre2">“Öyle mi kızım?” Ariana her zamanki gibi, bunu annesine söylememişti. Zaten şimdiye kadar</p><p class="calibre2">nelerini paylaşmışlardı ki? Belki kızı büyüdüğünde arkadaş olabilirlerdi. Artık hem çok geç ve hem</p><p class="calibre2">de çok erkendi.</p><br class="calibre1"/><p class="calibre2">Aşağıdaki duvar saati tekrar çaldı ve Kassandra, çocuklarına bakarken içindeki elemi tekrar hissetti.</p><p class="calibre2">Gerhard, o minik, tombul çocuk, üzgün bir ifadeyle annesine baktı. “Gitmek zorunda mısın?”</p><br class="calibre1"/><p class="calibre2">Kassandra başını salladı. “Özür dilerim. Babanın yemek daveti</p><br class="calibre1"/><p class="calibre2">var.</p><br class="calibre1"/><p class="calibre2">“Sen de davet vermiyor musun?” Gerhard merakla ona baktı ve Kassandra gülümsedi.</p><br class="calibre1"/><p class="calibre2">“Tabii, ben de veriyorum. Ama bu davet babanın bankasındaki arkadaşları ve diğer bazı bankacılar</p><p class="calibre2">için.”</p><br class="calibre1"/><p class="calibre2">“Sıkıcı bir şeye benziyor.”</p><br class="calibre1"/><p class="calibre2">“Gerhard!” Hedwig hemen çocuğu azarladı ama, Kassandra güldü.</p><br class="calibre1"/><p class="calibre2">Harika çocuğuyla konuşurken, diğerlerinden bir şeyler gizli-yormuş gibi sesini iyice kıstı. “Haklısın</p><p class="calibre2">çok sıkıcı… ama kimseye söyleme… bu bizim sırrımız olsun.”</p><br class="calibre1"/><p class="calibre2">“Ama sen her zamanki gibi çok güzelsin.” Oğlan onu çok beğenmiş gibi süzdü ve Kassandra da</p><p class="calibre2">onun tombul elini tutup öptü.</p><br class="calibre1"/><p class="calibre2">“Teşekkür ederim.” Oğlunu kollarına aldı ve sarı başının tepesinden hafifçe öptü. “iyi geceler</p><p class="calibre2">küçük yavrum. Yeni köpeğini de yatağına alıyor musun?”</p><br class="calibre1"/><p class="calibre2">Çocuk kararlı bir tavırla başını iki yana salladı. “Hedwig bunu yapamayacağımı söyledi.”</p><p class="calibre2">Kassandra doğruldu ve iri yarı kadına bakıp hafifçe gülümsedi. “Sanırım onu alabilir.”</p><br class="calibre1"/><p class="calibre2">“Peki hanımefendi.”</p><br class="calibre1"/><p class="calibre2">Gerhard sevinçle annesine baktı, ikisi tekrar bir suç ortaklığı içindeymiş gibi göz göze geldiler ve</p><p class="calibre2">Kassandra bu kez gözlerini Ariana’ya çevirdi. “Sen de yeni kedini yatağına alacak mısın?”</p><br class="calibre1"/><p class="calibre2">“Sanıyorum.” Kızı önce Hedwig’e, sonra da annesine baktı ve Kassandra, içinde tekrar o büyük</p><p class="calibre2">ezikliği, üzüntüyü hissetti.</p><br class="calibre1"/><p class="calibre2">“Yarın onu bana gösterirsin.”</p><br class="calibre1"/><p class="calibre2">“Peki efendim.” Cevabı kısa ve netti, ama Kassandra eğilip kızını öper ve her iki çocuğuna da el</p><p class="calibre2">sallayıp yavaşça kapıdan çıkarken, üzüntüsünü hiç belli etmedi Ariana.</p><br class="calibre1"/><p class="calibre2">Kassandra daracık siyah giysisinin izin verdiği kadar hızla aşağıya indi ve merdivenin son</p><p class="calibre2">basamağını indiğinde, Walmar’in ilk misafirleri karşıladığını gördü.</p><br class="calibre1"/><p class="calibre2">“Hah, işte geldin sevgilim.” Walmar her zamanki gibi döndü ve güzelliğini takdir ediyormuş gibi</p><p class="calibre2">gülümsedi. Sonra karısıyla misafirleri karşıladı, topuklar birbirine vuruldu ve eller öpüldü.</p><p class="calibre2">Kassandra bu çifte daha önce de, banka toplantılarında rastlamış, tanımıştı ama evlerine henüz</p><p class="calibre2">gitmemişti. Onları samimiyetle karşıladı ve sonra Walmar’in koluna girdi, hep beraber salona</p><p class="calibre2">yürüdüler.</p><br class="calibre1"/><p class="calibre2">Uygarca konuşmalar, leziz yemekler ve en iyi Fransız şarapları gecesiydi bu. Misafirler genellikle</p><p class="calibre2">bankacılık konuları ve seyahatlerden bahsediyordu. Yıl 1934’tü ve o yıl Cumhurbaşkanı von</p><p class="calibre2">Hindenburg’un ölümüyle Hitler’in iktidarını önleyecek hiçbir güç kalmamıştı, ama çocuklar ve</p><p class="calibre2">politika gündem dışıydı. Politika konusunda konuşmaya zaten pek değmezdi. Çünkü Hitler bir yıl</p><p class="calibre2">önce Şansölye olduğundan bu yana ülke bankacıları pozisyonlarını korumuştu. Onlar Reich için</p><p class="calibre2">önemliydi, onlar kendi işlerini, Hitler de kendi işini yapıyordu. Bazıları onu düşünseler bile, o</p><br class="calibre1"/><p class="calibre2">onların alanlarını karıştıracak bir şey yapmazdı. Yaşa ve yaşat. Ama hiç kuşkusuz Hitler</p><p class="calibre2">Yönetimi’nden hoşnut olanlar da vardı.</p><br class="calibre1"/><p class="calibre2">Walmar bu hoşnutların arasında değildi ama bu fikrini pek az insanla paylaşıyordu. Nazilerin</p><p class="calibre2">güçlenmesine şaşırmış ve dostlarını birkaç kez gizlice, bunun bir savaşa yol açabileceği konusunda</p><p class="calibre2">uyarmıştı. Ama bu konuyu bu gece tartışmalarına gerek yoktu. Önlerine şampanyayla birlikte servis</p><p class="calibre2">edilen alevli krepler o gece III. Reich’tan daha önemliydi.</p><br class="calibre1"/><p class="calibre2">Son misafir de bir buçukta gidince Walmar esneyerek Kassandra’ya baktı, yorgun görünüyordu.</p><p class="calibre2">“Sanırım başarılı bir davet oldu sevgilim. Kızarmış ördek, balıktan daha güzeldi, daha çok sevdim.”</p><br class="calibre1"/><p class="calibre2">“Öyle mi?” Bunu ertesi sabah aşçıya söylemek üzere hafızasına kaydetti. Yemek davetlerinde önce</p><p class="calibre2">bir iştah açıcı, sonra çorba, balık, et yemekleri, salata, peynir, tatlı ve en sonunda da meyveden</p><p class="calibre2">oluşan, ağız tadına düşkün insanların seveceği yemekler verirlerdi. Onlardan bu bekleniyordu, onlar</p><p class="calibre2">da yapıyordu.</p><br class="calibre1"/><p class="calibre2">“iyi bir akşam geçirdin mi?” Yavaş yavaş üst kata çıkarken, kocası ona nazik bir tavırla baktı.</p><br class="calibre1"/><p class="calibre2">“Tabii, Walmar.” Kocasının bunu sormasından etkilenmişti. “Ya sen?”</p><br class="calibre1"/><p class="calibre2">“Yararlı oldu. Tartıştığımız şu Belçika işi olacak gibi görünüyor. Bu gece Hoffmann’ın gelmesi</p><p class="calibre2">önemliydi. Geldiğine çok sevindim.”</p><br class="calibre1"/><p class="calibre2">“Güzel. O halde ben de sevindim.” Kocasını uykulu gözlerle izlerken hayattaki amacının, onu şu</p><p class="calibre2">Belçika işiyle ve Dolff u da yeni kitabıyla ilgili olarak teşvik etmesi olup olmadığını düşündü.</p><p class="calibre2">Onlara yardımcı olmaya çalışırken çocuklarına neden olamıyordu? Aslında kendine neden yardımcı</p><p class="calibre2">olamıyordu? “Karısı da çok güzeldi.”</p><br class="calibre1"/><p class="calibre2">Walmar omuzlarını silkti ve sahanlıkta durduklarında ona gülümsedi ama gözlerinde bir üzüntü</p><p class="calibre2">gölgesi vardı. “Aynı fikirde değilim. Sanırım herkes beni çok şanslı buldu.”</p><br class="calibre1"/><p class="calibre2">Kassandra onun gözlerine bakıp gülümsedi. “Teşekkür ederim.”</p><br class="calibre1"/><p class="calibre2">Sahanlıkta dururken her ikisinde de beceriksizce bir tavır var gibiydi. Ayrılma zamanıydı bu.</p><p class="calibre2">Hiçbir şey yapmak zorunda olmadıkları akşamlarda bunu yapmak o kadar zor değildi. Walmar</p><p class="calibre2">çalışma odasına gider, Kassandra da yalnız başına, bir kitap okumak üzere yukarıya çıkardı. Ama</p><p class="calibre2">yukarıya birlikte çıktıklarında, acısı asla azalmayan bir yol ayırımına geliyor ve ikisi de</p><p class="calibre2">yalnızlıklarını hissediyordu. Eskiden, Kassandra’nın yatak odasında tekrar bir araya geleceklerini</p><p class="calibre2">bilirlerdi, ama artık bunun olmayacağı, ikisi için de bir sır olmaktan çıkmıştı. O sahanlıkta artık, her</p><p class="calibre2">zaman</p><br class="calibre1"/><p class="calibre2">Y3</p><br class="calibre1"/><p class="calibre2">için bir veda havası vardı. Her zaman için, sadece bir iyi geceler ayrılığından öte bir şeydi bu.</p><br class="calibre1"/><p class="calibre2">“Son zamanlarda çok daha iyi görünüyorsun sevgilim. Sadece görünüşünü kastetmiyorum, sağlığın</p><p class="calibre2">da çok iyi görünüyor.”</p><br class="calibre1"/><p class="calibre2">Kassandra da onun gülümsemesine karşılık verdi. “Kendimi daha iyi hissediyorum galiba.” Ama</p><p class="calibre2">bunu söylerken gözlerinde bir mutluluk ifadesi vardı ve Kassandra gözlerini onunkinden kaçırıp</p><p class="calibre2">yere baktı. Saat çeyreği vururken aralarında kısa bir sessizlik oldu.</p><br class="calibre1"/><p class="calibre2">“Çok geç oldu, hemen yatsan iyi olacak.” Kocası onu alnından öptü ve acele adımlarla odasına</p><p class="calibre2">doğru yürüdü. Kassandra onun arkasından, “iyi geceler,” diye fısıldadı ve sonra o da hızla odasına</p><p class="calibre2">yöneldi.</p><br class="calibre1"/><p class="calibre2">Charlottenburg Şatosu gölünün kenarında yürürken esen sert rüzgâr Kassandra ve Dolff un</p><p class="calibre2">bacaklarını kamçılıyordu. Bu öğleden sonra parkta yalnızdılar. Çocukların okul zamanıydı ve</p><p class="calibre2">kuşları beslemeye gelen âşıklarla yaşlı insanlar, böyle soğuk bir günde dışarda dolaşmayı göze</p><p class="calibre2">alamıyordu. Ama Dolff ve Kassandra, yalnız başlarına yürümekten hoşnuttular.</p><br class="calibre1"/><p class="calibre2">“Üşümüyorsun, değil mi?” Genç adam gülümseyerek ona baktı ve Kassandra güldü.</p><br class="calibre1"/><p class="calibre2">“Bunun içinde mi? Bu halde de üşüdüğümü söylersem ayıp olur.”</p><br class="calibre1"/><p class="calibre2">“Doğru, haklısın.” Dolff, Kassandra’nın giymiş olduğu, yere kadar uzanan siyah kürke hayran</p><p class="calibre2">gözlerle baktı. Genç kadın kürküne uygun ve başının bir tarafına doğru yatırılmış bir şapka giymiş</p><p class="calibre2">ve altın sarısı saçlarını ensesinde bir topuz halinde toplamıştı. Yanakları soğuktan kızarmıştı ve</p><p class="calibre2">gözleri her zamankinden daha mavi görünüyordu. Dolff, kolunu onun omuzlarına atmıştı ve başını</p><p class="calibre2">hafifçe eğip gururla ona baktı. Kasım ayı gelmişti ve beraberlikleri sekiz aydan fazla bir zamandır</p><p class="calibre2">sürüyordu.</p><br class="calibre1"/><p class="calibre2">“Kitabı bitirdiğine göre kendini nasıl hissediyorsun?”</p><br class="calibre1"/><p class="calibre2">“işten çıkarılmış gibiyim.”</p><br class="calibre1"/><p class="calibre2">“Kitaptaki kahramanları özlüyor musun?”</p><br class="calibre1"/><p class="calibre2">“Önceleri çok özlüyorum tabii.” Eğilip Kassandra’nın saçlarını öptü. “Ama seninle beraberken daha</p><p class="calibre2">az özlüyorum. Dönmeye hazır mısın?” Kassandra başını salladı ve Dolff un kapısına varıncaya</p><p class="calibre2">kadar birkaç blok mesafeyi hızlı adımlarla kat ettiler. Dolff kapıyı açtı ve hole girdiler. Kassandra</p><p class="calibre2">her geçen gün burada kendisini çok daha fazla evinde hissediyordu. Birkaç hafta önce ikisi birlikte</p><p class="calibre2">antikacı dükkânlarını dolaşmış ve iki sandalye ile bir küçük masa almışlardı.</p><br class="calibre1"/><p class="calibre2">“Çay?” Kassandra sıcak bir gülümsemeyle ona baktı ve Dolff da başını sallayıp onun arkasından</p><p class="calibre2">mutfağa geldi. Genç kadın çaydanlığı ateşin üzerine koydu ve eski mutfak sandalyelerinden birini</p><p class="calibre2">çekti.</p><br class="calibre1"/><p class="calibre2">“Burada seninle birlikte olmanın ne kadar güzel bir şey olduğu hakkında bir fikrin var mı,</p><p class="calibre2">hanımefendi?”</p><br class="calibre1"/><p class="calibre2">“Sen de burada olmanın ne kadar harika bir şey olduğunu biliyor musun peki?” Kassandra o an,</p><p class="calibre2">içindeki suçluluk duygusunu yatıştırmaya çalışıyordu. Bu onun kendine seçtiği yaşam tarzıydı ve</p><p class="calibre2">birkaç ay önce istemeyerek öğrendiği bir şey onu çok rahatlatmıştı. Babasının kız kardeşlerinden</p><br class="calibre1"/><p class="calibre2">biri, otuz iki yıl boyunca aynı erkekle sevişmiş, evlenmeden onunla yaşamıştı. Hem Dolff ve hem</p><p class="calibre2">de Walmar’la birlikte yaşlanmak ve her ikisine de yararlı olmak fikri fena değildi, yaşamı Dolff</p><p class="calibre2">unkiyle iç içe geçmiş, Wal-mar’ın koruyucu kollarıyla da sınırlanmıştı. Bunda insanı dehşete</p><p class="calibre2">düşürecek ne vardı ki? Bu ilişkiden acı çeken kimse var mıydı? Artık eskisi gibi acı çekmiyordu</p><p class="calibre2">zaten. Sadece çocuklarıyla birlikteyken üzüntü duyuyor, acı çekiyordu ama, bu üzüntü zaten Dolff</p><p class="calibre2">dan önce de vardı.</p><br class="calibre1"/><p class="calibre2">“Yine ciddileştin. Neler düşünüyordun?” .</p><br class="calibre1"/><p class="calibre2">“Oh, bizim hakkımızda…” Dolff un çayını koyarken tekrar dalgınlaştı. Arkadaşlarını çaya davet</p><p class="calibre2">ettiğinde, uşak Berthold’un ciddi bakışları altında Grunewald’daki evde merasimle çay içmekten ne</p><p class="calibre2">kadar farklıydı bu mutfakta çay içmek.</p><br class="calibre1"/><p class="calibre2">“Bizim hakkımızda düşünmek seni bu kadar ciddileştiriyor mu yani?”</p><br class="calibre1"/><p class="calibre2">Kassandra ona çay fincanını uzatırken yüzüne baktı. “Bazen bu işi çok ciddiye alıyorum, biliyor</p><p class="calibre2">musun?”</p><br class="calibre1"/><p class="calibre2">Dolff temkinli bir ifadeyle ona baktı. “Biliyorum. Ben de öyle.” Ve o anda Kassandra’ya, daha önce</p><p class="calibre2">hiç söylemediği bir şeyi söylemek istedi. “Eğer her şey farklı olsaydı… şunu bilmeni istiyorum ki…</p><p class="calibre2">sonsuza kadar benim olmanı isterdim.”</p><br class="calibre1"/><p class="calibre2">Kassandra onun gözlerine baktı. “Ya şimdi?”</p><br class="calibre1"/><p class="calibre2">Dolffun sesi sıcak odada bir okşayış gibiydi. “Seni yine de sonsuza kadar istiyorum tabii.” Sonra</p><p class="calibre2">durup içini çekti. “Ama bu konuda hiçbir şey yapamam.”</p><br class="calibre1"/><p class="calibre2">“Ben de zaten yapmanı beklemiyorum.” Dolffun karşısına oturup hafifçe gülümsedi. “Ben bununla</p><p class="calibre2">da mutluyum.” Ve bu kez de, Kassandra ona daha önce hiç söylemediği bir şeyi söyledi. “Bu,</p><p class="calibre2">benim hayatımın en önemli parçası, Dolff.” Onun, hayatının parçası olması, Dolff için çok</p><p class="calibre2">önemliydi. Son bir yılda Dolffun hayatında çok şey değişmişti. Etraflarındaki dünya da değişiyordu</p><p class="calibre2">ama Dolff, bunun daha çok farkındaydı. Kassandra yavaşça onun eline dokundu ve Dolff u</p><p class="calibre2">düşüncelerinden ayırdı. “Şimdi bana kitaptan bahset biraz. Yayıncın ne diyor?”</p><br class="calibre1"/><p class="calibre2">O bunları söylerken, Dolffun gözlerinde garip bir ifade belirdi. “Fazla bir şey söylemiyor.”</p><br class="calibre1"/><p class="calibre2">“Beğenmedi mi yani?” Kassandra çok şaşırmış gibiydi. Kitap harikaydı, soğuk kış günleri öğleden</p><p class="calibre2">sonraları Dolffun yatağına oturup onu okumuştu. “Ne söyledi sana?”</p><br class="calibre1"/><p class="calibre2">“Hiçbir şey.” Dolffun gözlerinde umutsuz bir ifade belirdi. “Bunu basacaklarından emin</p><p class="calibre2">değillermiş.” Demek öğle yemeğinden sonra geldiği zaman Dolffun gözlerinde gördüğü gölgenin</p><p class="calibre2">nedeni buydu. Peki ama Dolff bunu neden daha önce söylememişti ki ona? Ama sorunlarını</p><p class="calibre2">Kassandra’dan başlangıçta saklaması zaten âdetiydi. O daha çok Kassandra’nın konuşmasından</p><p class="calibre2">hoşlanırdı.</p><br class="calibre1"/><p class="calibre2">“Deli mi bu adamlar? Son kitabının başarısını bilmiyorlar mı?”</p><br class="calibre1"/><p class="calibre2">“O kitabın bununla bir ilgisi yok.” Dolff birden kalkıp döndü ve fincanını lavaboya bıraktı.</p><br class="calibre1"/><p class="calibre2">“Dolff, anlamıyorum.”</p><br class="calibre1"/><p class="calibre2">YÜZÜK</p><br class="calibre1"/><p class="calibre2">37</p><br class="calibre1"/><p class="calibre2">“Ben de anlamıyorum ama sanırım yakında anlarız. Sevgili liderimiz bize bunu yakında</p><p class="calibre2">gösterecektir.”</p><br class="calibre1"/><p class="calibre2">“Neden bahsediyorsun sen?” Kassandra önce onun sırtına, sonra da döndüğünde, gözlerindeki öfke</p><p class="calibre2">ifadesine baktı.</p><br class="calibre1"/><p class="calibre2">“Kassandra, ülkemizde neler olup bittiği konusunda fikrin var</p><br class="calibre1"/><p class="calibre2">mı?”</p><br class="calibre1"/><p class="calibre2">“Yani Hitler’i mi demek istiyorsun?” Dolff evet anlamında başını salladı. “Bu da geçer. Halk ondan</p><p class="calibre2">bıkacak ve o da eski etkisini kaybedecektir.”</p><br class="calibre1"/><p class="calibre2">“Yaa, öyle mi? Böyle mi düşünüyorsun yani?” Dolff acı bir ses tonuyla devam etti. “Kocan da</p><p class="calibre2">böyle mi düşünüyor?” Kassandra, Walmar’dan söz edilmesini hiç beklemiyordu, birden irkildi.</p><br class="calibre1"/><p class="calibre2">“Bilmiyorum. Bundan pek bahsetmez. Yani en azından benimle konuşmaz bunları. Mantıklı</p><p class="calibre2">insanların hiçbiri Hitler’i sevmiyor, bu açık, ama onun bazı insanların düşündüğü kadar tehlikeli</p><p class="calibre2">olduğunu sanmıyorum.”</p><br class="calibre1"/><p class="calibre2">“O halde sen bir aptalsın, Kassandra.” Dolff onunla daha önce hiç bu tonda konuşmamıştı.</p><p class="calibre2">Kassandra onda, daha önce hiç görmediği bir öfke ve acıyı görüyordu. “Yayıncım neden böyle</p><p class="calibre2">davranıyor, biliyor musun? Son kitabım beklendiği kadar satmadığı ya da kitabı beğenmediği için</p><p class="calibre2">değil. Önce, kitabı ne kadar çok beğendiğini söyleyecek kadar saf davrandı ama kitabı,</p><p class="calibre2">basamamasının nedeni Parti…” Kassandra’nın kalbini sızlatacak bir acı ifadesiyle ona baktı. “Çünkü</p><p class="calibre2">ben Yahudi ırkındanım, Kassandra… çünkü ben Yahudiyim.” Sesi şimdi âdeta bir fısıltı gibi</p><p class="calibre2">çıkıyordu. “Bir Yahudi başarılı olmamalı, ulusal ödüller almamalıdır. Hitler istediğini yaptığı</p><p class="calibre2">takdirde, Yeni Almanya’da Yahudilere asla yer olmayacaktır.”</p><br class="calibre1"/><p class="calibre2">“Ama bu çılgınca bir şey.” Kassandra’nın yüzündeki ifade, ona inanmadığını gösteriyordu. Daha</p><p class="calibre2">önce bu konuda hiç konuşma-mışlardı. Dolff ona ana-babasından, geçmişinden, çocukluğundan,</p><p class="calibre2">çalıştığı fırından söz etmişti ama Yahudi olduğunu ve bunun kendisi için ne anlama geldiğini hiçbir</p><p class="calibre2">zaman uzun uzun anlatmamıştı. Kassandra onun Yahudi olduğunu öğrenmişti ama, bunun üzerinde</p><p class="calibre2">hiç durmamış ve daha sonra da unutmuştu. Bazen bunu hatırlar ve bunun egzotik, farklı bir şey</p><p class="calibre2">olduğunu düşünür,</p><br class="calibre1"/><p class="calibre2">İÜ DANIBLLKSTEKL</p><br class="calibre1"/><p class="calibre2">bundan hoşlanırdı. Ama bu konuda hiç tartışmamışlardı ve Kassandra da bunu pek aklına</p><p class="calibre2">getirmiyordu. Dolff ise aralarındaki bu farkı hiç unutmamıştı. Ve bunun, onun için anlamı yavaş</p><p class="calibre2">yavaş ortaya çıkıyordu.</p><br class="calibre1"/><p class="calibre2">Kassandra onun biraz önce söylediği sözlerin ima etmek istediği şeyi düşündü. Sonra, “Buna</p><p class="calibre2">inanıyor olamazsın,” dedi. “Olamaz bu.”</p><br class="calibre1"/><p class="calibre2">“Olamaz mı? Olmaya başladı bile. Bu sadece benim başıma gelmiş değil. Ama sadece Yahudilere</p><p class="calibre2">oluyor. Yeni kitaplarımıza ilgi göstermeyecekler, yazılarımızı yayınlamak istemiyor,</p><p class="calibre2">telefonlarımıza cevap vermiyorlar, inan bana Kassandra, biliyorum.”</p><br class="calibre1"/><p class="calibre2">“O zaman başka bir yayıncıya git.” j</p><br class="calibre1"/><p class="calibre2">“Nereye? ingiltere’ye mi? Fransa’ya mı? Ben Almanım, kitabımı burada yayınlamak istiyorum.”</p><br class="calibre1"/><p class="calibre2">“O halde burada yayınlat. Bunların hepsi de aptal olamaz ya.”</p><br class="calibre1"/><p class="calibre2">“Onlar aptal değil. Sandığımızdan çok daha akıllılar. Geleceği görüyor ve korkuyorlar.”</p><br class="calibre1"/><p class="calibre2">Kassandra, duyduklarından şaşkına dönmüş ona bakıyordu. Durum Dolff un düşündüğü kadar kötü</p><p class="calibre2">olamazdı. O sadece kitabı reddedildiği için kızgındı, içini çekti ve onun elini tuttu. “Doğru olsa bile</p><p class="calibre2">sonsuza kadar sürmez bu. Hitler’in, düşündükleri kadar büyük dert açmayacağını öğrendiklerinde</p><p class="calibre2">her şey düzelecek, o zaman rahatlayacaklardır.”</p><br class="calibre1"/><p class="calibre2">“Onun dert açmayacağını nasıl düşünüyorsun?”</p><br class="calibre1"/><p class="calibre2">“Yapamaz bunu. Nasıl yapabilir ki? Güç hâlâ doğru ellerde. Bu ülkenin belkemiği bankalar, büyük</p><p class="calibre2">şirketler, eski aileler - bunlar onun fırlatıp attığı pisliklere kanmazlar. Daha aşağı sınıflar kanabilir</p><p class="calibre2">belki, ama onlar kim oluyor?”</p><br class="calibre1"/><p class="calibre2">Dolff umutsuz bir ifadeyle cevap verdi. “Dediğin gibi eski aileler ona kanmayabilir ama duruma</p><p class="calibre2">seyirci kalır, seslerini çıkarmazlarsa işimiz tamam demektir. Ama sen bir konuda daha</p><p class="calibre2">yanılıyorsun. Bu ülkede artık güç kalmadı. Şu anda güç, o küçük adamda ve tek başına güçsüz olsa</p><p class="calibre2">da bir araya geldiklerinde güçlü olan, senin ‘belkemiği’ dediğin o üst sınıflardan, eski ailelerden ve</p><p class="calibre2">bankalardan bıkmış olan o küçük adamlar ordusunun elinde. Bu insanlar Hitler’in ağzından çıkan</p><p class="calibre2">her söze inanıyor, kendilerine yeni bir tanrı bul-</p><br class="calibre1"/><p class="calibre2">YÜZÜK</p><br class="calibre1"/><p class="calibre2">39</p><br class="calibre1"/><p class="calibre2">duklarını sanıyorlar. Eğer onların hepsi bir araya gelirse işte o zaman ülkede gerçek güç ortaya</p><p class="calibre2">çıkacaktır. Ve eğer bu olursa, o zaman sadece biz, yani Yahudiler değil, sizin gibi insanlar da zarar</p><p class="calibre2">görecek.” Kassandra onun söylediklerini dinlerken dehşet içinde kalmıştı. Eğer Dolff haklıysa…</p><p class="calibre2">Ama olamaz… haklı olamazdı.</p><br class="calibre1"/><p class="calibre2">Gülümsedi ve ayağa kalkıp, ellerini Dolff un göğsünde yavaşça gezdirdi. “Çok şükür ki hiçbir şey</p><p class="calibre2">senin tahmin ettiğin kadar korkunç değil.” Dolff onu hafifçe öptü ve sonra bir kolunu onun beline</p><br class="calibre1"/><p class="calibre2">dolayıp üst kata çıkardı. Kassandra ona yeni kitabı konusunda ne yapacağını sormak istedi ama</p><p class="calibre2">sonra vazgeçti, onu baskı altına almak, korkularını yeniden canlandırmak istemiyordu. Hitler’in</p><p class="calibre2">Yahudiler ve Yahudi yazarlar konusundaki önyargısı, onun gibi büyük bir yazar söz konusu</p><p class="calibre2">olduğunda, o kadar da kötü olamazdı. Ne de olsa o, Dolff Sterne’di.</p><br class="calibre1"/><p class="calibre2">Kassandra o akşam arabasıyla Grunewald’a doğru yol alırken Dolff un söylediklerini düşünüyordu.</p><p class="calibre2">Evden çıkarken, Dolff un gözlerinde gördüğü ifade genç kadını rahatsız etmişti. Akşam yemeğine</p><p class="calibre2">daha bir saat vardı ve çocukların yanına gitmek yerine odasına çekilmeyi yeğledi. Ya Dolff</p><p class="calibre2">haklıysa? Bu ne anlama gelebilirdi? Ama banyoyu sıcak suyla doldurup yavaşça küvete girerken,</p><p class="calibre2">bütün bunlar herhalde olmayacak şeyler diye düşündü. Kitap yayınlanacaktı. Dolff bir ödül daha</p><p class="calibre2">alacaktı. Sanatçılar bazen çılgın oluyordu. Öğleden sonranın diğer anlarını düşününce kendi</p><p class="calibre2">kendine gülümsedi. Gülümsemesi henüz yüzünden silinmemişti ki, yatak odasının kapısının</p><p class="calibre2">vurulduğunu duydu ve dalgın bir tavırla, gelmesi için hizmetçiye seslendi.</p><br class="calibre1"/><p class="calibre2">“Kassandra?” Ama bu ses Anna’nın sesi değildi. Diğer odadan gelen kocasının sesiydi.</p><br class="calibre1"/><p class="calibre2">“Walmar? Banyodayım.” Kapıyı açık bırakmıştı ve bir an için onun içeriye gireceğini sandı, ama</p><p class="calibre2">sesini tekrar duyduğunda, kocasının orada kaldığını anladı ve açık kapıdan konuştu.</p><br class="calibre1"/><p class="calibre2">“Giyindiğinde lütfen gelip beni görür müsün?” Kocası ciddi bir ses tonuyla konuşuyordu ve</p><p class="calibre2">Kassandra bir an için korkar gibi oldu. Acaba onunla yüzleşip her şeyi açığa mı vuracaktı?</p><p class="calibre2">Gözlerini kapadı ve nefesini tuttu.</p><br class="calibre1"/><p class="calibre2">40</p><div class="mbppagebreak" id="calibre_pb_5"></div>
</div></body></html>
