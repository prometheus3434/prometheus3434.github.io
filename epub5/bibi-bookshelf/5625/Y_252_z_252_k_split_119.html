<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">DANIELLE STEEL</span></span></p><p class="calibre2">uzun, çok güzel bacakları vardı ama tavrında bir sertlik seziliyordu. Sanki her zaman emir vermeye,</p><p class="calibre2">dediğini yaptırmaya alışık biri gibi görünüyordu. Çocuklarını pek sever gibi bir hali yoktu, ama</p><br class="calibre1"/><p class="calibre2">Tammy ve Noel’den çok hoşlanmıştı ve uzun boylu, yakışıklı, sarışın ve sessiz, kederli mavi gözleri</p><p class="calibre2">olan kocası da dahil olmak üzere her şeyle meşgul olup iyi bir ev sahibi olduğunu göstermek için</p><p class="calibre2">elinden geleni yapıyordu. Noel bu adama sempati duymaya başlamıştı. Sanki onu daha önce bir</p><p class="calibre2">yerlerde görmüştü, tanıyordu ama bir süre sonra onun, oğluna çok benzediğini anladı.</p><br class="calibre1"/><p class="calibre2">Yemekten sonra Bayan Goddard Tammy’yi alıp bir küçük Picasso’yu göstermek için salondan</p><p class="calibre2">çıkarınca, Gerard Goddard, Noel’e döndü ve genç adam ilk olarak o anda onun aksanını fark etti.</p><p class="calibre2">Adamın aksanı diğerlerininkine benzemiyordu, tam anlamıyla zengin bir Fransızca aksanı değildi.</p><p class="calibre2">Noel bir an için onun isviçreli ya da Belçikalı olup olamayacağını düşündü. Emin değildi ama,</p><p class="calibre2">adamın yüzündeki hüzünlü çizgiler onu şaşırtmış gibiydi.</p><br class="calibre1"/><p class="calibre2">Tammy resmi görüp döndükten sonra birbirleriyle konuşmaya başladılar ve bir ara Tammy elini</p><p class="calibre2">masaya koyunca elmas yüzük parıldadı. Gerard Goddard yüzüğe bakınca birden konuşmasını kesti.</p><p class="calibre2">Sonra izin bile istemeden Tammy’nin eline uzanıp tuttu ve yüzüğe yakından baktı.</p><br class="calibre1"/><p class="calibre2">“Çok güzel, değil mi baba?” Brigitte yüzüğe olan hayranlığını yine gösterdi ama Bayan Goddard</p><p class="calibre2">hiç ilgilenmemiş gibiydi, o sırada oğluyla konuşuyordu.</p><br class="calibre1"/><p class="calibre2">“Harika bir yüzük.” Gerard Goddard hâlâ Tammy’nin elini bırakmamıştı. “Görebilir miyim onu?”</p><p class="calibre2">Tammy yavaşça yüzüğü parmağından sıyırıp çıkardı ve gülümseyerek ona uzattı.</p><br class="calibre1"/><p class="calibre2">“Noel’in bana verdiği nişan yüzüğü bu.”</p><br class="calibre1"/><p class="calibre2">“Öyle mi?” Bay Goddard genç misafirine baktı. “Nereden buldunuz bunu? Amerika’da mı?” Sanki</p><p class="calibre2">binlerce soru soracakmış gibi bir hali vardı.</p><br class="calibre1"/><p class="calibre2">“Bunu annem verdi. Onun yüzüğüydü.”</p><br class="calibre1"/><p class="calibre2">“Gerçekten mi?” Gerard Goddard’ın gözleri birden dalar gibi oldu.</p><br class="calibre1"/><p class="calibre2">“Bu çok uzun bir aile hikâyesidir, New York’a gelebilseydiniz annem bunu benden çok daha iyi</p><p class="calibre2">anlatabilirdi size.”</p><div class="mbppagebreak" id="calibre_pb_119"></div>
</div></body></html>
