<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">DANIELLE STEEL</span></span></p><p class="calibre2">kalmasını ve hemen geriye dönmesini istemiş ve kızın evden değerli bir şey alması ihtimalini de</p><p class="calibre2">düşünerek, “…onu gözden kaçırma sakın!” demişti. Evde büyük bir ihtimalle gizli kasalar ve kapılar</p><p class="calibre2">olabilirdi ve Manfred’in bulabilecekleri onlara yardımcı olurdu. Bu tür evlerin aranmaları için</p><p class="calibre2">uzman ekipleri vardı tabii ama, Ariana onları, ekiplerin henüz bulmadıkları bazı yerlere de</p><p class="calibre2">götürebilirdi.</p><br class="calibre1"/><p class="calibre2">Ariana, Berthold’un tanıdık yüzünü görebilme umuduyla, tereddüt içinde zili çaldı ama karşısına</p><p class="calibre2">çıkan kişi generalin yardımcısı oldu. Ariana’nın arkasında duran subaya çok benziyordu ama,</p><p class="calibre2">paçavralar içindeki kıza şaşkın şaşkın bakan yüzü daha sert gibiydi. Ariana’dan sonra Manfred’e</p><p class="calibre2">baktı, iki subay selamlaştı ve Manfred durumu açıkladı.</p><br class="calibre1"/><p class="calibre2">“Bayan von Gotthard, efendim. Kendisine birkaç giysi alacak.”</p><br class="calibre1"/><p class="calibre2">iki adam kısa bir süre tekrar göz göze geldi.</p><br class="calibre1"/><p class="calibre2">“Pek fazla bir şey kalmadı biliyor musun?” Adam bunu, şoke olmuş gibi kendisine bakan Ariana’ya</p><p class="calibre2">değil de Manfred’e söylemişti. Fazla bir şey kalmamış mıydı? Giysi dolu dört gardroptan fazla bir</p><p class="calibre2">şey kalmamıştı, öyle mi? Ne kadarda aç gözlü ve hızlıydı bu adamlar?</p><br class="calibre1"/><p class="calibre2">“Zaten çok şeye ihtiyacım olacağını sanmıyorum.” Ön kapıdan içeriye giren Ariana’nın gözlerinde</p><p class="calibre2">öfke kıvılcımları parlıyordu. Her şey hem aynı, hem de farklı görünüyordu. Mobilyalar eski</p><p class="calibre2">yerindeydi ama evde bir kalite değişikliği var gibiydi. Etrafta hiçbir tanıdık yüz, kendisinin ve evin</p><p class="calibre2">her zaman duyduğu aşina sesler yoktu. Berthold’un yıllanmış ayak sürümeleri, Anna’nın artan</p><p class="calibre2">topallaması, Gerhard’ın sürekli koşuşturması ve gürültüsü, babasının uzun mermer koridorda vakur</p><p class="calibre2">yürüyüşü. Ariana en azından Hedwig’i göreceğini sanmıştı - Parti’ye olan bağlılığı nedeniyle onu</p><p class="calibre2">burada tutacaklarını düşünmüştü - ama merdivenden yukarıya çıkan Ariana’ya merakla bakan</p><p class="calibre2">yüzler arasında onun tanıdık yüzü yoktu. Büyük holde koşuşturanların çoğu üniformalıydı ve bir</p><p class="calibre2">sürü asker de büyük salonun dışında duruyordu; etrafta tepsiler içinde içki ve kahve taşıyan emir</p><p class="calibre2">erleri ve Ariana’nın hiç tanımadığı hizmetçiler vardı. Sanki tanıdığı herkes ölmüş ve bir zamanlar</p><p class="calibre2">sevdiği her yeri başka bir insan soyu doldur-</p><div class="mbppagebreak" id="calibre_pb_33"></div>
</div></body></html>
