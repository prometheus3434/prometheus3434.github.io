<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">DANIELLE STEEL</span></span></p><p class="calibre2">see’ye getirirken söylediklerine rağmen Manfred bir anlamda onun hapishane gardiyanıydı. Onu</p><p class="calibre2">başka bir ışık altında görmemeliydi. Ona kendi üzüntülerini, hayallerini ya da umutlarını anlatmak</p><p class="calibre2">istemediği gibi, onunkileri de duymak istemiyordu. Acısının ne kadar derin olduğunu bilmeye</p><p class="calibre2">hakkı yoktu onun. Zaten şu ana değin yaşamının ve acılarının gereğinden fazlasını öğrenmişti. Onu</p><p class="calibre2">Reichstag’da Hildebrand’ın karşısında çaresiz bir durumda ve kendi evinde büyük acılar içinde</p><p class="calibre2">görmüştü. Çok fazla şey görmüştü ve buna hakkı yoktu. Kimsenin hakkı yoktu. Kendisine ait olan</p><p class="calibre2">şeyleri bundan sonra hiç kimseyle paylaşmayacaktı. Geceleri şömine yanında sessizce oturup</p><p class="calibre2">piposunu tüttüren, kibarca oturan Ariana’ya pek bir şey söylemeyip onu kendi düşünce ve açılarıyla</p><p class="calibre2">baş başa bırakan Manfred von Tripp onun bu duygularını anlamıştı.</p><br class="calibre1"/><p class="calibre2">Ariana bu eve geleli üç hafta olmuştu ve bir akşam yine böyle sessizce otururlarken Manfred birden</p><p class="calibre2">kalkıp piposunu bırakarak onu şaşırttı. “Dışarıya çıkıp biraz yürüyelim mi küçük hanım?”</p><br class="calibre1"/><p class="calibre2">“Şimdi mi?” Ariana birden şaşırdı ve korktu. Bu bir tuzak olabilir miydi? Bu adam onu nereye ve</p><p class="calibre2">neden götürmek istiyordu? Ariana’nın yüzündeki ifade Manfred’i üzmüştü; olaysız geçen bunca</p><p class="calibre2">zamandan sonra bile kızın korkusunu ve kendisine hâlâ güvenmediğini anlamıştı. Ama Reichstag’ın</p><p class="calibre2">zindanlarında geçen o günlerin unutulması bir hayat boyu sürebilirdi. Tıpkı Dresden’e gidip evinin</p><p class="calibre2">harabesinde gördüklerini unutmamasının bir yaşam boyu süreceği gibi… yıkılan duvarlar arasında</p><p class="calibre2">yatan oyuncak bebekler… Mariana’nın, sahip olmakla gurur duyduğu ama şimdi erimiş, kararmış</p><p class="calibre2">gümüş takımlarını… mücevherlerini… yıkılan hayallerini nasıl unutacaktı? Birden geçmişi bir yana</p><p class="calibre2">bıraktı ve korkmuş mavi gözlere baktı.</p><br class="calibre1"/><p class="calibre2">“Biraz yürüyüp egzersiz yapmak istemez miydiniz?” Aria-na’nın, orada kaldığı birkaç hafta</p><p class="calibre2">süresince bahçenin dışına çıkmadığını biliyordu. Genç kız hâla korkuyordu.</p><br class="calibre1"/><p class="calibre2">“Ya hava saldırısı olursa?”</p><br class="calibre1"/><p class="calibre2">“En yakın sığmağa koşarız. Bunun için üzülme. Benim yanımda güvende olacaksın.” Ariana, bu</p><p class="calibre2">derin, sakin ses ve nazik ifadeli gözlerle tartışmanın saçmalık olacağını düşündü ve başını yavaşça</p><br class="calibre1"/><p class="calibre2">salladı- iki aydır dışarıya ilk kez çıkacaktı. Bir ay hücrede, bir aya yakın bir zamandır da bu evde,</p><p class="calibre2">Wannsee’de kalmış ve çok korktuğu için evin birkaç metre ilerisine bile çıkmamıştı. Çeşitli</p><p class="calibre2">korkuları vardı ve bu gece Manfred, ilk kez olarak korkusunun ne kadar büyük olduğunu</p><br class="calibre1"/><p class="calibre2">görüyordu. Onun, mantosunu giydiğini görünce sessizce başını salladı. Ariana bilmiyordu ama,</p><p class="calibre2">korktuğu zaman ona kızı Tatianna’ya baktığı gibi bakıyordu Manfred. “Her şey yolunda. Temiz</p><p class="calibre2">hava ikimize de iyi gelecektir.” Akşamüstü hep kendi düşünceleriyle mücadele etmişti teğmen.</p><p class="calibre2">Bunu her geçen gün daha sık düşünür olmuştu. Düşüncelerinde artık sadece çocukları, anne ve</p><p class="calibre2">babası ya da karısı yoktu…. başka şeyler de vardı… birkaç haftadır Ariana’yı da düşünüyordu.</p><p class="calibre2">“Hazır mısınız?” Ariana sessizce başını salladı, gözleri büyümüştü ve akşamın serin havasına</p><p class="calibre2">çıktıklarında Manfred onun küçük, eldivenli elini alıp kendi koluna taktı. Yürürlerken Ariana’nın,</p><p class="calibre2">koluna sıkıca yapıştığını fark etmemiş gibi yaptı Manfred.</p><br class="calibre1"/><p class="calibre2">“Çok güzel, değil mi?” Ariana başını kaldırıp gökyüzüne baktı ve gülümsedi. Gülümsemesi</p><p class="calibre2">öylesine farklı ve güzeldi ki, Manfred de kendini tutamayıp gülümsedi.</p><br class="calibre1"/><p class="calibre2">“Evet, çok güzel. Bak bombardıman da yok.” Fakat yarım saat sonra, eve geri dönerlerken birden</p><p class="calibre2">sirenler çalmaya ve evlerinden fırlayan insanlar en yakındaki sığınaklara koşmaya başladı. Hareket</p><p class="calibre2">hemen ilk sirende başlamıştı. Manfred kolunu onun omuzlarına attı ve diğer insanlarla birlikte</p><p class="calibre2">sığınağa doğru koşmaya başladılar.</p><br class="calibre1"/><p class="calibre2">Ariana onun yanında koşuyordu ama, gerçekte güvende olup olmamak onu pek ilgilendirmiyordu.</p><p class="calibre2">Yaşamasını gerektiren hiçbir şey yoktu.</p><br class="calibre1"/><p class="calibre2">Sığınakta her zaman olduğu gibi ağlayan, bağırıp çağıran kadınlar ve bebekler, oynayan çocuklar</p><p class="calibre2">vardı. Korkanlar her zaman yetişkinlerdi. Çocuklar bu savaşla birlikte büyümüştü. Dışardaki siren</p><p class="calibre2">sesleri, gürültüler ve uzaktan gelen bombardıman sesleri devam ederken, çocuklardan biri esniyor,</p><p class="calibre2">iki tanesi de saçma bir şarkı söylüyordu. Tüm bu karmaşa arasında, hüzün dolu gözler ve sakin bir</p><p class="calibre2">yüz ifadesiyle duran Ariana’ya baktı Manfred ve sonra hiç düşünmeden uzandı ve onun elini tuttu.</p><p class="calibre2">Ariana hiç sesini</p><br class="calibre1"/><p class="calibre2">16ü</p><div class="mbppagebreak" id="calibre_pb_45"></div>
</div></body></html>
