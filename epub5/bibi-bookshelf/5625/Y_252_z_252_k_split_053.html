<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">İSO</span></span></p><p class="calibre2">UAN1KLLK STfctSL</p><br class="calibre1"/><p class="calibre2">“Ben de seni daima seveceğim.” Manfred bunu söylerken, gelecekte onları bekleyen tehlikelerden</p><p class="calibre2">sağ salim kurtulmaları iHn dua ediyordu.</p><br class="calibre1"/><p class="calibre2">23</p><br class="calibre1"/><p class="calibre2">On gün sonra, Nisan’ın ilk Cumartesi günü, Ariana, Kurfürstendamm’ın hemen dışındaki küçük</p><p class="calibre2">Maria Begina Kilisesi’nin sıraları arasında Manfred Robert von Tripp’in koluna girmiş olarak ağır</p><p class="calibre2">ağır yürüyordu. Onu damada verecek kimsesi, ya da nedimesi yoktu.Törende sadece Ariana,</p><p class="calibre2">Manfred ve nikâha tanıklık için gelmiş olan Johann vardı.</p><br class="calibre1"/><p class="calibre2">Küçük ve şirin kilisenin sıraları arasında, kendilerini mihrabın önünde bekleyen yaşlı rahibe doğru</p><p class="calibre2">yürürlerken, Manfred, onun küçük elinin hafif basıncını kolunda hissediyordu. Ariana, zayıf</p><p class="calibre2">vücudunu biraz daha irice gösteren beyaz, geniş omuzlu sade bir giysi giymişti. Altın saçlarını</p><p class="calibre2">tepesinde güzel bir topuz olarak toplamış ve başının arkasına ince bir tül sarkıtmıştı. Manfred onu</p><p class="calibre2">hiç bu kadar güzel görmediğini düşündü. Bir mucize sonucu birkaç beyaz gardenya bulmayı</p><p class="calibre2">başarmıştı; bunlardan ikisi Ariana’nın göğsüne, biri de saçlarına takılmıştı. Genç kadın, bu özel gün</p><br class="calibre1"/><p class="calibre2">için annesinin elmaslı mühür yüzüğünü sağ eline, Manfred’in aldığı nişan yüzüğünü de sol eline</p><p class="calibre2">takmıştı.</p><br class="calibre1"/><p class="calibre2">Manfred’in ona Louis Werner’den almış olduğu nikâh yüzüğü ince bir altın halkaydı. Tören</p><p class="calibre2">sonunda o yüzüğü Ariana’nın parmağına taktı ve onu büyük bir rahatlama duygusu içinde öptü. Bu</p><p class="calibre2">işi de başarmışlardı işte. Ariana artık Bayan Manfred Robert von Tripp’ti ve Berlin’e ne olursa</p><p class="calibre2">olsun, bu ona bir koruma sağlayacaktı. Her şeyin tamamlandığı o anda Manfred ilk karısı Marianna’yı düşündü; o, bu narin kızdan çok daha yaşlı ve güçlüydü. Artık yeni bir yaşam başlıyordu.</p><p class="calibre2">Ariana’ya, hiç kimseye bağlanmadığı kadar bağlanmıştı ve gözlerine bakınca, onun da aynı şekilde</p><p class="calibre2">hissettiğini hemen anladı.</p><br class="calibre1"/><p class="calibre2">Arabaya binerlerken, “Seni seviyorum sevgilim,” diye mırıldandı. Ariana, yüzünü aydınlatan bir</p><p class="calibre2">gülümsemeyle ona baktı ve</p><br class="calibre1"/><p class="calibre2">fohann’a el sallayıp, Manfred’in onu nikâhtan sonra, ‘balayı yedeği’ için götüreceğine söz verdiği</p><p class="calibre2">Kurfürstendamm tarafındaki restorana doğru yola çıkarlarken, her ikisinin de şimdiye kadar bövle</p><p class="calibre2">mutlu olmadığını düşündü. Kurfürstendamm’a girerlerken Ariana dönüp omuzunun üzerinden</p><p class="calibre2">kiliseye baktı. Etraflarında bombalar patlamaya, binalar yıkılmaya başladı ve Ariana büyük bir</p><p class="calibre2">korku ve umutsuzluk içinde Manfred’in koluna yapıştı. Arkasına son kez baktığında kilisenin</p><p class="calibre2">bombalanıp milyonlarca parçaya ayrıldığını gördü. Manfred gaz pedalına sonuna kadar basıp, diğer</p><p class="calibre2">binalardan sıçrayan enkaz parçalarının ön camı kırıp da yüzünü kesmemesi için ona yere yatmasını</p><p class="calibre2">söyledi.</p><br class="calibre1"/><p class="calibre2">“Arabanın dibinde kal Ariana!” Büyük bir hızla gidiyorlar ve Manfred, kaçışan yayalara ve</p><p class="calibre2">yanlarından geçen itfaiye arabalarına çarpmamak için zigzaglar çiziyordu. Ariana önce şoke</p><p class="calibre2">olmuştu reaksiyon bile gösteremedi, ama sonra, ölümden kılpayı kurtulduklarını anlayınca sessizce</p><p class="calibre2">ağlamaya başladı. Charlottenburg’a girmeden bir süre önce durdular. Manfred uzanıp onu kollarına</p><p class="calibre2">aldı. “Oh sevgilim, özür dilerim…”</p><br class="calibre1"/><p class="calibre2">“Manfred… ölebilirdik… kilise.” Hıçkınp duruyordu.</p><br class="calibre1"/><p class="calibre2">“Tamam sevgilim, geçti artık, bitti… tamam, bitti… Ariana…”</p><br class="calibre1"/><p class="calibre2">“Peki ya Johann? Acaba ona…”</p><br class="calibre1"/><p class="calibre2">“Eminim o da bizim gibi oradan hızla kaçmıştır.” Fakat Manfred bunu söylerken kendisi de buna</p><p class="calibre2">pek inanmıyor gibiydi. Birkaç dakika sonra tekrar yola çıktıklarında, Manfred üzerine ani bir</p><p class="calibre2">yorgunluk çöküyormuş gibi hissetti. Bu savaştan iyice bıkmıştı, insanların tüm sevdikleri,</p><p class="calibre2">hoşlandıkları bütün yerler, evler, anıtlar, şehirler yok oluyordu.</p><br class="calibre1"/><p class="calibre2">Ondan sonra fazla konuşmadan eve doğru yol almaya başladılar. Ariana güzel beyaz giysisi ve</p><p class="calibre2">tülüyle Manfred’e sokulmuş titriyordu, gardenya kokusu Manfred’in burnuna kadar geliyordu.</p><p class="calibre2">Gardenya kokusunun bundan sonra ona hep evlendikleri geceyi ve ölümden kurtuluşlarını</p><br class="calibre1"/><p class="calibre2">hatırlatacağını düşündü. Birden içinden ağlamak geldi, sevinçten, yorgunluktan, korkudan ve biraz</p><p class="calibre2">önce karısı olmuş bu küçük, güzel kadın için ağlamak istedi. Ama tabii ki bunu yapamadı, eve</p><p class="calibre2">geldiklerinde karısını kollarına</p><br class="calibre1"/><p class="calibre2">alıp içeriye taşıdı, sonra üst kata, yatak odalarına çıkardı ve bu kez sadece kendilerini düşünüp, tüm</p><p class="calibre2">kötülükleri, alınacak önlemleri ve dış dünyayı unutarak birbirlerine sarıldılar, tek vücut oldular.</p><br class="calibre1"/><p class="calibre2">24</p><br class="calibre1"/><p class="calibre2">Ertesi gün Manfred eve geldiğinde Ariana ona endişeli gözlerle baktı, ve “Johann’ı buldun mu?”</p><p class="calibre2">diye sordu.</p><br class="calibre1"/><p class="calibre2">Manfred kısaca, “Evet, çok iyi,” diye cevap verdi. Onun, yalan söylediğini anlamasından</p><p class="calibre2">korkuyordu. Aslında Johann, dün akşam kilise dışında ölmüştü. Manfred bir saat kadar bürosunda</p><p class="calibre2">titreyerek oturmuştu, sevdiği bir insanın daha yok olmasını kabul edememişti. İçini çekti ve</p><p class="calibre2">kendisini sevdiği koltuğuna bıraktı.</p><br class="calibre1"/><p class="calibre2">“Ariana, seninle ciddi bir konuda konuşmak istiyorum.” Ariana onunla şakalaşıp, gözlerindeki o</p><p class="calibre2">ciddi ifadeyi biraz yumuşatmayı düşündü, ama ona bakar bakmaz bunun işe yaramayacağını</p><p class="calibre2">anlamıştı. Berlin’de yaşam bugünlerde fazlasıyla ciddiydi.</p><br class="calibre1"/><p class="calibre2">Sessizce oturdu ve Manfred’in gözlerine baktı. “Ne var Manfred?”</p><br class="calibre1"/><p class="calibre2">“Senin için bir plan yapmam gerekiyor, böylece işler ters giderse ne yapacağını bilirsin. Bundan</p><p class="calibre2">sonra her zaman hazır olmanı istiyorum. Ve Ariana… çok ciddiyim… beni iyi dinlemelisin.”</p><br class="calibre1"/><p class="calibre2">Ariana sessizce başını salladı. “Tamam, dinliyorum.”</p><br class="calibre1"/><p class="calibre2">“Yatak odasındaki paraları ve silahı biliyorsun. Kötü bir şey olursa onları ve annenin yüzüklerini al</p><p class="calibre2">ve buradan kaç.”</p><br class="calibre1"/><p class="calibre2">“Nereye gidebilirim ki?” Bir an için şoke olmuş gibiydi.</p><br class="calibre1"/><p class="calibre2">“Sınıra doğru gideceksin - Volkswagen’de bir harita var. Depoyu daima dolu tut. Garajda bir de</p><p class="calibre2">yedek bidon var. Gitmeden önce depon dolu olmalı, unutma.” Ariana başını salladı, ama bu talimat</p><p class="calibre2">ve açıklamalardan nefret ediyordu. Hiçbir yere gidemezdi. Onu asla terk etmeyecekti.</p><br class="calibre1"/><p class="calibre2">“Bütün bunların olacağını nasıl düşünebiliyorsun? Arabayı alıp buradan kaçacak ve seni bırakacak</p><p class="calibre2">mıyım yani, Manfred?” Saçma bir teklifti bu, asla yapamazdı böyle bir şeyi.</p><br class="calibre1"/><p class="calibre2">“Ariana, bunu yapmak zorunda kalabilirsin. Hayatın tehlikeye girerse gitmeni istiyorum. Müttefik</p><p class="calibre2">kuvvetleri girerse bu şehirde neler olacağı konusunda hiçbir fikrin yok senin, insanlar öldürülecek,</p><p class="calibre2">soygunlar, yağmalar olacak, kadın ve kızlara tecavüz edilecektir.”</p><br class="calibre1"/><p class="calibre2">“Ortaçağ’dan bahseder gibisin.”</p><br class="calibre1"/><p class="calibre2">“Ariana, bu ülkenin en karanlık günleri olacak o günler, ve eğer sana ulaşamazsam burada tamamen</p><p class="calibre2">yalnız, yardımsız olacaksın. Örneğin ben Reichstag’da haftalarca kalabilirim - ya da en azından</p><p class="calibre2">günlerce.”</p><br class="calibre1"/><p class="calibre2">“Peki ama benim buradan paralar, yüzükler ve silahla kaçmama izin vereceklerini, bu küçük komik</p><p class="calibre2">arabayla uzaklaşmama ses çıkarmayacaklarını mı sanıyorsun Manfred? Delirdin mi sen?”</p><br class="calibre1"/><p class="calibre2">“Lanet olsun, dinle beni! Arabayla gidebildiğin kadar gitmeni ve sonra onu terk etmeni istiyorum.</p><p class="calibre2">Yürü, koş, sürün, bisiklet çal, çalılıklarda saklan, fakat Almanya’dan kaç. Müttefikler bu bölgenin</p><p class="calibre2">batısında, Fransız sınırına kadar onlar hâkim ve sanıyorum senin için en güvenli yer Fransa</p><p class="calibre2">olacaktır. Müttefik hatlarından geçebilirsin. Bu durumda isviçre’ye geçebileceğini hiç sanmıyorum</p><p class="calibre2">Ariana, senden, elinden gelen her şeyi yapıp Paris’e ulaşmaya çalışmanı istiyorum.”</p><br class="calibre1"/><p class="calibre2">“Paris mi?” Ariana şaşkındı. “Orası altı yüz mil mesafede Manfred.”</p><br class="calibre1"/><p class="calibre2">“Biliyorum. Oraya ne kadar zamanda gidersen git, önemli değil, yeter ki oraya ulaş. Orada bir okul</p><p class="calibre2">arkadaşım var.” “Bir kâğıt aldı ve üzerine bir isim yazdı.</p><br class="calibre1"/><p class="calibre2">“O adamın hâlâ orada olduğundan emin misin peki?”</p><br class="calibre1"/><p class="calibre2">“Son altı yıldır aldığımız raporlara bakılırsa öyle olmalı. Küçükken çocuk felci geçirdiğinden, hem</p><p class="calibre2">bizim ordumuzdan ve hem de kendi ülkesinin ordusundan kurtuldu. Paris’te Kültür Bakanlığı</p><p class="calibre2">Müsteşarı ve dediklerine göre bizim oradaki subayları çılgına çevirmiş.”</p><br class="calibre1"/><p class="calibre2">Ariana meraklanmıştı. “Direnişçilerden mi yoksa?”</p><br class="calibre1"/><p class="calibre2">“Jean-Pierre’i iyi tanıyorsam, bu olasılık var diyebilirim. Ama öyle olsa bile büyük gizlilik içinde</p><p class="calibre2">çalışıyor olmalı. Sana yardım edecek biri varsa, o da odur. Ben gelinceye kadar seni güvenli bir</p><br class="calibre1"/><p class="calibre2">İÖ4</p><br class="calibre1"/><p class="calibre2">UAİN IELLE. 31 ÇUL</p><br class="calibre1"/><p class="calibre2">yerde saklayacağına eminim. Kalmanı söylerse Paris’te kal, bir yere gitmeni isterse de oraya git.</p><p class="calibre2">Ona tüm kalbimle güveniyorum ” Ciddi bir ifadeyle karısına baktı. “Yani seni ona emanet</p><p class="calibre2">edebilirim.” ismi yazdığı kâğıdı Ariana’ya uzattı. Adamın adı Jean-Pierre de Saint Marne’dı.</p><br class="calibre1"/><p class="calibre2">“Peki sonra ne olacak?” Kâğıdı alırken üzgün görünüyordu ama, Manfred’in haklı olabileceğini de</p><p class="calibre2">düşünmeye başlamıştı.</p><br class="calibre1"/><p class="calibre2">“Sonra bekleyeceksin. Fazla uzun sürmeyecektir.” Manfred hafifçe gülümsedi. “Bana inanmalısın.”</p><p class="calibre2">Sonra tekrar ciddileşti. “Ama şu andan itibaren hep hazır olmalısın. Silah, yüzükler, para, Saint</p><p class="calibre2">Marne’ın adresi, kalın giysiler, yeterince yiyecek içecek ve dolu bir benzin deposu.”</p><br class="calibre1"/><p class="calibre2">“Başüstüne Teğmenim.” Gülümseyerek onu selamladı, ama Manfred gülmedi.</p><br class="calibre1"/><p class="calibre2">“Umarım bunlara ihtiyacımız kalmaz Ariana.”</p><br class="calibre1"/><p class="calibre2">Ariana başını salladı, gülümsemesi kaybolmuş, gözlerinde hafif bir korku ifadesi belirmişti. “Ben</p><p class="calibre2">de umarım.” Biraz düşündü ve sonra, “Savaş bitince kardeşimi bulmaya çalışacağım,” dedi.</p><p class="calibre2">Gerhard’ın kurtulup kaçtığına inanıyordu hâlâ. Mesafe ve zamanı düşününce, kaçmanın babası için</p><p class="calibre2">çok güç olduğunu anlamıştı, ama Gerhard’ın kaçmış olması olasılığı büyüktü.</p><br class="calibre1"/><p class="calibre2">Manfred anlayışlı bir tavırla başını salladı. “Elimizden geleni yapacağız.”</p><br class="calibre1"/><p class="calibre2">Akşamın geriye kalan saatlerini sessizce geçirdiler ve ertesi gün terk edilmiş plajda yeni bir</p><p class="calibre2">yürüyüş yaptılar. Grosser Wannsee’de, Strandbad’daki plaj, yaz aylarında Berlin yakınındaki</p><p class="calibre2">plajların en popüler olanlarından biriydi. Ama şimdi Manfred ve Ariana kumlarda yürürken</p><p class="calibre2">bomboştu, tamamen terk edilmişti.</p><br class="calibre1"/><p class="calibre2">“Belki gelecek yaza kadar her şey düzelir de yine buraya gelir eğleniriz.” Ariana umut dolu</p><p class="calibre2">gözlerle, gülümseyerek ona baktı ve Manfred eğilip kumların üstünden bir deniz kabuğu aldı. Onu</p><p class="calibre2">Ariana’ya uzattı ve genç kadın deniz kabuğunu elinde çevirmeye başladı. Kabuk dümdüz ve</p><p class="calibre2">güzeldi, rengi de Manfred’in gözleri gibi mavi-griydi.</p><br class="calibre1"/><p class="calibre2">“Evet, bunu yaparız umut ederim Ariana.” Manfred suya bakarken gülümsedi.</p><div class="mbppagebreak" id="calibre_pb_53"></div>
</div></body></html>
