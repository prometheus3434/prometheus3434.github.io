<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">DANIELLE STEEL</span></span></p><p class="calibre2">tan sonra durdular. Ama onları kimse görmemiş, izlememişti. Walmar bir iki yıl önce sınırı</p><p class="calibre2">geçmenin çok daha zor olduğunu biliyordu, ama son aylarda ordunun asker ihtiyacı öylesine</p><p class="calibre2">artmıştı ki, artık sınır muhafızı olarak çok sayıda asker verilemiyordu ve isviçre sınır</p><p class="calibre2">muhafızlarının sayısı iyice azalmıştı.</p><br class="calibre1"/><p class="calibre2">Yarım saat daha yürüdüler ve günün ilk ışıklarıyla birlikte Ba-sel’a vardılar. Dağların üzerinde</p><p class="calibre2">harika bir şafak manzarası vardı ve Walmar bir süre kolunu oğlunun omuzuna atıp, ufuktaki leylak</p><p class="calibre2">rengi ve pembe gökyüzünü seyretti. O kısa süre içinde, hayatında hiçbir zaman kendisini bu kadar</p><p class="calibre2">özgür hissetmediğini düşündü. Savaş sona erinceye kadar burada çok iyi bir yaşamları olacaktı ve</p><p class="calibre2">bu belki daha sonra da devam edebilirdi.</p><br class="calibre1"/><p class="calibre2">Ağrıyan ayaklarla tren istasyonuna vardılar ve ilk treni tam zamanında yakaladılar. Walmar, Zürih</p><p class="calibre2">için iki bilet aldı ve koltuğuna yerleşip arkasına yaslandı. Bir süre sonra gözlerini kapadı ve uykuya</p><p class="calibre2">dalmak üzere olduğunu hissetti. Ama sanki birkaç dakika sonra Gerhard’ın kolunu dürttüğünü</p><p class="calibre2">hisseder gibi oldu. Gerhard, dört buçuk saatlik seyahat sırasında Frick Vadisi’nin harika</p><p class="calibre2">manzaralarını seyretmiş ve babasını daha önce uyandırmak istememişti.</p><br class="calibre1"/><p class="calibre2">“Baba… geldik galiba.”</p><br class="calibre1"/><p class="calibre2">Walmar uykulu gözlerle çevresine bakındı, Bahnhof Platz’ın ve biraz uzakta da Grossmünster</p><p class="calibre2">katedralinin tanıdık görüntülerini görebiliyordu; daha uzakta ve Uetliberg dağları görünmekteydi.</p><p class="calibre2">O anda kendisini ülkesindeymiş gibi hissetti. “Elbet, geldik.” Zürih’te trenden güvenle indiklerinde</p><p class="calibre2">Walmar, ağrıyan sırtına ve bacaklarına rağmen oğlunun kollarından tutup dans etmek istedi. Ama</p><p class="calibre2">bunu yapmadı kuşkusuz, yüzünde uzun, hafif ve mutlu bir gülümseme belirdi ve bir kolunu</p><p class="calibre2">oğlunun omuzuna attı. Başarmışlardı. Artık özgürdüler. Gerhard’ın yaşamı garanti altına alınmıştı.</p><p class="calibre2">Hiçbir zaman Hitler ordusunda hizmet etmeyecekti. Oğlunu asla öldüremeyeceklerdi.</p><br class="calibre1"/><p class="calibre2">Walmar’in hayal meyal hatırladığı küçük bir pansiyona doğru hızlı adımlarla yürüdüler. Bir gün</p><p class="calibre2">tren beklerken orada öğle yemeği yemişti. Pansiyon hâlâ eski yerindeydi, küçük, önemsiz, sessiz ve</p><p class="calibre2">samimi bir yerdi. Berlin’e son saatlerini geçirmek üzere dönerken oğlunu burada rahatça, güven</p><p class="calibre2">içinde bırakabilirdi.</p><div class="mbppagebreak" id="calibre_pb_24"></div>
</div></body></html>
