<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">ELLD D I DDL</span></span></p><p class="calibre2">için odasına götürdüğü beyaz çarşafları tutan elleri tir tir titriyordu.</p><br class="calibre1"/><p class="calibre2">“Demek artık onlar için dikiş dikiyorsun, öyle mi? Sana müteşekkir olmalılar. Tıpkı bizim</p><p class="calibre2">olduğumuz gibi. Söylesene Hedwig.” Artık ona Bayan diye hitap etmiyordu, saygısı kalmamıştı ve</p><p class="calibre2">sadece nefret duyuyordu, konuşurken yumruklarını sıkmıştı, parmakları birer pençe gibiydi. “Söyle</p><p class="calibre2">bana, onlara giysiler dikip, çocuklarına baktıktan sonra, çocukları varsa tabii, onlara da ihanet</p><p class="calibre2">edecek misin?”</p><br class="calibre1"/><p class="calibre2">“Ben size ihanet etmedim Bayan von Gotthard.”</p><br class="calibre1"/><p class="calibre2">“Vay canına ne kadar da resmileşmişsin. Yani polisi çağıran sen değilsin, Berthold, öyle mi?”</p><br class="calibre1"/><p class="calibre2">“Size ihanet eden babanızdır hanımefendi. Asla bu şekilde kaçmaması gerekirdi. Gerhard’ın</p><p class="calibre2">ülkesine hizmet etmesine izin vermeliydi. Kaçmakla hata etti.”</p><br class="calibre1"/><p class="calibre2">“Sen kim oluyorsun da onu yargılıyorsun?”</p><br class="calibre1"/><p class="calibre2">“Ben bir Alman’ım. Hepimiz birbirimizi yargılamalıyız.” Demek iş buraya kadar gelmişti. Kardeş</p><p class="calibre2">kardeşe karşı. “Birbirimizi kontrol etmek ve Almanya’nın yok olmaması için her şeyi yapmak bizim</p><p class="calibre2">görevimizdir.”</p><br class="calibre1"/><p class="calibre2">Ariana cevabını onun suratına tükürür gibi verdi. “Almanya zaten öldü ve senin gibiler yüzünden</p><p class="calibre2">oldu bu; senin gibi insanlar babamı, kardeşimi ve ülkemi mahvetti…” Gözlerinden yaşlar bo-</p><p class="calibre2">şanıyordu ve sesi bir fısıltıya dönmüştü, fazla konuşamayacaktı… “Ve hepinizden nefret ediyorum.”</p><br class="calibre1"/><p class="calibre2">Eski dadısına birden sırtını döndü, depo olarak kullanılan odaya daldı ve kalan birkaç parça giysi ve</p><p class="calibre2">eşyasını koyabileceği bir valiz aldı. Von Tripp sessizce onu odasına kadar izledi ve bir sigara yakıp,</p><p class="calibre2">onun, birkaç süveter, eteklik, bluz, çamaşır ve gecelikle birkaç çift sağlam ayakkabıyı bavula</p><p class="calibre2">aceleyle yerleştirişini seyretti. Süslü püslü şeylere yeri yoktu. Ariana von Gotthard’ın yaşamında</p><p class="calibre2">zaten fazla gösterişe yer olmamıştı hiçbir zaman.</p><br class="calibre1"/><p class="calibre2">Fakat bavuluna koydukları yine de ordu barakalarında sürecek bir yaşam için biraz fazla kaliteli ve</p><p class="calibre2">pahalı şeylerdi - genelde, okula giderken giydiği etekliklerden, Gerhard’ın polo oyunlarını</p><p class="calibre2">seyretmeye giderken ya da babasıyla göl kenarında yürürken giydiği</p><br class="calibre1"/><p class="calibre2">KUZ.UK</p><br class="calibre1"/><p class="calibre2">ayakkabılardan almıştı. Fildişi ve gümüşten yapılmış saç fırçasını bavuluna atarken omuzunun</p><p class="calibre2">üzerinden baktı ve, “Bunu almama kızarlar mı acaba?” diye sordu. “Başka saç fırçam yok da.”</p><br class="calibre1"/><p class="calibre2">Manfred bir an canı sıkılmış gibi baktı ve omuzlarını silkti. Onun bavulunu hazırlaması garibine</p><p class="calibre2">gitmişti. Büyük hole girer eirmez, onun buraya ait olduğunu anlamıştı. Genç kız öylesine</p><p class="calibre2">kendinden emin, kararlı ve otoriter bir tavırla yürüyordu ki, insanın onun karşısında eğilip</p><p class="calibre2">selamlayarak kenara çekilmesi gerekiyordu sanki. Ama Manfred’in Dresden’deki yaşamı da</p><p class="calibre2">böyleydi. Onların evi bundan biraz daha küçük ama daha da doluydu. Ev karısının dedesine aitti ve</p><p class="calibre2">dede, evliliklerinden iki yıl sonra ölünce onlara kalmıştı. Ana babasının ölümünden sonra miras</p><p class="calibre2">kalacak şatoya ilaveten bu ev iyi bir armağan olmuştu. Bu nedenle Aria-na’nın yaşam tarzı ona hiç</p><p class="calibre2">de yabancı değildi ve onun, evini terk ederken duyduğu acıyı da çok iyi anlıyordu. Savaş sırasında</p><p class="calibre2">şatolarının ellerinden alınacağını duyan annesinin ağlayışı hâlâ kulaklarındaydı. Annesi, babasına,</p><p class="calibre2">“Onu tekrar geri alabilecek miyiz acaba?” diye ağlayıp durmuştu.</p><br class="calibre1"/><p class="calibre2">“Tabii geri alacağız, ilse, saçmalama,” demişti babası.</p><br class="calibre1"/><p class="calibre2">Ama şimdi hepsi ölüydü. Naziler savaştan sonra şatoyu terk ettiklerinde orası tekrar Manfred’in</p><p class="calibre2">olacaktı. Ama bunun ne zaman olacağı da belli değildi tabii. Manfred de zaten şu anda bunu</p><p class="calibre2">düşünmüyordu. Evde, kendisini bekleyen hiç kimse yoktu. Sevinerek gidebileceği bir evi yoktu</p><p class="calibre2">yani. Onlarsız bir ev… karısı Marianna ve çocukları… orada durmuş Ariana’nın bavula bir çift</p><p class="calibre2">yürüyüş ayakkabısı daha koymasını seyrederken bunları düşünmeye tahammül edemiyordu.</p><br class="calibre1"/><p class="calibre2">“Kırlarda gezmeye çıkmayı mı düşünüyorsunuz Bayan von Gotthard?” Kafasındaki düşünceleri</p><p class="calibre2">kovmak ister gibi, kendini zorlayarak gülümsedi. Genç kadın dayanıklı şeyler koyuyordu bavuluna.</p><br class="calibre1"/><p class="calibre2">“Afedersiniz, anlayamadım? Banyoları balo giysisiyle mi temizlememi bekliyordunuz yoksa? Nazi</p><p class="calibre2">kadınları böyle mi yapıyor?” Bavula bir tane daha kaşmir süveter atarken gözleri alaycı bir</p><p class="calibre2">parıltıyla açıldı. “Bu giysilerin çok da günlük şeyler olmadığını düşünüyordum.”</p><br class="calibre1"/><p class="calibre2">“Belki de değillerdir, ama ben, yüzbaşının savaş sonuna kadar size yer fırçalatacağından</p><p class="calibre2">kuşkuluyum. Babanızın arkadaşları vardı, sizi davetlere çağıracaklardır. Diğer subaylar…”</p><br class="calibre1"/><p class="calibre2">Ariana buz gibi gözlerini ona dikip sözünü kesti. “Teğmen Hildebrand gibi subaylar mı, Teğmen?”</p><p class="calibre2">Aralarında derin bir sessizlik oldu ve sonra Ariana arkasını döndü. “Özür dilerim.”</p><br class="calibre1"/><p class="calibre2">“Anlıyorum. Ben sadece…” Ariana öyle genç ve güzeldi ki, hiç kuşkusuz yer fırçalamaktan çok</p><p class="calibre2">daha başka şeyler için de eline bir sürü fırsat geçecekti. Ama genç kız haklıydı ve Manfred bunu</p><p class="calibre2">biliyordu. Onun barakalarda saklanması çok daha iyi olacaktı. Hildebrand gibi başkaları da</p><br class="calibre1"/><p class="calibre2">çıkacaktı. Genç kız artık hapiste olmadığından peşinde daha çok ahlaksız olacaktı. Onu kapı</p><p class="calibre2">tokmaklarını parlatır, dökülen yaprakları toplar, tuvaletleri temizlerken göreceklerdi… onun iri</p><p class="calibre2">mavi gözleri, harika güzel yüzü, narin elleri hemen dikkatleri çekecekti. Ve onu isteyeceklerdi.</p><p class="calibre2">Ariana onlar için erişilmez olmaktan çıkacaktı artık. Onları durduracak hiçbir şey yoktu. Çaresizdi</p><p class="calibre2">genç kız, o kokmuş hücrede olduğu kadar değildi belki ama yine de çaresiz sayılırdı. O şimdi bir</p><p class="calibre2">yatak, bir sandalye veya herhangi bir eşya gibi III. Reich’a aitti ve isteyen biri tarafından bir eşya</p><p class="calibre2">gibi kullanılabilirdi. Ve Manfred böyle birinin hiç kuşkusuz çıkacağını biliyordu. Manfred von</p><p class="calibre2">Tripp, bunları düşününce midesine ani bir kramp girdiğini hissetti. “Belki de haklısın.” Başka bir</p><p class="calibre2">şey söylemedi, Ariana da bavul hazırlığını tamamladı ve bavulu yere bıraktı. Kalın, kahverengi bir</p><p class="calibre2">tüvit etekliği, koyu kahverengi bir kaşmir süveteri ve mantoyu birtakım iç çamaşırı ve bir çift</p><p class="calibre2">kahverengi süet ayakkabıyı yatağın üzerine koymuştu.</p><br class="calibre1"/><p class="calibre2">“Üstümü değiştirecek zamanım var mı?”</p><br class="calibre1"/><p class="calibre2">Teğmen sessizce başını salladı ve Ariana ortadan kayboldu. Aslında kızı gözünün önünden</p><p class="calibre2">ayırmaması gerekiyordu ama ikisine de bu işkenceyi yapamazdı, Ariana her an gözetlenmesi</p><p class="calibre2">gereken bir mahkûm değildi artık. Hildebrand olsa bu ahlaksızlığı yapıp, onu kendi önünde</p><p class="calibre2">soyunmaya zorlayarak ağzının suları aka aka seyreder, sonra da tecavüz etmeye kalkardı. Bu</p><p class="calibre2">oyunlar Manfred von Tripp’e göre değildi.</p><br class="calibre1"/><p class="calibre2">Ariana kısa bir süre sonra, ağırbaşlı kahverengi bir portre gibi</p><br class="calibre1"/><p class="calibre2">banyo odasından çıktı, soluk sarı saçları içerdeki kasvetli havayı güneş ışınları gibi aydınlatmıştı.</p><p class="calibre2">Genç kadın kalın mantoyu süveterin üzerine giyerken, Manfred uzanıp ona yardım etmemek için</p><p class="calibre2">kendini zor tuttu. Onun yanında durmak insana acı veriyor ve kafasını karıştırıyordu. Manfred</p><p class="calibre2">kendini zorlayıp onun bavulu da taşımasına izin verdi. Kendisine öğretilen her şeye, evini son kez</p><p class="calibre2">terk eden bu narin, kolayca incinebilir genç kız için hissettiklerine karşı savaş veriyordu. Ama ona</p><p class="calibre2">yiyecek bir şeyler almış ve cinsel saldırıdan kurtarmıştı. Bundan fazlasını, en azından şimdi</p><p class="calibre2">yapamazdı.</p><br class="calibre1"/><p class="calibre2">Ariana son merdivenin başında durup babasının kapısına baktı ve sonra gözlerini, yanında duran</p><p class="calibre2">Von Tripp’e çevirdi. “îzin verirseniz…”</p><br class="calibre1"/><p class="calibre2">“Ne var orada?” Teğmenin kaşları birden çatıldı, rahatsız olmuşa benziyordu.</p><br class="calibre1"/><p class="calibre2">“Babamın çalışma odası.” Aman Tanrım, ne yapmak istiyordu böyle? Babası bir yerlere para</p><p class="calibre2">saklamış olabilir miydi? Değerli bir şeyler? Bir saldırganın beynine ve hatta Berlin’in merkezine</p><p class="calibre2">dönerlerken kendi beynine sıkacağı küçük bir tabanca olabilir miydi orada? “Orasını sadece anıları</p><p class="calibre2">tazelemek için mi görmek istiyorsunuz küçük hanım? Fakat orası şimdi generalin çalışma odası…</p><p class="calibre2">üzgünüm ama…”</p><br class="calibre1"/><p class="calibre2">“Lütfen.” Öylesine mahrum edilmiş ve çaresiz görünüyordu ki, teğmen onu reddedemedi, yavaşça</p><p class="calibre2">başını salladı, içini çekti ve kapıyı dikkatle açtı. içerde bir emir eri, general için bir gece üniforması</p><p class="calibre2">hazırlıyordu ve Manfred soran gözlerle ona baktı.</p><br class="calibre1"/><p class="calibre2">“Başka kimse var mı burada?”</p><br class="calibre1"/><p class="calibre2">“Hayır Teğmenim.”</p><br class="calibre1"/><p class="calibre2">“Teşekkür ederim, sadece birkaç dakika kalacağız.”</p><br class="calibre1"/><p class="calibre2">Ariana hızlı adımlarla masaya gitti ama hiçbir şeye dokunmadı, sonra ağır ağır pencereye gitti ve</p><p class="calibre2">göle baktı. Babasının, Max Thomas’la konuşurken, sonra kendisine annesinin hikâyesini anlatırken</p><p class="calibre2">ve daha sonra da, Gerhard’la gitmeden bir gece önce orada duruşunu hatırladı. Son ayrılışları</p><p class="calibre2">olduğunu bilebilseydi…</p><br class="calibre1"/><p class="calibre2">“Hanımefendi…” Onu duymamış gibi davrandı, gözleri Grunewaldsee’nin durgun mavi sularına</p><p class="calibre2">takılıp kalmıştı. “Gitmemiz</p><br class="calibre1"/><p class="calibre2">Ut\İH ICLLD 01</p><br class="calibre1"/><p class="calibre2">gerekiyor.” Ariana ona başını sallarken tekrar bir şeyler hatırladı. Aklına birden, çalışma odasına</p><p class="calibre2">girmek istemesinin nedeni gelmişti. Kitap.</p><br class="calibre1"/><p class="calibre2">Onun bulunduğu yere gitmeden önce, kütüphaneye şöyle bir baktı, teğmen de onu dikkatle</p><p class="calibre2">gözlüyordu; onun, kendisini rapor etmeye ya da hücresine geri götürmeye zorlayarak bir şey</p><p class="calibre2">yapmaması için dua ediyordu. Ama Ariana sadece, kütüphane raflarında duran bir sürü deri ciltli</p><p class="calibre2">kitaplara bakıyor ve arada birbirine dokunuyordu. “Bir kitap alabilir miyim?”</p><br class="calibre1"/><p class="calibre2">“Sanırım alabilirsiniz.” Kitap almasının bir zararı yoktu ve kendisi de bir an önce Berlin’deki</p><p class="calibre2">bürosuna dönmek için acele ediyordu. “Ama biraz acele edin. Neredeyse bir saattir buradayız.”</p><br class="calibre1"/><p class="calibre2">“Evet, özür dilerim… şunu alayım.” Birkaç kitaba baktıktan sonra Shakespeare’in Almanca’ya</p><p class="calibre2">çevrilmiş bir eserini, deri kaplı ve eski bir kitabı almıştı. Manfred kitabın adına baktı, başını salladı</p><p class="calibre2">ve kapıyı açtı. “Buyrun hanımefendi.”</p><br class="calibre1"/><p class="calibre2">“Teşekkür ederim Teğmen.” Ariana başını dik tutarak kapıdan çıkarken yüzündeki zafer ifadesinin</p><p class="calibre2">fark edilmemesi için dua ediyordu. Babasının kütüphanesinden aldığı kitabın içinde hâlâ sahip</p><p class="calibre2">olduğu tek hazine vardı. Zümrüt nişan yüzüğü ile elmas mühürlü yüzük, kitabın içinde Shakespeare</p><p class="calibre2">tarafından korunmaktaydı. Kitabı çabucak kahverengi tüvit mantosunun derin cebine attı, orada onu</p><p class="calibre2">kimse göremezdi ve sahip olduğu en son şeyleri de orada koruyabilirdi. Annesinin yüzükleriydi</p><p class="calibre2">bunlar. Yüzükler ve babasının kitabı kayıp yaşamının son değerli şeyleriydi. Uzun koridorda sakin</p><p class="calibre2">bir şekilde ilerlerken kafasının içi anılarla doluydu.</p><br class="calibre1"/><p class="calibre2">Ağır bavulu yürürken bacaklarına çarpıyor ve onu, bir zamanlar ev sahibi olduğu yerde şimdi bir</p><p class="calibre2">sığınmacı yapıyordu; tam o sırada sağdaki kapılardan biri açıldı ve göğsü madalyalarla dolu bir</p><p class="calibre2">subay dışarıya çıktı.</p><br class="calibre1"/><p class="calibre2">“Bayan von Gotthard, sizi görmek ne güzel.”</p><br class="calibre1"/><p class="calibre2">Ariana ona şaşkın şaşkın baktı, birden korkmuş ve irkilmişti. Şu anda babasının evinin sahibi olan</p><p class="calibre2">General Ritter’di bu adam. Ama sanki çay salonunda karşılaşmışlar gibi ona elini uzatmıştı.</p><br class="calibre1"/><p class="calibre2">“Nasılsınız.” Ariana robotlaşmış gibi elini uzattı, general onun elini tutup derin mavi gözlerine</p><p class="calibre2">baktı ve sonra, çok hoşuna giden bir şey bulmuş gibi gülümsedi.</p><br class="calibre1"/><p class="calibre2">“Sizi gördüğüme çok sevindim.” Ariana, onun mutlu olmaması için hiçbir nedeni olmadığını</p><p class="calibre2">söylemedi tabii. Şimdi evlerinin mağrur sahibi oydu. “Görüşmeydi uzun zaman oldu.”</p><br class="calibre1"/><p class="calibre2">“Öyle mi?” Onunla daha önce karşılaştığını hatırlamıyordu.</p><br class="calibre1"/><p class="calibre2">“Evet, son karşılaşmamızda siz… oh, galiba on altı yaşındaydı-nız… Opera Binası’ndaki bir baloda.”</p><p class="calibre2">Gözleri parlıyordu. “Harikaydınız o akşam.” Ariana bir an dalıp gerilere gitti. O gece ilk balosuna</p><p class="calibre2">gitmişti. Ve çok hoşuna giden şu subayı görmüştü… babasının pek de hoşlanmadığı şu subay…</p><p class="calibre2">neydi onun adı? “Bunu hatırlayacağınızı pek sanmıyorum. Üç yıl kadar önceydi.” Ariana onun</p><p class="calibre2">neredeyse yanağından bir makas alacak gibi davrandığını görünce birden tiksinir gibi oldu. Ama</p><p class="calibre2">aldığı eğitim mükemmeldi ve böyle şeylere hem dayanabiliyor, hem de rol yapabiliyordu. Ne de</p><p class="calibre2">olsa onu Hedwig yetiştirmişti, bunu inkâr edemezdi.</p><br class="calibre1"/><p class="calibre2">“Evet hatırladım.” Sesi neşesizdi ama kaba değildi.</p><br class="calibre1"/><p class="calibre2">“Ah, öyle mi?” Adam çok mutlu görünüyordu. “O halde bir gün yine gelin buraya. Belki de küçük</p><p class="calibre2">bir parti veririz.” Konuşurken sözcükleri ağzında öyle yuvarlıyordu ki, Ariana bir an için midesinin</p><p class="calibre2">bulandığını hissetti, kusacak gibi olmuştu. Bunun için önce ölmesi gerekirdi. Aslında kaderinin</p><p class="calibre2">neler getirebileceğini düşününce, ölüm fikri hiç de uzaklarda değil gibi geliyordu ona. Generale</p><p class="calibre2">cevap vermedi. Adam uzanıp onun koluna dokunurken, Ariana gözlerini ondan kaçırdı. “Evet, evet</p><p class="calibre2">umarım sizi burada tekrar görürüz. Burada birçok küçük kutlama yapacağız küçük hanım.</p><p class="calibre2">Mutluluğumuzu paylaşmalısınız. Ne de olsa burası sizin evinizdi.” Hâlâ evimiz, piç kurusu,</p><p class="calibre2">evimizdi değil. Bunları bağırarak söylemek isterdi tabii ama yapamadı, ve adamın, onun kalbini</p><p class="calibre2">kemiren öfkenin yüzündeki izlerini görmemesi için gözlerini nazik bir tavırla yere indirdi.</p><br class="calibre1"/><p class="calibre2">“Teşekkür ederim.”</p><br class="calibre1"/><p class="calibre2">General anlamlı gözlerle Von Tripp’e baktı ve sonra yanında duran yardımcısına eliyle hafif bir</p><p class="calibre2">işaret yaptı. “Unutma sakın, Von Rheinhardt’ı ara ve ona… şey… yani Bayan von Gotthard</p><br class="calibre1"/><p class="calibre2">140</p><div class="mbppagebreak" id="calibre_pb_35"></div>
</div></body></html>
