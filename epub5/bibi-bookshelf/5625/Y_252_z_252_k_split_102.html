<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">5UI</span></span></p><p class="calibre2">1JAİN1ELLE 3 1 E.CL</p><br class="calibre1"/><p class="calibre2">“Ben hiçbir şeyden korkmuyorum. Saçmalama.”</p><br class="calibre1"/><p class="calibre2">“Evet, korkuyorsun işte.”</p><br class="calibre1"/><p class="calibre2">Ariana bir süre tereddüt içinde kalarak düşündü, Max’a baktı, sonra gözlerini yere indirdi. Şimdiye</p><p class="calibre2">kadar her üçü de birbirlerine karşı çok dürüst davranmıştı, ama şimdi, düşündüklerini onlara</p><p class="calibre2">açıklamak Ariana’ya güç geliyordu. “Korkarım ki, oraya gidersen sana ait bir şeyler bulacaksın.</p><p class="calibre2">Kendini evde gibi hissedeceksin.”</p><br class="calibre1"/><p class="calibre2">“Ee, ne olur yani? Orada kalacağımı mı düşünüyorsun?” Sevecen bakışlarını annesinin yüzüne</p><p class="calibre2">çevirdi ve sonra yavaşça uzanıp onun ellerini tuttu.</p><br class="calibre1"/><p class="calibre2">Ariana hafif bir sesle, “Belki,” dedi. “Aslında neden korktuğumu da bilmiyorum, sadece… Oradan</p><p class="calibre2">çok uzun zaman önce ayrıldım ve çok kötü günlerdi. Ben sadece orada kaybettiklerimi</p><p class="calibre2">düşünebiliyorum… sevdiğim o insanları yani.”</p><br class="calibre1"/><p class="calibre2">“Ama benim de onlar hakkında daha çok şeyler bilmeye hakkım yok mu? Onların yaşadığı ülkeyi</p><p class="calibre2">görmeye? Senin bir çocuk olarak yaşadığın yerleri görmek hakkım değil mi? Senin babanla,</p><p class="calibre2">babamın ailesiyle yaşadıkları yerleri görmek isteyemez miyim? Senin gibi, benim de bazı</p><p class="calibre2">parçalarım orada olduğuna göre, onları neden göremeyeyim?”</p><br class="calibre1"/><p class="calibre2">Masada uzun bir sessizlik oldu ve en sonunda Max konuştu. “Çocuk haklı Ariana. Bunu yapmaya</p><p class="calibre2">hakkı var.” Sonra Noel’e baktı. “Orası güzel bir ülkedir evlat. Her zaman güzeldi ve eminim hep de</p><p class="calibre2">güzel olacaktır. Oraya gitmek istemeyişimizin bir nedeni de belki, onu hâlâ çok sevmemiz ve bizi</p><p class="calibre2">çok incitmiş olması olabilir.”</p><br class="calibre1"/><p class="calibre2">“Bunu anlıyorum Max.” Noel bunu söyledikten sonra sevgi dolu gözlerini annesine çevirdi. “Bu</p><p class="calibre2">beni incitemez anne. Ben neler olduğunu hiçbir zaman bilmedim. Sadece onu görecek ve sonra da,</p><p class="calibre2">seni ve kendimi daha iyi tanımış olarak ülkeme ve sana döneceğim.”</p><br class="calibre1"/><p class="calibre2">Ariana yavaşça içini çekti ve ikisine de baktı. “Siz ikiniz de müthiş birer konuşmacısınız, avukat</p><p class="calibre2">mısınız nesiniz?” Üçü de güldü ve kahvelerini bitirdi, ve sonra Max garsondan hesabı istedi.</p><br class="calibre1"/><p class="calibre2">Noel’in uçağı Kennedy Havaalanından iki hafta sonra kalkacaktı ve genç adam Avrupa’da yaklaşık</p><p class="calibre2">altı hafta kalmayı planlamıştı. Ağustos ortalarında New York’a dönmüş olmayı istiyordu, böylece</p><p class="calibre2">kendi dairesini tutabilecek ve 1 Eylül’de de çalışmaya başlayabilecekti.</p><br class="calibre1"/><p class="calibre2">Avrupa seyahati öncesi haftalar heyecan ve telaşla geçti. Görmek istediği arkadaşları, gitmek</p><p class="calibre2">istediği partiler vardı ve hemen her gün Max’la oturuyor, seyahat planlarını gözden geçiriyordu.</p><p class="calibre2">Ariana bu gezi konusunda hâlâ tedirgindi ama kendini yavaş yavaş alıştırıyordu. Noel’in hiç</p><p class="calibre2">durmadan koşuşturması da onu eğlendiriyordu. Bir akşam, arkadaşlarıyla giden Noel’in arkasından</p><p class="calibre2">baktı ve onun, yirmi yılda pek de fazla değişmediğini düşündü.</p><br class="calibre1"/><p class="calibre2">“Neler düşünüyorsun yine?” Max onun gözlerindeki nostalji pırıltılarını fark etmişti.</p><br class="calibre1"/><p class="calibre2">“Hiçbir şeyin pek değişmediğini.” Ariana sevgili dostuna baktı ve hafifçe gülümsedi.</p><br class="calibre1"/><p class="calibre2">“Gerçekten de öyle mi? Ben biraz önce, değiştiğini düşünüyordum. Ama bunun nedeni, senden</p><p class="calibre2">neredeyse yirmi yaş büyük olmam olabilir.”</p><br class="calibre1"/><p class="calibre2">O anda her ikisi de, Grunewald’daki evi, annesinin boş dairesini ve Nazilerden saklanan Max’in onu</p><p class="calibre2">ilk kez öpüşünü düşündü. Max gözleriyle, ona, bunu hatırlayıp hatırlamadığını sordu.</p><br class="calibre1"/><p class="calibre2">Ariana yavaşça başını salladı. “Evet, hatırlıyorum.”</p><br class="calibre1"/><p class="calibre2">Max gülümsedi. “O zaman seni sevdiğimi söylemiştim. Ve gerçekten de seviyordum biliyor</p><p class="calibre2">musun?”</p><br class="calibre1"/><p class="calibre2">Ariana onu hafifçe yanağından öptü. “O günlerde hatırlayabildiğim kadarıyla ben de seni</p><p class="calibre2">seviyordum.” Sonra Max’in kahverengi gözlerine gülümseyerek baktı. “Öptüğüm ilk erkektin</p><br class="calibre1"/><p class="calibre2">sen.</p><br class="calibre1"/><p class="calibre2">“Şimdi de son erkek olmayı umuyorum. Tabii bunun için de en azından yüz yaşına kadar yaşamam</p><p class="calibre2">gerekiyor.”</p><br class="calibre1"/><p class="calibre2">“Buna güveniyorum Max.” Uzun süre bakışıp birbirlerine gülümsediler ve sonra Max, onun koca</p><p class="calibre2">elmas ve zümrüt yüzükleri taşıyan elini tuttu.</p><br class="calibre1"/><p class="calibre2">“Sana bir şey söylemek istiyorum Ariana… daha ziyade senden bir şey istiyorum.”</p><br class="calibre1"/><p class="calibre2">Ariana birden anlamıştı. Mümkün müydü bu? Tüm bu yıllardan sonra hâlâ olabilir miydi bu?”</p><br class="calibre1"/><p class="calibre2">“Evet, çok önemli bu. Benim için. Ariana, benimle evlenir misin?” Max bunu, tüm inceliğiyle, aşk</p><p class="calibre2">ve yakarış dolu gözlerle sormuştu.</p><br class="calibre1"/><p class="calibre2">Ariana bir süre cevap vermedi, sonra başını hafifçe bir yana eğip ona baktı. “Max, neden şimdi,</p><p class="calibre2">sevgilim? Gerçekten de pek fark eder mi artık?”</p><br class="calibre1"/><p class="calibre2">“Evet. Benim için eder. Noel gidiyor. O artık yetişkin bir erkek Ariana. Avrupa’dan döndüğünde</p><p class="calibre2">kendi evine taşınacak. Peki ya biz? Biz yine rolümüze devam mı edeceğiz? Peki ama neden? Benim</p><p class="calibre2">kapıcım ve senin hizmetçin için mi? Neden sen evini, ya da ben dairemi satmıyoruz ve</p><p class="calibre2">evlenmiyoruz sanki? Artık bizim sıramız geldi. Sen yirmi beş yılını Noel’e verdin. Şimdi de gelecek</p><p class="calibre2">yirmi beş yılı kendimize ayıralım.” Ariana onun bu argümanına gülmekten kendini alamadı. Bir</p><p class="calibre2">anlamda onun haklı olduğunu biliyordu ve bu düşünce tarzı hoşuna gitmişti.</p><br class="calibre1"/><p class="calibre2">“Ama bunun için evlenmek zorunda mıyız?”</p><br class="calibre1"/><p class="calibre2">Max güldü ve, “Bu yaşta saygın olmak istemez misin?” diye sordu.</p><br class="calibre1"/><p class="calibre2">“Ama Max, ben henüz kırk altı yaşımdayım.” Sonra Max’a gülümsedi ve Max da onu ikna ettiğini</p><p class="calibre2">anladı. Sonra, ilk öpücükten tam yirmi sekiz yıl sonra onu tekrar öptü.</p><br class="calibre1"/><p class="calibre2">Ertesi sabah bunu Noel’e söylediklerinde genç adam çok mutlu oldu. Önce annesini ve sonra da</p><p class="calibre2">Max’i öptü.</p><br class="calibre1"/><p class="calibre2">“Artık gitmem zorunlu hale geldi. Eylül’de çıkmak durumundayım. Evi ne yapacaksın anne, tutacak</p><p class="calibre2">mısın?”</p><br class="calibre1"/><p class="calibre2">“Bu konuda bir karar vermedik henüz.” Ariana verdikleri kararla biraz şaşkın ve telaşlı gibi</p><p class="calibre2">görünüyordu. Noel birden sırıttı ve annesini yanağından öptü.</p><br class="calibre1"/><p class="calibre2">“Düşünsene, gümüş yıldönümlerini kutlamak için evlenen pek az çift vardır…”</p><br class="calibre1"/><p class="calibre2">“Noel!” Ariana hâlâ o yaşta evlendiği için kendini bir garip hissediyordu. Ariana’ya göre bir insan</p><p class="calibre2">yirmi iki ya da yirmi beş yaşında evlenebilirdi, yirmi yıl sonra, yetişkin bir erkek evlat sahibi</p><p class="calibre2">olduktan sonra değil.</p><br class="calibre1"/><p class="calibre2">YÜZÜK</p><br class="calibre1"/><p class="calibre2">305</p><br class="calibre1"/><p class="calibre2">“Pekâlâ, düğün ne zaman?”</p><br class="calibre1"/><p class="calibre2">Ariana’nın yerine Max cevap verdi. “Henüz kararlaştırmadık. Ama sen dönünceye kadar</p><p class="calibre2">bekleyeceğiz.”</p><br class="calibre1"/><p class="calibre2">“Umarım beklersiniz. Ee, bunu kutlamıyor muyuz yani?” Zaten Noel’in Harvard’dan</p><p class="calibre2">mezuniyetinden beri, haftalardır kutlamadan başka bir şey yaptıkları yoktu ve Noel ertesi gün</p><p class="calibre2">Avrupa’ya gidiyordu.</p><br class="calibre1"/><p class="calibre2">Max ikisini de o akşam Cote Basque’a yemeğe götürdü. Muhteşem ve eğlenceli bir yemekti.</p><p class="calibre2">Noel’in geçmişe, kendilerinin de geleceğe uçuşlarını kutladılar ve Ariana her zaman olduğu gibi</p><p class="calibre2">yine birkaç gözyaşı akıttı.</p><br class="calibre1"/><p class="calibre2">Paris’te umduğu her şey vardı. Noel, önce Eiffel Kulesi’ni ve Louvre Müzesi’ni ziyaret etti.</p><p class="calibre2">Kafelerde oturup gazete okudu ve eve bir kart gönderdi. Karttaki yazıya ‘Sevgili Nişanlılar,’ diye</p><p class="calibre2">başladı ve ‘Oğlunuz’ diye imzaladı. O akşam yemekten önce, Galeri Gerard Goddard’ın sahibinin</p><p class="calibre2">kızı ve aynı zamanda Tammy’nin bir arkadaşı olan Brigitte Goddard’a telefon etti, Tammy’ye, onu</p><p class="calibre2">arayacağına dair söz vermişti. Noel, Brigitte’i, Harvard’da kaldığı kısa süre içinde pek az tanımıştı</p><p class="calibre2">ama Tammy onunla iyi arkadaş olmuştu. Brigitte, nefret ettiğini söylediği annesi, geçmişiyle</p><p class="calibre2">yaşayan babası ve gülerek deli olduğunu ısrarla söylediği erkek kardeşiyle, insanı şaşırtan garip bir</p><p class="calibre2">kızdı. Sürekli insanlarla alay eden, eğlenceden hoşlanan biriydi. Güzel ve komik bir kızdı.</p><br class="calibre1"/><p class="calibre2">Ama onda aynı zamanda sanki kayıp bir şey, trajik bir yan vardı. Noel bir gün onu ailesi hakkında</p><p class="calibre2">sorguya çektiğinde, Brigitte, “Haklısın. Benim ailem kayıp, Noel,” demişti. “Babam kendi</p><p class="calibre2">dünyasında yaşıyor. Hiçbirimiz onu ilgilendirmiyoruz… sadece… geçmiş… diğerleri… başka bir</p><p class="calibre2">yaşam sürecinde kaybettiği diğerleri… biz yaşayanlar… biz sayılmıyoruz. Onun için yokuz biz.”</p><p class="calibre2">Bunlardan sonra alaycı bir tonla garip bir şey daha söylemişti, ama Noel onun gözlerindeki ifadeyi</p><p class="calibre2">hiçbir zaman unutmamıştı - o gözlerde, yaşının çok ötesinde bir üzüntü, kaybolmuşluk ve hüzün</p><p class="calibre2">ifadesi vardı, işte şimdi Noel bu kızı görecekti, ama telefonda onun şehir dışında olduğunu</p><p class="calibre2">öğrenince büyük bir hayal kırıklığına uğradı.</p><br class="calibre1"/><p class="calibre2">Y20</p><br class="calibre1"/><p class="calibre2">306</p><div class="mbppagebreak" id="calibre_pb_102"></div>
</div></body></html>
