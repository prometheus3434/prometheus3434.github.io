<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">YUZUK</span></span></p><p class="calibre2">131</p><br class="calibre1"/><p class="calibre2">bazı gün ve geceler, annesini birkaç dakika için görebildiği evine… artık kaybettiği evine geliyordu</p><p class="calibre2">işte. Onu kaybetmişti, hem Je onlara, Nazilere, içinde kaynayan öfkeyle, yanında oturan üniformalı</p><p class="calibre2">adama baktı. Onun için bu adam da onlardan, onların temsil ettiği şeylerden biriydi. Şiddet,</p><p class="calibre2">tahribat, tecavüz. Ona yiyecek almış ve onu Hildebrand’dan kurtarmış olması önemli değildi.</p><p class="calibre2">Gerçekte o da bu dehşet verici bütünün bir parçasıydı. Fırsat bulduğu takdirde o da kendisine</p><p class="calibre2">diğerlerinin yaptığını yapardı.</p><br class="calibre1"/><p class="calibre2">“işte şurada, şu tarafta.” Son dönemeci aldıklarında Ariana evi büyük bir heyecanla gösterdi ve Von</p><p class="calibre2">Tripp de arabayı yavaşlatıp, Ariana’nın büyük bir keder ve özlemle baktığı bu eve saygı ve</p><p class="calibre2">hayranlıkla baktı. O anda Ariana’ya evin çok güzel olduğunu ve bir zamanlar kendisinin de böyle</p><p class="calibre2">bir evde yaşadığını söylemek istedi. Karısı ve çocuklarının bombardıman sırasında Dresden</p><p class="calibre2">yakınlarındaki evlerinde öldüğünü ve artık onun da Ariana gibi gidecek bir yeri olmadığını</p><p class="calibre2">anlatmak istedi. Annesiyle babasının yaşadığı şato savaşın başında bir generale ‘geçici olarak’</p><p class="calibre2">verilmiş, onlar da evsiz kalınca onun evine, karısı ve çocuklarının yaşadığı Dresden’deki eve</p><p class="calibre2">sığınmıştı. Şimdi hiçbiri yoktu. Müttefik bombardımanında hepsi ölmüştü. General ise ailesinin</p><p class="calibre2">şatosunda bombardımanlardan uzak güven içindeydi ve onlar evlerinde ka-labilseydi Manfred’in</p><p class="calibre2">çocukları da şimdi yaşıyor olacaktı.</p><br class="calibre1"/><p class="calibre2">Manfred’in kullandığı Mercedes mıcırların üstünde, Ariana’nın milyonlarca kez duyduğu gıcırtıyı</p><p class="calibre2">çıkararak ilerledi. Gözlerini kapasa, kendisini bu arabanın içinde, bir yabancının yanında</p><p class="calibre2">parçalanmış giysisiyle oturmak yerine babası ve Gerhard’la birlikte Pazar günü kiliseden sonra göl</p><p class="calibre2">kıyısında yaptıkları araba gezisinden dönüyormuş gibi hissedebilirdi. Berthold hazırol vaziyette</p><p class="calibre2">beklemeliydi, içeriye girdiklerinde de babasına ve Gerhard’a çay servisi yapacaktı. “Ne yazık…” Bu</p><p class="calibre2">iki sözcüğü, arabadan aşağıya, taşların üstüne inip sevgili evine bakarken hafif bir sesle kendi</p><p class="calibre2">kendine söylemişti.</p><br class="calibre1"/><p class="calibre2">“Yarım saatiniz var.” Bunu Ariana’ya hatırlatmaktan nefret ediyordu ama geri dönmeleri</p><p class="calibre2">gerekiyordu ve bu, Von Rheinhardt’ın emriydi. Bu kızla yeterince zaman harcamışlardı. Von</p><p class="calibre2">Rheinhardt, Manfred’in kızla birlikte mümkün olduğu kadar az</p><br class="calibre1"/><p class="calibre2">132</p><div class="mbppagebreak" id="calibre_pb_32"></div>
</div></body></html>
