<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">YUZUK</span></span></p><p class="calibre2">309</p><br class="calibre1"/><p class="calibre2">başını salladı ve Noel’i gösterdi. Noel soran gözlerle yaşlı adama baktı, ne konuştuklarını</p><p class="calibre2">anlamamıştı.</p><br class="calibre1"/><p class="calibre2">Bahçıvan kapıyı açıp gülümseyerek Noel’in kolunu tuttu. “Karım etrafa bakmanıza izin verecek</p><p class="calibre2">bayım.”</p><br class="calibre1"/><p class="calibre2">“Evin içine de mi?”</p><br class="calibre1"/><p class="calibre2">“Evet.” Yaşlı adam tekrar gülümsedi. Halden anlıyordu. Bu geçen Amerikalının, büyükbabasının</p><p class="calibre2">ülkesiyle ilgilenip buralara kadar gelmesi güzel bir şeydi tabii, insanların birçoğu nereden geldiğini</p><p class="calibre2">unutuyordu. Pek çoğu savaştan önce neler olduğunu bilmiyordu. Ama bu genç onlardan farklıydı</p><p class="calibre2">ve bu da yaşlı adamın hoşuna gitmişti.</p><br class="calibre1"/><p class="calibre2">Ev bazı açılardan umduğundan tamamen farklıydı ama, bazı konularda da Ariana’nın çocukluk</p><p class="calibre2">anılarına, yıllarca Noel’e anlattığı anılara uyuyordu. Annesinin, dadısı ve erkek kardeşiyle yaşadığı</p><p class="calibre2">üçüncü kat hâlâ onun tarif ettiği gibiydi. Oyun odaları olan büyük oda, iki yatak odası ve çocukların</p><p class="calibre2">paylaştığı büyük banyo eskisi gibi duruyordu. Bu odalar şimdi misafir odası olmuştu ama, Noel</p><p class="calibre2">annesinin nerede yaşadığını artık görebiliyordu. Bir alt katta büyük değişiklikler yapılmıştı. Orada</p><p class="calibre2">şimdi birçok küçük oda, oturma odaları, kütüphaneler, bir dikiş odası ve oyuncak dolu küçük bir</p><p class="calibre2">oda vardı. Evde kuşkusuz tadilat yapılmıştı ve geçmişe ait pek az iz vardı. Alt kat hâlâ insanın</p><p class="calibre2">duygularını etkiliyordu ve biraz havasız ve sıkıcıydı. Ama Noel, büyük yemek salonundaki koca</p><p class="calibre2">yemek masasında büyükbabasının saygın tavırlarını gözünde canlandırabiliyordu. Bir an için Nazi</p><p class="calibre2">generalinin o masada kızlarla içki âlemi yaptığını düşündü ama bu düşünceyi kafasından hemen</p><p class="calibre2">silip attı.</p><br class="calibre1"/><p class="calibre2">Oradan ayrılmadan önce yaşlı çifte çok teşekkür etti ve dışarıya çıkıp, arabasını bıraktığı noktadan</p><p class="calibre2">evin fotoğrafını çekti. Belki bu fotoğrafı Tammy’ye verip ondan güzel bir resim yapmasını ister ve</p><p class="calibre2">zamanı gelince de bunu annesine verebilirdi. Grunewald mezarlığına doğru giderken bu fikir</p><br class="calibre1"/><p class="calibre2">hoşuna gitti ve orada aile mezarlarını bulması oldukça uzun sürdü. Ama hepsi oradaydı işte,</p><p class="calibre2">halalar, amcalar, dayılar, büyükanneler ve büyükbabalar; hepsinin isimleri vardı ama onların</p><p class="calibre2">hikâyelerini hiç bilmiyordu tabii. Ona tanıdık gelen sadece büyükanne Kassandra von Gott-310</p><div class="mbppagebreak" id="calibre_pb_105"></div>
</div></body></html>
