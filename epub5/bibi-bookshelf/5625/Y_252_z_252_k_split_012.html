<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">DANIELLE STEEL</span></span></p><p class="calibre2">Bir an için onu alıp buradan götürmek, ona hiç benzemeyen diğerlerinin yanında bırakmamak</p><p class="calibre2">istedi. Halaları, babası ve ağabeyi savaşta ölmüştü. Kassandra ise âdeta bir çocuk gibiydi ve hâlâ</p><br class="calibre1"/><p class="calibre2">çok gençti. Kassandra von Gotthard btuz yaşında ölmüştü. Walmar orada öylece durdu, onun artık</p><p class="calibre2">yaşamadığına inanamı-yordu.</p><br class="calibre1"/><p class="calibre2">Ariana bir süre sonra dayanamadı ve babasının yanma geldi. Walmar küçücük parmakların kendi</p><p class="calibre2">parmaklarına değdiğini hissetti ve başını eğip, yanında sessizce duran küçük kızına baktı, yakası</p><p class="calibre2">ermin kürklü lacivert mantosu yağmurda sırılsıklam ıslanmıştı.</p><br class="calibre1"/><p class="calibre2">“Artık gitmemiz gerekiyor baba. Seni eve götüreceğiz.” Tanıdığı o güzel gözlerin birer gölgesi gibi</p><p class="calibre2">olan o koca mavi gözleriyle öylesine büyük, akıllı ve sevecen görünüyordu ki. Orada öylece</p><p class="calibre2">dururken yağmura hiç aldırmıyordu. Sadece babasının elini sıkıca tuttu ve ona baktı. Walmar</p><p class="calibre2">sessizce başını salladı, yüzü gözyaşları ve yağmurla ıslanmıştı. Yağmur damlaları fötr şapkasının</p><p class="calibre2">kenarından omuzlarına düşüyordu, kızı da elini şimdi daha çok sıkmıştı.</p><br class="calibre1"/><p class="calibre2">Kızı da onun gibi, dönüp omuzunun üzerinden geriye bakmadı. Elele arabaya bindiler ve şoför</p><p class="calibre2">kapıyı arkalarından kapadı. Grunewald mezarlığının işçileri, Kassandra von Gotthard’ın tabutunu,</p><p class="calibre2">ondan önce buraya gelen ve Kassandra’nın hiç tanımadığı insanların mezarları gibi, çim kaplı hafif</p><p class="calibre2">bir tümsek oluncaya kadar toprakla örtmeye başladılar.</p><br class="calibre1"/><p class="calibre2">İkinci Kitap</p><br class="calibre1"/><p class="calibre2">ARİANA</p><br class="calibre1"/><p class="calibre2">BERLİN</p><br class="calibre1"/><p class="calibre2">8</p><br class="calibre1"/><p class="calibre2">“Ariana?” Merdivenin dibinde durmuş onu bekliyordu. Ariana acele etmezse geç kalacaklardı.</p><p class="calibre2">“Ariana!” Şimdi genç çocuklar için daha uygun odalar haline getirilmiş olan çocuk katının</p><p class="calibre2">altındaydı. Birkaç kez çocukları aşağıya, kendi yanına yakın bir yere almayı düşünmüştü ama, onlar</p><p class="calibre2">kendi katlarına iyice alışmıştı ve ayrıca karısının odasını açmaya da hiçbir zaman gönlü razı</p><p class="calibre2">olmamıştı. Kassandra’nın boş dairesinin kapısı yedi yıldır kapalı duruyordu.</p><br class="calibre1"/><p class="calibre2">Çalar saat buçuğu vurdu ve üst katta birden, sanki bunu bekliyormuş gibi ışıklar yandı. Başını</p><p class="calibre2">kaldırıp bakınca onu gördü; altın sarısı saçları arasına minik beyaz güller serpiştirilmiş, beyaz</p><p class="calibre2">organzeden bir giysi içinde müthiş görünüyordu. Uzun boynu, kar beyazı giysisi üzerinde kuğu</p><p class="calibre2">boynu gibiydi, vücut hatları mükemmel bir heykelin ölçülerindeydi ve ona bakan parlak mavi</p><p class="calibre2">gözleri muhteşemdi. Ariana yavaşça aşağıya, ona doğru inerken, Gerhard da bir zamanlar oyun</p><p class="calibre2">odaları olan odanın kapısından bakıp sırıttı. Merdivenin dibinde şaşkın bir halde bekleyen babasına</p><p class="calibre2">seslenip, o anın sihrini bozdu. “Güzel görünüyor, değil mi? Yani bir kız çocuğu için.” Ariana da,</p><p class="calibre2">babası da buna güldüler. Walmar başını salladı ve oğluna bakıp yorgun bir ifadeyle gülümsedi.</p><br class="calibre1"/><p class="calibre2">“Bana sorarsan bir klz çocuğu için olağanüstü görünüyor!” Walmar o ilkbaharda altmış beş yaşında</p><p class="calibre2">girmişti. Sadece onun yaşında bir adam için değil, herkes için zor günlerdi. Ülke yaklaşık üç yıldır</p><p class="calibre2">savaştaydı. Ama bu onların yaşamlarını değiştirememişti. Berlin hâlâ tüm güzellikleri ve</p><br class="calibre1"/><p class="calibre2">heyecanlarıyla canlıydı, nerdeyse bir çılgınlık hüküm sürüyordu, partiler, tiyatrolar, operalar ve</p><p class="calibre2">değişik, yeni eğlence türleri devam ediyordu ama, Walmar artık bunların kendi yaşında biri için</p><p class="calibre2">yorucu olduğunu biliyordu. Ayrıca aile düzenini korumak, bankasının işlerini yürütmek,</p><p class="calibre2">sorunlardan uzak durmak ve çocukları, şimdi ülkenin kanında akan zehir-Y5</p><br class="calibre1"/><p class="calibre2">den uzak tutmak zorundaydı. Hayır, hayatları hiç de kolay değildi. Ama şimdiye kadar her şeyi</p><p class="calibre2">idare etmesini bilmişti. Tilden Bank hâlâ sağlam bir bankaydı, Reich yönetimiyle ilişkileri iyiydi,</p><p class="calibre2">yaşam tarzı güvence altındaydı ve bir banker olarak önemli kişiliği sayesinde Parti’ye yararlı</p><p class="calibre2">olmayı sürdürdüğü sürece hiç kimse onu ya da çocuklarını rahatsız edemezdi.</p><br class="calibre1"/><p class="calibre2">Ariana ve Gerhard, bir gençlik örgütüne katılmalarını gerektirecek yaşa geldiğinde, yetkililere</p><p class="calibre2">sessizce, Gerhard’ın astımı olduğu, eğitiminde sıkıntı çektiği ve yaşıtları arasında korkunç derecede</p><p class="calibre2">çekingen, içine kapanık olduğu açıklandı. Annesinin ölümünden sonra… kuşkusuz anlarsınız… ve</p><p class="calibre2">Ariana… onun da girdiği şoktan hiç çıkamayacağı inancındayız. Aristokrat bir geçmişi olan asil bir</p><p class="calibre2">dul erkek, iki genç çocuğu ve bir banka. Bir insanın Almanya’da hayatta kalabilmesi için, bunlar</p><p class="calibre2">dışında sadece, olaylara katlanabilme sabrının, sessiz kalabilme ferasetinin, kör ve sağır-mış gibi</p><p class="calibre2">davranabilme arzusunun olması gerekiyordu.</p><br class="calibre1"/><p class="calibre2">Annesinin ölümünden üç yıl sonra bir gün onun kürkçüsünü görmeye giden Ariana’nın yaşadığı</p><p class="calibre2">dehşeti hiç unutmamıştı Walmar. Kürkçü Rothmann, küçük bir kızken Ariana’ya her zaman sıcak</p><p class="calibre2">kakao ikram eder, kurabiyeler ve bazen de küçük mink kuyruğu parçaları verirdi. Fakat o gün</p><p class="calibre2">dükkâna gittiğinde, kollarında pazıbentler olan bir düzine kadar adamın kapı önünde durduğunu</p><p class="calibre2">görmüştü. Her taraf loştu, bomboştu, tabela parçalanmış, camlar kırılmıştı, koskoca lüks dükkân</p><p class="calibre2">boşalmıştı ve sağlam kalan camlarda bir tek sözcük görülüyordu - Juden (Yahudiler).</p><br class="calibre1"/><p class="calibre2">Ariana babasının bankasına koşup ağlamış ve babası hemen kapıyı kapayıp onunla çok ciddi bir</p><p class="calibre2">ifadeyle konuşmuştu. “Gördüğünü sakın kimseye anlatma Ariana! Kimseye! Bu konuda konuşma,</p><p class="calibre2">hiçbir şey sorma. Kimseye bir şey söyleme!”</p><br class="calibre1"/><p class="calibre2">Kızı şaşkın şaşkın ona bakmıştı. “Ama bunu başka insanlar da gördü. Askerler silahlarla dışarda</p><p class="calibre2">duruyordu ve pencere… ve baba… biliyorum - kan gördüm!”</p><br class="calibre1"/><p class="calibre2">“Hiçbir şey görmedin Ariana. Oraya hiç gitmedin.”</p><br class="calibre1"/><p class="calibre2">“Ama…”</p><br class="calibre1"/><p class="calibre2">“Sus! Bugün benimle öğle yemeğini Tiergarten’de yedin ve sonra da bankaya geldik. Burada bir</p><p class="calibre2">süre oturduk, sen bir fincan</p><br class="calibre1"/><p class="calibre2">sıcak kakao içtin ve sonra da şoför seni eve götürdü. Bunu anla-dm mı?” Ariana babasını daha önce</p><p class="calibre2">hiç böyle görmemişti, hiçbir şey anlamıyordu. Babası korkmuş olabilir miydi? Ona</p><p class="calibre2">dokunamazlardı. Önemli bir bankacıydı o. Hem sonra babası Yahudi değildi ki. Ama Rothmann’ı</p><br class="calibre1"/><p class="calibre2">acaba nereye götürmüşlerdi? Dükkânına ne olmuştu? “Beni anlıyor musun Ariana?” Babasının sesi</p><p class="calibre2">birden yükselmişti, öfkeli gibiydi ama Ariana, onun kendisine kızmadığını hissetmişti.</p><br class="calibre1"/><p class="calibre2">“Anladım.” Sonra o hafif, ince sesi aralarındaki sessizliği deli-vermişti. “Peki ama neden?”</p><br class="calibre1"/><p class="calibre2">Walmar von Gotthard içini çekti ve arkasına yaslandı. Burası büyük, insanı etkileyen bir büroydu,</p><p class="calibre2">masa muazzamdı ve Ariana, on iki yaşında olmasına rağmen o masanın önünde küçücük</p><p class="calibre2">görünüyordu. Bu küçük kıza ne söyleyebilirdi? Durumu nasıl açıklayabilirdi?</p><br class="calibre1"/><p class="calibre2">Bu olaydan bir yıl sonra daha kötü bir şey olmuş, Eylül’de savaş başlamıştı. Savaşın başlamasından</p><p class="calibre2">bu yana çok dikkatli davranmış, durumu iyi idare etmişti Walmar. Çocuklar güvendeydi, iyi</p><p class="calibre2">korunuyorlardı. Şimdi Gerhard on iki buçuk yaşındaydı ve Ariana da on altı olmuştu. Onlar için</p><p class="calibre2">değişen pek fazla şey yoktu, babalarının Hitler’den nefret ettiğini hissetmelerine rağmen, bunu hiç</p><p class="calibre2">tartışmaz, birbirleriyle bile konuşmazlardı. Hitler’den nefret etmek tehlikeli bir şeydi. Bunu herkes</p><p class="calibre2">biliyordu.</p><br class="calibre1"/><p class="calibre2">Hâlâ Grunewald’daki eski evlerinde yaşıyor, aynı okullara ve kiliseye devam ediyor, ama</p><p class="calibre2">başkalarının evlerine nadiren gidiyorlardı. Walmar onları, kendi güvenlikleri açısından sıkı bir</p><p class="calibre2">kontrol altında tutuyor, bunu onlara dikkatle izah ediyor ve onlar da anlıyordu. Ne de olsa ülke</p><p class="calibre2">savaştaydı. Her taraf üniformalı insanlar, gülen askerler, güzel kızlarla doluydu ve bazı geceler,</p><p class="calibre2">komşularının, subaylara ve dostlarına büyük partiler verdiğini, kulaklarına gelen müzik seslerinden</p><p class="calibre2">anlıyorlardı. Bir açıdan bakıldığında, Berlin’de neşeli, coşkulu günler yaşanmaktaydı. Ama diğer</p><p class="calibre2">yandan çocuklar, üzüntü verici olayların da yaşandığını biliyordu. Arkadaşlarından birçoğunun</p><p class="calibre2">babası savaşta, çarpışıyordu. Bazıları savaşta babalarını, ağabeylerini kaybetmişti. Ama Ariana ve</p><p class="calibre2">Gerhard, diğer çocukların alay etmelerine rağmen, babalarının</p><br class="calibre1"/><p class="calibre2">YÜZÜK</p><br class="calibre1"/><p class="calibre2">69</p><br class="calibre1"/><p class="calibre2">yaşlı olmasından memnundu. Annelerini zaten kaybetmişlerdi, babalarını da kaybetmeye</p><p class="calibre2">dayanamazlardı.</p><br class="calibre1"/><p class="calibre2">Ariana bir gün, hınzırca bir gülümsemeyle babasına, “Ama davetler, eğlenceler için hiç de yaşlı</p><p class="calibre2">sayılmazsın,” deyiverdi. On altıncı yaşının ilk baharıydı ve ilk balosuna gitmeyi çok istiyordu.</p><p class="calibre2">Annesiyle babasının çok renkli bir yaşamları olduğunu iyi hatırlıyordu. Fakat onun ölümünden</p><p class="calibre2">sonraki yedi yıl boyunca, Walmar zamanının çoğunu ya bankasında çalışarak, ya odasında ya da</p><p class="calibre2">onlarla kâğıt oynayarak geçirir olmuştu. Kassandra’nın intiharından sonra balolar, davetler sona</p><p class="calibre2">ermişti. Ama çocuklar anneleriyle ilgili çok az şey biliyordu. Annelerinin nasıl ve neden öldüğü,</p><p class="calibre2">Walmar’in onlarla paylaşamayacağı kadar acı gerçeklerdi. “Ee baba? Gidebilir miyiz? Lütfen?”</p><p class="calibre2">Kızı ona öylesine tatlı bakmıştı ki, Walmar dayanamayıp gülümsedi.</p><br class="calibre1"/><p class="calibre2">“Balo mu? Şimdi mi? Savaş sürerken mi?”</p><br class="calibre1"/><p class="calibre2">“Oh baba, herkes partiler verip eğleniyor. Burada, Grunewald’da bile sabahlara kadar</p><p class="calibre2">eğleniyorlar.” Bu doğruydu - yaşadıkları bu ağırbaşlı semtte bile içkili âlemler sabahın erken</p><p class="calibre2">saatlerine kadar sürüyordu.</p><br class="calibre1"/><p class="calibre2">“Bunun için yaşın biraz küçük değil mi?”</p><br class="calibre1"/><p class="calibre2">“Hiç de değil.” Ona öyle bir bakışla baktı ki, garip bir şekilde annesine benziyordu. “On altı</p><p class="calibre2">oldum.”</p><br class="calibre1"/><p class="calibre2">Sonunda kardeşinin de desteğiyle Ariana isteğini kabul ettirmişti ve şimdi de, Bayan Hedwig’in</p><p class="calibre2">usta elleriyle diktiği beyaz organze giysi içinde bir prenses gibi orada duruyordu.</p><br class="calibre1"/><p class="calibre2">“Harika görünüyorsun yavrum.”</p><br class="calibre1"/><p class="calibre2">Ariana, onun beyaz frakını çok beğenmiş gibi, çocukça bir gülümsemeyle ona baktı. “Sen de çok</p><p class="calibre2">iyisin.”</p><br class="calibre1"/><p class="calibre2">Gerhard hâlâ yukardan onlara bakıyordu ve bir ara onun kıkırdadığını duydular. “Bence ikiniz de</p><p class="calibre2">komik görünüyorsunuz.” Ama, o da onlarla gurur duyuyor gibi bakıyordu.</p><br class="calibre1"/><p class="calibre2">“Hadi yatağına, canavar seni.” Ariana merdivenin son basamağında ayağı takılıp hafifçe</p><p class="calibre2">sendelerken, kardeşine neşeyle bağırdı.</p><br class="calibre1"/><p class="calibre2">Eski büyük otomobili savaştan hemen önce siyah ve gri bir Rolls Royce’la değiştirmişlerdi ve yeni</p><p class="calibre2">araba şimdi araba yolunun dibinde, yaşlıca şoförle birlikte onları bekliyordu. Ariana omuzlarına hafif bir şal atmıştı ve beyaz giysisi, arabaya binerken hafifçe dalgalandı. Balo Opera</p><p class="calibre2">Binası’nda veriliyordu ve Von Gotthardlar oraya doğru ilerlerken her taraf ışıl ısıldı. Geniş bulvar</p><p class="calibre2">her zamanki gibi çok güzel görünüyordu, Unter den Linden, savaşın başından beri hiç</p><p class="calibre2">değişmemişti.</p><br class="calibre1"/><p class="calibre2">Walmar, Roll’un içinde, yanında bir prenses gibi oturan kızına gururlu bir ifadeyle baktı.</p><p class="calibre2">“Heyecanlı mısın?”</p><br class="calibre1"/><p class="calibre2">Genç kız mutlu bir ifadeyle başını salladı. “Hem de çok.” îlk balosunun etkisiyle büyülenmiş gibi</p><p class="calibre2">görünüyordu.</p><br class="calibre1"/><p class="calibre2">Her şey Ariana’nın umduğundan da daha güzeldi. Opera Bi-nası’nın merdiveni kırmızı halı</p><p class="calibre2">kaplanmıştı, harika tavanı ve giriş holü bir ışık seli altındaydı. Çevrelerinde tüm kadınlar gece</p><p class="calibre2">giysileri ve mücevherler içindeydi, erkeklerse ya göğüslerinde madalyalar olan üniformalar ya da</p><p class="calibre2">beyaz fraklar giymişlerdi. O gece, Walmar’in neşesini kaçıran tek şey, Reich’ın önlerinde asılı</p><p class="calibre2">duran koskoca kırmızı bayrağıydı.</p><br class="calibre1"/><p class="calibre2">Büyük salondan yumuşak bir müzik sesi geliyordu ve etrafları, şaşkın şaşkın çevrelerine bakman,</p><p class="calibre2">eğlenen mücevherli insanlarla doluydu. Ariana’nın gözleri iki koca mavi-yeşil mücevher gibi fildişi</p><p class="calibre2">renkli zarif yüzünde parlıyor, dudakları yine zarif bir yakutu andırıyordu.</p><br class="calibre1"/><p class="calibre2">İlk dansını babasıyla yaptı ve Walmar daha sonra onu bir grup arkadaşının güvenilir ortamına,</p><p class="calibre2">çiftlerin vals yaptığı dans pisti yanındaki masalardan birinde toplanmış bankacıların yanına</p><p class="calibre2">götürdü.</p><br class="calibre1"/><p class="calibre2">Ariana babasının arkadaşlarıyla yirmi dakikaya yakın bir süredir büyük bir neşe içinde</p><p class="calibre2">konuşuyordu. O sırada biraz ilerlerinde duran uzun boylu genç adam Walmar’in dikkatini çekti.</p><p class="calibre2">Genç adam sakin bir tavırlı bir arkadaşıyla konuşurken, bir yandan da Ariana’yı süzüyordu. Walmar</p><p class="calibre2">gözlerini bu genç askerden ayırdı ve kızını tekrar dansa kaldırdı. Bunu yapması belki doğru değildi</p><p class="calibre2">ama, kaçınılmazı mümkün olduğunca ertelemesi gerektiğini hissetmişti. Kızını buraya getirirken,</p><p class="calibre2">onun başka erkeklerle de dans edeceğini biliyordu. Ama üniformalılar… üniformalılar… bundan</p><p class="calibre2">kaçınılamazdı… sadece, bu üniformalıların Ariana’yı kendilerine göre fazla genç bulmaları için dua</p><p class="calibre2">edebilirdi.</p><br class="calibre1"/><p class="calibre2">70</p><div class="mbppagebreak" id="calibre_pb_12"></div>
</div></body></html>
