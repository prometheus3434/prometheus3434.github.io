<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">DANIELLE STEEL</span></span></p><p class="calibre2">“Şey.” Ariana önce Max’a, sonra da Noel’e bakıp gülümsedi. “Biz Noel’i düşünüyorduk tarih olarak.</p><p class="calibre2">Sen ne dersin buna?”</p><br class="calibre1"/><p class="calibre2">“Harika. Doğum günümden önce yapabiliriz.” Durdu ve mahcup bir tavırla gülümseyip, “Büyük bir</p><p class="calibre2">düğün mü olacak?” diye sordu.</p><br class="calibre1"/><p class="calibre2">“Hayır, olmayacak tabii.” Ariana gülüp başını iki yana salladı, “Bizim yaşımızda olur mu öyle şey?</p><p class="calibre2">Sadece birkaç dostu çağıracağız.” Ama bunu söylerken gözlerinde dalgın bir ifade vardı. Hayatında</p><p class="calibre2">üçüncü kez evleniyordu ve kayıp ailesinin anıları kalbinden ve zihninden geçti. Noel annesine baktı</p><p class="calibre2">ve onun neler düşündüğünü sezinler gibi oldu. Avrupa seyahati dönüşünden sonra, anne oğul</p><p class="calibre2">birbirine eskisinden daha yakınlaşmıştı sanki. Noel şimdi onun düşüncelerini sanki biliyordu.</p><p class="calibre2">Bundan pek sık bahsedilmiyordu kuşkusuz, ama bu bağ ortadaydı.</p><br class="calibre1"/><p class="calibre2">“Düğüne bir arkadaşımı getirebilir miyim anne? Bunu yapmama izin verir misiniz?”</p><br class="calibre1"/><p class="calibre2">“Gayet tabii oğlum.” Ariana hemen gülümseyip ona baktı. “Tanıdığımız biri mi?”</p><br class="calibre1"/><p class="calibre2">“Evet. Bu yaz benim mezuniyetimde onunla tanıştınız. Hatırlarsın, Tammy.” Kayıtsızmış gibi</p><p class="calibre2">görünmeye çalışıyordu ama, bunu söylerken öylesine heyecanlıydı ki, Max kendini tutamayıp bir</p><p class="calibre2">kahkaha attı.</p><br class="calibre1"/><p class="calibre2">“Yanılmıyorsam şu uzun siyah saçlı, büyüleyici Rapunzel. Ta-mara, değil mi?”</p><br class="calibre1"/><p class="calibre2">“Evet.” Noel, rahatlamış gibi Max’a baktı ve Ariana gülümsedi.</p><br class="calibre1"/><p class="calibre2">“Onu ben de hatırladım. Genç hukuk öğrencisi - henüz öğreniminin başlarındaydı, değil mi?”</p><br class="calibre1"/><p class="calibre2">“Evet. Noel’ de o da annesiyle babasını görmeye gelecek ve düşündüm ki… yani… düğün hoşuna</p><p class="calibre2">gidecektir.”</p><br class="calibre1"/><p class="calibre2">“Tabii Noel, tabii.” Max hemen konuyu değiştirip genç adamı sıkıntıdan kurtardı ama Noel’in</p><p class="calibre2">yüzündeki ifade Ariana’nın gözünden kaçmamıştı. O gece yatmadan önce Max’a baktı.</p><br class="calibre1"/><p class="calibre2">“Noel ciddi olabilir mi, ne diyorsun?” endişeli görünüyordu ama Max hafifçe gülümsedi ve yatağın</p><p class="calibre2">kenarına oturdu.</p><br class="calibre1"/><p class="calibre2">“Belki olabilir, ama pek sanmıyorum. Henüz pek durulacak gibi görünmüyor.”</p><div class="mbppagebreak" id="calibre_pb_107"></div>
</div></body></html>
