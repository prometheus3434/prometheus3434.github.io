<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">YUZUK</span></span></p><p class="calibre2">555</p><br class="calibre1"/><p class="calibre2">“Evet, ve biraz da deli. Sanırım seni daha çok seviyorum ufaklık.”</p><br class="calibre1"/><p class="calibre2">“Bak bu iyi haber işte.”</p><br class="calibre1"/><p class="calibre2">“Onun ailesiyle tanışmaya pek meraklı değilim.”</p><br class="calibre1"/><p class="calibre2">“Oh, onlar iyi insanlardır.”</p><br class="calibre1"/><p class="calibre2">“Onlarla uzun kalmak istemiyorum Tammy. iki gün yeter. Bir süre seninle yalnız kalmak isterim.</p><p class="calibre2">Ne de olsa bu bizim halayımız, değil mi?” Alıngan bir tavırla ona bakınca, Tammy onu öptü ve</p><p class="calibre2">güldü-</p><br class="calibre1"/><p class="calibre2">“Özür dilerim sevgilim.”</p><br class="calibre1"/><p class="calibre2">“Özüre gerek yok, sadece bana söz ver, Riviera’da onların yanında iki gün kalıp italya’ya gideceğiz.</p><p class="calibre2">Tamam mı?”</p><br class="calibre1"/><p class="calibre2">“Tamam efendim.” Şakacı bir tavırla Noel’e selam verdi ve o sırada Brigitte yanlarına gelip onları</p><p class="calibre2">Balmain’e, Givenchy’ye ve Dior’a götürdü.</p><br class="calibre1"/><p class="calibre2">Tammy, Ariana için alacağı giysiyi Dior’da buldu, Ariana’nın koca mavi gözleriyle çok iyi uyum</p><p class="calibre2">sağlayacak harika, leylak rengi ipek bir gece elbisesiydi bu. Elbiseye uygun bir eşarp da vardı ve</p><p class="calibre2">Tammy ayrıca, bir çift de küpe aldı. Bu takım ona 400 dolardan fazlaya patlamıştı ve Noel</p><p class="calibre2">neredeyse soluksuz kalıyordu. “Eylül’de işe başlıyorum Noel. Öyle bakma bana.”</p><br class="calibre1"/><p class="calibre2">“Böyle şeyler almayı sürdüreceksen hemen başlasan iyi olur.” Ama her ikisi de bunun özel bir</p><p class="calibre2">armağan olduğunu biliyordu. Tammy’nin, yüzük için teşekkür armağanıydı bu. Brigitte, Pla-za’da</p><p class="calibre2">onlarla buluştuğu ilk gece yüzüğe dikkat etmiş, âdeta ona âşık olmuş gibi bakmış ve sonra da</p><p class="calibre2">Tammy’ye, gözlerini yüzüğünden ayıramadığını itiraf etmişti. Babası da galerisinde bir süre önce</p><p class="calibre2">antika mücevherler için bir köşe açmıştı ama, Tamara’nın yeni yüzüğü gibi bir şey görmemişti</p><p class="calibre2">henüz.</p><br class="calibre1"/><p class="calibre2">Paris’ten ayrılmadan önceki, son öğleden sonrası, Brigitte onları alıp Faubourg-St-Honore’deki</p><p class="calibre2">Galeri Gerard Goddard’a götürdü ve orada bir saatten fazla dolaşıp Renoir’ları, Picasso’ları, Faberge</p><p class="calibre2">kutularını, paha biçilmez antika elmas bilezikleri, küçük büst ve heykelleri hayranlıkla seyrettiler.</p><p class="calibre2">Gerçekten de olağanüstü bir yerdi burası. Oradan ayrılırken Noel son derece zevk aldığını gösteren</p><p class="calibre2">bir tavırla Brigitte’e baktı.</p><br class="calibre1"/><p class="calibre2">“Burası âdeta küçük bir müze, hatta daha da güzel.”</p><br class="calibre1"/><p class="calibre2">Brigitte gururla başını salladı. “Babamda bazen güzel şeyler bulunur.” Genç kız biraz mütevazı</p><p class="calibre2">davranıyordu ve Noel’le Tammy onun arkasından yürürken gülümsediler. Babası onu Radcliffe’e</p><p class="calibre2">sanat tarihi ve benzeri bilgiler alması için göndermişti ama Brigitte’in tercihi daha ziyade futbol</p><p class="calibre2">maçları, partiler ve tıp öğrencileri gibi şeyler olmuştu. Felaket gibi geçen iki yıldan sonra babası en</p><p class="calibre2">sonunda onu geriye çağırmış ve eğlenecekse Fransa’da eğlenmesini söylemişti. Brigitte şimdi de</p><p class="calibre2">üstü kapalı bir ifadeyle fotoğrafçılık öğrendiği ya da film çektiği gibi bir şeyler söylüyordu ama</p><p class="calibre2">hiçbir şeye karşı gerçek bir hevesi olmadığı belliydi, yine de çok eğlenceli bir kızdı. Çılgın gibi her</p><p class="calibre2">yana koşup sürekli eğlence arayan bir insandı ama hiçbir yerde de fazla uzun kalmıyordu. Onda,</p><p class="calibre2">yüzyılın hastalığı denebilecek bir huzursuzluk vardı sanki.</p><br class="calibre1"/><p class="calibre2">Tammy, düşünceli bir tavırla, “Bu kızda garip bir şey var, sanki hiç büyümüyor,” deyince Noel</p><p class="calibre2">omuzlarını silkti.</p><br class="calibre1"/><p class="calibre2">“Bilmiyorum. Bazı insanlar böyledir, hiç büyümez. Erkek kardeşi de böyle mi bunun?”</p><br class="calibre1"/><p class="calibre2">“Evet, Hem de daha beter.”</p><br class="calibre1"/><p class="calibre2">Noel şaşkın gözlerle ona baktı. “Peki ama neden?”</p><br class="calibre1"/><p class="calibre2">“Bilmiyorum, şımarıklık olabilir, belki de mutsuzdur. Bilemiyorum. Bunu daha iyi anlamak için</p><p class="calibre2">ailesini görmelisin. Annesi edepsiz bir Leydi Bountiful gibidir, babası ise kendi içine çekilmiştir,</p><p class="calibre2">sanki hayaletler arasında yaşar.”</p><br class="calibre1"/><p class="calibre2">51</p><br class="calibre1"/><p class="calibre2">Nice’e uçuş bir saatten fazla sürdü. Bernard Goddard onları çıkış kapısında bekliyordu. Brigitte gibi</p><p class="calibre2">kardeşi de kumral ve güzel bir insandı, çıplak ayak duruyordu, üzerinde ipek bir gömlek ve</p><p class="calibre2">pantolon vardı. Çok dalgın gibiydi, sanki birisi onu kendi haberi olmadan getirip oraya bırakmıştı.</p><br class="calibre1"/><p class="calibre2">Ama ablası ona koşup kollarını boynuna dolayınca kendini toparlar gibi oldu. Ferrari arabasının</p><p class="calibre2">eldiven gözündeki büyük gümüş mariuana kutusu delikanlının durumunu açıklıyordu.</p><div class="mbppagebreak" id="calibre_pb_117"></div>
</div></body></html>
