<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">KASSANDRA</span></span></p><p class="calibre2">1</p><br class="calibre1"/><p class="calibre2">Kassandra von Gotthard, Charlottenburg Parkı’nda, gölün kenarında sakin sakin oturmuş, biraz</p><p class="calibre2">önce attığı taşın meydana getirdiği dalgacıkların yayılışını seyrediyordu. Uzun zarif parmaklar,</p><p class="calibre2">pürüzsüz küçük bir taş daha aldı, bir süre havada tuttu ve sonra yine amaçsızca suya attı. Yaz</p><p class="calibre2">sonunun sıcak ve güneşli bir günüydü. Uzun, yumuşak bir dalga halinde omuzlarına düşmüş olan</p><p class="calibre2">altın sarısı saçları bir tek fildişi tarakla yana doğru tutturulmuştu. Tarağın saçlarında oluşturduğu</p><p class="calibre2">kıvrım, yüzündeki tüm hatlar gibi mükemmel ve zarifti. Badem biçimli iri gözleri, parkta arkasında</p><p class="calibre2">duran çiçeklerin rengindeydi. Bunlar, gülecekmiş ve aynı anda bir şeyler söyleyecekmiş gibi</p><p class="calibre2">görünen gözlerdi. Bunlar, okşarcasına ilgiyle bakan ama sonra birden, sanki gölün karşı kıyısındaki</p><p class="calibre2">Charlottenburg Şatosu gibi şimdiki zamandan kopup, eski ve hatırlanması güç bir rüyaya dalıp</p><p class="calibre2">giden gözlerdi.</p><br class="calibre1"/><p class="calibre2">Gölün kenarındaki otların üzerine uzanmış olan Kassandra, bir yağlıboya tablodaki ya da bir</p><p class="calibre2">rüyadaki bir kadına benziyordu, zarif parmakları otların arasında dolaşıyor, atmak için bir taş daha</p><p class="calibre2">arıyordu. İki küçük çocuğun, ellerini neşeyle çırpmalarıyla harekete geçen ördekler badi badi göle</p><br class="calibre1"/><p class="calibre2">doğru koştular. Çocuklar gülerek oradan kaçışırken Kassandra onların yüzlerini seçmeye</p><p class="calibre2">çalışıyordu.</p><br class="calibre1"/><p class="calibre2">“Az önce ne düşünüyordun?” diye soran, yan taraftan gelen sesle, daldığı hayalden uyandı ve hafif</p><p class="calibre2">bir gülümsemeyle ona döndü.</p><br class="calibre1"/><p class="calibre2">“Hiçbir şey.” Gülümsemesi tüm yüzüne yayıldı ve elini yanındaki erkeğe uzatırken elmas işlemeli</p><p class="calibre2">ve mühürlü yüzüğü güneşte parladı. Ama erkek buna dikkat etmedi. Kassandra’nın mücevherleri</p><p class="calibre2">onun için hiçbir anlam taşımıyordu. Onun ilgisini çeken, onun için yaşamın gizemini ve güzelliğini</p><p class="calibre2">elinde tutan, Kassandra’nın kendisiydi. Kassandra, cevabını asla bulamayacağı bir soru, hiçbir</p><p class="calibre2">zaman sahip olamayacağı bir armağandı.</p><div class="mbppagebreak" id="calibre_pb_1"></div>
</div></body></html>
