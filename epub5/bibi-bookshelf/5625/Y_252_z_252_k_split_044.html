<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">İDJ</span></span></p><p class="calibre2">Tripp’m karısı ve çocuklarının ölümünü asla unutamayacağından ve bir Noel önce aldığı yaranın</p><p class="calibre2">etkisinden kurtulamayacağından korkmuştu. Manfred, yaralandıktan sonra yaşamaktan vazgeçmiş</p><p class="calibre2">gibiydi. Âdeta bir insan kabuğu olmuştu - hiçbir sosyal aktiviteye katılmıyordu. Ama belki şimdi…</p><p class="calibre2">ilginçti… ondan kuşkulanmış ve yolun karşı tarafındaki barakalara gidip bunun için araştırmıştı.</p><p class="calibre2">Dietrich von Rheinhardt’in dikkatinden çok az şey kaçardı.</p><br class="calibre1"/><p class="calibre2">“Von Tripp?”</p><br class="calibre1"/><p class="calibre2">“Buyrun efendim?” Manfred başını kaldırıp şaşırmış gibi baktı. Yüzbaşının odaya girdiğini</p><p class="calibre2">görmemişti. Daha da önemlisi, yarım saat kadar önce dışarıya çıktığının bile farkında değildi.</p><p class="calibre2">Koridorun karşı tarafındaki odasında, başka birinin karıştırdığı dosyaları arıyordu.</p><br class="calibre1"/><p class="calibre2">“Biraz benim odama gelir misin lütfen?” Manfred tedirgin bir tavırla onu izledi. Yüzbaşı hiç zaman</p><p class="calibre2">harcamadı. “Manfred, sokağın karşı tarafında şu baraka defterine bir göz attım, tesadüfen yani.”</p><p class="calibre2">Ama ikisi de yüzbaşının hiçbir işi tesadüfen yapmadığını biliyordu.</p><br class="calibre1"/><p class="calibre2">“Öyle mi?”</p><br class="calibre1"/><p class="calibre2">“Evet, öyle. Kız sende mi?” Yüzünden bir anlam çıkarmak olanaksızdı ama, Manfred yavaşça</p><p class="calibre2">başını salladı.</p><br class="calibre1"/><p class="calibre2">“Evet bende.”</p><br class="calibre1"/><p class="calibre2">“Nedenini sorabilir miyim?”</p><br class="calibre1"/><p class="calibre2">“Onu istiyordum efendim.” Von Rheinhardt’ın kolayca anlayabileceği pervasız bir cevaptı bu.</p><br class="calibre1"/><p class="calibre2">“Bunu anlayabiliyorum tabii, ama General Ritter’in de onu istediğini biliyor muydun?”</p><br class="calibre1"/><p class="calibre2">“Hayır efendim.” Manfred cildinin ürperdiğini hissetti. “Hayır efendim, bilmiyordum. Dün</p><p class="calibre2">Grunewald’daki eve gittiğimizde gerçi ona koridorda rastladık, ama bu konuda hiçbir imada</p><p class="calibre2">bulunmadı…”</p><br class="calibre1"/><p class="calibre2">“Peki, peki boşver.” îki adam göz göze gelip uzun süre bakıştı. “İstersem onu alıp Ritter’e</p><p class="calibre2">verebilirim biliyorsun.”</p><br class="calibre1"/><p class="calibre2">“Umarım bunu yapmazsınız efendim.” Bu cümle duygularını çok açık olmasa bile, ifade ediyordu</p><p class="calibre2">ve bir süre ikisi de konuşmadı.</p><br class="calibre1"/><p class="calibre2">1D4</p><br class="calibre1"/><p class="calibre2">UA1N1CLLC i i CE.L</p><br class="calibre1"/><p class="calibre2">“Yapmayacağım Von Tripp.” Bir an düşündü ve, “Canlandığı- ¦ nı görmek hoşuma gitti,” diyerek</p><p class="calibre2">sırıttı. “Dünyayla ilgilenmeye başlaman iyi bir şey tabii. Sana üç yıldan beri, ihtiyacın olan şeyin bu</p><p class="calibre2">olduğunu söyleyip duruyordum.”</p><br class="calibre1"/><p class="calibre2">“Evet efendim.” Manfred komutanını tokatlamamak için kendini güç tutarken, onu inandırmak için</p><p class="calibre2">sırıttı. “Teşekkür ederim efendim.”</p><br class="calibre1"/><p class="calibre2">“Önemli değil.” Birden kıkırdadı. “Ritter’e de iyi oldu. Buradaki en yaşlı adam ama en genç kızları</p><p class="calibre2">da o alıyor. Endişelenme sakın, elimde ona gönderebileceğim başka bir kız var. O kız onu</p><p class="calibre2">haftalarca mutlu edebilir.” Kendi kendine kabaca güldü ve eliyle Manfred’e çıkmasını işaret etti.</p><br class="calibre1"/><p class="calibre2">Evet… kızı kazanmıştı sonunda ve hem de yüzbaşının rızasıyla. Odasında etrafına bakınca derin bir</p><p class="calibre2">iç çekti ve eve gitme zamanının geldiğini anladı.</p><br class="calibre1"/><p class="calibre2">“Teğmen?” Ariana gelenin o olduğunu anlamak için koridorun başından uzanıp bakarken, güzel</p><p class="calibre2">altın saçları başının tepesinde topuz halindeydi ve iri mavi gözleri heyecanla açılmıştı.</p><br class="calibre1"/><p class="calibre2">“İyi akşamlar Ariana.” Genç kız onun karşısında tedirgin bir tavırla dururken, Manfred son derece</p><p class="calibre2">resmi görünüyordu.</p><br class="calibre1"/><p class="calibre2">“Şey… acaba…” Ariana korkuyor ve düşündüğünü söylemeye çekiniyor gibiydi, ama Manfred onu</p><p class="calibre2">hemen anladı.</p><br class="calibre1"/><p class="calibre2">“Merak etme. Her şey ayarlandı.”</p><br class="calibre1"/><p class="calibre2">“Kızmadılar mı?” Manfred hafifçe başını iki yana sallarken Ariana’nın o koca mavi gözleri daha da</p><p class="calibre2">irileşmiş gibiydi. Geçen bir ayın korkuları genç kızın gözlerinde derin izlerini bırakmıştı. Bu kız</p><p class="calibre2">onda çok cesur gibi gibi izlenim bırakmıştı ama, şu anda savunmasız bir küçük kız gibi</p><p class="calibre2">görünüyordu.</p><br class="calibre1"/><p class="calibre2">“Söyledim ya, her şey yolunda. Artık burada güvendesin.” Ariana ona, burada ne kadar kalacağını</p><p class="calibre2">sormayı düşündü ama cesaret edemedi. Sadece başını sallamakla yetindi.</p><br class="calibre1"/><p class="calibre2">“Teşekkür ederim,” diye mırıldandı. “Bir fincan çay ister misiniz?”</p><br class="calibre1"/><p class="calibre2">“Evet.” Bir an duraladı ve, “Ama sen de içersen,” dedi. Ariana sessizce başını salladı ve mutfağa</p><p class="calibre2">gitti. Birkaç dakika sonra elinde-</p><br class="calibre1"/><p class="calibre2">ki tepsiye koyduğu iki fincan çayla döndü. Hücrede kaldığı bir aydan sonra, bu subayın evinde çay</p><p class="calibre2">içebilmek onun için büyük mutluluklardan biriydi. Tekrar yıkanıp temizlenebilmek ve çay</p><p class="calibre2">içebilmek büyük bir şeydi. Aslında öğleden sonra teğmenin salonunda gayesiz dolaşıp kitaplara</p><p class="calibre2">bakar ve babasıyla Gerhard’ı düşünürken kendisine bir fincan çay koyup içmişti. Onları bir türlü</p><p class="calibre2">aklından çıkaramıyordu. içindeki acı, üzüntü ve endişe gözlerinden hemen belli oluyordu. Fincanını</p><p class="calibre2">önüne koyarken, Manfred ona nazik, sevecen bir ifadeyle baktı. Bu kıza söyleyebileceği çok az şey</p><p class="calibre2">vardı. Kayıplarıyla kendisi başa çıkabilmeliydi. Sessizce içini çekti ve pipolarından birini alıp</p><p class="calibre2">onunla birlikte oturdu. “Bugün ne yaptınız bakalım genç bayan?”</p><br class="calibre1"/><p class="calibre2">Ariana hafifçe başını iki yana salladı. “Şey… ben… hiçbir şey… birkaç kitabınıza baktım.” Manfred</p><p class="calibre2">bir gün önce onun evinde ve çok daha önceleri de kendi evinde gördüğü muhteşem kütüphaneleri</p><p class="calibre2">düşündü. Piposunu yakarken onun gözlerine baktı.</p><br class="calibre1"/><p class="calibre2">“Çok güzel bir ev genç bayan.” Ariana onun hangi evden bahsettiğini hemen anlamıştı.</p><br class="calibre1"/><p class="calibre2">“Teşekkür ederim.”</p><br class="calibre1"/><p class="calibre2">“Günün birinde yine sizin olacaktır. Savaş sonsuza kadar devam edemez.” Piposunu bıraktı ve</p><p class="calibre2">kalbini ona açtı. “Benim anne babamın evini de aldılar.”</p><br class="calibre1"/><p class="calibre2">“Öyle mi?” Ariana’nın yüzünde bir merak ifadesi belirdi. “Nerede bu ev, Teğmen?”</p><br class="calibre1"/><p class="calibre2">Manfred ona cevap verirken üzgün görünüyordu. “Dresden’in dışında.” Ariana’nın gözlerindeki</p><p class="calibre2">soruyu hemen gördü. “Bombalardan zarar görmedi.” Evet şato sağlam kalmıştı… ama onun dışında</p><p class="calibre2">her şey yok olmuştu… herkes… çocuklar, Theodor ve Tatianna… karısı Marianna… annesi, babası,</p><p class="calibre2">kız kardeşi, hepsi… ölmüştü. Aynı bu kızın babası ve kardeşi gibi. Onların öldüğü de kesin gibiydi.</p><p class="calibre2">Ebediyen gitmişlerdi.</p><br class="calibre1"/><p class="calibre2">“Şanslı sayılırsınız.” Manfred onun bu sözlerine şaşırıp başını kaldırarak baktı ama şatodan söz</p><p class="calibre2">ettiğini anladı.</p><br class="calibre1"/><p class="calibre2">“Evet.”</p><br class="calibre1"/><p class="calibre2">“Ya aileniz?”</p><br class="calibre1"/><p class="calibre2">LIAJNlbLLtbltCL</p><br class="calibre1"/><p class="calibre2">Manfred derin bir iç çekti. “O konuda şanslı değilim ne yazık ki.” Ariana onun konuşmasını</p><p class="calibre2">bekledi, aralarındaki sessizlik derinleşti. “Çocuklarım… karım… annem ve babam… hepsi</p><p class="calibre2">şehirdeydi.” Kalkıp şöminenin yanına gitti. Ariana şimdi onun sadece sırtını görebiliyordu. “Hepsi</p><p class="calibre2">öldü.”</p><br class="calibre1"/><p class="calibre2">Ariana üzgün bir fısıltı halinde, “Çok üzüldüm,” dedi.</p><br class="calibre1"/><p class="calibre2">Manfred dönüp ona baktı. “Ben sizin için daha çok üzülüyorum küçük hanım.” Bir anda göz göze</p><p class="calibre2">geldiler ve bir süre öyle kaldılar.</p><br class="calibre1"/><p class="calibre2">Ariana, “Acaba…” deyip sustu, sormaya cesaret edemiyordu ama bilmek zorundaydı. “Hiç haber</p><p class="calibre2">yok mu?”</p><br class="calibre1"/><p class="calibre2">Manfred hafifçe başını yana salladı. Ariana artık gerçeği kabul-lenmeliydi. Onun, bu gerçeği</p><p class="calibre2">kalbinde, kafasının içinde bir türlü kabul edemediğini anlıyordu. “Babanızın sizi terk ettiğini…</p><p class="calibre2">unuttuğunu sanmıyorum hanımefendi. Duyduklarıma göre, öyle bir adam değilmiş.”</p><br class="calibre1"/><p class="calibre2">Ariana başını iki yana salladı. “Tabii değildi, bunu biliyorum. Onların başına bir şey gelmiş</p><p class="calibre2">olmalı.” Birden başını kaldırıp meydan okur gibi teğmene baktı. “Onları… savaştan sonra</p><p class="calibre2">bulacağım.”</p><br class="calibre1"/><p class="calibre2">Manfred üzgün gözlerle ona baktı, göz pınarlarında yaşlar birikmişti. “Bunu pek sanmıyorum</p><p class="calibre2">hanımefendi. Sanırım artık bunu anlamalısınız. Umut, özellikle boş umutlar çok zalimdir.”</p><br class="calibre1"/><p class="calibre2">“Yani haber aldınız mı?” Kalbi küt küt atıyordu.</p><br class="calibre1"/><p class="calibre2">“Hiçbir şey duymadım. Fakat… Tanrım, düşünsenize. Oğlunu askere göndermemek için gitti, değil</p><p class="calibre2">mi?” Ariana ses çıkarmadı. Belki de korkunç bir oyundu bu, ondan, babasına ihanet etmesini istiyor</p><p class="calibre2">olabilirlerdi. Bunu asla yapmayacaktı. Güvenmeye başladığı bu adama bile bir şey söylemeyecekti.</p><p class="calibre2">“Pekâlâ, söylemeyin bana. Ama ben öyle olduğunu düşünüyorum.” Sonra Ariana’yı şaşkına</p><p class="calibre2">çevirerek, “Onun yerinde ben de olsaydım aynı şekilde davranırdım,” dedi. “Aklı başında bir</p><p class="calibre2">adamın davranacağı gibi yani. Ama öyle sanıyorum ki sana dönmeyi planlamıştı Ariana. Bunu</p><p class="calibre2">yapmasına bir tek engel vardı ki, o da ölümdü. Onun ve oğlunun ölümü, isviçre’ye geçmiş olmaları</p><p class="calibre2">ve sonra da babanın geriye dönmesi olanaksız bir şey. Sınır devriyesinin onları yakaladığına</p><p class="calibre2">eminim. Mutlaka öyle olmuştur.”</p><br class="calibre1"/><p class="calibre2">YÜZÜK</p><br class="calibre1"/><p class="calibre2">157</p><br class="calibre1"/><p class="calibre2">“Ama öyle olsaydı duymaz mıydım?” Gözyaşları yavaş yavaş yanaklarına süzülüyordu, konuşurken</p><p class="calibre2">sesi fısıltı gibi çıkmaya başlamıştı.</p><br class="calibre1"/><p class="calibre2">“Duyulmayabilir. Sınır devriyeleri iyi eğitilmiş askerler değildir. Onları öldürdülerse, ki öyse</p><p class="calibre2">sanıyorum, bir yere gömmüşlerdir. Ben…” Canı sıkılıyormuş gibi Ariana’ya baktı. “Daha önce</p><p class="calibre2">araştırına yaptım. Ama bu konuda kimse bana bir şey söyleyemedi. Siz de artık bu gerçeği</p><p class="calibre2">kabullenmelisiniz. Onlar artık yok. Ölmüş olmalılar.”</p><br class="calibre1"/><p class="calibre2">Genç kız ona yavaşça sırtını döndü, başı önündeydi, omuzları sarsılıyordu ve Manfred sessizce</p><p class="calibre2">odadan çıktı. Birkaç saniye sonra Ariana onun yatak odası kapısının kapandığını duydu. Bir süre</p><p class="calibre2">sessiz hıçkırıklara boğuldu, sonra divana uzandı ve sarsıla sarsıla ağlamaya başladı. Bu karabasan</p><p class="calibre2">başladığından bu yana ilk kez kendisini bu kadar koyveriyordu. Ağlaması geçince her yanının</p><p class="calibre2">uyuşmuş gibi olduğunu hissetti.</p><br class="calibre1"/><p class="calibre2">Manfred’i ertesi sabaha kadar bir daha görmedi ve sabahleyin gördüğünde de gözlerini ondan</p><p class="calibre2">kaçırdı. Ne onun merhametini, acımasını ne de onun kendi kederini görmek istiyordu - kendi acısı</p><p class="calibre2">ona yeterdi.</p><br class="calibre1"/><p class="calibre2">Ondan sonraki haftalarda Ariana, onu çocuklarının resimlerine bakarken görünce içinde hep garip</p><p class="calibre2">bir sızı hissetti, aynı zamanda da babasını ve Gerhard’ı düşünüyor, onları bir daha asla</p><p class="calibre2">göremeyeceğini biliyordu. O gün öğleden sonra yine yalnız başına salonda otururken, Manfred’in</p><p class="calibre2">çocuklarının gülen yüzleri onu âdeta huzursuz etti; onlar sanki bir daha babalarıyla bir araya</p><p class="calibre2">gelemeyeceklerini biliyorlar ve onların yerine Ariana’nın bu evde yaşamasını kınıyorlardı.</p><br class="calibre1"/><p class="calibre2">Bazen kendisine öyle baktıkları için onlara âdeta kızıyordu, biri atkuyruğu ve beyaz saten gibi</p><p class="calibre2">saçları, diğeri de dümdüz sarı saçları, koca mavi gözleri ve çilli suratıyla ona bilgiç bilgiç bakıp</p><p class="calibre2">duruyor gibiydiler… Theodor… ama onlara kızmasının en büyük nedeni, teğmeni bir insan, bir</p><p class="calibre2">gerçek olarak ortaya çıkarmalarıydı. Onun böyle görünmesini istemiyordu. Onun hakkında hiçbir</p><p class="calibre2">şey bilmek, ona yakınlık duymak istemiyordu. Kendisini Wann-158</p><div class="mbppagebreak" id="calibre_pb_44"></div>
</div></body></html>
