<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">DANIELLE STEEL</span></span></p><p class="calibre2">“Daha iyiyim.” Ama genç kadın hiç de iyi görünmüyordu, hatta daha da bitkin gibiydi. Yüzü iyice</p><p class="calibre2">solmuş, ten rengi yeşile dönmüştü ve hasta görünmemek için mücadele verdiği belliydi. “Haber yok</p><p class="calibre2">mu?”</p><br class="calibre1"/><p class="calibre2">Jean-Pierre bir anlık bir tereddüt geçirdi, ama Ariana hemen anlamıştı. Ona kararlı gözlerle bakınca</p><p class="calibre2">adam elini kaldırdı ve, “Hayır Ariana, böyle düşünme,” dedi. “Aslında hiçbir haber yok. Sana ne</p><p class="calibre2">öğrendiğimi söyleyeceğim, ama işe yarar hiçbir şey yok. Çocuk gitmiş.”</p><br class="calibre1"/><p class="calibre2">“Ölmüş mü?” Ariana’nın sesi titriyordu. Kardeşinin sağ olduğunu düşünmüştü hep. Manfred’in</p><p class="calibre2">düşüncesine rağmen o böyle düşünüyordu.</p><br class="calibre1"/><p class="calibre2">“Belki. Bilemiyorum. Öğrendiğim şey bu. Bana adını verdiğin adamı aradım. Baban ve kardeşin</p><p class="calibre2">Berlin’den kaçmadan iki gün önce bu adam ve karısı bir araba kazasında ölmüş. Çiftin çocuğu</p><p class="calibre2">yokmuş, evleri satılmış ve ne evin yeni sahipleri, ne de adamın bankadaki iş arkadaşları kardeşin</p><p class="calibre2">hakkında bir şey duymuş. Babanı tanıyan banka yetkililerinden biriyle konuştum, ama o da</p><p class="calibre2">babandan hiç haber almamış. Belki de baban kardeşini bırakıp seni almak için geriye dönerken</p><p class="calibre2">yakalandı ve öldürüldü. O zaman kardeşin, bir süre sonra, babanın kendisine verdiği numarayı aradı</p><p class="calibre2">ve karı kocanın öldüğünü öğrendi. Ondan sonra, ya adamın çalıştığı bankayı aradı, ya da artık</p><p class="calibre2">yalnız başına olduğuna karar verip kolları sıvadı ve yaşayabilmek için bir iş bulup çalışmaya</p><p class="calibre2">başladı. Ama ona dair hiçbir ipucu yok Ariana, ne Zürih’te, ne polis müdürlüğünde, ne de</p><p class="calibre2">Lozan’daki bankacılarda. Max Thomas’la ilgili bir şey de bulunmadı.” Ariana ona Max’in adını da</p><p class="calibre2">vermişti. Jean-Pierre üzgün bir ifadeyle ona baktı. Bütün gün uğraşmış, ama hiçbir şey</p><p class="calibre2">bulamamıştı. Ortada hiçbir iz yoktu. “Bütün normal araştırma yollarını ve en iyi kaynaklarımı</p><p class="calibre2">aradım. Kardeşini tanıyan hiç kimse yok. Bu hem iyi hem de kötüye yorumlanabilir tabii.”</p><br class="calibre1"/><p class="calibre2">“Peki sen ne düşünüyorsun Jean-Pierre?”</p><br class="calibre1"/><p class="calibre2">“Ben, babanla kardeşinin Lörrach’la Basel arasında beraber öldüklerini düşünüyorum.” Ariana’nın</p><p class="calibre2">sessiz duruşundan, genç kadının acıyla âdeta felç olduğunu anlamıştı. Onun, kendisini to-</p><br class="calibre1"/><p class="calibre2">parlaması için konuşmak zorundaydı. Onu kendine getirmek için, “Ariana, devam etmeliyiz,” dedi.</p><br class="calibre1"/><p class="calibre2">“Peki ama nereye… Nasıl?… Ve neden?” Birden öfkeli gözlerle baktı ve hıçkırmaya başladı.</p><p class="calibre2">“Devam etmek istemiyorum. Şimdi değil. Kimse kalmadı. Benden başka kimse kalmadı.”</p><br class="calibre1"/><p class="calibre2">“Senin kalmış olman yeterli. Benim halim de aynı.”</p><br class="calibre1"/><p class="calibre2">“Sen de mi?” Ariana ona baktı ve burnunu silerken Jean-Pierre başını salladı.</p><br class="calibre1"/><p class="calibre2">“Karım Yahudi’ydi. Almanlar Paris’i işgal edince onu aldılar ve…” - sesi titrer gibi oldu ve</p><p class="calibre2">tekerlekli sandalyesini Ariana’dan diğer yana çevirdi - “küçük kızımı da.” Ariana bir an için</p><p class="calibre2">gözlerini sıkı sıkı kapadı. Birden kendisine çok hasta hissetmişti, artık dayanamayacaktı. Bitmeyen</p><p class="calibre2">kayıplar, sonsuz acılar. Bu adam, Manfred ve Max, ve kendisi, hepsi de çok sevdikleri kişileri,</p><p class="calibre2">çocuklarını, karılarını, kardeşlerini ve babalarını kaybetmişti. Salon başının etrafında döner gibiydi,</p><p class="calibre2">kendisi de dönüyordu, kendisini kaybetmemek için yatağına uzandı. Jean-Pierre tekerlekli</p><p class="calibre2">sandalyesiyle onun yanına geldi ve saçlarını okşadı. “Biliyorum, ma petite, biliyorum.” O anda ona,</p><p class="calibre2">bulduğu tek ipucundan bahsetmeme-yi uygun görmüştü. Bunu duyarsa acı gerçeğe dayanması daha</p><p class="calibre2">güç olurdu. Zürih’teki otellerden birinin resepsiyon memuru, Je-an-Pierre’in tarifine uygun bir</p><p class="calibre2">çocuk gördüğünü hatırlamıştı. Adam çocukla konuşmuş ve ondan, yakınlarını beklediğini</p><p class="calibre2">öğrenmişti. Çocuk yalnız başına iki hafta otelde kalmış, beklemişti. Sonra, otel memurunun</p><p class="calibre2">hatırladığına göre çocuğun yakınları gelmiş ve o da onlarla birlikte gitmişti. Bu çocuk Gerhard</p><p class="calibre2">olamazdı. Onun hiçbir yakını kalmamıştı. Böyle bir şey olsaydı Ariana’nın babası, kızına haber</p><p class="calibre2">verirdi kuşkusuz. Her şeyi düşünen bir adam olduğu anlaşılıyordu. Otelcinin hatırladığına göre</p><p class="calibre2">çocuk, bir erkek, bir kadın ve onların kızıyla birlikte gitmişti. O zaman bu çocuk asla Gerhard</p><p class="calibre2">olamazdı. Öğrendiği bu kadardı işte, başka bir şey bulamamıştı. Oğlan kayıptı ve Ariana da,</p><p class="calibre2">Avrupa’daki binlerce insan gibi kimsesiz kalmıştı.</p><br class="calibre1"/><p class="calibre2">Uzun bir sessizlikten sonra Jean-Pierre, “Senin için bir fikrim var. Yeterince cesursan tabii,” diye</p><p class="calibre2">konuştu. “Her şey sana kalmış. Ama ben yeterince genç olsaydım bunu yapardım. Yakılıp yıkıl-mış, harap olmuş, bombalanmış tüm bu ülkelerden kaçardım, giderdim buralardan. Gider ve yeni</p><p class="calibre2">bir yaşama başlardım ve senin de böyle yapman gerektiğini düşünüyorum.”</p><br class="calibre1"/><p class="calibre2">Ariana başını kaldırıp gözlerini sildi. “Peki ama nereye?” Adamın söylediği onu korkutmuştu. O bir</p><p class="calibre2">yere gitmek istemiyordu. Buralarda kalmayı, sonsuza kadar geçmişte yaşamayı düşünüyordu.</p><br class="calibre1"/><p class="calibre2">Jean-Pierre, sakin bir sesle, “Amerika’ya,” dedi. “Yarın o ülkeye gidecek bir mülteci gemisi var. Bu</p><p class="calibre2">iltica programı New York’taki bir organizasyon tarafından hazırlandı. Bu organizasyonun</p><p class="calibre2">elemanları, gemi oraya vardığında limanda sizleri karşılayacak ve yerleşmenize yardım edecek.”</p><br class="calibre1"/><p class="calibre2">“Peki ama babamın Grunewald’daki evi ne olacak? Onu geri alabileceğimi düşünmüyor musun?”</p><br class="calibre1"/><p class="calibre2">“Orasını gerçekten istiyor musun? Orada yaşayabilir misin? Tabii geri alabilirsen, ki bunu hiç</p><p class="calibre2">sanmıyorum.” Söylediği gerçekler genç kadının içine işliyordu. Jean-Pierre onunla konuşurken,</p><br class="calibre1"/><p class="calibre2">birden Manfred’in mesajının ne olduğunu anlar gibi oldu. Aria-na’nın, kocasının çocukluk</p><p class="calibre2">arkadaşının yanına gönderilmesinin nedeni buydu. Manfred, Jean-Pierre’in bir çözüm yolu</p><p class="calibre2">bulacağından emindi. Şimdi kendisi de bunun en doğru çözüm olduğunu anlıyordu.</p><br class="calibre1"/><p class="calibre2">Şimdi tek soru kalıyordu ve o da, Ariana’nın, seyahat edecek kadar iyi olup olmadığıydı. Ama son</p><p class="calibre2">altı yıldır yardım ettiği insanlardan edindiği tecrübeye göre, Ariana’nın tamamen iyileşmesi için</p><p class="calibre2">aylar geçmesi gerektiğini biliyordu. Genç kadın çok şey kaybetmişti ve Manfred’in ölümüyle</p><p class="calibre2">geçirdiği şoktan sonra dokuz gün perişan bir halde yolculuk yapması da onun için son darbe</p><p class="calibre2">olmuştu. Gerçekte onun hastalığı yorgunluk, bitkinlik, açlık, çok yol yürümek, çok fazla üzüntü ve</p><p class="calibre2">büyük kayıplardı. Başka bir sorun daha vardı, bu gemi gittikten sonra uzun zaman bir ikincisi</p><p class="calibre2">olmayabilirdi. “Bunu yapacak mısın?” Jean-Pierre gözlerini onun-kilerden ayırmıyordu. “Bu senin</p><p class="calibre2">için tamamen yeni bir yaşam olacak.”</p><br class="calibre1"/><p class="calibre2">“Peki ama ya Gerhard? Her şeye rağmen Lozan’a gitmiş olamaz mı? Ya da belki Zürih’te kalmıştır</p><p class="calibre2">ve oraya gidersem onu bu-</p><br class="calibre1"/><p class="calibre2">labilirim, olamaz mı bu?” Ama artık onun gözlerindeki umut ifadesi de kaybolmuştu.</p><br class="calibre1"/><p class="calibre2">“Ondan en ufak bir ipucu bile yok, eğer yaşıyor olsaydı muhakkak bir şeyler bulurduk. Sanırım her</p><p class="calibre2">şey sana söylediğim gibi oldu. Babanla birlikte ölmüş olmalı.” Ariana bu sözleri içine sindirmeye</p><p class="calibre2">çalışıyor gibiydi ama yine de başını yavaşça iki yana salladı. Hepsini kaybetmişti. Ya o da onlar</p><p class="calibre2">gibi kendisini bırakıp uzanarak ölecek - ya da devam edecekti.</p><br class="calibre1"/><p class="calibre2">Baş dönmesi ve mide bulantısıyla mücadele edip, yatağının kenarında, tekerlekli sandalyesinde</p><p class="calibre2">oturan Jean-Pierre’e baktı ve başını salladı. “Pekâlâ. Gideceğim.” Derinlerde, içgüdüsü ona bu</p><p class="calibre2">sözleri söyletmişti ama, kulaklarına gelen ses, sanki kendi sesi değildi.</p><br class="calibre1"/><p class="calibre2">28</p><br class="calibre1"/><p class="calibre2">Jean-Pierre’in büyük siyah Rolls’u ağır ağır Le Havre limanına girdi. Ariana sapsarı yüzüyle arka</p><p class="calibre2">koltukta oturuyordu. Paris’ten buraya gelinceye kadar çok az konuşmuşlardı. Yollar, limanla Paris</p><p class="calibre2">arasında malzeme taşıyan küçük konvoylar, kamyonlar ve ciplerle doluydu. Ama Paris çevresinde</p><p class="calibre2">her şey normale dönmeye başlamıştı ve ordu araçlarının kasvetli gri renkleri dışında yollar</p><p class="calibre2">eskisinden farksız görünüyordu.</p><br class="calibre1"/><p class="calibre2">Jean-Pierre yolda geçen zamanın büyük bir kısmında ona hep sessizce bakmış ve yıllardır evsiz</p><p class="calibre2">mültecilere yardım etmesine, üzgün ve korku içindeki insanlara destek olmasına rağmen, onu</p><p class="calibre2">rahatlatacak sözcükleri bulmakta güçlük çekmişti. Ariana’nın gözlerindeki ifade, hiç kimsenin,</p><p class="calibre2">konuşarak onun acısını hafifleteme-yeceğini söylüyordu.</p><br class="calibre1"/><p class="calibre2">Yolculuk boyunca Ariana, durumunu daha iyi kavramaya başlamıştı. Dünyada onun için değerli</p><p class="calibre2">sayılacak, sığınabileceği kimse kalmamıştı; geçmişiyle ilgili anıları onunla paylaşacak hiç kimse</p><br class="calibre1"/><p class="calibre2">yoktu, hiç kimse onun duygularını anlayamayacak, kardeşinin, babasının, Grunewald’daki evin…</p><p class="calibre2">annesinin… Bayan Hed-wig’in… gölde geçirilen yaz günlerinin… ya da yemek masasında</p><br class="calibre1"/><p class="calibre2">ZUö</p><br class="calibre1"/><p class="calibre2">Berthold’un arkasında koyverilen kahkahaların anısını bilmeyecekti. Artık hiç kimse Gerhard’ın</p><p class="calibre2">kimya aletleriyle oynarken patlattığı tüplerin gürültüsünü duyamayacaktı. Karşısına Manfred’i</p><p class="calibre2">tanıyan kimse de çıkmayacaktı artık - gideceği o yeni dünyada onu tanıyan yoktu. O hücreye</p><p class="calibre2">kapatılmanın ne demek olduğunu da kimse bilemeyecekti. Hildebrand’ın tecavüzü… Manfred</p><p class="calibre2">tarafından kurtarılışı ve Wannsee’ye kaçırılışı. Ciğer sosisinden ona pişirdiği yemeğin, ilk odadaki</p><p class="calibre2">yatak örtüsünün renginin, ilk sevişmelerinde Manfred’in bakışlarındaki ifadenin ya da onu</p><p class="calibre2">Berlin’de, Reichstag’ın dışında bulduğunda yüzüne dokunuşunun anılarını kiminle paylaşabilecekti?</p><p class="calibre2">Onun yaşamının son yılını, ya da yirmi yılını, bu süre içinde ya da geçmiş yaşamında neler</p><p class="calibre2">yaptığını kimse bilmeyecekti ve Saint Marne’ın yanında gemiye doğru giderken, onu sonsuza kadar</p><p class="calibre2">oradan alıp götürecek o gemiye yaklaşırken, hayatını bundan sonra hiç kimseyle paylaşabileceğine</p><p class="calibre2">inanmıyordu.</p><br class="calibre1"/><p class="calibre2">“Ariana?” Jean-Pierre soğuk bir ses ve Fransız aksanıyla ona seslendi. O sabah, Le Havre’a doğru</p><p class="calibre2">yola çıkmadan önce onunla konuşmaya cesaret edememişti. Ariana yataktan kalkamayacak kadar</p><p class="calibre2">hastaydı. Bir gün önce iki kez bayılmıştı. Ama şimdi, Jean-Pierre onun biraz daha güçlendiğini</p><p class="calibre2">görmüştü ve New York’a kadar hastalanmadan gitmesi için dua ediyordu. Oraya varabildiği</p><p class="calibre2">takdirde onu Birleşik Devletler’e kabul edeceklerdi. Amerika Birleşik Devletleri, savaş</p><p class="calibre2">mültecilerine kollarını açmıştı. “Ariana?” Yine yumuşak bir sesle konuştu ve bu kez Ariana daldığı</p><p class="calibre2">düşüncelerden sıyrılıp yavaşça ona döndü. “Evet?”</p><br class="calibre1"/><p class="calibre2">“Manfred’le evliliğiniz uzun sürdü mü?” “Yaklaşık bir yıl.”</p><br class="calibre1"/><p class="calibre2">Jean-Pierre başını salladı. “Sanırım o bir yıl sana şimdi bir yaşam gibi geliyordur. Fakat -” ona</p><p class="calibre2">umut vermek ister gibi gülümsedi - “Yirmi yaşında, bir yıl insana çok uzun gibi gelir. Yirmi yıl</p><p class="calibre2">sonra ise o kadar da uzun gelmeyecektir.”</p><br class="calibre1"/><p class="calibre2">Ona cevap veren Ariana’nın sesi buz gibiydi. “Ne yani, onu unutacağımı mı ima ediyorsun?” Jean-Pierre’e bunu söylediği için kızmıştı, ama o üzgün bir tavırla başını iki yana salladı.</p><br class="calibre1"/><p class="calibre2">“Hayır yavrum, onu unutmayacaksın.” O anda, üç yıl önce kaybettiği karısıyla kızını hatırladı ve</p><p class="calibre2">onların acısını taa kalbinde duydu. “Hayır, unutmayacaksın. Fakat sanırım acın zamanla</p><p class="calibre2">hafifleyecektir. Şu anda olduğu kadar dayanılmaz olmayacaktır.” Bunu söylerken kolunu</p><p class="calibre2">Ariana’nın omuzuna attı. “Tanrıya şükret ki henüz gençsin Ariana. Senin için hiçbir şey bitmedi.”</p><p class="calibre2">Onu yeni yaşamına ısındırmak istiyordu ama, o iri mavi gözlerde umut ışığı görememişti.</p><br class="calibre1"/><p class="calibre2">Limana girdiklerinde, Jean-Pierre onu geçirmek için arabadan inmedi. Tekerlekli sandalyeyi</p><p class="calibre2">bagajdan çıkarıp açmak ve şoförünün yardımıyla ona oturmak kolay bir iş değildi. Zaten onun için</p><br class="calibre1"/><p class="calibre2">artık yapabileceği bir şey kalmamıştı. New York yolculuğu için gereken her şeyi ayarlamıştı ve</p><p class="calibre2">orada Kadınları Kurtarma Organizasyonu’nun ona yardımcı olacağını biliyordu.</p><br class="calibre1"/><p class="calibre2">Jean-Pierre arabanın açık penceresinden ona elini uzattı ve Ariana hizmetçinin bodrumdan çıkarıp</p><p class="calibre2">getirdiği kalın karton valizle orada durup ona baktı; valize karısının giysilerinden birkaç tane</p><p class="calibre2">koymuşlardı ama bunlar büyük olasılıkla Ariana’ya uymayacaktı. Ariana orada durup ona bakarken</p><p class="calibre2">öylesine küçük ve çocukça görünüyordu, gözleri o güzel yüzünde öylesine iri ve parlaktı ki, Jean-Pierre bir an için onu göndermekle hata yapıp yapmadığını düşündü. Belki de bu uzun yolculuk için</p><p class="calibre2">çok zayıftı. Ama Berlin’den çıkıp 900 kilometrelik yolu otomobille, yürüyerek, at sırtında, at</p><p class="calibre2">arabası ve ciple tamamlamayı başarmıştı — okyanus ötesine kadar bir haftalık deniz yolculuğunu</p><p class="calibre2">da başarabilirdi. Yaşadığı kâbustan sonra yeni bir ülkede yeni bir yaşama başlamak tüm</p><p class="calibre2">yorgunluğuna değecekti. “Bana nasıl olduğunu bildireceksin, değil mi?” Çok sevdiği çocuğunu</p><p class="calibre2">yabancı bir ülkede okula gönderen bir babaya benziyordu.</p><br class="calibre1"/><p class="calibre2">Ariana’nın yüzüne ve mavi gözlerine yavaş yavaş soğuk bir gülümseme yayıldı. “Evet, sana</p><p class="calibre2">bildireceğim. Ve Jean-Pierre… benim için yaptıklarına teşekkür ederim.”</p><br class="calibre1"/><p class="calibre2">Jean-Pierre başını salladı. “Keşke… her şey farklı olsaydı.” O anda, Manfred’in de orada olup</p><p class="calibre2">karısının yanında durmasını arzu etmişti.</p><br class="calibre1"/><p class="calibre2">Ariana onu anlamış gibiydi ve başını salladı. “Evet, keşke.”</p><br class="calibre1"/><p class="calibre2">Y14</p><br class="calibre1"/><p class="calibre2">Z1U UmNlDUCOl^</p><br class="calibre1"/><p class="calibre2">Jean-Pierre nazik bir tavırla “Au revoir, Ariana. Yolda kendine iyi bak,” diye fısıldadı.</p><br class="calibre1"/><p class="calibre2">Ariana ona son kez bakıp gözleriyle tekrar teşekkür etti ve sonra, bineceği geminin merdivenine</p><p class="calibre2">doğru ilerledi. Bir kez daha başını çevirip baktı, vakur bir tavırla el salladı ve, “Adieu,” diye fısıldadı, gözlerinden yaşlar akıyordu</p><br class="calibre1"/><p class="calibre2">Üçüncü Kitap</p><br class="calibre1"/><p class="calibre2">ARİANA</p><div class="mbppagebreak" id="calibre_pb_63"></div>
</div></body></html>
