<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">DANIELLE STEEL</span></span></p><p class="calibre2">Mezarlığın kapıları açıldı ve Walmar, şoförüne devam etmesini söyledi.</p><br class="calibre1"/><p class="calibre2">Grunewald’daki Luteryen kilisesinde sadece Walmar, çocukları ve Walmar’in annesinin bulunduğu</p><p class="calibre2">kısa ve özel bir cenaze töreni yapmışlardı. O akşam gazetelerde Kassandra’nın ölüm ilanı çıkacak</p><p class="calibre2">ve ani ortaya çıkan, öldürücü bir gribin kurbanı olduğu yazılacaktı. Zaten her zaman narin ve zayıf</p><p class="calibre2">görünüşlü olduğundan, Kassandra’nın bu şekilde öldüğüne herkes inanabilirdi. Gerçeği bilen</p><p class="calibre2">yetkililer de Walmar’dan çekindikleri için hiçbir açıklama yapamazlardı.</p><br class="calibre1"/><p class="calibre2">Luteryen kilisesinin rahibi de, çamur içinde kalmış kendi arabasıyla mezarlığa kadar onları</p><p class="calibre2">izlemişti. Cenaze törenini her zaman gittikleri Katolik kilisesinde yapamamışlardı. Kassandra’nın</p><p class="calibre2">intihar sonucu ölmüş olması bunu engellemiş, fakat Luteryen rahip onlara kolaylık göstermişti.</p><p class="calibre2">Şimdi de kendi arabasından inmişti ve onun arkasından da, şoförlü Rolls Royce’undan inen,</p><p class="calibre2">Walmar’in annesi Barones von Gotthard geliyordu. Tabut cenaze arabasından yere indirilirken, von</p><p class="calibre2">Gotthard’ların iki şoförü büyük bir saygıyla kenara çekilip bekledi. Bir mezarlık görevlisi</p><p class="calibre2">şemsiyesini açmış, ciddi bir yüz ifadesiyle onları beklerken, rahip elini cebine attı ve okuyacağı</p><p class="calibre2">yeri işaretlediği küçük incil’i çıkardı.</p><br class="calibre1"/><p class="calibre2">Gerhard, Bayan Hedwig ve ablasının ellerini tutmuş sessizce ağlıyor, Ariana da etrafına</p><p class="calibre2">bakmıyordu. Mezarlıkta ne kadar çok işaret ve isim vardı. Taşlar ve anıtlar ne kadar büyük,</p><p class="calibre2">tümsekler ne kadar çok, ve garip görünüşlü ağaçlar ne fazlaydı. Baharda her taraf yeşil ve güzel</p><p class="calibre2">olurdu tabii ama, şimdi tabutların üzerindeki çimler dışında her taraf ne kadar da korkunç ve</p><p class="calibre2">kasvetli görünüyordu. Ariana, bu günü bir daha asla unutmayacağını biliyordu. Dün gece annesi</p><p class="calibre2">için ağlamıştı. Onun çarpıcı güzelliğinden, o kocaman kederli gözlerinden ve parlayan saçlarından</p><p class="calibre2">her zaman biraz korkmuştu. Bayan Hedwig her zaman anneye dokunmamalarını, yoksa giysisini</p><p class="calibre2">kirleteceklerini söylerdi. Onu şimdi yağmur altında, o kutunun içinde burada bırakmak ne garip bir</p><br class="calibre1"/><p class="calibre2">şeydi. Annesini o yeşil ve düzgün tümseklerden birinin altında yalnız başına bırakmak Ariana’yı</p><p class="calibre2">üzüyordu.</p><br class="calibre1"/><p class="calibre2">Kassandra, Von Gotthard aile mezarlığında toprağa verilecek-YÜZÜK</p><br class="calibre1"/><p class="calibre2">61</p><br class="calibre1"/><p class="calibre2">ti. Mezarlıkta Walmar’in babası, ağabeyi, büyükbabası ve annesiyle üç halası yatıyordu. Walmar</p><p class="calibre2">şimdi parıldayan, kaçamak gülüşlü ve harika gözlü güzel karısını da onların arasına bırakıyordu.</p><p class="calibre2">Gözlerini mezar taşlarından çocuklarına çevirdi; Ariana annesine biraz benziyordu ama Gerhard hiç</p><p class="calibre2">benzemezdi. Ariana uzun bacaklarıyla babasının yanında duruyordu, üzerinde beyaz bir giysi,</p><p class="calibre2">beyaz çoraplar ve annesinin muhteşem kürkünden arta kalan parçalarla süslenmiş, ermin yakalı</p><p class="calibre2">lacivert bir kadife manto vardı. Ablasının yanında duran minik Gerhard da onun gibi, kısa beyaz</p><p class="calibre2">pantolon beyaz çoraplar ve yine lacivert bir palto giymişti. Bundan sonra Walmar’in tüm sahip</p><p class="calibre2">olduğu, şu anda yanında duran iki küçük çocuktu. Onları, karısını vahşice mahveden kötülükten</p><p class="calibre2">koruyacağına dair içinden yemin etti. Ülkesine ne olursa olsun, değerleri ne kadar tükenirse</p><p class="calibre2">tükensin, çocuklarına bir şey olmasına asla izin vermeyecekti. Almanya tekrar Hitler ve onun</p><p class="calibre2">gibilerden kurtuluncaya kadar onları Nazilerin zehrinden koruyacaktı. Bunun çok uzun süreceğini</p><p class="calibre2">sanmıyordu ve fırtına dindikten sonra evlerinde yine güvende olacaklardı.</p><br class="calibre1"/><p class="calibre2">“.. .şimdi senin yanında ebedi huzuru bulmuş olan bu çocuğunu al Tanrım. Huzur içinde yatsın.</p><p class="calibre2">Amin.”</p><br class="calibre1"/><p class="calibre2">Mezar başındaki beş kişi sessizce haç işareti yaptı ve bir süre koyu renkli tabuta baktı. Gökyüzü de</p><p class="calibre2">kalbini açıp ağlarken, Walmar ve rahip şemsiyelerinin altında duruyorlardı. Fakat hiçbiri de,</p><p class="calibre2">sağanak halinde düşen yağmur damlalarının farkında değilmiş gibiydi. En sonunda Walmar başını</p><p class="calibre2">salladı ve çocuklarının omuzlarına dokundu.</p><br class="calibre1"/><p class="calibre2">“Hadi çocuklar, gitmeliyiz.” Ama Gerhard annesini bırakmak istemiyordu; başını iki yana salladı</p><p class="calibre2">ve gözlerini tabuttan ayırmadı. Bayan Hedwig en sonunda onu alıp otomobile götürdü ve kaldırıp</p><p class="calibre2">içeriye oturttu. Ariana da, tabuta ve büyükanne de gittiği için orada şimdi yalnız kalan babasına</p><p class="calibre2">omuzunun üstünden son bir kez baktıktan sonra arabaya doğru yürüdü. Rahip de arabasına gitti ve</p><p class="calibre2">Walmar başını eğip, üzerinde büyük beyaz çiçeklerden yapılmış bir çelenk olan tabuta baktı.</p><p class="calibre2">Çelenkte orkideler, güller ve su zambakları gibi, Kassandra’nın çok sevdiği tüm vadi çiçekleri</p><p class="calibre2">vardı.</p><br class="calibre1"/><p class="calibre2">62</p><div class="mbppagebreak" id="calibre_pb_11"></div>
</div></body></html>
