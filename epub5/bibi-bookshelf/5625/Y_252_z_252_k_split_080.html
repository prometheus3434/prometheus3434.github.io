<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">DANIELLE STEEL</span></span></p><p class="calibre2">bir talebi hak ettiğini düşünmesi gerekiyordu. Paul sadece yirmi iki yaşındaydı ve üniversiteyi</p><p class="calibre2">bitiriyor olsaydı aynı kurallar geçerli olacaktı. Bu yaz günlerini son kez eğlenerek geçirmek</p><p class="calibre2">istemesi aşırı bir şey değildi ve araba da kolayca alınabilirdi. Onun eve gelmesi herkesi çok</p><p class="calibre2">sevindirmişti… eve gelebildiği için Tanrı’ya şükürler ediyorlardı…</p><br class="calibre1"/><p class="calibre2">Ertesi gün öğleden sonra saat dörtte Ariana’nın yatak odasının açık kapısı önünde duran Paul, onun</p><p class="calibre2">yalnız olmasına şaşırdı. Sonra, “Hey, başardım,” dedi. Sakin ama zafer kazanmış gibi duruyordu ve</p><p class="calibre2">bir an için bir erkek çocuk gibi değil de, gerçek bir erkek gibi göründü.</p><br class="calibre1"/><p class="calibre2">“Neyi basardın Paul?” Ariana ona gülümsedi ve eliyle bir sandalye gösterdi. “Gel otur ve anlat</p><p class="calibre2">bakalım neyi başardığını?”</p><br class="calibre1"/><p class="calibre2">“Babam, sonbaharda onun yanında çalışmaya başlamadan önce bu yazı tatil yaparak geçirmemi</p><p class="calibre2">kabul etti, razı ettim onu. Ve…” yüzünde büyük bir sevinç ifadesi vardı, yeniden çocuklaş-mıştı -</p><p class="calibre2">“Bana bir spor Cadillac araba alıyor. İyi bir haber değil mi bu?”</p><br class="calibre1"/><p class="calibre2">“Şaşırtıcı.” Ariana Almanya’da savaştan önce sadece bir Cadillac görmüştü ve onu da pek iyi</p><p class="calibre2">hatırlamıyordu. Ama onun bir spor araba olmadığına emindi. Burası tamamen yeni bir dünyaydı.</p><p class="calibre2">“Nasıl bir şey bu Cadillac spor araba?”</p><br class="calibre1"/><p class="calibre2">“Tam anlamıyla bir araba güzeli. Sen araba kullanıyor musun, Ariana?” Meraklı bir ifadeyle</p><p class="calibre2">gülümseyip ona bakınca, Ariana’nın kaşları çatıldı.</p><br class="calibre1"/><p class="calibre2">“Evet, kullanabilirim.”</p><br class="calibre1"/><p class="calibre2">Paul ne olduğunu bilmiyordu ama, yine onun acı anılarını deştiğini anlamıştı. Yavaşça ilerleyip</p><p class="calibre2">Ariana’nın elini tuttu; ona öylesine çok Gerhard’ı hatırlatıyordu ki, Ariana’nın gözleri dolu-verdi.</p><p class="calibre2">“Özür dilerim, bunu sormamalıydım. Bazen sana geçmişinle ilgili sorular sormamam gerektiğini</p><p class="calibre2">unutuveriyorum işte.”</p><br class="calibre1"/><p class="calibre2">“Saçmalama.” O da Paul’un elini sıktı. Ona, kendisine bir zarar vermediğini anlatmak istiyordu.</p><p class="calibre2">“Bana karşı her zaman kırılacak bir eşya gibi davranamazsın ya. Bana soru sormaktan</p><p class="calibre2">çekinmemelisin. Zamanla ben de acıları uutmaya alışacağım herhalde… ama şimdi tabii… bazı</p><p class="calibre2">şeyler bana çok acı veriyor, Paul…</p><div class="mbppagebreak" id="calibre_pb_80"></div>
</div></body></html>
