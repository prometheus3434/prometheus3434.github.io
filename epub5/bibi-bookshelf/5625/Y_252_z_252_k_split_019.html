<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">YUZUK</span></span></p><p class="calibre2">“Kassandra’nın trajedisi kocasından başka bir erkeği sevmiş olması değil, ülkenin Nazilerin eline</p><p class="calibre2">geçmesi ve umutsuzca sevdiği adamın da Yahudi olmasıydı. Anneni hem kendisi ve hem de o adam</p><p class="calibre2">için uyardım ama beni dinlemedi, onu terk etmedi. Aslında ikimizden de vazgeçmek istemiyordu.</p><p class="calibre2">Kendine göre, ikimize karşı da dürüsttü. Onun o adama bağlanmasından pek fazla acı çektiğimi</p><p class="calibre2">söyleyemem. Bana eskisi gibi, belki eskisinden de daha fazla bağlıydı. Ama o adama da</p><p class="calibre2">bağlanmıştı. Kitaplarını yayınlamadıkları, onu gözetlemeye başladıkları ve hatta…” Walmar’in sesi</p><p class="calibre2">titremeye başladı, güçlükle devam edebiliyordu. “Onu öldürdüklerinde bile ona bağlı kaldı.”</p><br class="calibre1"/><p class="calibre2">“Adamı götürdüklerinde annen onunla birlikteydi. Adamı evden sürükleyerek çıkardılar, dövdüler</p><p class="calibre2">ve anneni bulduklarında… onu da dövdüler… onu da öldürebilirlerdi, annen onlara kim olduğunu</p><p class="calibre2">söylemek zorunda kaldı ve kimliğini öğrenince onu bıraktılar. Annen eve geldi. Ben buraya</p><p class="calibre2">geldiğimde, beni küçük düşürüp rezil ettiğini ve bizlere kötülük yapacaklarından korktuğunu</p><p class="calibre2">söylüyordu. Bizim hayatımızı kurtarmak için kendi hayatını vermesi gerektiğini düşünüyordu…</p><p class="calibre2">kendisine yapılanlara rağmen, bu utançla yaşayamayacağını hissediyordu. O gün iki saat için bir</p><p class="calibre2">toplantıya gittim, döndüğümde ölmüştü. Kendi banyosunda canına kıydı.” Bunu söylerken bir hafta</p><p class="calibre2">önce Max’in kaldığı daireyi gösterdi.</p><br class="calibre1"/><p class="calibre2">“işte Ariana, Nazilerin öldürmek istediği bir erkeği seven annenin hikâyesi bu. Ona gösterdikleri</p><p class="calibre2">gerçeğin acısına tahammül edemedi… çirkinlikler, vahşet ve korkuyla yaşayamazdı… Yani…”</p><p class="calibre2">Dönüp kızına baktı. “Bir anlamda onu öldürdüler. Max’i sevme riskini göze alırsan, bir anlamda</p><p class="calibre2">seni öldürmeye de cesaret edebilirler. Yapma bunu… aman Tanrım, lütfen Ariana… yapma…”</p><p class="calibre2">Yüzünü elleri arasına aldı ve Ariana, hayatında ilk kez olarak babasının ağladığını gördü. Sessizce</p><p class="calibre2">ve titreyerek gidip babasına sarıldı, onun gözyaşları kızının altın saçlarına damlarken, Ariana’nınkiler de babasının ceketini ıslatıyordu.</p><br class="calibre1"/><p class="calibre2">“Özür dilerim… oh baba, özür dilerim.” Ondan defalarca özür diledi. Babasının söyledikleri onu</p><p class="calibre2">dehşete düşürmüş ve hayatında ilk kez olarak, annesini de bir gerçek olarak görmesini</p><br class="calibre1"/><p class="calibre2">V4 DANIELLE STEEL</p><br class="calibre1"/><p class="calibre2">sağlamıştı. “Baba, ağlama… lütfen… özür dilerim… ne oldu bilmiyorum… kafam karmakarışık. Onu</p><p class="calibre2">burada, yatak odasında görmek çok garipti…evimizde, gizlenmesi ve korkması. Ona yardım etmek</p><p class="calibre2">istedim. Onun haline üzüldüm.”</p><br class="calibre1"/><p class="calibre2">“Ben de üzüldüm tabii.” Babası en sonunda başını kaldırdı. “Ama onu bırakmalısın. Günün birinde</p><p class="calibre2">senin de bir erkeğin olacak. Umut ederim daha iyi günlerde iyi ve doğru biri çıkacaktır.” Ariana</p><p class="calibre2">gözyaşlarını silerken sessizce başını salladı.</p><br class="calibre1"/><p class="calibre2">“Acaba onu bir daha görebilecek miyiz?”</p><br class="calibre1"/><p class="calibre2">“Bir gün belki.” Walmar kızını kollarının arasına aldı. “Umut ederim görüşürüz.” Genç kız başını</p><p class="calibre2">salladı ve orada sessizce, öylece durdular. Kassandra onu bırakmış ama kendi yerine kızını vermişti</p><p class="calibre2">ona. “Lütfen yavrum, savaş süresince çok dikkatli olmalısın.”</p><br class="calibre1"/><p class="calibre2">“Olacağım, söz veriyorum.” Ariana başını kaldırıp babasının gözlerine baktı ve hafifçe gülümsedi.</p><p class="calibre2">“Ayrıca, seni asla bırakmak istemem.”</p><br class="calibre1"/><p class="calibre2">Walmar bunu duyunca güldü. “Sevgili kızım, zaman gelir bu da değişir.”</p><br class="calibre1"/><p class="calibre2">Walmar iki hafta sonra bürosunda bir mektup aldı. Zarfın üzerinde gönderenin adresi yoktu ve</p><p class="calibre2">içindeki tek kâğıda acele bir el yazısıyla bir adres yazılmıştı. Max, Lucerne’deydi. Walmar von</p><p class="calibre2">Gotthard bir daha da ondan haber alamadı.</p><br class="calibre1"/><p class="calibre2">11</p><br class="calibre1"/><p class="calibre2">Yaz ayları olaysız geçti. Walmar bankasında, Ariana da haftada üç gün, sabahları hastanede</p><p class="calibre2">çalışıyordu. Artık okul olmadığından gönüllü çalışmasına ve evin işlerine daha çok zaman</p><p class="calibre2">ayırabiliyordu. Genç kız babası ve kardeşiyle bir haftalığına dağlara tatile gitti ve döndüklerinde</p><p class="calibre2">Gerhard on altısına bastı. Walmar doğum gününün sabahı, artık oğlunun da bir erkek olduğunu</p><p class="calibre2">neşeyle ilan etti. Hitler’in ordusu da aynı şeyi düşünüyor olmalıydı ki, 1944 sonbaharında son bir</p><p class="calibre2">umut olarak, işe yarayacak genç</p><div class="mbppagebreak" id="calibre_pb_19"></div>
</div></body></html>
