<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Yüzük</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<p class="calibre2"><span class="calibre3"><span class="bold">DANIELLE STEEL</span></span></p><p class="calibre2">ne tuhaf bir duyguydu kim bilir? Ariana eve gelince sakin adımlarla büyük holden geçti,</p><p class="calibre2">Berthold’un selamına karşılık verdi ve üst kata çıktı. Anna’nın çay teklifini geri çevirdi ve</p><p class="calibre2">banyosuna girip saçlarını taradı. Bir kat aşağıya inme cesaretini buluncaya kadar aradan on beş</p><p class="calibre2">dakika geçmişti. Babasının yatak odası kapısında bir an durdu ve sonra sessizce yoluna devam etti.</p><p class="calibre2">Bayan Klemmer’den iki gün önce aldığı anahtar yanındaydı.</p><br class="calibre1"/><p class="calibre2">Kilit kolayca açıldı ve kapı kolunu oynatıp kapıyı açarak içeriye süzüldü. Ayaklarının ucuna</p><p class="calibre2">basarak yatak odasını geçti, nefes almaya bile korkarak kapının eşiğinde, yorgun görünüşlü, sakalı</p><p class="calibre2">uzamış Max’in önünde durup hafifçe gülümsedi.</p><br class="calibre1"/><p class="calibre2">“Merhaba, nasılsın?” Sesi âdeta bir fısıltıydı.</p><br class="calibre1"/><p class="calibre2">Max ona gülümsedi ve oturmasını işaret etti. “Yemek yedin mi?” Max başını iki yana salladı.</p><p class="calibre2">“Bunu tahmin etmiştim zaten. İşte.” Genç kız, etekliğinin derin cebinde bir sandviç getirmişti ona.</p><p class="calibre2">“Daha sonra sana süt de getiririm.” O sabah ona bir sürahi su bırakmıştı. Muslukları açmamasını</p><p class="calibre2">söylemişlerdi ona. Su boruları yıllarca kullanılmadığından paslanmış olabilir, garip sesler</p><p class="calibre2">çıkarabilir ve bu da hizmetkârları kuşkulandırabilirdi. “Ama iyisin, değil mi?”</p><br class="calibre1"/><p class="calibre2">“Evet iyiyim.” Sandviçi kısa sürede yiyip bitirdi. “Bunu yapmak zorunda değildin,” diyerek ona</p><p class="calibre2">bakıp güldü. Sonra, “Ama iyi ki yaptın,” dedi. Yılların endişesi, gailesi yüzünden silinmiş gibi,</p><p class="calibre2">daha genç görünüyordu sanki. Sakal tıraşı olamadığı için yorgun ve farklı bir görünüşü vardı ama,</p><p class="calibre2">bir gün önceki zayıf, kasvetli ve acı dolu yüz ifadesi kaybolmuştu. “Okul nasıldı bugün?”</p><br class="calibre1"/><p class="calibre2">“Korkunç. Seni merak ettim.”</p><br class="calibre1"/><p class="calibre2">“Etmemeliydin. Burada çok iyiyim.” Garipti, orada sadece pek az bir süredir bulunuyordu ama,</p><p class="calibre2">daha şimdiden dünyayla ilişkisi kesilmiş gibi hissediyordu. Otobüsleri, gürültüyü, bürosunu, telefon</p><p class="calibre2">sesini ve hatta sokakta gelen ayak seslerini bile özlemişti. Burada her şey ne kadar da uzak</p><p class="calibre2">görünüyordu. Uzun zaman önce ölmüş bir kadının soluk pembe renkli, unutulmuş dünyasındaydı.</p><p class="calibre2">O anda küçük çalışma odasını paylaşıyorlardı ve Max sanki başka bir dünyadaydı. Bir an</p><p class="calibre2">Ariana’yla göz göze geldi. “Nasıl bir kadındı o… yani annen?”</p><br class="calibre1"/><p class="calibre2">Ariana garip bir ifadeyle etrafına bakındı. “Bilemiyorum. Aslında onu hiçbir zaman iyi</p><p class="calibre2">tanıyamadım. Ben dokuz yaşımdayken öldü.” Bir an için mezarlıkta Gerhard’ı ve yağmur altında</p><p class="calibre2">babasının yanında, onun elini tuttuğunu hatırladı. “Çok güzeldi. Bundan pek fazlasını bildiğimi</p><p class="calibre2">sanmıyorum.</p><br class="calibre1"/><p class="calibre2">“Onu bir kez gördüm. İnanılmaz bir şeydi. Sanırım hayatımda gördüğüm en güzel kadındı.” Ariana</p><p class="calibre2">başını sallayarak onu onayladı.</p><br class="calibre1"/><p class="calibre2">“Gece giysileriyle, harika kokular sürmüş olarak üst kata bizi görmeye gelirdi. Odada yürürken,</p><p class="calibre2">giysileri ipek, tafta ve saten hışırtıları çıkarırdı. Bana her zaman çok gizemli bir kadın.gibi</p><p class="calibre2">gelmiştir. Sanırım daima da öyle düşüneceğim.”</p><br class="calibre1"/><p class="calibre2">Ariana iri ve kederli gözleriyle Max’a baktı. “Nereye gideceğini düşündün mü?” Konuşurken ikisi</p><p class="calibre2">de fısıldadığı için, Ariana kendini, ondan gizli bir şey isteyen bir çocuk gibi hissediyordu ve Max</p><p class="calibre2">gülümsedi.</p><br class="calibre1"/><p class="calibre2">“Hemen hemen. Sanırım baban haklı. Önce isviçre. Belki daha sonra, savaş bittiğinde Amerika</p><p class="calibre2">konusunu düşünebilirim. Orada babamın bir kuzeni vardı. Onun hâlâ sağ olup olmadığından bile</p><p class="calibre2">emin değilim. Ama bu bir başlangıç olabilir.”</p><br class="calibre1"/><p class="calibre2">“Buraya bir daha dönmeyecek misin?” Max’in iki yana baş salladığını görünce çok şaşırdı. “Asla</p><p class="calibre2">mı, Max?”</p><br class="calibre1"/><p class="calibre2">“Asla.” Max hafifçe içini çekti. “Buraları bir daha asla görmek istemiyorum.” Onun, tüm yaşamı</p><p class="calibre2">demek olan bu yerlerden tamamen kopması Ariana’ya garip geliyordu. Ama Max kapıyı tamamen</p><p class="calibre2">kapamakta belki de haklıydı. Acaba bu da, babasının bir gece öncesine kadar annesinin odasına asla</p><p class="calibre2">girmemesi gibi bir şey miydi? İnsanların bazen hiç dönmek istemedikleri yerler vardı. Bunun</p><p class="calibre2">acısına dayanılmıyordu. Başını kaldırıp baktığında Max’in hafifçe gülümsediğini gördü. “Savaştan</p><p class="calibre2">sonra babanla Amerika’ya, beni görmeye gelir misiniz?”</p><br class="calibre1"/><p class="calibre2">Genç kız yumuşak bir gülüşle ona baktı. “Bu çok uzaklarda görünüyor.”</p><br class="calibre1"/><p class="calibre2">“Öyle olmadığını umarım.” Max birden uzanıp Ariana’nın elini tuttu. Genç kızın elini uzun süre</p><p class="calibre2">avucunda tuttu ve Ariana hafifçe ona doğru eğilip Max’i alnından yavaşça öptü. Konuşmaya</p><br class="calibre1"/><p class="calibre2">ihtiyaçları yoktu; Max onu sadece tutuyor, genç kız da onun saçlarını hafif hafif okşuyordu. Bir</p><p class="calibre2">süre sonra Max, orada bulunmasının tehlikeli olduğunu belirtip ona gitmesini söyledi. Ama aslında,</p><p class="calibre2">eski dostunun evinde saklanırken, düşünülemeyecek bir şey düşünüyordu.</p><br class="calibre1"/><p class="calibre2">O akşam Walmar da onu görmeye geldi, ama daha yorgun ve baskı altındaymış gibi görünüyordu.</p><p class="calibre2">Max’dan daha kötü durumdaydı. Seyahat belgelerini ve Ernst Josef Frei adına çıkarılmış Alman</p><p class="calibre2">pasaportunu almıştı. Max’in pasaportundaki resmi kullanmışlardı ve üzerindeki damga da gerçekten</p><p class="calibre2">ayırt edilemiyordu.</p><br class="calibre1"/><p class="calibre2">“Çok iyi yapılmış, değil mi?” Max şaşkın gözlerle pasaporta baktı ve sonra gözlerini, pembe bir</p><p class="calibre2">sandalyede rahatsız bir tavırla oturan Walmar’a çevirdi. “Şimdi ne yapacağız?”</p><br class="calibre1"/><p class="calibre2">“Bir harita ve biraz da para. Sana seyahat izni çıkardık. Trenle sınıra yakın bir yere kadar</p><p class="calibre2">gidebilirsin. Ondan sonra dostum, başının çaresine bakman gerekiyor. Ama başaracağına</p><p class="calibre2">inanıyorum…” Bir an durup düşündü… “Bununla başaracaksın.” Ona para dolu bir zarf uzattı, zarfta</p><p class="calibre2">Max’a haftalarca yetecek kadar para vardı. “Daha fazla para alamadım, çünkü birisi kuşkulanabilir-di.”</p><br class="calibre1"/><p class="calibre2">“Düşünmediğin bir şey kaldı mı Walmar?” Max ona hayran hayran baktı. Yaşlı Von Gotthard ne</p><p class="calibre2">kadar olağanüstü bir adamdı.</p><br class="calibre1"/><p class="calibre2">“Umarım kalmamıştır. Korkarım bu işlerde biraz acemiyim. Ama benim için iyi bir pratik oluyor.”</p><br class="calibre1"/><p class="calibre2">“Sen de gitmeyi gerçekten de düşünüyor musun?” Walmar düşünceliydi. “Ama neden kaçsın senin</p><p class="calibre2">gibi biri?”</p><br class="calibre1"/><p class="calibre2">“Çeşitli nedenler var. Neler olacağını, kontrolü ne zaman kaybedeceklerini kim bilebilir? Artık</p><p class="calibre2">Gerhard’ı da düşünmem gerekiyor. Sonbaharda on altı yaşında olacak. Savaş çok yakında sona</p><p class="calibre2">ermezse onu da askere alabilirler, işte bu nedenle gitmeliyiz.” Max sessizce başını salladı. Onu</p><p class="calibre2">anlıyordu. Onun da Nazilerden koruyacak bir oğlu olsaydı aynı şeyi yapardı kuşkusuz.</p><br class="calibre1"/><p class="calibre2">Fakat Walmar’in düşündüğü sadece Gerhard değildi, Ariana da vardı. Şehirdeki üniformalıların</p><p class="calibre2">bolluğu onu her zaman endişelendiriyordu. Kızı o kadar güzel, sessiz ve baştan çıkarıcıydı ki. Onu</p><br class="calibre1"/><p class="calibre2">8/</p><br class="calibre1"/><p class="calibre2">yakalayıp bir kötülük yaparlarsa ya da daha kötüsü, yüksek rütbeli bir subay tek kızına göz koyar</p><p class="calibre2">ve ondan yararlanmak isterse diye ödü patlıyordu. Kızı büyüdükçe korkusu da artıyordu ve Ariana</p><p class="calibre2">birkaç ay sonra okulu da bitiriyordu. Ariana’nın Martin Luther Hastanesi’nde gönüllü olarak</p><p class="calibre2">çalışması onu dehşete düşürüyordu. Max yeni pasaportunu incelerken o da bunları düşünüyordu.</p><p class="calibre2">“Walmar, sana nasıl teşekkür edeceğim?” “Kendine dikkat et. Yeni bir yaşama başla. Bu yeter.”</p><p class="calibre2">“Bunu yapacağım tabii. Nerede olduğumu sana bildirmemi ister misin?”</p><br class="calibre1"/><p class="calibre2">“Sessizce. Sadece bir adres, isim kullanma, ben anlarım.” Max başıyla onayladı. “Tren istasyondan</p><p class="calibre2">gece yarısı kalkıyor.” Walmar elini cebine attı ve bir otomobil anahtarı çıkardı. “Evin arkasındaki</p><p class="calibre2">garajda eski, mavi bir Ford küpe bulacaksın. Kassandra’nın ara-basıydı. Ama bu sabah kendim</p><p class="calibre2">kontrol ettim, mucize gibi bir şey, hâlâ çalışıyor. Sanırım hizmetkârlar çürümemesi için onu arada</p><p class="calibre2">sırada kullanıyor. Onu al, istasyona kadar git ve orada bırak. Sabahleyin çalındığını ihbar</p><p class="calibre2">edeceğim. O zamana kadar sen çoktan uzaklarda olursun. Bu gece erken yatacağız, onun için bir</p><p class="calibre2">sorun çıkacağını sanmıyorum. Sen on bir buçukta giderken umarım herkes yatmış olur. Ve işte</p><p class="calibre2">dostum, galiba her şeyi ayarladık, sadece bir tek şey kaldı.”</p><br class="calibre1"/><p class="calibre2">Max başka ne kalabileceğini merak ediyordu. Ama Walmar biraz daha ayrıntılı düşünmüştü.</p><p class="calibre2">Sessizce Kassandra’nın yatak odasına gitti ve duvardan iki tablo aldı. Çakısını çıkarıp çerçeve</p><p class="calibre2">kenarlarını açtı ve onları yirmi yıldır muhafaza eden bu tahtalardan dikkatle ayırdı. Tablolardan biri</p><p class="calibre2">küçük bir Renoir’dı, annesine aitti, diğeriyse bir Corot idi ve onu da yirmi yıl önce halayları</p><p class="calibre2">sırasında Paris’te karısı için satın almıştı. Kendisini seyreden adama hiçbir şey söylemeden,</p><p class="calibre2">tabloları sıkıca rulo haline getirdi ve Max’a uzattı. “Al bunları. Ne istiyorsan yap. Her ikisi de</p><p class="calibre2">oldukça çok para eder, kıymetli tablolardır. Yeni bir yaşama başlayabilmen için sana yeter.”</p><br class="calibre1"/><p class="calibre2">“Walmar, hayır! Burada bankada bıraktığım para bile bunların bedelini karşılamaz.” Max parasının</p><p class="calibre2">çoğunu Sarah ve çocuklarını bulmak için harcamıştı.</p><br class="calibre1"/><p class="calibre2">88</p><br class="calibre1"/><p class="calibre2">DANIELLE STttL</p><br class="calibre1"/><p class="calibre2">“Almak zorundasın bunları. Burada duvarda asılı durarak kimseye bir şey vermiyor bunlar. Bunlara</p><p class="calibre2">ihtiyacın var… ve ben zaten onlara bir daha asla bakamam… burada durmaları yersiz. Bunlar artık</p><p class="calibre2">senin, Max. Al onları. Bir dost armağanı olarak.”</p><br class="calibre1"/><p class="calibre2">O sırada Ariana sessizce odaya girdi. Max’in gözlerindeki yaşları görünce şaşırdı, ama sonra</p><p class="calibre2">karyolanın baş ucunda boş tablo çerçevelerine bakınca neler olduğunu anladı.</p><br class="calibre1"/><p class="calibre2">“Şimdi mi gidiyorsun Max?” Gözleri iri iri açılmıştı.</p><br class="calibre1"/><p class="calibre2">“Birkaç saat içinde. Baban biraz önce… ne diyeceğimi bilmiyorum Walmar.”</p><br class="calibre1"/><p class="calibre2">” Wiedersehen, Maximilian. Şansın açık olsun.” Onunla tokala-şırken Max gözyaşlarını güçlükle</p><p class="calibre2">kontrol edebiliyordu. Biraz sonra Walmar onlardan ayrıldı ve Ariana da ancak birkaç dakika kaldı.</p><p class="calibre2">Fakat genç kız yemeğe gitmek üzere onun yanından ayrılırken, Max ona sarıldı ve öpüştüler.</p><br class="calibre1"/><p class="calibre2">Gerhard’ın, masadan ayrılan Berthold’un sırtına küçük ekmek parçalan fırlatması dışında yemek</p><p class="calibre2">sakin geçti. Babasının azarlamasına sırıtarak cevap veren Gerhard, birkaç saniye sonra ablasının</p><p class="calibre2">sırtına da ekmek parçası attı.</p><br class="calibre1"/><p class="calibre2">“Sen böyle saçmalar, bunu yapmaya devam edersen, akşam yemekleri için seni tekrar Bayan</p><p class="calibre2">Hedwig’in yanına göndereceğim.”</p><br class="calibre1"/><p class="calibre2">“Özür dilerim baba.” Konuşmak istemesine rağmen babası ve ablasıyla gevezelik etme şansını</p><p class="calibre2">bulamadı ve sonunda sesini kesti ve yemeğini bitirdi.</p><br class="calibre1"/><p class="calibre2">Yemekten sonra Walmar çalışma odasına, Ariana kendi yatak odasına ve Gerhard da oyunlarına</p><p class="calibre2">döndü. Ariana tekrar Max’in yanına gitmeyi düşündü ama korkuyordu. Babası, hizmetkârların</p><p class="calibre2">dikkatini çekecek davranışlardan kaçınmaları gerektiğini söylemişti. Max’in kaçışı, nerede</p><p class="calibre2">olduğunu kimsenin bilmemesine, kendi güvenlikleri de, onun burada bulunduğunun bilinmemesine</p><p class="calibre2">bağlıydı. Odasında saatlerce oturdu ve saat on buçukta, babasının talimatı gereğince ışıklarını</p><br class="calibre1"/><p class="calibre2">söndürdü. Ama karanlıkta sessizce düşünerek, dualar ederek bekledi ve en sonunda dayanamayıp</p><p class="calibre2">saat on biri yirmi geçe ayaklarının ucuna basarak alt kata indi ve annesinin daire kapısına gitti.</p><br class="calibre1"/><p class="calibre2">Hiç ses çıkarmadan içeriye girdi ve onu, kendisini beklerken</p><br class="calibre1"/><p class="calibre2">buldu, Max sanki onun geleceğini biliyor gibiydi. Max onu bu kez sıkıca kollarına aldı ve âdeta</p><p class="calibre2">nefesi kesilinceye kadar öptü. Uzun süre öpüştüler ve sonra Max ondan ayrılıp geriye çekilerek</p><p class="calibre2">ceketinin önünü ilikledi. Sonra yumuşak bir sesle, “Artık gitmeliyim Ariana,” diyerek hafifçe</p><p class="calibre2">gülümsedi. “Kendine iyi bak sevgilim. Tekrar görüşünceye kadar.”</p><br class="calibre1"/><p class="calibre2">“Seni seviyorum.” Bunu bir fısıltı halinde söylemişti ama, gözleri sözcüklerden daha iyi</p><p class="calibre2">konuşuyordu. “Tanrı seni korusun.”</p><br class="calibre1"/><p class="calibre2">Max başını salladı, gazetelere sarılı kıymetli tabloların konduğu el çantası sağ elindeydi. “Her şey</p><p class="calibre2">sona erdiğinde yine görüşece-</p><br class="calibre1"/><p class="calibre2">giz-</p><br class="calibre1"/><p class="calibre2">Sanki bürosuna gidiyormuş gibi gülümsedi. “Belki New</p><br class="calibre1"/><p class="calibre2">York’ta.”</p><br class="calibre1"/><p class="calibre2">Genç kız kıkırdayarak güldü. “Delisin sen.”</p><br class="calibre1"/><p class="calibre2">“Belki.” Max’in gözleri birden ciddileşti. “Ama ben de seni seviyorum.” Ve bu doğruydu. Ariana</p><p class="calibre2">ona, nazik, sevecen bir dosta ihtiyacı olduğu bir zamanda gelmiş, onu etkilemişti.</p><br class="calibre1"/><p class="calibre2">Max daha fazla konuşmadı, ayaklarının ucuna basarak sessizce onun yanından geçti ve kapıya</p><p class="calibre2">yürüdü. Ariana kapıyı açtı, sonra arkalarından kapadı ve Max sessizce merdivenden inerken elini</p><p class="calibre2">kaldırıp ona son bir kez selam verdi. Yine sessiz ve hızlı adımlarla kendi odasına gitti ve bir süre</p><p class="calibre2">sonra da, annesinin eski arabasının bahçe kapısından hızla çıkıp uzaklaştığını duydu.</p><br class="calibre1"/><p class="calibre2">“Auf”Wiedersehen sevgilim.” Penceresinden baktı ve yarım saat kadar orada durup, ilk öptüğü</p><p class="calibre2">erkeği ve bir daha görüşüp görüşemeyeceklerini düşündü.</p><br class="calibre1"/><p class="calibre2">10</p><br class="calibre1"/><p class="calibre2">Ertesi sabah babasının davranışlarında, kimseyi olağandışı bir şeyler olduğu konusunda</p><p class="calibre2">kuşkulandıracak bir belirti yoktu ve kahvaltı sırasında Ariana da duygularını belli etmedi. Öğleden</p><p class="calibre2">sonra ise, şoförleri ciddi bir tavırla gelip de Bayan von Gotthard’ın eski Ford otomobilinin</p><p class="calibre2">çalındığını söylediğinde Walmar hemen polise haber verdi. Araba o akşam istasyona yakın bir yerde bulundu, hiçbir hasarı yoktu, insanlar biraz da eğlenerek ve fısıltı halinde, suçlunun Gerhard</p><p class="calibre2">olduğunu ve delikanlının, eski arabayla biraz dolaşmak istemiş olabileceğini söyledi. Ama polis</p><p class="calibre2">şakayla karışık söylenen bu sözleri ciddiye aldı ve Gerhard, polisin sorgulama talebine büyük bir</p><p class="calibre2">tepki gösterdi. Meselenin aile arasında çözümlenebileceği söylenerek polislere teşekkür edildi ve</p><p class="calibre2">eski araba tekrar garaja kondu.</p><br class="calibre1"/><p class="calibre2">Gerhard, kıpkırmızı bir suratla babasının önüne dikildi ve, “Ama arabayı ben almadım baba!” diye</p><p class="calibre2">itiraz etti. “Öyle mi? O zaman mesele kalmadı oğlum.” “Ama sen hâlâ benim aldığımı</p><p class="calibre2">düşünüyorsun!” “Önemli değil artık. Araba garajda, eski yerinde duruyor. Ama lütfen bundan</p><p class="calibre2">sonra… şey… sen ve arkadaşların annenin arabasını ödünç almayın sakın.” Bu şekilde davranmak</p><p class="calibre2">hiç hoşuna gitmiyordu Walmar’in ama, yapabileceği başka bir şey de yoktu. Ariana babasını çok iyi</p><p class="calibre2">anlıyordu ve Gerhard’ı odadan çıkarırken teselli etmeye çalıştı.</p><br class="calibre1"/><p class="calibre2">Gerhard, “Ama bu haksızlık!” diye isyan etti. “Ben almadım o arabayı!” Sonra birden Ariana’nın</p><p class="calibre2">yüzüne baktı. “Yoksa sen mi?” “Tabii ki hayır. Saçmalamasana. Ben araba sürmeyi bile bilmem.</p><br class="calibre1"/><p class="calibre2">“Eminim sen yaptın!”</p><br class="calibre1"/><p class="calibre2">“Gerhard saçmalayıp durma!” Sonra birden ikisi de güldüler ve kol kola girip üst kata, kendi</p><p class="calibre2">odalarına çıktılar. Gerhard arabayı ablasının aldığına emindi.</p><br class="calibre1"/><p class="calibre2">Ama Walmar, Ariana’nın kardeşiyle neşe içinde konuşup gülüşmesine rağmen pek de mutlu</p><p class="calibre2">olmadığını anlamıştı. Ariana, sabahları eskisinden daha sessizdi ve okuldan ya da gönüllü</p><p class="calibre2">çalışmasından akşamları döndüğünde hemen odasına kapanıyordu. Kimseyle konuşmak</p><p class="calibre2">istemiyordu ve sonunda, Max’in gidişinden bir hafta sonra, çalışma odasına gidip babasını buldu,</p><p class="calibre2">gözleri yaş içindeydi.</p><br class="calibre1"/><p class="calibre2">“Bir haber aldın mı baba?” Walmar hemen anladı. Korktuğu başına gelmişti işte.</p><br class="calibre1"/><p class="calibre2">“Hayır, henüz bir haber yok. Ama gelecektir. Durumunu bildirecek kadar yerleşmesi biraz zaman</p><p class="calibre2">alacaktır tabii.”</p><br class="calibre1"/><p class="calibre2">“Ne olduğunu bilemezsin ki.” Ateşin yanındaki sandalyeye oturdu. “Ölmüş bile olabilir.”</p><br class="calibre1"/><p class="calibre2">“Olabilir.” Walmar kızına bakarken sesi yumuşak ve üzgündü. “Ama olmayabilir de. Ama Ariana o</p><p class="calibre2">artık gitti kızım. Bizden ayrıldı. Kendi yaşamını kuracak ve nelerle karşılaşacak, bilemeyiz. Ona</p><p class="calibre2">bağlanamazsın. Biz sadece onun geride bıraktığı yaşamının bir parçasıyız.” Fakat kızının haline</p><p class="calibre2">bakıp korkuyordu ve ondan sonra söyledikleri hiç istemeden ağzından kaçıverdi! “Ona âşık mı</p><p class="calibre2">oldun yoksa Ariana?”</p><br class="calibre1"/><p class="calibre2">Ariana bu soruyla şoke olmuş gibi babasına baktı. Onun böyle bir soru sorabileceğini asla</p><p class="calibre2">düşünmemişti. “Bilmiyorum, ben…” Gözlerini sıkıca kapadı. “Sadece üzülüyordum. Ona bir</p><p class="calibre2">şeyler…” Hafifçe kızardı ve şöminedeki ateşe baktı, gerçeği babasına söylemek istemiyordu.</p><br class="calibre1"/><p class="calibre2">“Anlıyorum. Umarım değilsindir. Bu konularda insanlara emir vermek çok zordur, fakat…” Bunu</p><p class="calibre2">ona nasıl söyleyebilirdi? Ne diyebilirdi? “Bu gibi zamanlarda en iyisi, aşkımızı daha parlak günler</p><p class="calibre2">için muhafaza etmektir. Savaşta ve güç zamanlarda meydana gelen romantik duygular genellikle</p><p class="calibre2">gerçek değildir ve uzun sürmez. Onu yıllar sonra görebilir ve tamamen farklı bulabilirsin. Yani</p><p class="calibre2">geçen hafta hatırladığın adam olmayabilir o zaman.”</p><br class="calibre1"/><p class="calibre2">“Bunu biliyorum.” Görev yaptığı hastanede rastladığı yaralı erkeklerle sevgiye dayanan ilişkilere</p><p class="calibre2">girmekten kaçınmasının nedeni de buydu zaten. “Bunu iyi biliyorum baba.”</p><br class="calibre1"/><p class="calibre2">“Bunu duyduğuma sevindim.” Walmar kızına baktı ve içini çekti. Bu da onun için bir başka dönüm</p><p class="calibre2">noktasıydı. Aynı zamanda, her geçen gün daha hainleşen yaşam yollarında bir başka yol ayırımıydı.</p><p class="calibre2">“Max’in durumunda bir adamı sevmek ayrıca çok da tehlikeli olabilir. Şimdi kaçıyor ve günün</p><p class="calibre2">birinde Naziler tarafından yakalanabilir. Ona bağlanırsan seni de yakalarlar. Sana bir zarar gelmese</p><p class="calibre2">bile, Sarah’ın kaybı onu nasıl mahvettiyse, onun kaybı da seni mahvedebilir.”</p><br class="calibre1"/><p class="calibre2">“Sevdikleri yüzünden insanları nasıl cezalandırabiliyorlar?” Ariana iyice öfkeliydi, “insan hangi</p><p class="calibre2">tarafın haklı, hangisinin haksız olduğunu önceden nasıl bilebilir?”</p><br class="calibre1"/><p class="calibre2">Kızının bu basit, çocukça ama haklı sorusu, Kassandra’nın</p><br class="calibre1"/><p class="calibre2">anılarını geri getirmişti… Walmar onu da uyarmıştı… o da biliyordu…</p><br class="calibre1"/><p class="calibre2">“Baba?” Ariana babasının dalgın haline baktı. Walmar çok uzaklarda gibiydi, iyice dalmıştı.</p><br class="calibre1"/><p class="calibre2">“Onu unutmaksın. Senin için tehlikeli olabilir.” Sert bir ifadeyle kızına baktı ve Ariana da gözlerini</p><p class="calibre2">ondan kaçırmadı.</p><br class="calibre1"/><p class="calibre2">“Senin ona yardım etmen de tehlikeliydi baba.”</p><br class="calibre1"/><p class="calibre2">“O farklı bir şey. Ama bir anlamda sen yine de haklısın tabii. Fakat ben ona âşık değilim, ona</p><p class="calibre2">bağlanmadım.” Kızına daha dikkatli baktı. “Umarım sen de ona âşık değilsindir.”</p><br class="calibre1"/><p class="calibre2">Ariana cevap vermedi ve Walmar pencereye gidip göle bakmaya başladı. Grunewald mezarlığı</p><p class="calibre2">pencereden neredeyse görünecekti. Ama kafasının içinde onun yüzünü görebiliyordu. Wal-mar’m</p><p class="calibre2">onu uyardığında baktığı gibi bakıyordu. İntihar etmeden bir gece önce baktığı gibi bakıyordu.</p><br class="calibre1"/><p class="calibre2">“Ariana, sana asla söylemek istemediğim bir şey söyleyeceğim. Aşkın bedeli hakkında. Naziler…</p><p class="calibre2">ve annen hakkında.”</p><br class="calibre1"/><p class="calibre2">Sesi yumuşak ve uzaklardan gelir gibiydi. Ariana, babasının sırtına baktı, şaşkındı. “Onu yargılıyor</p><p class="calibre2">ya da eleştiriyor değilim. Kızgın da değilim. Bunları sana, seni utandırmak için de söylemiyorum.</p><p class="calibre2">Biz birbirimizi çok sevdik. Ama evlendiğimde annen çok gençti. Onu sevdim ama her zaman</p><p class="calibre2">anlayamadım. Bazı konularda zamanının kadınlarından farklıydı. Ruhunda sanki sessiz bir ateş</p><p class="calibre2">vardı.” Döndü ve kızına baktı. “Sen doğduğunda dadı istemedi, sana kendisi bakmak, seni</p><p class="calibre2">büyütmek istiyordu, bunu biliyor musun? Duyulmamış bir şeydi bu ve ben bunun saçma olduğunu</p><p class="calibre2">düşündüm; Bayan Hedwig’i tuttuk ve sanırım annene o zaman bir şeyler oldu. Ondan sonra hep,</p><p class="calibre2">biraz kendini kaybetmiş gibiydi.” Tekrar döndü ve düşündükten sonra devam etti. “Evliliğimizin</p><p class="calibre2">onuncu yılında, benden daha genç bir erkekle tanıştı. Bu adam çok ünlü bir yazardı, zeki ve</p><p class="calibre2">yakışıklıydı, annen ona âşık oldu. ilişkilerini taa başından beri, belki de daha başlamadan önce</p><p class="calibre2">biliyordum. Bazı insanlar onları beraber gördüklerini bana söyledi. Ve ben de annenin gözlerinde</p><br class="calibre1"/><p class="calibre2">farklı bir şeyler görüyordum. Heyecan verici, mutlu, yeniden canlanmış, harika bir şeyler.” Sesi</p><p class="calibre2">iyice yumuşadı. “Ve sanırım bu da bir anlamda onu daha çok sevmeme neden oldu.</p><div class="mbppagebreak" id="calibre_pb_18"></div>
</div></body></html>
