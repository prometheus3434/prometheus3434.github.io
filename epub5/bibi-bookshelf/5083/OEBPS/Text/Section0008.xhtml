<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/Untitled-1.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body id="Untitled-1" xml:lang="de-DE">
  <div>
    <p><span>“Selam, arayamadım. Özür dilerim,” dedi hemen. “Neredesin?” Sesi endişeli değil daha çok kızgın gibi geliyordu.</span></p>

    <p><span>“Syracuse ile Binghampton arası bir yerde. Sekiz gibi evde olurum.”</span></p>

    <p><span>“Şu CHnter denen adamın yanında miydin bunca saat?” “Onunla, Jack Hardvvick’le telefonda, Hardvvick’in e-postayla yolladığı olay dosyalarını incelemek için arabamda, Kim Corazon’un eski erkek arkadaşının yanında. Vesaire vesaire.” “Tacizci?”</span></p>

    <p><span>“Onun tam olarak ne olduğuna daha karar veremedim. Aynı şey Clinter için de geçerli.”</span></p>

    <p><span>“Dün gece bana onun tehlikeli derecede kararsız bir sesle konuştuğunu söylemiştin.”</span></p>

    <p><span>“Evet, hâlâ da öyle olma ihtimalini göz ardı etmiyorum. Ama yine de...”</span></p>

    <p><span>“Dikkatli olsan iyi...”</span></p>

    <p><span xml:lang="ar-SA">Şebeke ka</span><span>psama alanı dışına çıkmış, görüşme kesilmişti. Madeleine’in aramasını beklemeye karar verdi. Telefonu yan taraftaki bardak tutacağının içine koydu. Bir dakikadan kısa bir süre sonra da telefonu çalmıştı.</span></p>

    <p><span>“En son bir şeylere dikkat et filan diyordun sanırım,” dedi. “Merhaba?”</span></p>

    <p><span>“Buradayım. Telefon çekmedi.”</span></p>

    <p><span>“Affedersin. Ne diyorsun?” Kadın sesiydi ama Madeleine değil bu.</span></p>

    <p><span>“Ah, özür dilerim. Başka biri sandım da.”</span></p>

    <p><span>“Dave? Benim Kim. Meşgul müydün?”</span></p>

    <p><span>“Hayır, sorun yok. Bu arada seni arayamadığım için kusura bakma. Neler oluyor?”</span></p>

    <p><span>“Mesajımı almadın mı? RAM TV ilk ödemeyi yapacak.” “Proje olacak gibilerden bir şey söylemiştin sanırım.”</span></p>

    <p><span>“İlk program bu Pazar yayınlanacak. Bu kadar çabuk olaca-</span></p>

    <p class="Normal para-style-override-1"><span> </span></p>

    <p><span xml:lang="ar-SA">ğını hiç tahmin etm<a id="x.2072"></a>emiştim. Rudy Getz</span><span>’in söylediği gibi Ruth Blum’la yaptığım demo kaydı kullanacaklar. Benden de diğer ailelerle mümkün olduğunca çok görüşme yapmamı istediler. Her Pazar yeni bir bölüm yayınlanacak.”</span></p>

    <p><span>“Yani işler senin umduğun gibi gelişiyor?”</span></p>

    <p><span>“Kesinlikle.”</span></p>

    <p><span>“Ama?”</span></p>

    <p><span>“Hiçbir soru işareti yok kafamda. Her</span> <span xml:lang="ar-SA">şey harika.</span><span>”</span></p>

    <p><span>“Ama?”</span></p>

    <p><span>“Ama... aptalca bir sorunum var burada.”</span></p>

    <p><span>“Ne?”</span></p>

    <p><span>“Işıklar. Yine kesildi.”</span></p>

    <p><span>“Evinin ışıkları mı?”</span></p>

    <p><span>“Evet. Sana söylemiştim ya ampul gevşemişti hani.”</span></p>

    <p><span>“Yine mi aynısı oldu?”</span></p>

    <p><span>“Hayır. Oturma odasındakini kontrol ettim, gayet sıkıydı. Sanırım sigorta panelinde bir sorun olmalı. Ama hayatta aşağı inemem.”</span></p>

    <p><span>“Birini çağırdın mı?”</span></p>

    <p><span>“Bunu acil durum olarak görmezler ki.”</span></p>

    <p><span>“Kim görmez?”</span></p>

    <p><span>“Polis. Belki bir ara birini yollarlar. Ama buna güvenemem ki. Sigorta atması polisin işi değildir, ev sahibini, elektrikçiyi, samimi olduğunuz bir komşunuzu yani kısacası polis dışında binlerini arayın derler.”</span></p>

    <p><span>“Aradın mı?”</span></p>

    <p><span>“Ev sahibimi mi? Elbette. Telesekreteri devredeydi. Ne zaman kontrol edeceğini Tanrı bilir. Tamirciyi? Evet. Courtland’da ev sahibime ait başka bir binada çalışıyormuş. Bana sigorta problemi için Syracuse’a kadar gelmenin çok saçma olacağını söyledi. Yani gelemeyecek. Aradığım elektrikçi de servis ücreti olarak yüz elli dolar istedi. Ayrıca samimi olduğum bir komşum yok.” Duraksadı. “İşte aptalca dediğim sorunum bu. Tavsiyen var mı?”</span></p>

    <p><span>“Evde misin şu an?”</span></p>

    <p class="Normal para-style-override-1"><span> </span></p>

    <p><span>“Hayır. Dışarı çıkt<a id="x.2075"></a>ım. Arabamdayım. Hava kararıyor, karanlıkta evde kalmak istemedim. Bodrum ve orada olabilecek şeyler aklımdan çıkmıyor.”</span></p>

    <p><span>“İşi çözene kadar annenin yanına gitme ihtimalin var mı?” “Hayır!” Yanıt Gunıey geçen sefer konuyu açtığı andaki kadar sertti. “Orası artık benim evim değil. Benim evim burası. Sırf aşağılık herifin biri bana oyun oynuyor diye annesine koşan korku içindeki küçük bir kız çocuğu gibi davranmayacağım.”</span></p>

    <p><span>Ama korku içindeki küçük bir kız çocuğu gibi geliyor sesi diye düşündü Gurney. Yetişkinmiş gibi davranan korku içindeki küçük bir kız çocuğu. Bu düşünce içini bir anda sızlatmış, sorumluluk duygusuyla dolmuştu.</span></p>

    <p><span>“Pekala,” dedi</span> <span>hemen</span> <span>sağ şeride geçip, çıkış rampasına son anda yönelirken. “Kal orada. Yirmi dakika içinde oradayım.”</span></p>

    <p><span>Ortalama yüz otuz kilometrelik bir hızla seyredip Syracuse’daki Kim Corazon’un evinin bulunduğu köhne binalarla dolu sokağa girip, park ettiğinde aradan on dokuz dakika geçmişti. Akşam geceye dönüşmüş, Gurney karanlıkta iki gün önce gün ışığında gördüğü bölgeyi tanımakta zorluk çekmişti. Torpido gözünden siyah, metal el fenerini aldı.</span></p>

    <p><span>Karşıya geçip yürürken Kim de arabasından çıktı. Gergin ve bir o kadar da mahcup gözüküyordu.</span></p>

    <p><span>“Kendimi aptal gibi hissediyorum.” Titrememeye çalışıyor-muşçasına ellerini göğsünde kavuşturdu.</span></p>

    <p><span>“Neden?”</span></p>

    <p><span>“Çünkü sanki karanlıktan korkuyormuşum gibi oldu, farkındayım. Kendi evimde karanlıktan korkuyormuşum gibi. Ayrıca seni buraya kadar getirttiğim için de kendimi berbat hissediyorum.” “Gelmek benim fîkrimdi. Ben içeri bakarken dışarıda beklemek ister misin?”</span></p>

    <p><span>“Hayır! O kadar da bebek değilim. Seninle geliyorum.”</span></p>

    <p><span>Gurney bu konuşmayı daha önce de yaptıklarını hatırlayıp tartışmamaya karar verdi.</span></p>

    <p><span>Apartman girişi de Kim’in daire kapısı da kilitli değildi. El feneriyle önünü aydınlatan Gurney girdi içeri önce. Önce koridordaki düğmeleri deneyip elektrik olmadığına emin oldu. Sonra oturma odasına girip etrafa baktı. Mutfağa yönelmeden önce aynı şeyi banyo ve yatak odası için de yaptı.</span></p>

    <p><span>Mutfakta el fenerini dikkatle sağa sola gezdirirken, “Arabana binmeden önce evi kontrol etmiş miydin?” diye sordu.</span></p>

    <p><span>“Çabucak şöyle bir bakındım. Mutfağa uzaktan şöyle bir göz attım. Bodruma ise yaklaşmadım bile. Tavan lambasının dü</span><span xml:lang="ar-SA">ğmesinin çalışmadığını biliyorum. Bu arada mikrodalga fırının saati de sönmüş. Bu durumda kesin sigorta atmıştır değil mi?</span><span>”</span></p>

    <p><span>“Bana da öyle geliyor.”</span></p>

    <p class="Normal para-style-override-1"><span> </span></p>

    <p><span>Hemen arkasındaki K<a id="x.2078"></a>im’le mutfağa girdi. Yarı karanlıkta kızın eli sırtındaydı. Duvarlarda, mutfak tezgahında yansıyan el fenerininki dışında tek bir ışık kaynağı bile yoktu etrafta. Belli belirsiz bir tık sesi işitir gibi oldu. Durup dinlemeye koyuldu. Birkaç saniye sonra aynı sesi bir kez daha duydu ve bunun damlayan musluğun sesi olduğuna karar verdi.</span></p>

    <p><span xml:lang="ar-SA">İlerl</span><span>eyip evin arka kısmında bulunan, bodrum merdivenlerine açılan koridora doğru yöneldi. Kim bu kez Gurney’in koluna girmiş, sımsıkı tutuyordu. Koridorda ilerleyince bodrum kapısının kapalı olduğunu gördü. Koridorun dışa açılan kapısında da sorun yok gibiydi. Kilidi kapalı konumdaydı. Arkadaki mutfaktan gelen damlama sesi boş holde yankılanmayı sürdürüyordu.</span></p>

    <p><span>Bodrum kapısına ulaşıp açmak üzere uzandığında Kim parmaklarını koluna adeta gömdü.</span></p>

    <p><span>“Sakin ol,” dedi Gurney fısıldayarak.</span></p>

    <p><span>“Özür dilerim,” dedi Kim parmaklarını çok az gevşeterek.</span></p>

    <p><span>Gurney kapıyı açıp, ışığı içeri tutarak dinledi.</span></p>

    <p><span xml:lang="ar-SA">Şıp... Şıp...</span></p>

    <p><span xml:lang="ar-SA"> </span></p>

    <p><span>Başka ses yok.</span></p>

    <p><span>Kim’e döndü. “Burada kapının önünde kal.”</span></p>

    <p><span>Kim dehşete kapılmış gibi görünüyordu.</span></p>

    <p><span>Gurney bir şey söylemek istedi. Babacan bir tavırla, onu rahatlatacak türden bir şey. “Elektrik panelinde tüm evi kontrol eden bir tek sigorta mı var?”</span></p>

    <p><span>“Ne?”</span></p>

    <p><span>“Sadece aşağıdakinin ne tür bir pano olduğunu anlamaya çalışıyorum.”</span></p>

    <p><span>“Ne tür mü? Hiçbir fikrim yok. Bu sorun olur mu?”</span></p>

    <p><span>“Hayır, olmaz. Tornavidaya ihtiyacım olursa sana seslenirim, tamam mı?” Tüm bu konuşmaların anlamsız olduğunun, kızın kafasını karıştırmaktan başka bir işe yaramadığının farkındaydı. Ama o an için kafa karışıklığı paniğe kapılmaktan çok daha iyiydi elbette.</span></p>

    <p><span>Işığı ileri geri dolaştırarak basamakları dikkatle inmeye koyuldu.</span></p>

    <p><span>Her şey yerli yerinde görünüyordu.</span></p>

    <p><span>Sonra tam böyle dik merdivenlere keşke korkuluk ekleselermiş diye düşünerek, ağırlığını alttan üçüncü basamağa verdiği anda ani bir kırılma sesiyle birlikte basamak parçalandı ve Gurney olanca hızıyla yere kapaklandı.</span></p>

    <p><span>Her şey bir saniyeden daha kısa bir zaman zarfında meydana gelmişti.</span></p>

    <p class="Normal para-style-override-1"><span> </span></p>

    <p><span>Sağ ayağı kırık bas<a id="x.2081"></a>amakta dengesini kaybedince hızla öne doğru devrilmiş, içgüdüsel olarak, yüzünü, kafasını koruma amacıyla hemen kollarını kaldırmıştı.</span></p>

    <p><span>Hızla sert zemine kapaklandığı anda elinden fırlayan el fenerinin ampulü parçalanınca etraf zifiri karanlığa gömüldü. Sağ kolunda bir elektrik çarpmasına maruz kalmışçasına keskin bir acı hissetmişti.</span></p>

    <p><span>Kim histeri nöbetine girmiş, çığlıklar atıyor, sürekli ona nasıl olduğunu soruyordu. Ayak, seslerinden kızın bir ileri bir geri gidip dehşet içinde koşturup durduğu anlaşılıyordu.</span></p>

    <p><span>Gurney afallamış ama bilincini kaybetmemişti.</span></p>

    <p><span>Dikkatle hareket ederek neresinin ne şekilde yaralandığını anlamak istiyordu.</span></p>

    <p><span>Ama daha kaslarını harekete geçiremeden ensesindeki tüyleri diken diken edecek bir ses duydu. Bu kulağına çok yakın bir yerden gelen bir fısıltıydı. Islığa benzer bir fısıltı. Öfke dolu bir kedinin tıslamasını andırır bir fısıltı.</span></p>

    <p><span>“Şeytanı uyandırma.”</span></p>
  </div>
</body>
</html>
