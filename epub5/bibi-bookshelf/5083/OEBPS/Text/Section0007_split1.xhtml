<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/Untitled-1.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body id="Untitled-1" xml:lang="de-DE">
  <div>
    <h2 class="Normal para-style-override-8">1 .Bölüm</h2>

    <p><span>Bahar</span></p>

    <p><span>Kapılar açıktı.</span></p>

    <p><span>Dave Gurney durduğu kahvaltı masasının yanından baktığında kalan son kar birikintilerini görebiliyordu. Buzulları andıran kar birikintileri iyice küçülmüş, çevrelerini kuşatan ağaçların arasında yer yer göze çarpar olmuşlardı.</span></p>

    <p><span>Eriyen karlarla yeniden ortaya çıkan toprak mis gibi kokuyor, yazdan kalan yabani otların büyük çiftlik evinin mutfağına kadar yaklaştığ</span><span xml:lang="ar-SA">ı daha net biçimde görülüyordu. Doğanın uyanışının kokusu eskiden üzerinde mucizevi bir etki yaratırdı. Ama şimdi neredeyse hiç etkilenmedi. Hatta hoşuna bile gitmemişti. Güzeldi elbette ama önemsizdi.</span></p>

    <p><span xml:lang="ar-SA"> </span></p>

    <p><span>“Dışarı çıkmalısın,” diye seslendi Madeleine mısır gevreği kasesini lavaboda yıkarken. “Dışarı, güneşe çıksana. Hava harika.” “Evet, görüyorum,” dedi ama kıpırdamadı.</span></p>

    <p><span>“Kahveni dışarıda iç,” dedi karısı kaseyi kuruması için evye-ye koyarken. “Güneşten de faydalanırsın hem.”</span></p>

    <p><span>“Hmm.” Başını anlamsızca sallayarak elindeki fincandan bir yudum aldı. “Bu her zamanki kahve mi?”</span></p>

    <p><span>“Neden? Kötü mü?”</span></p>

    <p><span>“Kötü demedim ki.”</span></p>

    <p><span>“Evet, aynı kahve.”</span></p>

    <p><span>Gurney iç çekti. “Galiba grip olacağım. Birkaç gündür hiçbir şeyden tat alamıyorum.”</span></p>

    <p><span>Madeleine ellerini evyenin kenarına yaslayıp ona bakarak, “Daha fazla dışarı çıkman gerek,” dedi. “Uğraşacak bir şeyler bulmalısın kendine.”</span></p>

    <p><span>“Doğru.”</span></p>

    <p class="Normal para-style-override-1"><span> </span></p>

    <p><span>“Ben <a id="x.1788"></a>ciddiyim. Bütün zamanını evde dört duvar arasında geçirmemelisin. Hasta olursun. Zaten oluyorsun da. Elbette hiçbir şeyin tadı eskisi gibi olmaz. Connie Clark’ı aradın mı?” “Arayacağım.”</span></p>

    <p><span>“Ne zaman?”</span></p>

    <p><span>“Aramak istediğimde.”</span></p>

    <p><span>Bu isteğin yakın zamanda geleceğini de sanmıyordu. Son günlerde hep böyleydi. Aslında altı aydan beri böyleydi. Son derece tuhaf bir cinayet vakası olan Jillian Perry cinayetinin çözülme aşamasında yaralanınca sanki normal yaşamdan elini eteğini bütünüyle çekmişti. Günlük vazifelerini, planlamalarını, insanlarla ilişkilerini, telefon görüşmelerini, her türden sorumluluklarını bir kenara bırakmış gibiydi. Geldiği noktada ajandas</span><span xml:lang="ar-SA">ında bir sonraki sayfanın boş olması en çok tercih ettiği şeylerin başında gelir olmuştu. Ne bir randevu ne de söz veriyordu. Bu içine kapanıklığı da özgürlükle eşdeğer görüyordu.</span></p>

    <p><span xml:lang="ar-SA"> </span></p>

    <p><span>Diğer yandan bu ruh halinin hiç de iyi olmadığını görebilecek bir tarafsızl</span><span xml:lang="ar-SA">ığa da sahipti. Çünkü böylesi bir özgürlükle huzur bulamayacağının bilincindeydi. Bu baskın ruh hali huzur vermek bir tarafa, tahammül etmeyi bile son derece zorlaştırıyordu.</span></p>

    <p><span xml:lang="ar-SA"> </span></p>

    <p><span>Yaşam biçiminin bozulup, her şeyden elini ayağını çekmesine neyin neden olduğunu biliyordu elbette. En azından yaşadıklarının nelere sebebiyet verdiğinin listesini yapabilecek durumdaydı. Ve bu listenin başında da komadan çıktığından beri devam eden kulak çınlaması vardı. Büyük bir olasılıkla çınlama komadan çıktığında değil ondan iki hafta önce, kendisine, küçücük bir odada, son derece yakın bir mesafeden üç el ateş edilmesinden sonra başlamıştı.</span></p>

    <p><span>Kulaklarındaki bu inatçı sesin (kulak, burun, boğaz uzmanları bunun aslında bir ses olmadığım, daha ziyade beynin yanlış bir şekilde ses olarak algıladığı sinirsel bir anomaliden kaynaklandığını izah etmişlerdi) tarifi çok zordu. Yüksek perdeden, alçak sesli, sürekli devam eden müzikal bir nota gibiydi. Bu rahatsızlığa daha ziyade rock müzisyenleriyle savaş gazilerinde rastlandırdı. Anatomik açıdan sebepleri kesin bir şekilde tanımlanamayan, zaman zaman hafiflese de bütünüyle tedavisi bulunmayan bir rahatsızlıktı bu. “Açık konuşmak gerekirse, Dedektif Gurney,” demişti doktor. “Yaşadığınız travma ve sonrasındaki koma haliniz düşünüldüğünde kulaklarınızdaki bu hafif çınlama dışında başka bir arıza kalmadığına sevinmeniz lazım.”</span></p>

    <p><span>Buna Dave de karşı çıkamazdı elbette. Ama bunu bilmek çevrede en ufak bir ses bile yokken kulağının çınlamasının neden olduğu rahatsızlığı gidermiyordu. Özellikle geceleri büyük sorun oluyordu. Gündüzleri, en fazla yan odada tıslayan bir çaydanlığın sesini andıran çınlama sinsice bekleyip gecenin sessizliğinde beynini kemiriyordu.</span></p>

    <p><span>Sonra rüyalar vardı bir de. Hafızasında hastane günlerinin canlandığı kabuslar. Kollarını kıpırdatamadığını, nefes almakta zorluk çektiğini gördüğü bu kabusların etkisi uyandıktan sonra bile uzun süre devam ediyordu.</span></p>

    <p><span xml:lang="ar-SA">İsabet eden ilk kurşunun parçaladığı sağ bileğinin üst kısmında hâlâ hissiz bir bölge vardı. Burayı sık sık kontrol eder, hatta ba</span><span>zen saat başı dokunur, her seferinde bu hissizliğin biraz olsun azalmasını umut ederdi. Bazen de tam tersi olur, karamsar günlerinde, biraz da korkarak, hissizliğin yayılıp yayılmadığını kontrol etme ihtiyacı duyardı. İkinci kurşunun isabet ettiği midesinin yan tarafına da durup dururken ani, şiddetli sancıların saplandığı</span></p>

    <p><span>oluyo<a id="x.1791"></a>rdu. Ayrıca kafatasını yaran üçüncü kurşunun isabet ettiği alnının üst kısmında hiç bitmeyen kaşıntı misali, sürekli bir sızlama hissediyordu.</span></p>

    <p><span>Belki de bu derece ağır yaralanmanın en rahatsız edici yan etkisiyse kendisini sürekli silah taşımak zorunda hissetmesiydi. Görevdeyken, talimatlar öyle gerektirdiği için silah taşımıştı elbette. Ancak polislerin çoğunun aksine silahlara düşkün biri değildi. Yirmi beş yıllık hizmetinin ardından da dedektif rozetini bırakmış, bir daha da silah taşıma gereksinimi duymamıştı.</span></p>

    <p><span>Vuruluncaya dek.</span></p>

    <p><span>Ama şimdi, her sabah giyindikten sonra kaçınılmaz olarak adeta en gerekli aksesuarıymışçasına ayak bileğindeki kılıfa 32’Iik bir Beretta yerleştirmeden yapamıyordu. Bir taraftan da böyle bir şeye ihtiyaç duyuyor olmaktan nefret ediyordu. Kişiliğinde bu tür bir değişiklik gerçekleşmiş olmasından bir hayli rahatsızdı. Bu ihtiyacın zaman içinde yavaş yavaş geçmesini umuyordu ama şimdiye dek böyle bir şey olmam</span><span xml:lang="ar-SA">ıştı.</span></p>

    <p><span xml:lang="ar-SA"> </span></p>

    <p><span>Bunlar yetmezmiş gibi bir de son zamanlarda Madeleine’in gözlerinde yepyeni bir endişeyle kendisini izlemeye başladığını fark etmişti. Bunlar hastane günlerindeki acı ve panik dolu bakışlardan da, iyileşme sürecinin yavaşlığını görüp umutsuzluğa ve korkuya kapılmanın neden olduğu yüz ifadesinden de farklı bakışlardı. Daha az belirgin ama daha derinden, sanki artık kronikleşmiş bir korkunun, dehşet dolu bir şeylere şahit olmanın neticesinde ortaya çıkan ve kısmen gizlenilmek istenen bir yüz ifadesiydi bu.</span></p>

    <p><span>Kahvaltı masasının yanına dikilip kahvesini iki yudumda bitirdi. Sonra fincanı lavaboya koyup, sıcak sudan geçirdi. Madeleine’in koridorda, kedinin sepetini temizlediğini duyuyordu. Kediyi Madeleine’in isteğiyle almışlardı. Gurney bunun nedenini merak ediyordu. Onu neşelendirmek için mi istemişti bu kediyi? Başka bir canlıyla ilgilenerek yaşama tutunmasını sağlamayı mı istemişti? Eğer bunları amaçlamışsa bir işe yaramamıştı. Kedi diğer şeyler gibi ilgisini zerre kadar çekmemişti.</span></p>

    <p><span>“Duş alacağım,” diye seslendi karısına.</span></p>

    <p><span>Madeleine’in holden, “İyi,” gibilerden bir şey mırıldandığını duydu. Tam olarak ne dediğini anlamamıştı ama sormaya gerek olduğunu da düşünmüyordu. Banyoya girip sıcak suyu açtı.</span></p>

    <p><span>Sımsıcak suyu boynundan sırtına doğru akıtırken kaslarının gevşediğini, kılcal damarlarının açılıp, zihninin ve sinüslerinin temizlendiğini, giderek kendini daha iyi ve rahatlamış hissettiğini fark ediyordu.</span></p>

    <p><span>Ama giyinip kapıların yanma döndüğünde az önceki rahatsız edici huzursuzluk hissi yeniden dönmüştü. Madeleine dışarıda, taş avludaydı. Avlunun arka kısmında küçük bir arazi iki yıllık düzenli bakımın ardından nihayet çimenlik olarak nitelendirilebilecek hale gelmişti. Kalın iş ceketi, turuncu eşofman altı ve yeşil lastik çizmeleriyle Madeleine yabani otlar</span><span xml:lang="ar-SA">ın bahçe tarafına doğru uzamasına mani olmak için büyük bir hevesle her on adımda bir çapasıyla toprağı belliyordu. İlk anda ona, yardım istercesine baktı ama hemen ardından önceki çağrılarına verdiği yanıtları hatırlayarak hayal kırıklığıyla böylesi bir g</span><span>irişimde bulunmaktan vazgeçti.</span></p>

    <p><span>Canı <a id="x.1794"></a>iyiden iyiye sıkılan Gurney, başını diğer tarafa çevirip ahırın yanındaki yeşil traktöre baktı.</span></p>

    <p><span>Madeleine kocasının bakışlarını takip edip, “Tekerlek izlerini düzeltmek için traktörü kullanabilecek misin?” dedi.</span></p>

    <p><span>“Tekerlek izleri?”</span></p>

    <p><span>“Otopark olarak kullandığımız yerdeki izler.”</span></p>

    <p><span>“Elbette...” dedi duraksayarak. “Yaparım.”</span></p>

    <p><span>“Hemen şimdi yapılması şart değil.”</span></p>

    <p><span>“Hmm.” Bir ay önce fark ettiği ama kendisini çileden çıkartan bu ve benzeri anlar dışında unutup gittiği traktör sorununu düşününce duştan sonraki o rahatlık hissi de artık bütünüyle kaybolmuştu.</span></p>

    <p><span>Madeleine onu dikkatle inceliyordu. “Bence bu kadar kazma işi yeterli,” dedi. Gülümseyerek küreğini yere koyup, yan kapıya doğru yürüdü. Çizmelerini holde çıkartıp mutfağa yöneldi.</span></p>

    <p><span>Gurney derin bir nefes alıp traktöre bakarak belki yirminci kez bir türlü halledemediği gizemli fren sıkışması sorununu düşündü. İçindeki kasvetle neredeyse aynı anda hareket eden simsiyah bir bulut yavaşça güneşin önünü kesti. Bahar gelmiş ve sanki hemen çekip gitmiş gibiydi.</span></p>

    <h2 class="Normal para-style-override-8" id="sigil_toc_id_1">2. Bölüm</h2>

    <p><span>Connie Clarke için Büyük Bir İyilik</span></p>

    <p><span>Gurney’in arazisi Walnut Crossing’de Catskill kasabasının dışında, dağlara doğru uzanan toprak yolun üzerindeydi. Eski çiftlik evi güney istikametine doğru hafifçe meyillenen arazinin üzerine inşa edilmişti. Yabani otlarla kaplı arazinin ortasında büyükçe bir kırmızı ahırla, su kamışları ve salkım söğütlerle çevrili genişçe bir gölet vardı. Arka taraftaysa kayın ağaçlan, akçaağaçlar ve vişne ağaçlarından oluşan orman yer alıyordu. Kuzeyde ilerideki çam ormanına dek yükselen başka bir arazi bulunuyor, bu arazinin ortasında da diğer vadiye bakan terk edilmiş taş binalar göze çarpıyordu.</span></p>

    <p><span>Burada hava Dave’le Madeleine’in geldiği New York City’le kıyaslanamayacak derecede hızlı değişiyordu. Gökyüzü bir anda kapkara bulutlarla kaplanırken sıcaklık da on dakikada en az on derece birden düşmüştü</span></p>

    <p><span>Yağmur boşalacaktı. Gurney kapıları kapattı. Mandalları kilitlemek için uzanırken midesinin yan tarafına bıçak gibi bir ağrı saplandı. Bunu dayanılması güç başka bir ağrı izledi. Ama bu artık alıştığı, üç ağrı kesiciyle üstesinden gelebileceği türden bir durumdu. Banyodaki ecza dolabına yönelirken işin en kötü tarafının fiziksel acının neden olduğu rahatsızlıktan ziyade kendisini savunmasız hissedişi olduğunu düşünüyordu. Şu an hayatta oluşunun yalnızca şansının yaver gidişiyle izah edilebileceğinin de farkındaydı.</span></p>

    <p><span xml:lang="ar-SA">Şans <a id="x.1797"></a>sevdiği bir kavram değildi. Şans, onun nazarında, aptalların kabiliyet yerine koydukları bir şeydi. Tamamen tesadüfler neticesin</span><span>de hayatta kalmıştı ama tesadüf asla sığınılacak bir liman olamazdı. Gençlerin şansa, kadere, kısmete inandıklarını gayet iyi biliyordu. Üstelik bu konuda haksız da sayılmazlardı. Ama kırk sekiz yaşındaki Gurney, adı üstünde şans şanstır diye düşünüyor, yazı tura atan görülmez elin ceset kadar soğuk olduğu kanaatini taşıyordu.</span></p>

    <p><span>Ağrısı ona uzun zamandır iptal etmeye niyetlendiği Bingham-ton’daki nörologuyla randevusunu da hatırlatmıştı. Dört aydan kısa sürede oraya dört kez gitmiş ama Gurney’ in sigorta şirketine fatura gönderilmesi dışında bu ziyaretlerin hiçbir faydası olmamıştı.</span></p>

    <p><span>Doktorun telefon numarasını diğer gerekli numaralarla beraber odasındaki masanın üzerine koyuyordu. Ağrı kesici almak için banyoya gitmek yerine doktorunu aramak üzere odasına yöneldi. Odaya girerken bir yandan da doktorunu gözünün önünde canlandırıyordu. Otuzlu yaşlarının sonlarında, aşırı dalgın, dalgalı siyah saçları giderek seyrekleşen, küçük gözlü, kız dudaklı, küçük çeneli, yumuşak elli, manikürlü tırnaklı, pahalı ayakkabılı, biraz kibirli, Gurney’in düşündüğü ya da hissettiği hiçbir şeye kayda değer en ufak bir ilgi göstermeyen bir adam. Şık, modem muayenesinin kayıt bölümünde çalışan üç kadın gerek doktordan, gerekse hastalarından ve önlerindeki bilgisayar ekranlarından sürekli nefret ediyor, ne yapacaklarını da bir türlü bilemiyorlarmış gibi görünüyorlardı.</span></p>

    <p><span>Telefon dördüncü kez çaldıktan sonra açıldı ve fark edilir derecede aşağılayıcı bir ses “Dr. Huffbarger’in muayenehanesi,” dedi.</span></p>

    <p><span>“Ben David Gurney. Doktorla randevum...”</span></p>

    <p><span>Aynı sert tonlamayla sözü kesildi. “Ayrılmayın, lütfen.”</span></p>

    <p><span>Arka taraftan öfkeli bir hasta olduğunu tahmin ettiği, şikayetler yağdıran bir erkek sesi işitiliyordu. Sonra ikinci bir ses bir soru sordu. Üçüncü ses de yine yüksek sesle, hızlı hızlı konuşarak bir şeyler söyledi. Ancak o zaman Gurney bu seslerin Huffbarger’in muayenehanesinin bekleme salonundaki televizyondan geldiğini anladı. Her zaman haber kanalları açık olur, bu da doktorun muayenehanesindeki bekleyişi daha da çekilmez hale getirirdi.</span></p>

    <p><span>“Alo?” dedi Gurney giderek sabrı tükenirken. “Orada kimse var mı? Alo?”</span></p>

    <p><span>“Bir dakika lütfen.”</span></p>

    <p><span>Televizyondaki boş konuşmalar bir an bile ara vermeden devam ediyordu. Gurney artık pes edip telefonu kapatmaya karar vermişti ki sekreter kızın sesini işitti.</span></p>

    <p><span>“Dr. Huffbarger’in muayenehanesi. Nasıl yardımcı olabilirim?”</span></p>

    <p><span>“Evet. Ben David Gurney. Randevumu iptal etmek istiyordum.”</span></p>

    <p><span>“Tarih?”</span></p>

    <p><span>“Haftaya bugün. On bir kırk randevusu.”</span></p>

    <p><span>“Adınızı kodlar mısınız, lütfen?”</span></p>

    <p class="Normal para-style-override-1"><span> </span></p>

    <p><span>O gün<a id="x.1801"></a> on bir kırkta kaç kişinin randevusu var ki adımı kodlamamı istediniz diye söylemeye niyetlense de sonra vazgeçip istenileni yaptı.</span></p>

    <p><span>“Ne zamana ertelemek istiyorsunuz?”</span></p>

    <p><span>“Bilmem. Sadece o randevuyu iptal etmek istiyorum.”</span></p>

    <p><span>“Ama yeni bir tarih belirlemeniz gerek.”</span></p>

    <p><span>“Neden?”</span></p>

    <p><span>“Dr. Huffbarger’in randevu tarihlerini değiştirebilirim ama iptal edemem.”</span></p>

    <p><span>“Bakın sorun şu ki...”</span></p>

    <p><span>Kadının sinirli bir ses tonuyla sözünü kesti. “Mevcut randevuyu sisteme yeni bir tarih girmedikçe iptal edemiyoruz. Doktorumuz böyle çalışıyor.”</span></p>

    <p><span>Gurney giderek artan öfkesinden alt dudağının titremeye başladığını hissediyordu. “Sisteminiz de doktorunuzun çalışma usulleri de umurumda değil,” dedi kararlı bir ifadeyle. “Randevumun iptal edildiğini varsayın.”</span></p>

    <p><span>“Bu durumda randevunuza gelmemiş sayılacak ve faturalandırılacaksınız.”</span></p>

    <p><span>“Hay</span><span xml:lang="ar-SA">ır, öyle bir şey olmayacak. Ayrıca Haffburger</span><span>’in buna itirazı varsa söyleyin ona beni o arasın.” Öfkeyle kapatırken bir yandan da çocukça bir tavırla doktorun adını bilerek yanlış söylemiş oluşundan pek de memnun olmadığını fark etmişti.</span></p>

    <p><span>Bakışlarını dışar</span><span xml:lang="ar-SA">ı çevirirken aslında gözü bir şey görmüyordu.</span></p>

    <p><span xml:lang="ar-SA"> </span></p>

    <p><span>Neler oluyor bana böyle?</span></p>

    <p><span>Sağ yanına saplanan sancı aradığı yanıttı belki de. Ayrıca doktor randevusunu iptal etmek için odasına yönelmeden önce ecza dolabına gidiyor olduğunu da bu vesileyle hatırlamıştı.</span></p>

    <p><span>Banyoya döndü. Ecza dolabının kapağındaki aynada yansıyan adamın görünüşü hoşuna gitmemişti. Alnı endişeyle kırışmış, cildi soluklaşmış, gözleri cansız, bitkin bir adam.</span></p>

    <p><span>Tanrım.</span></p>

    <p><span>Günlük egzersizlerine başlaması gerektiğinin farkındaydı. Bir zamanlar, ara vermediği şınav, barfiks, mekik egzersizleri sayesinde yarı yaşındakilerden bile daha iyi bir görünüme sahip olmuştu. Ama şimdi aynadan kendisine bakan bu adam tam kırk sekizinde gösteriyordu ve bu, Gurney’in hiç ama hiç hoşuna gitmemişti. Ayrıca bedeninin her gün gönderdiği, ölümlülüğü hatırlatan mesajlardan da hiç hoşnut değildi. İyice içine kapanıp, kendini her şeyden soyutlamış oluşu da hoşuna gitmiyordu. Aslında hiçbir şeyden hoşnut değildi.</span></p>

    <p><span>Raftaki ağrı kesici şişesinden avucuna üç tablet döktü. Sonra kaşlarını çatarak bir süre haplara baktı, ardından da üçünü birden ağzına tıktı. Musluğu açıp, suyun soğumasını beklerken</span></p>

    <p><span xml:lang="ar-SA">çalış<a id="x.1804"></a>ma odasındaki telefonun çaldığını duydu. Huffbarger</span><span>’dır diye düşündü. Ya da Huffbarger’ın muayenehanesinden arıyorlardır. Açmamaya karar verdi. Canları cehenneme.</span></p>

    <p><span>Sonra merdivenlerden inen Madeleine’in ayak seslerini duydu. Birkaç saniye sonra tam telesekreter devreye girecekken karısı telefonu açtı. Madeleine’in sesini duyuyor ama ne söylediğini anlamıyordu. Küçük plastik bardağa doldurduğu suyla birlikte, dilinin üzerinde erimeye başlayan hapları yuttu.</span></p>

    <p><span>Madeleine herhalde Huffbarger sorununu çözmeye çalışıyor diye düşündü. Bunun kendisi açısından en ufak bir mahzuru yoktu. Ama sonra karısının koridordan yatak odasına doğru yönelen ayak seslerini işitti. Madeleine açık banyo kapısının önüne gelip, telefonu Gurney’e uzattı.</span></p>

    <p><span>“Sana,” dedi ve odayı terk etti.</span></p>

    <p><span>Huffbarger’ın ya da memnuniyetsiz sekreterlerinden birinin tatsız sözlerine kendini hazırlayan Gurney mümkün olduğunca ters bir ses tonuyla, “Evet?” dedi.</span></p>

    <p><span>Bir saniyelik bir sessizlikten sonra karşı taraf yanıt verdi.</span></p>

    <p><span>“David?” Bu neşeli kadın sesi kesinlikle tanıdıktı ama ilk anda bu sesin sahibinin adını da yüzünü de hatırlayamadı.</span></p>

    <p><span>“Evet,” dedi bu kez daha hoş bir tonlamayla. “Özür dilerim tanıyamadım...”</span></p>

    <p><span>“Ah, nasıl unutursun? Ah, şimdi çok üzüldüm işte, Dedektif Gurney!” diye bağırdı kadın abartılı bir neşeyle. Sonra da Gurney’in sesin sahibini tanımasına neden olacak o meşhur kahkahasını attı. Neşeli, zeki, Queens aksanlı, manken vücutlu, enerjik sarışın.</span></p>

    <p><span>“Connie. Tanrım. Connie Clark. Çok uzun zaman oldu.”</span></p>

    <p><span>“Tam olarak altı yıl.”</span></p>

    <p><span>“Altı yıl, Tanrım.” Aslında süre Gurney’e hiçbir şey ifade etmemişti. Şaşırmış filan da değildi ama ne söyleyeceğini bilememişti o an için.</span></p>

    <p><span>Connie onda karmaşık hisler uyandırıyordu. Bağımsız çalışan gazeteci Connie Clark, ünlü, Jason Strunk cinayetlerini çözüşünün ardından</span> <span>New York</span> <span>dergisinde Gurney hakkında methiyeler düzen bir makale yazmıştı. Bundan üç yıl sonra da Gurney Jorge Kunzman seri cinayetlerini çözmüş sonra da birinci sınıf dedektifliğe terfi etmişti. Aslında kadının makalesi haddinden fazla övgü doluydu. Makale rekor sayıdaki cinayet tutuklamalarıyla birleşince de “NYPD</span><span>1</span> <span xml:lang="ar-SA">Süper Polisi</span><span>” lakabı üzerine yapışıp kalmıştı. Sonrasında ise yaratıcı meslektaşları bu lakabın çok daha eğlenceli versiyonlarını bulmakta gecikmemişlerdi.</span></p>

    <p><span><span><img alt="Image366.JPG" class="frame-6" src="../Images/Image366_fmt.jpeg" /></span> </span></p>

    <p><span>“Emeklilik günlerin nasıl geçiyor bakalım?”</span></p>

    <p><span>Gurney kadının bu soruyu sorarken yüzüne sirayet eden gülümseyişini görür gibi olmuş, buradan da onun Mellery ve Perry cinayetlerine gayrı resmi yollardan da olsa müdahil olduğunu bildiği sonucuna ulaşmıştı. “Bazen iyi bazen kötü.”</span></p>

    <p><span>“Güzel<a id="x.1807"></a>! Anladım. Bu şekilde ifade edilebilir, doğru. Yirmi beş yıl NYPD’de çalıştıktan sonra Catskills Tepeleri‘ne on dakika uzaklıktaki sessiz bir kasabaya yerleşiyor ama birdenbire kendini bir cinayetten diğerine koşarken buluyorsun. Sanki cinayet mıknatısı var sende. Vay canına! Peki Madeleine ne düşünüyor bu konuda?”</span></p>

    <p><span>“Az önce konuştun ya onunla. Keşke bunu ona sorsaydın.” Connie sanki Gurney son derece zekice bir espri yapmışçasına kahkahayı patlattı.</span></p>

    <p><span>“Eee, cinayetleri araştırdığın zamanlar dışında neler yapıyorsun?”</span></p>

    <p><span>“Anlatacak fazla bir şey yok. Neredeyse hiçbir şey yapmıyorum. Madeleine benden daha yoğun.”</span></p>

    <p><span>“Seni “Norman Rockwell misali inzivaya çekilmiş halde düşünmek çok zor doğrusu. Reçel yapan Dave. Elma şırası hazırlayan Dave. Kümeste yumurta toplayan Dave.”</span></p>

    <p><span>“Üzgünüm ama bunları yapmıyorum. Reçel, şıra ve yumurtayla alakam yok.” Son altı ayını anlatmak için aklına gelenler tamamen faklıydı.</span> <span>Kahraman rolündeki Dave. Vurulan Dave.</span> <span>Berbat derecede yavaş iyileşen Dave. Kulağındaki çınlamayı dinleyerek öylece oturup duran Dave. Depresyona giren, kabalaşan, kendini her şeyden uzaklaştıran Dave. Yapması istenilen her şeyi kabuğuna büzülmüş olarak yaşama hakkına saldırı şeklinde algılayan Dave. Hiçbir şey istemeyen, hiçbir şey yapmayan Dave.</span></p>

    <p class="Normal para-style-override-25"> </p>

    <p><span>“Peki bugün ne yapacaksın mesela?”</span></p>

    <p><span>“Sana karşı dürüst olacağım, Connie. Yapacağım bir şey yok. En fazla arazide biraz dolaşır, kışın kırılan dallar</span><span xml:lang="ar-SA">ı toplar, bahçeyi gübrelerim. Böyle şeyler işte.</span><span>”</span></p>

    <p><span>“Hiç de fena değil. Senin yerinde olmaya can atacak çok arkadaşım var.”</span></p>

    <p><span>Yanıt vermedi. Sessiz kalmanın onu arama sebebini söylemeye mecbur bırakacağı kanaatindeydi. Mutlaka bir nedeni olmalıydı. Connie’nin cana yakın, konuşmayı seven bir kadın olduğunu ama aynı zamanda nedensiz yere onu aramayacağını biliyordu. Rüzgar gibi esip kavuran bu sarışının zihni aslında daima işle meşgul olurdu.</span></p>

    <p><span>“Seni neden aradığımı merak ediyorsun,” dedi. “Yanılıyor muyum?”</span></p>

    <p><span>“Bu aklımdan geçmedi değil açıkçası.”</span></p>

    <p><span>“Seni bana bir iyilik yapmanı istemek için aradım. Büyük bir iyilik.”</span></p>

    <p><span>Gurney önce duraksayıp sonra kahkahayı bastı.</span></p>

    <p><span>“Komik olan ne?” Bir an için bocalamış gibiydi.</span></p>

    <p><span>“Bir keresinde bana insanlardan küçük değil büyük iyilikler istemenin daha çok işe yarayacağını çünkü küçük taleplerin geri çevrilmesinin daha kolay olduğunu söylemiştin.”</span></p>

    <p><span>“Hayır<a id="x.1810"></a>! Bunu söylediğime inanamıyorum. Sanki kendi işi için başkalarını kullanan biriymişim gibi bahsediyorsun benden. Çok kötü bir laf. Bunu sen uydurdun değil mi?” Öfkelenirken bile eğleniyor gibiydi. Connie asla uzun süre bocalayan insanlardan değildi.</span></p>

    <p><span>“Eee, ne istiyorsun benden?”</span></p>

    <p><span>“Uydurdun değil mi? Anlamıştım bunu zaten!”</span></p>

    <p><span>“Tekrar soruyorum, ne istiyorsun?”</span></p>

    <p><span>“Şey, şimdi sormaya utanıyorum doğrusu ama senden büyük, çok büyük bir iyilik isteyeceğim.” Duraksadı. “Kim’i hatırlıyor musun?”</span></p>

    <p><span>“Kızın?”</span></p>

    <p><span>“Sana tapan kızım.”</span></p>

    <p><span>“Anlamadım?”</span></p>

    <p><span>“Bırak şimdi, bilmediğini söyleme bana sakın.”</span></p>

    <p><span>“Sen neden bahsediyorsun?”</span></p>

    <p><span>“Ah, David, David, David. Bütün kadınlar sana hayran ama sen farkında bile değilsin.”</span></p>

    <p><span>“Kızınla en son bir araya geldiğimizde on beş yaşında filandı sanırım.” Hatırladığı kadarıyla Connie’nin evinde yemekte bir araya gelmişlerdi. Sevimli ama bir o kadar da ciddi görünüşlü bir kızdı. Sohbetin hep dışında kalmayı tercih etmiş neredeyse hiç konuşmamıştı.</span></p>

    <p><span>“Aslında on yedisindeydi. Tamam, tapma lafı biraz abartılı oldu kabul. Ama senin çok fazla zeki olduğunu düşünüyor. Ki bu onun son derece önem verdiği bir özellik. Şimdi yirmi üçünde ve</span> <span xml:lang="ar-SA">kısa bir süre önce tesadüfen hâlâ Süper Polis, Dave Gurney</span><span>’e hayran olduğunu öğrendim.”</span></p>

    <p><span>“Çok hoş da lafı nereye getirmeye çalışıyorsun anlamadım.” “Haklısın. Çok büyük, kocaman bir iyilik isteyeceğim için lafı biraz dolandırıyorum aslında. Belki de oturup dinlesen iyi olur. İzah etmek biraz uzun sürecek.”</span></p>

    <p><span>Gurney hâlâ banyoda, lavabonun başındaydı. Çıkıp yatak odasından geçerek çalışma odasına açılan koridora yöneldi. Oturmak istemiyordu. Onun yerine arka pencerenin yanına doğru yürüdü. “Tamam, Connie. Oturdum,” dedi. “Neler oluyor?” “Kötü bir şey yok. Hatta oldukça iyi bir şey. Kim, olağanüstü bir fırsat yakaladı. Sana Kim’in gazeteciliğe merak sardığım söylemiş miydim?”</span></p>

    <p><span>“Annesinin ayak izlerini takip ediyor ha?”</span></p>

    <p><span>“Tanrım, sakın bunu ona söyleme. Bir gecede kararını değiştirmesine neden olursun! Onun en büyük hedefi annesinden bütünüyle bağımsızlığını ilan edebilmek sanırım. Bu ayak izlerini takip etme konusunu da unut. Çünkü takip etmek filan değil düpedüz bir sıçrama gerçekleştirdi. Neyse daha fazla kafanı karıştırmadan sadede geleyim artık. Syracuse</span></p>

    <p><span xml:lang="ar-SA">Üniver<a id="x.1813"></a>sitesi</span><span>’nde basın-yayın alanında master yapıyor şu an. Sana da çok yakın orası bildiğin gibi.” “O kadar da yakın değil. Bir saat kırk beş dakikalık yol.” “Tamam, ama çok da uzak sayılmaz. En azından bana göre çok daha yakınsın oraya. Uzun lafın kısası şu, Kim tez konusu olarak cinayet kurbanlarını konu alan reality tarzı bir belgesel hazırlıyor. Aslında yalnızca kurbanlar değil ailelerini ve çocuklarını da içeren bir çalışma olacak. Çözülemeyen cinayet vakalarının anne babalan öldürülen çocuklar üzerindeki uzun dönem etkilerini konu edinen bir çalışma olacak kısacası.”</span></p>

    <p><span>“Çözülemeyen...”</span></p>

    <p><span>“Evet, katillerin yakalanmadığı durumları temel alacak. Yani yaraların hiç kapanmadığı aileleri. Aradan ne kadar zaman geçerse geçsin, bunun hayatlarındaki en büyük duygusal boşluk olarak kaldığı aileleri inceleyecek. Hayatlarının tepetaklak olduğu o korkunç olayı ve sonrasını irdeleyecek. Belgesele</span> <span>Cinayet Yetimleri</span> <span>adını veriyor. Sence de harika değil mi?”</span></p>

    <p><span>“İlginç bir fikir gibi.”</span></p>

    <p><span>“Hem de çok ilginç. Ama asıl kısmı söylemedim daha. Çünkü bu artık yalnızca kağıt üstünde kalacak bir fikir değil. Gerçekten böyle bir çalışma yapılacak. Akademik bir çalışma olarak başlamıştı ama tez danışmanı çok beğendiği için taslağın ger</span><span xml:lang="ar-SA">çekleştirilmesine yardımcı olmuş. Hatta görüşmeyi planladığı kişilerden gerekli izinleri de alarak çalışmayı garanti altına almış bile. Sonra da RAM TV</span><span>’deki bir arkadaşına konuyu açmış. Ve bil bakalım ne olmuş? RAM TV’deki arkadaşı projeyi beğenmiş! Bir gecede sıradan bir tez çalışması bir anda yirmi yıldır sektörde olanları bile kıskandıracak derecede ilgi çekici bir fikir olarak benimsenmiş. Biliyorsun RAM TV son derece popüler bir kanal.”</span></p>

    <p><span>Gurney’e göre RAM TV geleneksel, alışageldiğimiz tarzdaki haberlerin yüzeysel, magazin ağırlıklı, gereksiz yere allanıp pullanan, tek yanlı, yaygaracı bir tarza bürünmesinin en önemli aktörlerinden biriydi. Ama bu düşüncesini söyleme istediğini bir şekilde bastırmayı başardı.</span></p>

    <p><span>“Tabii sen giderek daha çok meraklandın,” dedi Connie heyecanla. “Tüm bunların benim favori dedektifimle ne alakası var, değil mi?”</span></p>

    <p><span>“Beklemedeyim.”</span></p>

    <p><span>“Birkaç şey var. Birincisi ona göz kulak olmanı istiyorum.” “Yani?”</span></p>

    <p><span>“Onunla bir araya gel. Ne yapmaya çalıştığını iyice anla. Bak bakalım cinayet kurbanlarının dünyasını senin anladığın biçimde anlatıyor mu? Bu onun için büyük bir fırsat. Eğer çok büyük hatalar yapmazsa önü açık.”</span></p>

    <p><span>“Hmm.”</span></p>

    <p><span>“Bu sesin manası tamam anlaştık mı acaba? Yardım edeceksin değil mi, David? Lütfen?”</span></p>

    <p><span>“Connie, gazetecilik hakkında fazla bir şey bilmiyorum ben.” Bildiklerinin çoğu da mide bulandırıcı şeylerdi ama yine çenesini tutmayı tercih etti.</span></p>

    <p><span>“İşin gazetecilik kısmını o yapacak zaten. Tanıdığım herkesten daha zeki. Ama hâlâ küçük bir çocuk.”</span></p>

    <p><span>“Peki,<a id="x.1816"></a> ben ne oluyorum bu durumda? Yaşlılık timsali filan mı?” “Gerçekçilik. Bilgi birikimi. Deneyim. Vizyon. Sayısız cinayeti çözmenin getirdiği bilgelik. Bu arada kaç cinayeti araştırdın sahiden?”</span></p>

    <p><span>Bunun gerçek bir soru olduğunu sanmıyordu o yüzden de yanıtlamaya kalkmadı bile.</span></p>

    <p><span>Connie’yse daha da heyecanla anlatmayı sürdürüyordu. “Çok yetenekli bir kız ama yetenek yaşam tecrübesi demek değil. Şu an cinayet vakalarında anne babalarını ya da sevdikleri binlerini kaybedenlerle görüşmeler yapıyor. Ama çalışmalarının genel çerçevesini çizecek birine ihtiyacı var. Ayrıca bölge hakkında da yeterli derecede bilgilendirilmesi lazım. Anlıyorsun beni değil mi? Söylediklerimin çok kapsamlı şeyler olduğunun farkındayım ama mümkün olduğunca çok şey bilmesi gerekecek.”</span></p>

    <p><span>Gurney iç çekti. “Yakınlarını kaybedenlerin ölümle, kederle yüzleşmeleri için yapılacak o kadar çok şey var ki...”</span></p>

    <p><span>Connie hemen sözünü kesti. “Evet, evet, bunun farkındayım. Yeni moda psikoloji zırvaları. Kederin beş aşaması zımbırtısı filan. Kızımın bunlara ihtiyacı yok. Yalnızca cinayeti bilen, kurbanlarla görüşmüş, ailelerle konuşup, doğrudan onların gözlerinin içine bakmış, korkuyu dehşeti yerinde gözlemlemiş biriyle konuşmaya ihtiyacı var. Saçma sapan kitaplar yazanlara değil.” Uzunca bir sessizlik oldu. “Eee, yapacak mısın? Onunla sadece bir kere konuş. Bak bakalım neler biliyor, neler yapmak istiyor? Yaptığı işin mantıklı bir şey olup olmadığına senin karar vermeni istiyorum.” Çalışma odasının penceresinden arka taraftaki araziye bakarken Connie’nin kızıyla, ortalığı velveleye vermeye bayılan televizyon dünyasına giriş bileti olacak çalışmasıyla ilgili fikir beyan etmek üzere buluşma fikrinin dünyada en son isteyeceği şey olduğunu düşünüyordu. “Birkaç şey daha var demiştin, Connie. İkinci isteğin ne?”</span></p>

    <p><span>“Şey...” Sesi güçsüzleşmişti. “Bir de eski erkek arkadaş sorunu olabilir.”</span></p>

    <p><span>“Nasıl yani?”</span></p>

    <p><span>“Sen de bilirsin ya o yaşlarda gençler kendilerine fazlasıyla güvenir, kimsenin ya da hiçbir şeyin kendilerine zarar veremeyeceğine inanırlar.”</span></p>

    <p><span>“Ama...?”</span></p>

    <p><span>“Ama aşağılık herif onu bir hayli rahatsız ediyor.”</span></p>

    <p><span>“Nasıl?”</span></p>

    <p><span>“Evine girip eşyalarının yerlerini değiştiriyor. Bir keresinde evden bıçağın kaybolduğunu sonra da tekrar geri geldiğini söyleyince ona başka şeyler de anlatması için ısrar ettim. Ama anlatmadı.”</span></p>

    <p><span>“Belki de sorunu çözmüştür.”</span></p>

    <p><span>“Belki de hem yardıma ihtiyacı olduğunu düşünüyor hem de yardım istemeyi kendine yediremiyordur. Kararsızlık içinde ne yapacağını bilmeden kıvranıyor olabilir.”</span></p>

    <p><span>“Bu aş<a id="x.1819"></a>ağılık herifin bir adı var mı?”</span></p>

    <p><span>“Gerçek adı Robert Meese. Ama o kendine Robert Montague diyor.”</span></p>

    <p><span>“Bu olanların Kim’in televizyon projesiyle de bağlantısı olabilir mi?”</span></p>

    <p><span>“Bilmiyorum. Ama durumun daha ciddi olduğuna dair içimde bir his var. Ya da en azından bana anlattığından daha ciddi. Ne diyorsun, David? Lütfen? Bu konuda yardım isteyeceğim başka kimse yok.”</span></p>

    <p><span>Gurney karşılık vermeyince de konuşmayı sürdürdü. “Belki abartıyorum. Belki her şey hayal gücümün ürünü. Belki gerçekten de ortada herhangi bir sorun yok. Ama öyle olsa bile oturup onunla cinayet kurbanları ve aileleriyle görüşme projesi üzerine konuşman harika olur. Bu proje onun için çok önemli. Belki de hayatının fırsatını yakaladı. Şu an çok kararlı ve kendine fazlasıyla güveniyor.”</span></p>

    <p><span>“Ama</span> <span>sen pek emin değilmişsin gibi konuşuyorsun.” “Bilmiyorum. Sadece...</span></p>

    <p><span>Endişeleniyorum.”</span></p>

    <p><span>“Projesi için mi yoksa eski erkek arkadaşı konusunda mı?” “Galiba her ikisi için. Aslında bir yönden harika bir şey bu, değil mi? Ama diğer yönden haddinden fazla istekli oluşu yüzünden bana danışmadan boyunu aşan şeylere kalkışabileceği düşüncesi</span></p>

    <p><span>beni biraz korkutuyor açıkçası. Tanrım, David senin de bir oğlun vardı değil mi? Neler hissettiğimi anlıyor olman lazım.”</span></p>

    <p><span>Görüşme biteli on dakika olmuş ama Gurney hâlâ kuzeye bakan geniş pencerenin önündeki yerinden ayrılmamıştı. Connie’nin, alışık olmadığı tedirgin ses tonuna bir mana vermeye çalışıyordu. Mana vermeye çalıştığı bir diğer şey de konuşmanın sonunda Kim’le konuşmayı neden kabul ettiği ve neden bu durumun kendisini bir hayli rahatsız ettiğiydi.</span></p>

    <p><span>Kadının oğluyla ilgili söylediklerinden etkilenmiş olması gerektiğini tahmin ediyordu. Çünkü bu her zaman kendisi açısından hassas bir konu olmuştu ve şu an için bu duyguları irdeleme arzusu duymaması için yeterli nedenleri vardı.</span></p>

    <p><span>Telefon çaldı. O anda, düşüncelere dalmış olduğundan ahizeyi hâlâ elinde tuttuğunu</span> <span xml:lang="ar-SA">görerek şaşırdı.</span> <span>Bu sefer kesin Huffbarger ’dır</span> <span>diye düşündü.</span> <span>Saçma sapan iptal prosedürünü izah</span> <span>etmek için arıyor olmalı.</span> <span>Açmamaya, telesekreterin devreye girmesini beklemeye niyetlendi.</span> <span>Huffbarger beklesin. Diğer taraftan bu işi halletmek, bir daha aynı konu üzerinde düşünmemek istediğini fark edince tuşa dokundu.</span></p>

    <p><span>“Dave Gurney.”</span></p>

    <p><span>Genç, pırıl pırıl bir kız sesi, “Dave, sana çok teşekkür ederim,” dedi. “Connie biraz önce arayıp senin benimle konuşmak istediğini söyledi.”</span></p>

    <p><span>Bir an için aklı karışmıştı. Anne babalardan adlarıyla bahsedilmesini hep yadırgardı zaten.</span></p>

    <p><span>“Kim?”</span></p>

    <p class="Normal para-style-override-1"><span> </span></p>

    <p><span>“Tabii<a id="x.1822"></a> ki! Başka kim olacak?” Gurney yanıt vermeyince de konuşmasını sürdürdü. “Neyse. İşin güzel tarafı ne biliyor musun? Şu an Syracuse’a gidiyorum. 17. Yol’un 1-81 ’le birleşeceği yere yakınım. Yani sapmayıp devam edersem 1-88 üzerinden en fazla otuz beş dakika içinde Walnut Crossing’de olabilirim. Müsait misin? Önceden haber verseydim iyi olurdu farkındayım. Ama çok da güzel bir tesadüf oldu doğrusu. Seni görmeye can atıyorum!”</span></p>

    <h2 class="Normal para-style-override-8" id="sigil_toc_id_2">3 .Bölüm</h2>

    <p class="Normal para-style-override-2">Cinayet Etkisi</p>

    <p class="Normal para-style-override-2"> </p>

    <p><span>17 , 81 ve 88 numaralı yollar Binghampton civarında kesişiyordu. Burası da Walnut Crossing’e en az bir saatlik uzaklıktaydı. Gurney, Kim’in aşırı iyimser tahminine bölgeyi bilmemesi mi yoksa haddinden fazla hevesli oluşu mu neden oluyor diye merak etmişti. Ama küçük, kıpkırmızı bir Miata’nın ev yoluna saptığını gördüğü anda aklına takılan bu sorular anlamını yitirdi.</span></p>

    <p><span>Yan kapıdan çıkıp, kendi Outback’ini park ettiği, artık çimenlerin boy atmaya başladığı çakıl taşlı alana doğru yöneldi. Miata, Gurney’in otomobilinin yanında durdu. Elinde ince bir evrak çantasıyla genç bir kadın araçtan indi. Üstünde kot, tişört ve kollarını kıvırdığı şık bir spor ceket vardı.</span></p>

    <p><span>“Geldiğimden haberin olmasaydı,” dedi neşeyle gülerek. “Beni tanır miydin?”</span></p>

    <p><span>“Yüzünü inceleme fırsatım olsaydı belki,” dedi Gurney. Bir yandan parlak, ortadan ayrılmış kahverengi saçlarının çevrelediği yüzü inceliyordu. “Aynı yüz. Ama annenle yemeğe geldiğim güne nazaran daha ışıltılı ve mutlu.”</span></p>

    <p><span>Kız o anları düşününce bir an için kaşlarını çattı. Ardından kahkahayı bastı. “Aradan yıllar geçti. Gerçekten o zamanlar hiç de mutlu değildim. Hayatta neler istediğime karar vermek uzun zamanımı aldı.”</span></p>

    <p><span>“Bence çoğuna göre yine de elini çabuk tutmuşsun.”</span></p>

    <p><span>Kız omuzlarını silkip çevresindeki araziye sonra da ormana doğru baktı. “Harika. Burayı çok seviyor olmalısın. Hava ne kadar da temiz ve serin.”</span></p>

    <p><span>“Hatta ilkbaharın ilk haftasını geçiriyor olduğumuzu düşünürsen biraz fazla serin.”</span></p>

    <p><span>“Tanrım, haklısın. O kadar çok şey gelişti ki hayatımda neredeyse hiçbir şeyi hatırlayamıyorum artık. Bahar geldi değil mi? Nasıl unuttum bunu ya.”</span></p>

    <p><span>“Normal,” dedi. “Hadi içeri geçelim. İçerisi biraz daha ılık.”</span></p>

    <p><span>• • •</span></p>

    <p><span>Yarım saat sonra Kim’le David kapıların yanındaki boş kısma yerleştirilmiş küçük, çam ağacı kerestesinden yapılmış kahvaltı masasında karşılıklı oturmuşlardı. Kim’iri sabahın erken saatlerinden beri yollarda olduğunu öğrenince kahvaltı etmesi için ısrar eden Madeleine’in hazırladığı omlet ve tostları bitirmişler, kahvelerini içmişlerdi. Kahvaltıyı ilk bitiren</span></p>

    <p><span>Madele<a id="x.1825"></a>ine olmuş, şimdi de fırını temizlemeye koyulmuştu. Kim buraya geliş sebebini, en başından itibaren anlatmaya koyuldu.</span></p>

    <p><span>“Cinayet dehşetini kurbanların aileleri üzerindeki etkilerini baz alarak incelemek aslında benim yıllardır aklımda olan bir fikirdi. Ama bir türlü işe nereden başlayacağımı bilemiyordum. Bazen bu fikir aklımdan uçup giderdi. Sonra aniden, eskisinden de güçlü bir biçimde araştırma isteğiyle dolardım. Giderek bu düşünce takıntıya dönüştü. Bu konuda bir şeyler yapmak zorundaydım. Başta bunu daha çok okulda yapılacak bir çalışma olarak düşünmüştüm. En fazla sosyoloji ya da psikoloji alanına giren bir makale yazacaktım. Bu konuyla ilgili birçok üniversiteye başvuru mektubu gönderdim. Ama yeterli akademik kariyerim olmadığı için benimle ilgilenmediler. Bunun üzerine belki de bir araştırma kitabı yazarım diye düşündüm.</span></p>

    <p><span>Ama kitap için de yayınevine ihtiyacın var. Bu da yine bir dolu başvuru mektubu yazmak demek. Yazdım ama sonunda ne oldu peki? Kimsenin zerre kadar ilgisini çekmedi. Yirmi bir, yirmi iki yaşında bir kız. Kimdim ki ben? Daha önce bir şey yazmış mıydım? Ne türden araştırmalar yapmıştım? Sözün kısası küçücük bir çocuktan farkım yoktu onların gözünde. Sadece bir fikir bulmuştum. Hepsi bu. Sonra birden kafama dank etti.</span> <span>Hey bu kitaba değil</span> <span>televizyona uygun bir hikaye!</span> <span xml:lang="ar-SA">İşte o andan itibaren her şey yerli yerine oturmaya başladı. Bir</span> <span>dizi ayrıntılı röportaj gibi bir şey düşünüyordum. Bu türden bir çalışma için en uygun ad reality şov. Aslında terimin son zamanlarda çok fazla olumsuz anlam içerdiğinin de farkındaydım. Ama benim çalışmam duygular göz ardı edilmeden gerçekleşirse diğerleri gibi olmayacaktı.”</span></p>

    <p><span>Sanki aniden kendi söylediklerinden etkilenmişçesine sustu. Mahcup bir tavırla gülümseyip, boğazım temizledi. Sonra da anlatmayı sürdürdü. “Sonra her şeyi mastır tezimin taslağı olacak biçime getirip tez danışmanım Dr. Wilson’a gösterdim. O da bana harika bir konu bulduğumu, geliştirilirse harika bir iş çıkabileceğini söyledi. Sonra çalışmamı ticari teklif haline getirmeme yard</span><span xml:lang="ar-SA">ımcı oldu. Yasal açılardan korunmamı sağlamak için her türlü tedbiri aldı. Sonra da çalışmamı RAM TV</span><span>’den şahsen tanıdığı Rudy Getz’e iletti. Getz yaklaşık bir hafta kadar sonra bizi aradı ve tamam, bu işi yapıyoruz, dedi. “</span></p>

    <p><span>“Bu kadar basit mi oldu yani?” dedi Gurney.</span></p>

    <p><span>“Ben de çok şaşırmıştım. Ama Getz, RAM TV’nin böyle çalıştığım söyledi. Benim de bunu sorgulamaya niyetim yok. Önemli olan fikrimi hayata geçirebilme, dilediğimce araştırma yapabilme fırsatı bulmuş olmam... ” Sanki birtakım duygulardan kurtulmaya çalışıyormuşçasına başım iki yana salladı.</span></p>

    <p><span>Madeleine gelip yanlarına oturdu ve tam da Gurney’in düşündüğü şeyi sordu. “Bu senin için çok önemli, değil mi? Demek istediğim şu, kariyer sıçraması yapmanı sağlamanın ötesinde bir anlam taşıyor sanırım.”</span></p>

    <p><span>“Ah, Tanrım, evet.”</span></p>

    <p><span>Madeleine hafifçe gülümsedi. “Peki, senin en çok ilgini çeken şey ne?”</span></p>

    <p><span>“Aileler. Çocuklar...” Sonra yine cümlesini yarım bırakıp bir saniyeliğine sustu. Sanki gözlerinin önünde etkileyici bir şeyler belirmiş gibiydi. Ayağa kalkıp masanın çevresinden</span></p>

    <p><span>dolaşa<a id="x.1829"></a>rak kapılara doğru yürüdü. Oradan verandaya, bahçeye, araziye ve arka taraftaki ormana doğru baktı.</span></p>

    <p><span>“Aslında biraz aptalca bir şey. Açıklamakta zorlanıyorum,” dedi sırtı onlara dönük halde. “Ama sanırım ayakta anlatması daha kolay.” Boğazını temizleyip zorlukla duyulabilecek bir sesle anlatmaya koyuldu. “Cinayet her şeyin sonsuza dek değişmesine neden olan bir şeydir bence. Cinayetle yeri doldurulamayacak şeyler yok olur gider. Kurbanın başına gelen sadece işin başlangıç kısmıdır. Kurban hayatını kaybetmiştir. Bu tabii ki korkunç, affedilemez bir şeydir. Ama neticede ölmüştür. Onun için her şey bitmiştir artık. Sahip olduğu her şeyi kaybetmiş olabilir ama o andan itibaren hiçbir şeyin farkında değildir. Kaybetme acısıyla boğuşmayacak, neler yaşanmış olduğunu kafasında kurup durarak kıvranmayacaktır.” Ellerini kaldırıp, avuçlarını pencereye yasladı. Bunu sanki kontrolünü sağlamak, duygularını kontrol altında tutabilmek için yapmış gibiydi.</span></p>

    <p><span>Ardından biraz daha yüksek bir sesle konuşmayı</span> <span xml:lang="ar-SA">sürdürdü.</span> <span>“Yarısı boş bir yatakta, yarısı boş bir evde uyanıp dolaşan kurban değildir neticede. Hâlâ hayatta olduğunun rüyasını görmez. Uyanınca gerçekle yüzleşmenin neden olduğu acılarla boğuşmaz. Ölümün neden olduğu çıldırtıcı öfkeyle, yürek sızısıyla k</span><span xml:lang="ar-SA">ıvranmaz. Masadaki boş sandalyeye gözleri ilişip durmaz, kulağına hep kaybettiği kişinin sesi geliyormuş gibi olmaz. Dolabı her açışında onun elbiselerini görerek gözyaşları içinde...</span><span>” Sesi giderek çatallanıyordu. Susup boğazını temizledi. “Acıyı, yaşama sevincini kaybetmiş olmanın neden olduğu acıyı hissetmez.” Birkaç saniyeliğine cama yaslandı. Sonra kendini hafifçe iterek pencereden uzaklaştı. Masaya geri döndüğünde gözlerinden yaşlar süzülüyordu. “Hayalet ağrı nedir bilir misiniz? Kesik organ fenomeni? Kesilmiş kolunun ya da bacağının ağrıdığını hissetme olayı. Cinayetin ardından ailelerin hissettiklerini en iyi tanımlayacak his budur işte. Tıpkı hayalet bir uzvun ağrıması gibi boş evde bitip tükenmek bilmeyen katlanılmaz acı.”</span></p>

    <p><span>Bir süre iç dünyasına göm</span><span xml:lang="ar-SA">ülerek sessiz kaldı. Sonra gözyaşlarını çabucak sildi. Ellerini yüzünden çektiğinde gözlerine ve ses tonuna eski kararlılığı yeniden hakim olmuştu.</span> <span>“Cinayetin gerçekte ne olduğunu anlamak için ailelerle konuşmak gerekir. İşte teorim, projem, planım bu benim. Rudy Getz’i de bu heyecanlandırdı zaten.” Aldığı derin nefesi yavaşça verirken, “Sizi çok sıkıntıya sokmazsam, bir fincan kahve daha alabilir miyim?” diye sordu.</span></p>

    <p><span>“Katlanacağız artık,” dedi Madeleine kahve makinesinin tuşuna basarken.</span></p>

    <p><span>Gurney sandalyesinde arkasına yaslanmış, ellerini düşünceli bir tavırla çenesinin altına yerleştirmişti. Bir iki dakikalığına kimse konuşmadı. Mutfaktaki tek ses kaynayan suyun fokurtu-suydu.</span></p>

    <p><span>Kim çiftlik evinin büyük mutfağında etrafına bakarak, “Burası çok hoş,” dedi. “Tam bir aile yuvası. Sıcacık. Mükemmel. Ülkedeki herkesin hayallerindeki ev böyle bir yer olmalı.” Madeleine, Kim’in kahvesini masaya koyduktan sonra ilk konuşan Gurney oldu. “Bu konuda çok istekli olduğun, bu çalışmanın senin için çok büyük anlamlar taşıdı</span><span xml:lang="ar-SA">ğı ortada. Keşke tam olarak nasıl yardımcı olabileceğimi anlayabilmiş olsaydım.</span><span>” “Connie senden ne yapmanı istedi?”</span></p>

    <p><span>“Sana göz kulak olmamı. Sanırım tam da bu ifadeyi kullandı.” “Başka bir sorundan bahsetmedi mi?” Gurney kızın bu soruyu sanki önemsiz bir şeymiş gibi sorabilmek için çocukça bir gayret içine girdiğini sezinlemişti.</span></p>

    <p><span>“Eski <a id="x.1833"></a>erkek arkadaşını sorun olarak mı nitelendirmeliyiz?” “Robby konusunu açmış sana.”</span></p>

    <p><span>“Robert Meese ya da Montague diye birinden bahsetti.” “Meese. Aslında Montague tamamen...” Sustu. Başını iki yana sallayıp, “Connie benim korunmaya ihtiyacım olduğunu düşünüyor,” dedi. Ama hiç gerek yok. Robby acınacak halde bir zavallı. Gerçekten bazen çok da can sıkıcı oluyor fakat üstesinden gelemeyeceğim türden bir sorun değil.”</span></p>

    <p><span>“Televizyon projende o da çalışıyor mu?”</span></p>

    <p><span>“Artık değil. Neden sordun?”</span></p>

    <p><span>“Sadece meraktan.”</span></p>

    <p class="Normal para-style-override-26">Neyi merak ediyorum? Ne diye karışıyorum ki bu işe? Ne diye burada oturmuş bu aşırı heyecanlı üniversite öğrencisinin kafadan kontak eski sevgilisiyle olan sorunlarını dinleyip, hayatının fırsatını Amerika’nın en berbat programlarını hazırlayan televizyon istasyonunda cinayetlerle ilgili duygusal hikayeler anlatarak yakaladığına inanan bu kızın fikirlerini değerlendirmekle uğraşıyorum ki? Bataklıklardan uzak durmanın zamanı hâlâ gelmedi mi?</p>

    <p class="Normal para-style-override-25"> </p>

    <p><span>Kim ona sanki Madeleine’in zihin okuma yeteneğine sahipmişçesine bakıyordu. “Önemli bir sorun yok ortada. Ama bana yardımını esirgemeyeceğine dair söz verme nezaketi gösterdiğine göre benim de sana karşı çok açık sözlü olmam gerek.” “Durup durup bu yardım konusunu açıyorsun ama ben hâlâ ne tür bir yardım...”</span></p>

    <p><span>Madeleine omlet tabaklarını temizlemek için kullandığı süngeri lavaboda sıkıp, sakin bir ifadeyle söze karıştı. “Kim’i bir dinlesek?”</span></p>

    <p><span>Gurney başıyla onaylayıp, “İyi fikir,” dedi.</span></p>

    <p><span>“Robby’le aşağı yukarı bir yıl kadar önce drama kulübünde tanıştım. Kesinlikle okulun en yakışıklı çocuğuydu. Johnny</span></p>

    <p><span>Depp’in yirmi iki yaşındaki hali. Altı ay kadar önce de birlikte yaşamaya başladık. Bir süre kendimi dünyanın en şanslı insanı gibi hissettim. Bu cinayet projesiyle ilgilenmeye başladığımda da beni desteklermiş gibi göründü. Ailelerle görüşmelere başladığımda da hep yanımdaydı. Ama sonra... Canavar ortaya çıktı.” Duraksayıp kahvesinden bir yudum aldı.</span></p>

    <p><span>“Robby giderek daha fazla etkin olmaya başlamıştı. Artık bana projemde yardımcı oluyor gibi görünmüyordu. Çünkü bu artık bizim projemizdi. Kısa bir süre sonra da sanki kendi projesiymiş gibi davranmaya başladı. Ailelerle yaptığımız görüşmelerin ardından onlara kendi kartını, kendi telefon numarasın</span><span xml:lang="ar-SA">ı vermeye, onlara kendisini ne zaman isterlerse arayabileceklerini söylemeye başladı. Zaten şu aptal Montague ismi de o zaman çıktı. Kendisine bir kart bastırmış. Robert Montague, Belgesel Çekimleri ve Yaratıcı Danışmanlık.</span><span>”</span></p>

    <p><span>Gurney’in yüzünde kuşku dolu bir ifade belirmişti. “Seni devre dışı bırakıp projeni çalmaya mı çalışıyordu?”</span></p>

    <p><span>“Daha da kötüsü. Robby Meese dış görünüşü açısından tam bir tanrı heykeli gibiydi. Ama çok kötü şeylerin yaşandığı, berbat bir evde büyümüş. Çocukluğunun büyük bir kısmını da benzer şekilde iğrenç yetimhanelerde geçirmiş. İyice tanıyınca onun görüp görebileceğiniz en</span></p>

    <p><span xml:lang="ar-SA">özgüve<a id="x.1836"></a>ni az insanlardan biri olduğunu anlardınız. Bu, hastalık derecesindeydi. Konuştuğumuz ailelerden bazıları bu türden bir görüşme yapabilmek için resmi izin is</span><span>terlerdi. Bu tür bir durumla karşı karşıya kaldığımızda Robby onları etkilemek için yanar tutuşurdu adeta. Onların onayını alabilmek, onlar tarafından kabul görebilmek için her şeyi yapardı. Sadece kendisinden hoşlansınlar diye. Berbat bir şeydi bu doğrusu.”</span></p>

    <p><span>“Peki, sen ne yaptın?”</span></p>

    <p><span>“Aslında ne yapacağımı bilemiyordum. Sonra bir gün onun benim mutlaka görüşmek istediğim, anahtar konumda gördüğüm bir aile üyesiyle habersiz görüşmeler yaptığını öğrendim. Bunu</span></p>

    <p><span>Robby’nin yüzüne vurunca da işler çığırından çıkt</span><span xml:lang="ar-SA">ı. Bunun üzerine onu evimizden, evimden, kovdum. Sonra da Connie</span><span>’nin avukatına projeden, projemden, uzak durması için üstü kapalı tehdit içeren bir mektup yazdırdım.”</span></p>

    <p><span>“Nasıl tepki verdi buna?”</span></p>

    <p><span>“Başlangıçta nazikti. Riyakarca bir nezaket. Ona defolup gitmesini söyledim. Bunun üzerine bana eski cinayet olayları üzerine sorular sorup durmanın riskli olabileceğini, dikkatli olmam gerektiğini, neyle karşılaşacağımın belli olmayacağını söyledi. Geceleri beni arayıp, telefonuma beni koruyabileceğine ilişkin mesajlar bırakıyor, tez danışmanım dahil çevremdeki herkesin göründükleri gibi olmayabileceklerinden bahsedip duruyordu.”</span></p>

    <p><span>Gurney sandalyesinde biraz doğruldu. “Sonra?”</span></p>

    <p><span>“Sonra? Ona beni rahat bırakmazsa yasaklama emri çıkarttıracağımı ve onu tutuklattıracağım</span><span xml:lang="ar-SA">ı söyledim.</span><span>”</span></p>

    <p><span>“Bunun herhangi bir etkisi oldu mu?”</span></p>

    <p><span>“Bir nevi. Aramalar kesildi. Ama bu sefer de tuhaf şeyler olmaya başladı.”</span></p>

    <p><span>Madeleine lavaboda yaptığı işi bırakıp masaya döndü. “Giderek takıntıya dönüştürüyor gibi. Ben de katılabilir miyim size?” “Tabii ki,” dedi Kim. Madeleine oturunca da Kim anlatmayı sürdürdü. “Mutfak bıçakları kaybolmaya başladı. Bir gün okuldan eve geldiğimde kedimi bulamadım. Miyavlama sesi geliyordu bir yerlerden. Sonunda kediyi hiç kullanmadığım bir dolapta kilitli halde buldum. Bir başka seferinde de saatimin alarmı kurcalandığı için uyuyakaldım.”</span></p>

    <p><span>“Sinir bozucu ama bunlar niyeti zarar vermek olan birinin yapacağı işler gibi gelmedi bana,” dedi Gurney. Ama Madeleine’in yüzünde aynı fikirde olmadığını belli eden ifadeyi görünce hemen ekleme ihtiyacı hissetti. “Bu tür rahatsızlık uyandıran duygusal temelli girişimleri küçümsüyor değilim. Sadece bu davranışların yasal açıdan taciz olarak değerlendirilme ihtimalini düşünüyordum.”</span></p>

    <p><span>Kim başını sallayarak onayladı. “Doğru. Ama durum giderek kötüleşti. Eve geç geldiğim bir gün banyo zemininde yaklaşık on sent büyüklüğünde bir kan damlası buldum. Yanında da mutfakta kaybolan bıçaklarımdan biri vardı.”</span></p>

    <p><span>“Tanrı<a id="x.1839"></a>m,” dedi Madeleine.</span></p>

    <p><span>“Birkaç gece sonra, birtakım tuhaf sesler işitmeye başladım. Uykumdan uyanmama neden olan bu seslerin ne olduğunu anlayamamıştım. Sonra döşemelerin gıcırtısını işittim. Ardından bir süre sessizlik oldu. Sonra soluk almaya benzer birtakım sesler duydum. Başka bir şey olmadı.”</span></p>

    <p><span>Madeleine dehşet içinde kalmış gibi bakıyordu.</span></p>

    <p><span>“Apartman dairesinde mi oturuyorsun?” diye sordu Gurney.</span></p>

    <p><span>“Küçük bir apartmanda. Üst katta bir, alt katta bir daire var. Bir de bodrum kat var. Üniversite çevrelerinde bakımsız, öğrenciler tarafından kiralanan ucuz dairelerden işte. Binada halen tek kiracı benim.”</span></p>

    <p><span>“Tek başına mı oturuyorsun orada?” dedi Madeleine fal taşı gibi açılmış gözlerle. “Sen benden çok daha cesursun. Ben arkama bile bakmadan kaçardım oradan...”</span></p>

    <p><span>Kim’in gözlerinde öfke kıvılcımları çakmıştı. “O aşağılık heriften kaçacak değilim!”</span></p>

    <p><span>“Tüm bunları polise bildirdin mi?”</span></p>

    <p><span>Alaycı bir tavırla güldü. “Elbette. Kan, bıçak, gece yarısı duyulan sesler. Polisler evi aradılar, her tarafa baktılar, pencereleri de kontrol ettiler ama bunu yaparken sıkıntıdan patlayacak gibi görünüyorlardı. Zaten onları ilk arayıp adımı, adresimi verdiğimde gözlerini devirerek bakıştıklarını tahmin edebiliyorum. Benim paranoyak bir baş belası olduğumu düşündükleri o kadar açık ki. Dikkat çekmeye çalışan, erkek arkadaş sorununu abartan küçük kaltak.”</span></p>

    <p><span>“Sanırım kilitleri değiştirmiş olmalısın,” dedi Gurney yumuşak bir tavırla.</span></p>

    <p><span>“İki kez. Ama bir şey değişmedi.”</span></p>

    <p><span>“Tüm gözdağı verme girişimlerinden Robby Meeese’in sorumlu olduğunu mu düşünüyorsun?”</span></p>

    <p><span>“Düşünmüyorum. Biliyorum.”</span></p>

    <p><span>“Neden bu derece eminsin?”</span></p>

    <p><span>“Onu evden attıktan sonra beni aradığındaki sesini duymuş olsan, ya da okulda karşılaştığımızda yüzünde beliren ifadeyi görmüş olsan bu soruyu sormaz, sen de benim kadar emin olurdun. Aynı tuhaflık sesinde, yüzünde de var. Nasıl açıklarım bilmiyorum ama bir şeyler oluyor değil mi? Tüyler ürpertici şeyler. Ve Robby de tüyler ürpertecek derecede tuhaf biri.”</span></p>

    <p><span>Bir süre hiçbiri konuşmadı. Kim kahve fincanını ellerinin arasında sımsıkı tutuyordu. Bu Gurney’e biraz önce kapının yanında, avuçlarını cama yaslamış haldeki duruşunu hatırlatmıştı. Duygu ve kontrol.</span></p>

    <p><span>Kızın <a id="x.1842"></a>fikrini, cinayetlerin neden olduğu acılarla ilgilenme eğilimini düşünüyordu. Kim’in söylediklerinde gerçek payı vardı. Gerçekten de bazen katilin neden olduğu acı tüm aileye sirayet ederdi. Geride kalan eşler,</span> <span xml:lang="ar-SA">çocuklar, ebeveynler hayatlarının kalan kısmını üzüntü ve öfkeyle dolu bir halde geçirirlerdi.</span></p>

    <p><span xml:lang="ar-SA"> </span></p>

    <p><span>Ancak bazen de keder ya da acı olarak tanımlanacak türden duygulara neden olmayan ölümler de gözlemlenirdi. Gurney bu tür vakalara da çok şahit olmuştu. Kötü hayat süren insanların ölümleri de kötü olurdu. Uyuşturucu satıcıları, pezevenkler, kariyer uğruna suç işleyenler, video oyunlarını gerçek silahlarla oynamaya kalkan yeni yetme çete üyeleri. Yoldan çıkan insan akim almayacağı şeyler yapabilir. Arada sırada aynı rüyayı gördüğü olurdu. Toplama kamplarıyla ilgili olan rüya. Bir buldozer kısmen iskelet haline gelmiş cesetleri boş bir çukura atıyor. Tıpkı kırık vitrin mankenlerine benziyor bu cesetler. Ya da moloz yığını gibi.</span></p>

    <p><span>Karşısındaki siyah gözlü, ılık kahve fincanını hâlâ sımsıkı tutan, parlak saçları yüzünün çoğunu gizleyen genç kıza uzun uzun baktı.</span></p>

    <p><span>Ardından soran gözlerle Madeleine’e döndü.</span></p>

    <p><span>Karısı dudaklarının ucundaki belli belirsiz gülümseyişiyle hafifçe omuz silkti. Ama bu Gurney’in midesine bir dirsek yemiş gibi hissetmesine neden olan bir tavırdı aslında.</span></p>

    <p><span>Yeniden Kim’e döndü. “Tamam. Tekrar ana konumuza dönelim. Sana nasıl yardım edebilirim?”</span></p>

    <h2 class="Normal para-style-override-8" id="sigil_toc_id_3">4.Bölüm</h2>

    <p><span>Tabut Gibi</span></p>

    <p><span>Kim, Gurney’den onunla birlikte projesiyle ilgili her şeyi sakladığı Syracuse’daki evine gelmesini istemişti. Böylece her şeyi ilk elden görme fırsatı bulmuş, görüşme yapılacak kişilerle yapılan mutabakatları okumuş, teklifine dahil etmek için gerçekleştirdiği iki görüşmeyi izlemiş, bundan sonraki görüşme planlarını değerlendirmiş, RAM TV’den Rudy Getz’le yaptığı anlaşmayı okumuş olacaktı. Ayrıca Kim’in hazırlamış olduğu genel tanıtım dosyasını da görme fırsatı bulacaktı. Her şeyi en ince detayına kadar görmüş olacak, ortamı net bir şekilde değerlendirip Kim’e neyin doğru neyin yanlış olduğunu çok daha doğru biçimde söyleyebilecekti.</span></p>

    <p><span>Son aylarda neredeyse hiçbir şey yapmadan boş boş oturduğundan Syracuse’a gitmek için en ufak bir istek bile duymuyordu. Ama diğer taraftan Connie Clark’tan kurtulmanın en kolay yolu oraya gitmekmiş gibi görünüyordu. Syracuse’a gidecek, etrafa şöyle bir bakacak, yorumlarını paylaşacaktı. Böylelikle kendisinden isteneni yani “Büyük iyiliği” yapmış olacaktı. Ondan sonra da yeniden mağarasına çekilebilirdi.</span></p>

    <p><span>Google’dan Kim’in evinin yol tarifini öğrenip, çıktısını aldı. Kendi arabalarına geçip yola koyuldular. Yolculuğun Walnut Crossing’den bir saat kırk dokuz dakika sürmesi gerekiyordu. Ama eyaletler arası yolda neredeyse hiç trafik olmadığı için önündeki Miata yolculuğun her anında neredeyse hız limitinin hemen altında gitme şansı bulmuştu.</span></p>

    <p><span>Daha uygun bir ruh halinde olmuş olsa Gurney yolculuğun tadını çıkartır, araziye, manzaraya, ormanlık alanlara, derelere, çiftliklere, bahar ekimleri için hazırlanan tarlalara, birbirine</span></p>

    <p><span>benzey<a id="x.1845"></a>en ambarlara, kırmızı ahırlara dalar giderdi. Ama ruh hali buna izin vermiyor, tüm doğal güzellikleri küçümseyip, mezbele seviyesine indirgiyordu. Topraklar ekilmemiş, her yan çamur yığını, hava da kötü diye düşünüp her şeyin olumsuz yanını alıyordu.</span></p>

    <p><span>Syracuse’a girdikleri ilk anda gördükleri, olumsuz hislerini daha da arttırdı. Kentle ilgili tanıtım yapılan bir yerlerde bölgenin Amerika’nın en kirli göllerinden biri olarak nam salan Ononda Gölü kıyısında olduğunu okumuştu. Birden Bronx’taki çocukluğunu hatırladı. Eastchester Körfezi’nin yoğun deniz trafiği, sürekli gelip geçen mavnalarla römorklar gözünde canlanmıştı. Körfezde Long Island Sound’un atıkları yüzünden iğrenç yosunlarla, mide bulandırıcı kahverengi yengeçler dışında hiçbir canlı yaşamazdı. Bu koşturup duran, kabuklu, yenmez, ilkel yaratıkları hatırlayınca hâlâ tüyleri ürperirdi.</span></p>

    <p><span>Kim’in Miata’sının peşinde eyaletler arası yoldan ayrılıp yıkık dökük binaların oluşturduğu bölgeye saptı. Gelişigüzel inşa edilmiş küçük evler, birden fazla bölüme ayrılmış büyük, eski apartman daireleri, salaş mahalle bakkalları, iç karartıcı dükkanlar, zincir parmaklıklarla çevrili boş arsalar.</span></p>

    <p><span>Köşedeki paket servis sistemiyle çalışan pizzacının önünden geçen Miata daha dar bir yan yola sapıp, Archie Bunker dizisinden fırlamış gibi gözüken bir binan</span><span xml:lang="ar-SA">ın önünde durdu. Burası her iki yanında yer alan tıpatıp aynı iki binadan daracık bir park yeriyle ayrılıyordu. Binanın önünde en fazla iki mezar yeri büyüklüğündeki bahçe benzeri yere bir tek çiçek bile ekilmemiş, herhangi bir çimlendirme faaliyetine gere</span><span>k görülmemişti. Gurney aracını Kim’inkinin hemen arkasına park edip kızın küçük otomobilinden inip araç kapılarını ikişer kez kontrol edişini izledi. Sonra başını kaldırıp binaya, ardından da çevresine bakındı. Bir hayli tedbirli davranıyormuş gibi gelmişti Gurney’e. Aracından inip kızın yanına doğru yürürken Kim gergin bir ifadeyle gülümsemeye çalıştı.</span></p>

    <p><span>“Sorun mu var?” diye sordu.</span></p>

    <p><span>“Hayır, her şey... normal gibi.” Üç basamağı çıkıp kilitli olmayan ön kapıya ulaştı. Bu kapıdan binanın girişine ulaşmak mümkündü. Girişte biri sağda biri solda olmak üzere iki kapı vardı. Sağda, üzerinde sağlammış gibi görünen iki kilidi farklı anahtarlarla açtı. Kapı kolunu tutup çevirmeden birkaç kez sağa sola oynattı.</span></p>

    <p><span>Buradan hole girmişlerdi. Gurney’i sağdaki ilk odaya götürdü. Tipik IKEA tarzının hakim olduğu küçük odada bir şilte kanepe, bir sehpa, kabarık yastıklı iki sandalye, iki minimalist abajur, bir kitaplık, iki çekmeceli metal bir dosya dolabı ve çalışma masası olarak kullanılan, arkasında dik arkalıklı bir koltuğun bulunduğu bir masa göze çarpıyordu. Zeminse toprak rengi bir halıyla kaplıydı.</span></p>

    <p><span>Gurney meraklı bir tavırla gülümsedi. “Kapı kolunu neden öyle kontrol ettin?”</span></p>

    <p><span>“Birkaç kez elimde kaldı çünkü.”</span></p>

    <p><span>“Sence gevşetilmiş olabilir mi?”</span></p>

    <p><span>“Tabii ki gevşetildi. Hem de iki kere. İlk seferinde polis gelip şöyle bir bakıp, birinin bana şaka yaptığına karar verip hiç ilgilenmeden çekip gitti. İkinci seferindeyse gelmediler bile. Telefondaki polis sanki bu komik bir olaymış gibi konuştu benimle.” “Ama bana hiç de komik gelmedi.”</span></p>

    <p><span>“Sağ o<a id="x.1848"></a>l.”</span></p>

    <p><span>“Daha önce sorduğumun farkındayım ama...”</span></p>

    <p><span>“Cevap evet. Bunları yapanın Robby olduğuna eminim. Ve de hayır. Elimde en ufak bir kanıt yok. Ama başka kim olabilir ki?” Melodili kapı zili çaldı.</span></p>

    <p><span>“Ah, Tanrım. Annemin fikri. Buraya taşındığımda vermişti bana. Aslında burada normal bir zil vardı ama annemin hiç hoşuna gitmedi. Bir saniye.” Odadan çıkıp ön kapıya yöneldi.</span></p>

    <p><span>Bir dakika sonra da elinde büyükçe bir pizza kutusuyla iki kutu Diet Cola’yla döndü.</span></p>

    <p><span>“Güzel zamanlama. Gelirken yolda sipariş vermiştim. Bir şeyler yesek iyi olur diye düşündüm. Pizza sever misin?”</span></p>

    <p><span>“Pizza iyidir.”</span></p>

    <p><span>Kutuyu sehpanın üzerine koyup, hafif koltuklardan birini çekti. Gurney de kanepeye oturdu.</span></p>

    <p><span>Birer dilim yiyip, kolalarını içtikten sonra, Kim, “Pekala,” dedi. “Nereden başlamak istersin?”</span></p>

    <p><span>“Şu senin cinayet kurbanlarının aileleriyle görüşme fikrinden. Sanırım yapman gereken ilk iş hangi cinayet kurbanlarının aileleriyle görüşeceğine karar vermek oldu değil mi?”</span></p>

    <p><span>“Doğru.” Büyük bir dikkatle Gurney’e bakıyordu.</span></p>

    <p><span>“Cinayet vakasından bol ne var? Sadece New York bölgesiyle ve üstelik sadece bir yıllık zaman dilimiyle sınırlı tutsak bile yüzlerce cinayet vakası arasından seçme şansın olacaktır.”</span></p>

    <p><span>“Doğru.”</span></p>

    <p><span xml:lang="ar-SA">Öne doğru hafifçe eğilerek,</span> <span>“Peki seçimlerini nasıl yaptın? Kıstas</span><span xml:lang="ar-SA">ın neydi?</span><span>” diye sordu.</span></p>

    <p><span>“Kıstasım süreç içinde değişti. Başlangıçta bütün kurbanları, her türlü cinayet vakasını, ırksal ya da etnik kökene bakmaksızın her aileyi, çok geniş bir zaman dilimini ölçek alarak kapsam içinde değerlendirmek istemiştim. Tam bir çeşitlilik olsun diye. Ama, Dr. Wilson bana sürekli, ‚Basitleştir, basitleştir,’ diyip durdu. İşi bu kadar geniş tutma’ dedi. ‚İpin ucu elinde olsun hep. İzleyicinin işini kolaylaştır. Ne kadar dar bir alanı hedef alırsan o derece net sonuç alırsın.’ Bu türden sözleri belki on defa söyledi. Sonunda ikna oldum. Sonrasında da her şey yerli yerine oturmaya başladı. Kısa bir süre içinde de, ‚Evet! İşte bu! Ne yapacağımı biliyorum!’ aşamasına geldim.”</span></p>

    <p><span>Gurney dinlerken garip biçimde kızın hevesinden etkilendiğini hissetmişti. “Bunun üzerine nasıl bir kıstas belirledin?”</span></p>

    <p><span>“Dr. WiIson’ın söylediğini harfiyen uyguladım. Basitleştirip, çeşitliliği azalttım. Hedefi daraltıp ipin ucunu elimde tuttum. Sonrasında da işe Good Shepherd</span><span>2</span> <span>vakasının kurbanlarından başlamanın en doğru yaklaşım olacağına karar verdim.”</span></p>

    <p><span><span><img alt="Image375.JPG" class="frame-6" src="../Images/Image375_fmt.jpeg" /></span> </span></p>

    <p><span>“Sekiz dokuz sene kadar önce Mercedes kullanan birkaç kişiyi öldüren adam mıydı bu?”</span></p>

    <p class="Normal para-style-override-1"><span> </span></p>

    <p><span>“On. Ta<a id="x.1851"></a>m olarak on yıl önce. 2000 yılı ilkbaharında.”</span></p>

    <p><span>Gurney arkasına yaslanıp düşünceli bir tavırla baş sallarken aklından altıncı olayın ardından neredeyse bölgede yaşayanların yarısından fazlasının geceleri araba kullanmaktan korkar hale geldiklerini hatırlamıştı. “Enteresan. Başlangıç olarak hemen hemen aynı dönemde geçen olaylar dizisinden başlamışsın. Saldırgan aynı, amaç aynı, sonrasında da bütün olay aynı soruşturma kapsamında değerlendirilmiş.”</span></p>

    <p><span>“Doğru! Ve de katili adalet önüne getirme noktasında aynı başarısızlıklar. Aynı şekilde kapanan dosyalar. Aynı derecede kapanmayan yaralar. Tüm bunlar Good Shepherd vakasını kusursuz bir örnek haline getiriyor. Aynı felakete uğrayan farklı ailelerin nasıl değişik tepkiler verdikleri, kayıplarının ardından hayatlarına nasıl devam ettikleri, adaletin yerini bulmamış olmasına nasıl tepki verdikleri, kişiliklerinde özellikle de çocuklarda ne türden değişiklikler yaşandığı inceleme altına alınma şansına sahipti. Kısacası aynı trajedinin farklı sonuçlan bu olay sayesinde değerlendirilebilir.” Kalkıp masanın yanındaki dolaptan mavi bir dosya alıp Gurney’e uzattı. Dosyanın kapağında büyük harflerle, CİNAYET YETİMLERİ, BELGESEL TEKLİFİ, HAZIRLAYAN KİM CORAZON, yazılmıştı.</span></p>

    <p><span>Gurney’in bakışlarının “Corazon” soyadına takıldığını gördüğünden olsa gerek, “Yoksa soyadının Clarke olduğunu mu sanmıştın?” diye sordu.</span></p>

    <p><span>Gurney, Connie’nin kendisiyle</span> <span>New York</span> <span>dergisi için röportaj yaptığı günleri düşündü. “Clarke’tan başka bir soyadından bahsedildiğini hatırlamıyorum.”</span></p>

    <p><span>“Clarke, Connie’nin kızlık soyadıdır. Ben daha çocukken babamdan boşanınca yeniden eski soyadını kullanmaya başlamış. Corazon babamın soyadı yani kısacası. Ve de benim.” Yüzünde apaçık bir kızgınlık ifadesi belirmişti. Gurney acaba buna Connie’den annesi olarak bahsetmek istemeyişi mi neden oluyor diye düşünmeden edememişti.</span></p>

    <p><span>Ancak Gurney’in bu tarz konuları açmaya hiç niyeti yoktu. Dosyan</span><span xml:lang="ar-SA">ın kapağını çevirdi. Elli sayfadan bir hayli fazla, kalın sayılabilecek bir doküman hazırlanmıştı. İlk sayfada kapaktaki başlık yineleniyordu. İkinci sayfaysa içindekiler kısmına ayrılmıştı.</span> <span>“Fikir, belgeselin ana hatları, tarz ve yöntemler, olay seçim kriterleri, Good Shepherd cinayetlerinin kurbanları ve koşullan, görüşülmesi muhtemel kişiler, görüşme özetleri ve durum, yapılan görüşme kayıtları, GSNİB, ekler.”</span></p>

    <p><span xml:lang="ar-SA">İçindekiler listesini baştan sona bir daha, bu kez yavaşça gözden geçirdi.</span> <span>“Bunu sen mi hazırladın? Bu kadar planlı şekilde?”</span></p>

    <p><span>“Evet, bir sorun mu var?”</span></p>

    <p><span>“Yok, hayır.”</span></p>

    <p><span>“Ne oldu o zaman?”</span></p>

    <p><span>“Bu konuda daha önceki konuşmamızda seni fazla tutkulu görmüştüm. Ama bu son derece mantıklı, sağduyulu bir çalışmaya benziyor.” Aslında o an için kızın tutkusunun kendisine Madeleine’i mantıklı yalımınsa kendi çalışma tarzını hatırlattığını düşünüyordu. “Ben de yazsam ancak bu şekilde yazarım.” Kim muzip bir ifadeyle yüzüne bakıp, “Bu bir iltifat sanırım?” dedi.</span></p>

    <p><span>Gurney <a id="x.1854"></a>güldü. O gün belki de bir ay boyunca ilk kez böylesine ağız dolusu gülmüştü. Kısa bir duraksamanın ardından içindekiler listesinin son maddesine döndü. “GS sanırım Good Shepherd anlamına geliyor. Peki NÎB ne?”</span></p>

    <p><span>“Ah, onun medyaya ve polise gönderdiği yirmi sayfalık açıklamaların kısaltması. Niyet Bildirisi.”</span></p>

    <p><span>Gurney başını salladı. “Şimdi hatırladım. Medyada manifesto adıyla anılmıştı bu bildiri. Beş yıl önce Unabomber belgesine taktıkları ismi kullanmışlardı.”</span></p>

    <p><span xml:lang="ar-SA">Şimdi başıyla onaylama sırası Kim</span><span>’deydi. “Bu noktada da sana sormak istediğim sorulardan birincisi var zaten. Şu seri katil olayları. Çünkü biraz kafa karıştırıcı gibi geliyor. Yani, Unabomber’ın, Good Shepherd’ın Jeffrey Dahmer ya da Ted Bundy veya senin bizzat yakaladığın Peter Piggert ya da şu kurbanlarının parçalarını polise postalayan Şeytan Noel Baba lakaplı adamla aralarında en ufak bir benzerlik yok ki. Tanrım! Zaten bu tür davranışlar insani değil!” Kız gözle görülecek derecede titremiş, sonrasında da kendini ısıtmak istercesine elleriyle kollarını ovalamıştı.</span></p>

    <p><span>Gurney, dışarıda, gri Syracuse gökyüzünde, bir helikopterin giderek yaklaştığını işitiyordu. Ses giderek arttı, sonra da azalmaya başladı ve bir süre sonra duyulmaz oldu. “Belki sosyal bilimciler bu sözlerime kızacaklardır,” dedi. “Ama şu seri katil kavramı bu alandaki çoğu terim gibi pek yerli yerine oturmayan bir ifade aslında. Bazen bilim adamlarını kendilerini çok yüce gören, sadece kavramlara isim takarak para kazanan bir kulübün üyeleri gibi görüyorum. Önce kuşkulu bir araştırma yürütürler, benzer davranışları ya da karakteristik özellikleri bir araya getirerek bir sendrom yaratırlar, bu sendroma kulağa bilimsel gibi gelen bir ad takıp sonra da bunu kendileri gibi düşünmeye aday kerizlerden, kulübe girmelerini sağlayacak sınavı geçmeleri için ezberlemelerini isterler.”</span></p>

    <p><span>Kızın, yüzüne şaşkınca bir ifadeyle baktığını fark etti.</span></p>

    <p><span>Hırçın bir tavır sergilediğinin farkındaydı. Bu hırçınlığı kriminolojiye duyduğu kızgınlıktan olduğu kadar içinde bulunduğu ruh halinden de kaynaklanıyordu. Konuyu değiştirmeye karar verdi. “Sorunun kısa yanıtı belki şu şekilde verilebilir: Sosyal bilimcilerin söylediklerinin aksine seri katil tipolojisi oluşturmamızı sağlayabilecek ortak nitelikler yoktur. Ama yine bir benzerlik var tabii aralarında.”</span></p>

    <p><span>Gözleri şaşkınlıkla açılan Kim, “Hepsi de birilerini öldürüyor, bunu mu söylüyorsun?” dedi. “Yani sence görünürde ne tür sebepleri olursa olsun önemli olan tek şey bu. Öyle mi?”</span></p>

    <p><span>Gurney, kızın enerjisinden, hevesinden şaşkına dönmüş gibiydi. Kim’in böylesine heyecan içinde davranıyor oluşu gülümsemesine neden oldu. “Unabomber, teknolojinin dünyaya vereceği zararları engellemeye çalıştığım söylemişti. Yanlış hatırlamıyorsam Good Shepherd da açgözlülüğün vereceği zararları engellemekten bahsetmişti. Ama her ne kadar zekice bir yaklaşıma sahiplermiş gibi görünseler de her ikisi de kendi koydukları prensiplerle taban tabana zıt eylemlere kalkıştılar. Neticede ulaşmak istediklerini söyledikleri hedefe insan öldürerek asla ulaşamazlardı. Bunun tek bir açıklaması var o da hedeften çok yöntemin kendilerine anlamlı gelmesi.”</span></p>

    <p><span>Kim’in söylenenleri zihninde tarttığı, yüz ifadesinden anlaşılıyordu. “Yani yöntem bir süre sonra hedefin kendisi halini alıyor mu diyorsun?”</span></p>

    <p><span>“Kesinl<a id="x.1857"></a>ikle. Hepimiz için bu kavramlar sık sık yer değiştirir. Yöntem ve sonuç. Unabomber’Ia Good Shepherd’ın yaptıklarını ancak amaçlarının insan öldürmek olduğunu düşünürsek kendi içinde mantığa bürüyebiliriz. Heyecanlarının zirve noktası. Ardından manifesto adı takılan açıklamalarsa ancak yapılanlara mazeret üretme çabası olarak değerlendirilmeli.”</span></p>

    <p><span>Kim anlatılanları kendi projesi bağlamında nasıl değerlendireceğini düşünme gayreti içerisindeydi. “Ama kurban açısından tüm bunların ne kadarı anlaşılabilir ki?”</span></p>

    <p><span>“Kurban açısından bunların hiçbir önemi yok. Kurbanı eylemin nedeni ilgilendirmez. Özellikle de kurbanla katil arasında kişisel bir bağlantı yoksa. Karanlık bir yolda tesadüfen geçen bir aracın sürücüsünün kafasına isabet eden kurşunun hangi amaçla sıkıldığının önemi yoktur.”</span></p>

    <p><span>“Peki ya aileler?”</span></p>

    <p><span>“Ah, aileler. Pekala...”</span></p>

    <p><span>Gurney gözlerini kapatıp, kurban aileleriyle yaptığı görüşmeleri düşünmeye koyuldu. Yıllarca acılı insanlarla konuşmuştu. On yıllarca. Anne babalar, eşler, sevgililer, çocuklar. Dehşet içindeki yüzler. Korkunç haberi kabul etmeye yanaşmayanlar. Umutsuzluk dolu sorular. Çığlıklar. İnlemeler. Sızlanmalar. Öfke. Suçlama. Nefret dolu tehditler. Duvarlara atılan yumruklar. Hüzünlü, dalgın, boş bakışlar. Çocuklar gibi ağlayan yaşlılar. İçlerinden biri sanki suratının ortasına bir yumruk yemiş gibi sendelemişti. Ve hepsinden de kötüsü hiç tepki verilmeyen anlar. Donuk bakışlar, ölü gözler. Anlayamadan, söyleyecek, hissedecek bir şey bulamadan öylece durup kalanlar. Sonra yakılan bir sigara.</span></p>

    <p><span>“Pekala...” diye tekrarladı biraz duraksadıktan sonra. “Her zaman gerçeğin en iyi şey olduğuna inanmışımdır. Bu yüzden aile üyeleriyle temas kurmanın yolu, sevdikleri kişinin neden öldürüldüğünü anlayabilmelerine yardımcı olmaktan geçiyor gibi geliyor bana. Ama sakın unutma, Unabomber’ın ya da Good Shepherd’ın yaptıkları şeyin nedenini bildiğimi söylüyor de</span><span xml:lang="ar-SA">ğilim. Büyük bir ihtimalle kendileri de nedenini bilmiyorlardı. Sadece söyledikleri şeyin gerçek neden olmadığını biliyorum.</span><span>” Kim’in bakışları Gurney’in önündeki sehpanın üzerinde dolaşıyor, sanki bir soru daha sormak üzereymiş gibi görünüyordu. Tam ağzını</span> <span xml:lang="ar-SA">açmıştı ki üst kattan gelen bir gürültüyle irkildi. Doğrulup, dikkat kesildi.</span> <span>“Neydi bu sence?” diye sordu birkaç uzun saniyelik sessizlikten sonra.</span></p>

    <p><span>“Hiçbir fikrim yok. Belki sıcak su borusuna vurulmuş olabilir.” “Böyle mi ses çıkar?”</span></p>

    <p><span>Gurney omuz silkti. “Sence ne?”</span></p>

    <p><span>Kız yanıt vermeyince de, “Üst katta kim oturuyor?” diye sordu. “Hiç kimse. En azından öyle olması gerekir. Bütün daireler boşaltıldı. Sonra uyuşturucu satıcısı aptal tipler yeniden gelince polis baskın yapıp hepsini gözaltına almıştı. Büyük bir ihtimalle şimdiye dek hepsi serbest kalmıştır. Yani kim bilir kim var yukarıda. Bu şehir zıvanadan çıkmış.”</span></p>

    <p><span>“Yani üst kat boş?”</span></p>

    <p><span>“Evet, öyle olması lazım.” Sehpanın üzerindeki açık pizza kutusuna bakıyordu. “Tanrım. Kötü görünüyor. Isıtsam mı biraz?” “Ben istemem.” Artık gitme zamanı geldi demeye</span></p>

    <p><span>hazırla<a id="x.1861"></a>nıyordu ki daha yeni gelmiş olduklarını fark etti. Bu da son altı ay içinde gelişen ve giderek kötüleşen başka bir davranışıydı. Başkalarıyla mümkün olduğunca az birlikte olma isteği.</span></p>

    <p><span>Mavi dosyayı alıp, “Tüm bunları şimdi okuyabileceğimi sanmıyorum. Çok detaylı gibi görünüyor.”</span></p>

    <p><span>Tıpkı bulutlu bir günde güneş ışığının bir görünüp bir kaybolması gibi kızın hayal kırıklığı da yüzünde belirip yok oldu. “Belki bu gece? Yani yanma alırsın, evde vaktin olunca okursun.” Gurney garip bir biçimde kızın bu tepkisinden de etkilendiğini hissetti. O an hissettiği şeyi duygulanmak kelimesinden daha iyi açıklayacak başka bir ifade yoktu. Bunu kızın hedefi daraltma maksadıyla tüm dikkatini Good Shepherd cinayetlerine yönelttiğini anlatırken de hissetmişti. Ancak şimdi bu hissin adını net biçimde koyabildiğini düşünüyordu.</span></p>

    <p><span>Bunun nedeni de kızın samimi tavırları, enerjisi, umudu, zekası, gençliğiyle bütünleştirdiği kararlılığıydı. Ve her şeyi tek başına yapıyordu. Bu tehlikeli, boş binada tek başına yaşıyor, üstelik kötü niyetli bir adam tarafından da sürekli rahatsız ediliyordu. Kim’in kararlılığı ve eşit derecedeki savunmasızlığının içinde körelmeye yüz tutmuş babalık duygularını tutuşturmuş olabileceğinden şüphelenmişti.</span></p>

    <p><span>“Bu gece bakarım,” dedi.</span></p>

    <p><span>“Teşekkürler.”</span></p>

    <p><span>Uzaktan yine helikopter sesi işitildi. Ses giderek arttı ve helikopter tam tepelerinden geçip, uzaklaştı. Kim gergin bir tavırla boğazını temizledi, ellerini kucağında birleştirip konuşmakta güçlük çektiğini ortaya koyan bir ifadeyle sözlerine başladı. “Sana sormak istediğim bir şey var. Ama sormak neden bu kadar zor geliyor doğrusu bilemiyorum.” Kendi tavrım onaylamadığını gösterir bir ifadeyle başını iki yana salladı.</span></p>

    <p><span>“Nedir?”</span></p>

    <p><span>Kim yutkundu. “Seni ücret karşıl</span><span xml:lang="ar-SA">ığı tutabilir miyim? Belki sadece bir günlüğüne?</span><span>”</span></p>

    <p><span>“Beni tutmak mı? Neden ki?”</span></p>

    <p><span>“Mantıklı davranmadığımın farkındayım. Çok da utanıyorum. Sana bu şekilde baskı yapmamam gerektiğinin de farkındayım. Ama benim için çok önemli.”</span></p>

    <p><span>“Ne yapmamı istiyorsun?”</span></p>

    <p><span>“Yarın... belki benimle gelebilirsin? Bir şey yapmana gerek yok. Sorun şu. Yarın iki görüşmem var. Biri muhtemelen programda röportaj yapacaklarımdan biri. Diğeri de Rudy Getz. Senden tek istediğim orada yanımda olman, beni, onları dinlemen, sonra da bana içinden geçenleri söyleyip, tavsiyelerde bulunman filan. Yani bilemiyorum işte. Mantıksızca konuşuyorum farkındayım ama...” “Bu görüşmeler nerede olacak?” diye sordu.</span></p>

    <p><span>“Kabul ediyor musun? Gelecek misin benimle? Ah, Tanrım, teşekkür ederim, teşekkür ederim! Aslında sana da çok yakın sayılır. Kurbanlardan birinin oğlu, Jimi Brewster, TurnwelPde oturuyor. Rudy Getz’se oraya yaklaşık on beş kilometre kadar mesafede, dağın</span></p>

    <p><span>Ashokan<a id="x.1865"></a> Gölü’ne bakan yamacında yaşıyor. Önce saat onda Brewster’la görüşmem gerek. Bu da seni sabah sekiz buçuk gibi alsam olur demek. Anlaştık mı?”</span></p>

    <p><span>O an kendi arabasıyla gitmeyi tercih edeceğini söyleyecek oldu ama ardından birlikte gittiklerinde aklına takılan soruları sorma fırsatı bulacağını düşünerek bu fikrinden vazgeçti.</span></p>

    <p><span>“Tamam,” dedi. “Olur.” Daha şimdiden, bir günlüğüne de olsa bu işe karıştığı için pişmanlık duymaya başlamıştı. Ama kızı geri çevirecek gücü kendinde bulamamıştı.</span></p>

    <p><span>“RAM TV ile yaptığım anlaşmanın başlangıç bütçesi kısmında danışmanlık ücreti diye ayrılmış bir bölüm var. Buradan sana yarın için yedi yüz elli dolar ödeyebilirim. Umarım yeterlidir.”</span></p>

    <p><span>Para ödemesine gerek olmadığını, bu işi para için kabul etmediğini söyleyecekti. Sonra birden işkadını tavrını, hevesini görünce onun işin bu şekilde yürümesini istediğini sezerek, yeniden, “Tamam,” dedi. “Olur.”</span></p>

    <p><span>Sonra bir süre laf olsun diye kızın üniversite yaşamından, Syracuse için son derece sıradan olan uyuşturucu problemlerinden bahsettiler. Ardından Gurney ertesi gün görüşme sözünü yineleyerek sandalyesinde doğruldu.</span></p>

    <p><span>Kim onu kapıya kadar geçirip, elini sıkıca kavrayarak tokalaşıp bir kez daha teşekkür etti. Gurney basamakları inip, bozuk kaldırıma adımını attığında arkasından çevrilen iki büyük kapı kilidinin sesini duydu. Kasvetli caddede yukarı aşağı şöyle bir bakındı. Yağan karı eritmek için her ne döktülerse, yerlerde pis, çamur yığınları oluşmasına neden olmuştu. Havada kekremsi bir koku vardı.</span></p>

    <p><span>Aracına binip, kontağı çalıştırdıktan sonra taşınabilir GPS cihazına ev adresini tuşladı. Cihazın uydu sinyalini bulup bağlantıya geçmesi bir dakika kadar sürmüştü. Tam ekranda ilk talimat yer almıştı ki bir kapının hızla açıldığını duydu. Başını kaldırıp etrafına bakınca da Kim’in apartmandan koşarak fırladığını gördü. Basamaklara ayağı takıldı, dengesini kaybedip boylu boyunca kaldırıma devrildi. Gurney yardımına koştuğunda çöp kovalarından birine tutunarak kalkmaya çalışıyordu.</span></p>

    <p><span>“İyi misin?”</span></p>

    <p><span>“Bilmiyorum... Bileğim...” Nefes nefeseydi. Korkmuş gibi bir hali vardı.</span></p>

    <p><span>Gurney ona destek olmaya çalışarak kolunu tutarken, “Ne oldu?” diye sordu.</span></p>

    <p><span>“Kan... mutfakta.”</span></p>

    <p><span>“Ne?”</span></p>

    <p><span>“Kan. Mutfak zemininde.”</span></p>

    <p><span>“İçeride biri var mı?”</span></p>

    <p><span>“Hayır. Bilmiyorum. Kimseyi görmedim.”</span></p>

    <p class="Normal para-style-override-1"><span> </span></p>

    <p><span>“Ne kad<a id="x.1868"></a>ar kan?”</span></p>

    <p><span>“Bilmiyorum. Yerde kan var. İz gibi. Arka hole kadar uzanıyor. Emin değilim.”</span></p>

    <p><span>“Kimseyi görmedin, bir şey duymadın öyle mi?”</span></p>

    <p><span>“Hayır. Sanmıyorum.”</span></p>

    <p><span>“Tamam. Şimdi rahatla artık. Güvendesin.”</span></p>

    <p><span>Göz kapaklarını kırpıştırdı. Gözlerinde yaşlar belirmişti. “Rahatla artık,” diye yavaşça tekrarladı. “Geçti. Güvendesin.” Yaşlan silip, kendini toplayıp yüz ifadesini düzeltmeye çalışarak, “Tamam. İyiyim,” dedi.</span></p>

    <p><span>Nefes alıp verişi normale dönünce, Gurney, “Senden benim arabama binmeni istiyorum,” dedi. “Kapıları da kilitle. Dairene bir bakacağım.”</span></p>

    <p><span>“Ben de seninle geliyorum.”</span></p>

    <p><span>“Arabada otursan daha iyi olur.”</span></p>

    <p><span>“Hayır!” Gurney’in yüzüne yalvarırcasına bakıyordu. “Orası benim evim. Beni evimden uzak tutmayı başaramayacak!”</span></p>

    <p><span>Her ne kadar bu şartlar altında bir sivilin araştırma sahasına yeniden girişine izin verilmesi standart polis prosedürüne aykırı olsa da Gurney artık bir polis olmadığından bu türden kurallara uyma zorunluluğu da taşımıyordu. Kim’in şu an içinde bulunduğu ruh hali dikkate alınınca da gidip arabada kapıları kilitli veya kilitsiz tutarak oturmasında ısrar etmektense kendisiyle gelmesini kabul etmenin daha iyi olacağına karar verdi.</span></p>

    <p><span>“Tamam,” dedi ayak bileğindeki kılıfından aldığı Beretta’yı ceketinin cebine yerleştirirken. “Gidip bir bakalım.”</span></p>

    <p><span xml:lang="ar-SA">Önden gidip kapıları tek tek açarak ilerledi. Oturma odasının önünde durdu. Koridor yaklaşık altı metre kadar devam e</span><span>diyor, oradan da kirişin altından mutfağa geçiliyordu. Oturma odasıyla mutfak arasında iki açık kapı vardı. “Bu odalar ne?”</span></p>

    <p><span>“İlki benim yatak odam. İkincisi banyo.”</span></p>

    <p><span>“İkisine de bakacağım. Eğer en ufak bir şey duyarsan bana seslen. Benden hemen bir yanıt alamazsan da mümkün olduğunca çabuk ön kapıdan fırlayıp arabama bin, kapıları kilitle ve 911 ’i ara. Anladın mı?”</span></p>

    <p><span>“Evet.”</span></p>

    <p><span>Koridorda ilerleyip ilk odanın önünde durdu. Tavan lambasını yaktı. İçeride görecek pek bir şey yoktu. Bir yatak, küçük bir masa, bir boy aynası, iki katlanabilir sandalye ve gardırop olarak kullanılan eski bir dolap. Dolabı, yatağın altını kontrol etti. Sonra dışarı, koridora dönüp başparmağıyla Kim’e her şey yolunda işareti yaptı. Ardından da banyoya girip, aynı şeyleri yineledi.</span></p>

    <p><span>Sonra d<a id="x.1871"></a>a mutfağa yöneldi.</span></p>

    <p><span>“Kan damlalarını nerede gördün?” diye sordu.</span></p>

    <p><span>“Buzdolabının önünden başlayıp arka koridora kadar uzanıyor.”</span></p>

    <p><span>Büyük bir dikkatle mutfağa girerken son altı aydır ilk kez silahlı olduğuna seviniyordu. Mutfak bir hayli büyüktü. Karşıda, sağ köşede küçük bir yemek masası, pencerenin önünde kaldırıma ve yan taraftaki bitişik binaya bakan iki sandalye vardı. Pencereden içeri biraz ışık giriyordu ama bu pek de yeterli değildi.</span></p>

    <p><span>Tam önünde evye ve altında dolaplar bulunuyordu. Lavabo, buzdolabı. Buzdolabıyla arasında küçük bir kasap tezgahı vardı. Tezgahın üzerinde bir et satırı gördü. Tezgahın yanından geçtiği sırada da yerdeki kan lekesini fark etti. Eski muşamba zeminde yaklaşık on sent büyüklüğünde, ikişer ya da üçer adım arayla buzdolabının önünden başlayıp, mutfağın arka kapısına oradan da arka taraftaki loş bölgeye dek uzanan kan lekeleri vardı.</span></p>

    <p><span>En ufak bir uyarı olmaksızın birden arkasından bir soluk sesi işitince hızla çömelip, cebinden de tabancasını çekerek arkaya döndü. Birkaç adım arkasında, tam da ışığa yakalanmış geyik klişesini hak edecek biçimde, ağzı açık bir halde, 32’lik tabancanın küçük namlusuna şaşkın bir halde bakakalan Kim’le burun buruna gelmişti.</span></p>

    <p><span>“Tanrım,” dedi derin bir nefes alarak ve tabancayı indirdi.</span></p>

    <p><span>“Özür dilerim. Sessiz olmaya çalışıyordum. İşığı yakmamı ister misin?”</span></p>

    <p><span>Gurney başını salladı. Düğme lavabonun hemen üzerindeydi. Kim dokununca tavandaki iki uzun floresan lamba yanmıştı. Aydınlıkta yerdeki kan lekeleri daha bir parlak gözüküyordu. “Arka koridorda da lamba var mı?”</span></p>

    <p><span>“Buzdolabının sağındaki duvarda düğme var.”</span></p>

    <p><span>Düğmeyi bulup basınca arka koridorda, artık miadını doldurmuş floresan titreşip, yanıp sönerek, soğuk bir ışıkla etrafı bir nebze olsun aydınlattı. Gurney elinde Beretta’yla ağır ağır o yöne doğru yürümeye başladı.</span></p>

    <p><span>Yeşil plastik bir çöp kovası dışında arka koridor bomboştu. Koridorun sonunda, dışa açılan, sağlam görünüşlü, üzerinde irice bir kilit bulunan bir kapı vardı. Bu virane yerde sağ tarafta bir kapı daha göze çarpıyordu. Kan izleri de bu kapıya doğru uzanıyordu.</span></p>

    <p><span>Gurney hemen Kim’e dönüp, “Bu kapının arkasında ne var?” diye sordu.</span></p>

    <p><span>“Merdiven. Bodrum merdivenleri.” Kızın sesine korku yeniden hakim olmuş gibiydi.</span></p>

    <p><span>“En son ne zaman indin oraya?”</span></p>

    <p><span>“Aşağı? Tanrım, bilmem. Belki... Bir sene önce. Sigorta atmıştı. Ev sahibinin getirdiği tamirci çocuk da bana nasıl yeniden çalıştıracağımı göstermişti.”</span></p>

    <p><span>“Başka giriş var mı?”</span></p>

    <p class="Normal para-style-override-1"><span> </span></p>

    <p><span>“Hayır.<a id="x.1874"></a>”</span></p>

    <p><span>“Pencere?”</span></p>

    <p><span>“Zemin seviyesinde küçük pencereler var ama parmaklıklı.” “Işık düğmesi nerede?”</span></p>

    <p><span>“İçeride, kapının sağında, sanırım.”</span></p>

    <p><span>Kapının önünde de bir damla kan vardı. Gurney üzerine basmadan geçti. Duvara mümkün olduğunca yaslanarak kapı kolunu tutup hızla açtı. Bir anda koridoru nemli, bayat bir hava doldurmuştu. Bekledi. Dinledi. Sonra basamaklardan aşağı baktı. Arkasında bir yanıp bir sönen floresanın ışığında bir hayli loş görünüyordu. Duvarda bir düğme gördü. Basınca bodrumda bir yerlerde sarı, solgun bir ışık yandı.</span></p>

    <p><span>Floresanın cızırtısını kesmek için Kim’den dışarının ışığını söndürmesini istedi.</span></p>

    <p><span>Ses kesilince de en az bir dakikalığına hiçbir şey yapmadan bekleyip, dinledi. Sessizlik. Basamaklardan aşağı baktı. Her iki üç basamakta bir, koyu kan lekesi seçiliyordu.</span></p>

    <p><span>“Neymiş? Görebiliyor musun?” Kim’in sesi biraz daha incelse hiç duyulmayacaktı.</span></p>

    <p><span>“Birkaç damla kan daha,” dedi sakin bir ses tonuyla. “Daha yakından bakacağım. Olduğun yerde kal. Herhangi bir şey duyarsan derhal ön kapıdan fırlayıp arabama...”</span></p>

    <p><span>Kim sözünü kesti. “Asla! Seninle kalıyorum!”</span></p>

    <p><span>Gurney etrafındaki gerginlikle ters orantılı biçimde sakinliğini koruyabilme yeteneğine sahipti. “Tamam. Ama anlaşma yapalım. En az altı adım arkamda olacaksın.” Elindeki Beretta’yı biraz daha sıkıca kavradı. “Çünkü hızlı olmam gerekirse bana hareket alanı bırakman gerek. Tamam mı?”</span></p>

    <p><span>Kim başıyla onayladı.</span></p>

    <p><span>Yavaşça merdivenlerden inmeye koyuldu. Tırabzansız basamaklar her adımda gıcırdıyordu. Aşağı indiğinde kan damlalarının tozlu bodrum zemininde karşı taraftaki uzun, alçak bir sandığa kadar uzandığı görülüyordu. Bir duvarda iki büyük petrol variliyle kalorifer kazanı bulunuyordu. Bitişik duvardaysa elektrik panosu ve altında da sıvası dökülmüş duvarın arasında belirmiş binanın demirleri göze çarpıyordu. Ayrıca yatay olarak uzanan küçük pencereler vardı. Toz içindeki camların arkasındaki parmaklıklar zorlukla se</span><span xml:lang="ar-SA">çilebiliyordu. Tavandaki soluk ışık kaynağı ampul de en az pencereler kadar pisti.</span></p>

    <p><span xml:lang="ar-SA"> </span></p>

    <p><span>Gurney dikkatini sandığa yöneltti.</span></p>

    <p><span>“El fenerim var,” dedi basamakların yukarısındaki Kim. “İster misin?”</span></p>

    <p><span>Gurney dönüp ona bakınca Kim el fenerini açıp ona uzattı. Bir Mini Maglite’tı bu. Pillerinin değişme zamanı da gelmişti. Ama hiç yoktan iyidir diye düşündü.</span></p>

    <p><span>“Ne görüyorsun?” diye sordu Kim.</span></p>

    <p class="Normal para-style-override-1"><span> </span></p>

    <p><span>“Emin d<a id="x.1877"></a>eğilim. En son buraya geldiğinde karşı duvarda bir kutu ya da sandık gibi bir şey gördüğünü hatırlıyor musun?”</span></p>

    <p><span>“Ah, Tanrım. Hiçbir fikrim yok. Bana sigorta zımbırtılarını gösteriyordu o yüzden başka bir şeyle ilgilenmedim. Ne görüyorsun?”</span></p>

    <p><span>“Bir dakika sonra söyleyeceğim.” Kan izlerini takip ederek tedirginlik içinde sandığa doğru yürümeye başladı.</span></p>

    <p><span>Bu sadece battaniyelerin konduğu çok eski bir sandık olabilirdi. Ama diğer taraftan zihninde beliren, bu tam da bir tabut büyüklüğünde, biçimindeki sese kulak vermemeyi başaramıyordu.</span></p>

    <p><span>“Ah, Tanrım. Bu ne?” Kim peşinden gelmiş, hemen birkaç adım arkasında duruyordu. Sesi artık fısıltıdan ibaretti.</span></p>

    <p><span>Gurney el fenerini dişleri arasına alıp, kutuya doğru tuttu. Sağ elinde tabancayı tutup, sol eliyle son derece ihtiyatlı bir şekilde kapağı kaldırdı.</span></p>

    <p><span>Bir an için sandıkta hiçbir şey yokmuş gibi geldi.</span></p>

    <p><span>Sonra, el fenerinin sarı ışığında bı</span><span xml:lang="ar-SA">çağı gördü.</span></p>

    <p><span xml:lang="ar-SA"> </span></p>

    <p><span>Mutfakta kullanılan doğrama bıçağı. Bu zayıf, kirli ışık altında dahi bıçağın normalden çok daha keskin ve sivri hale getirilinceye dek bilendiği anlaşılıyordu. Bıçağın ucundaysa küçük bir kan damlası göze çarpıyordu.</span></p>

    <h2 class="Normal para-style-override-8" id="sigil_toc_id_4">5 .Bölüm</h2>

    <p class="Normal para-style-override-2">Kördüğüme Doğru</p>

    <p class="Normal para-style-override-2"> </p>

    <p><span>Gurney’in tüm ikna çabalarına karşın Kim polis çağırmayı reddetti.</span></p>

    <p><span>“Sana anlattım. Daha önce polise müracaat etmiştim. Artık onları aramayacağım. Hiçbir faydası olmuyor. Eve gelip, kapılara, pencerelere bakıp, içeri zorla girildiğine dair bir iz olmadı</span><span xml:lang="ar-SA">ğını söylüyorlar. Sonra yaralanan kimse var mı, herhangi bir şey çalındı mı ya da kırılan bir şeyler var mı diye soruyorlar. Sanki sorun bu kategorilerden birine girmiyorsa ortada sorun diye bir şey olamazmış gibi davranıyorlar. Geçen sefer banyoda bıçak b</span><span>ulup aradığımda bıçağın bana ait olduğunu öğrenince bütün ilgilerini kaybettiler. Onlara bıçağı iki hafta önce kaybetmiş olduğumu söylememin de bir etkisi olmadı. Yerdeki kan lekesinden numune alıp, tek bir kelime bile etmeden çekip gittiler. Tekrar gelirlerse yüzüme vakitlerini boşa harcayan histerik bir kadınmışım gibi bakacaklar. Bu yüzden canlan cehenneme. Geçen sefer içlerinden biri ne yaptı biliyor musun? Esnedi. Evet, inanması zor ama yüzüme baka baka esnedi!”</span></p>

    <p><span>Gurney kızın anlattıkları doğrultusunda önüne yeni bir vaka gelen her yoğun polis memurunun içgüdüsel olarak deneyimle-diği önem sırasına koyma işlemini düşünüyordu. Bu polis memurunun o ay, o hafta, o gün incelediği vakaya göre değişkenlik gösteren bir işlemdi aslında. Uzun yıllar önce NYPD’de birlikte</span></p>

    <p><span xml:lang="ar-SA">çalıştı<a id="x.1880"></a>ğı bir arkadaşı gelmişti aklına. Batı New Jersey</span><span>’de küçük, sessiz, tenha bir kasabada yaşayan arkadaşı bir gün işe mahalli bir gazete getirmişti. Gazetenin birinci sayfasında adamın birinin arka bahçesinden çalınan bir kuş suluğuyla ilgili bir haber vardı. Oysa o sırada New York’ta haftada neredeyse yirmi cinayet işlenmekte ve gazetelerde bu konu hakkında nadiren o da en fazla bir satırlık haberler yer almaktaydı. Kısacası neyin önemli neyin önemsiz oluşu aslında göreceliydi. Her ne kadar Kim’e söylemese de Gurney tecavüzlerle, cinayetlerle boğuşan bir polis memurunun banyosunda, kendi bıçağını bulmasını pek de önemli bulmayışını anlayabiliyordu.</span></p>

    <p><span>Ama aynı şekilde bunun Kim’i ne derece rahatsız ettiğinin de bilincindeydi. Daha da ötesi eve giren bu adamın yaptıklarını kendi de bir hayli rahatsız edici buluyordu. Kim’e bir süreliğine Syracuse’dan ayrılıp annesinin yanında kalmasının daha iyi olabileceğini söyledi.</span></p>

    <p><span>Bu teklifi, Kim’in delice öfkelenmesine yol açmıştı. “O or.spu çocuğu,” diye adeta dişlerinin arasından tısladı. “Eğer bu savaşı kazanabileceğini sanıyorsa beni hiç tanımamış demektir.”</span></p>

    <p><span>Gurney bir süre kızın sakinleşmesini bekledi. Sonra da aradığında hangi dedektifle görüştüğünü sordu.</span></p>

    <p><span>“Sana söyledim ya onları bir daha aramayacağ</span><span xml:lang="ar-SA">ım.</span><span>”</span></p>

    <p><span>“Anladım. Ama onlarla ben konuşmak istiyorum. Belki sana söylemedikleri ama bildikleri bir şey vardır.”</span></p>

    <p><span>“Hangi konuda?”</span></p>

    <p><span>“Mesela Robby Meeese konusunda? Kim bilir? Onlarla konuşana kadar bunu bilmemiz imkansız.”</span></p>

    <p><span>Kim dudaklarını sıkarak gözlerini Gurney’inkilere dikti. “Elwood Gates ve James Schiff. Kısa boylu olanı Gates, uzun boylusu da diğeri. Farklı bedende yaşayan ama birbirine tıpatıp benzeyen iki hödük.”</span></p>

    <p><span>Dedektif James Schiff, Gurney’i danışma masasının bulunduğu bölümün birkaç koridor ilerisindeki boş bir sorgu odasına aldı. Kapıyı açık bırakmış, yanında sandalye getirmediği gibi Gurney’e de oturmasını söylememişti. Yüzünü elleri arasına alıp, esnemesini bastırmaya çalıştı ama başaramadı.</span></p>

    <p><span>“Uzun bir gündü ha?”</span></p>

    <p><span>“Hem de nasıl. On sekiz saat oldu. Daha altı saat var önümde.” “Evrak işi mi?”</span></p>

    <p><span>“Tahmin edebileceğinin on katı kadar hem de. Gördüğün gibi ahbap, burasını yanlış inşa etmişler. Bürokratik saçmalıklar için yeterince büyük ama bir yere saklanıp kafa dinleyebilmek için çok ama çok küçük bir yer. Bu gece bir evi bastık. İçerisi tahmin etmediğimiz kadar kalabalık çıktı. Şimdi elimizde bir oda dolusu serseriyle en az o kadar orospu var. Bir an evvel işleme koymam gereken dağ gibi yığılmış kanıt torbaları da cabası. Kısacası hemen konuya girelim. NYPD neden Kim Corazon’la ilgileniyor?” “Pardon... Galiba ben kendi konumumu telefonda iyi izah edememişim. Ben NYPD’den iki buçuk yıl önce</span></p>

    <p><span>emekli <a id="x.1883"></a>oldum.” “Emekli? Dikkatimden kaçmış. Şu anda ne iş yapıyorsunuz o zaman? Özel dedektif filan gibi bir şey mi?”</span></p>

    <p><span>“Daha ziyade aile dostumuza yardım ediyorum diyelim. Kim’in annesi gazetecidir ve polislerle ilgili çok şeyler yazmıştır. Ben emekli olmadan önce tanışmıştık.”</span></p>

    <p><span>“Peki, Kim’i ne kadar iyi tanıyorsunuz?”</span></p>

    <p><span>“Pek sayılmaz. Sadece ona çözülmemiş cinayet vakalarım konu alacağı bir projede yardımcı olmaya çalışıyorum. Ama bugün başımızdan kötü bir olay geçti.”</span></p>

    <p><span>“Bakın, gerçekten hiç vaktim yok. Biraz daha net bilgi verir misiniz?”</span></p>

    <p><span>“Genç kadını sürekli rahatsız eden biri var. Kesinlikle kötü biri.”</span></p>

    <p><span>“Öyle mi?”</span></p>

    <p><span>“Bilmiyor muydunuz?”</span></p>

    <p><span>Schiff’in bakışları karardı. “Giderek konuyu takip etmekte zorlanıyorum. Neden bu konuşmayı yapıyoruz anlamadım.” “Güzel soru. Size şu an Kim’in evinde göz korkutmak maksatlı, izinsiz giriş ve mala zarar verme vakasına kanıt teşkil edecek taze deliller bulunduğunu söylesem şaşırır mıydınız?” “Şaşırmak mı? Pek değil. Bayan Corazon’la o yoldan geçtik biz.”</span></p>

    <p><span>“Ve?”</span></p>

    <p><span>“Çok çukur var o yolda.”</span></p>

    <p><span>“Anladığımı sanmıyorum.”</span></p>

    <p><span>Schiff kulağından aldığı kulak kirini yere atıp, “Kimden şüphelendiğini de söyledi mi size?” diye sordu.</span></p>

    <p><span>“Eski erkek arkadaşı, Robby Meese.”</span></p>

    <p><span>“Meese’le konuştunuz mu?”</span></p>

    <p><span>“Hayır. Siz?”</span></p>

    <p><span>“Evet, ben konuştum onunla.” Yeniden cep telefonunu kontrol etti. “Bakın, size en fazla üç dakika daha ayırabilirim. O da meslektaşlığımızın hatırına. Bu arada, yanınızda kimlik var değil mi?” Gurney polis kimliğiyle ehliyetini gösterdi.</span></p>

    <p><span>“Tamam, Bay NYPD. Size gayrı resmi olarak bir özet geçeyim. îlk olarak Meese’in hikayesi de en az Bayan Corazon’un anlattıkları kadar tutarlı. O da Bayan Corazon’un ayrılmalarına çok sert tepki verdiğini, tahammülsüzlük gösterip, çok sinirlendiğini ileri sürüyor. Bayan Corazon adamın, dairesine üç ya da dört kez girdiğini söyledi. Bir sürü zırva anlattı. Gevşetilen kapı kolları, yer değiştiren, saklanan eşyalar. Alınan sonra geri gelen bıçaklar...”</span></p>

    <p><span>Gurney <a id="x.1886"></a>sözünü kesti. “Ucunda kanla banyoya bırakılan bıçaktan bahsediyorsunuz değil mi? Ben olsam buna geri gelen bıçak gözüyle bakmazdım. Neden ciddiye almadığınızı doğrusu merak ediyorum...”</span></p>

    <p><span>“Durun orada! Ciddiye almamak diye bir şey yok. Her şikayete, kapı kolları filan gibi şeyler yani, devriye ekipleri müdahale etti. Ne yani koşa koşa gidip gevşetilen kapı kollarından parmak izi mi alacaktık? Bunu yapmak için aklımızı kaçırmış olmamız lazım. Bakın burada gerçek bir şehirde gerçek sorunlarla boğuşuyoruz. Ama yine de prosedürleri uyguladık. Elimde olay yeri inceleme dosyası mevcut. Daha sonra devriye ekiplerince bize kanla ilgili bir şikayet olduğu bilgisi ulaştırıldı. Ortağımla gidip laboratuar örnekleri aldık. B</span><span xml:lang="ar-SA">ıçaktan parmak izi filan işte. Sonunda bıçaktaki parmak izlerinin Bayan Corazon</span><span>’a ait olduğu ortaya çıktı. Ucundaki kan da biftek kanıymış. Bunu biliyor muydunuz? Bildiğiniz biftek.”</span></p>

    <p><span>“Meese’i sorguladınız mı?”</span></p>

    <p><span>“Elbette sorguladık.”</span></p>

    <p><span>“Ve?”</span></p>

    <p><span>“Hiçbir şeyi kabul etmiyor, zaten onunla ilgili elimizde en ufak bir ipucu da yok. Corazon’un başını belaya sokmak isteyen kinci kaltağın teki olduğundan başka bir şey söylemiyor adam.” “Peki, düşündüğünüz şey nedir?” diye sordu Gurney güvensiz bir tavırla. “Kim’in bu t</span><span xml:lang="ar-SA">ür şeyleri kendi kendine yapacak kadar kaçık biri olduğu kanaatinde misiniz? Sırf eski erkek arkadaşını zor durumda bırakmak için?</span><span>”</span></p>

    <p><span>Schiff’in bakışlarından tam olarak böyle düşündüğü anlaşılıyordu. Sonra omuz silkti. “Ya da neden yaptığına dair elimizde herhangi bir bilgi olmayan bir üçüncü şahıs daha var.” Üçüncü kez cep telefonuna baktı. “Gitme zamanı geldi. Eğlenirken zaman ne çabuk geçiyor.” Sorgu odasının açık kapısına doğru yöneldi.</span></p>

    <p><span>“Neden hiç kamera yok?” diye sordu Gurney.</span></p>

    <p><span>“Ne dediniz duyamadım?”</span></p>

    <p><span>“Normalde tekrarlanan haneye tecavüz olaylarında olay mahalline ve bölgeye gizli güvenlik kameraları yerleştirilir.”</span></p>

    <p><span>“Bunu ben de ısrarla Bayan Corazon’a söyledim. Razı olmadı. Bunu özel yaşamına müdahale olarak kabul edeceğini ifade etti.”</span></p>

    <p><span>“Böyle davranmasına şaşırdım.”</span></p>

    <p><span>“İddiaları yalansa ve kamera bunu ortaya çıkartacaksa kabul etmemesi normal aslında.”</span></p>

    <p><span>Sessizce danışma bölümüne kadar yürüyüp, masadaki görevli çavuşun yanından geçerek ana kapıya yöneldiler. Gurney tam dışarı çıkıyordu ki Schiff onu durdurdu. “Biraz önce dairesinde yeni bir kanıt bulduğunuzu söylemiştiniz. Nedir o bilmek isterim doğrusu.”</span></p>

    <p><span>“Evet, öyle söyledim.”</span></p>

    <p class="Normal para-style-override-1"><span> </span></p>

    <p><span>“Eee? N<a id="x.1889"></a>e buldunuz?”</span></p>

    <p><span>“Bilmek istediğinize emin misiniz?”</span></p>

    <p><span>Schiff’in gözlerinde öfke dolu bakışlar belirmişti. “Evet, bilmek isterim.”</span></p>

    <p><span>“Mutfaktan bodrumdaki bir sandığa dek uzanan kan damlaları. Sandığın içinde de son derece keskin küçük bir bıçak vardı. Belki bu da önemli bir şey sayılmaz değil mi? Belki Kim başka bir biftek parçasını kesip elinde bıçakla aşağı kadar yürümüşt</span><span xml:lang="ar-SA">ür. Belki de o an delirip kini zirveye çıkmıştır.</span><span>”</span></p>

    <p><span>Gurney’in eve dönüş yolculuğu hiç de rahat geçmedi. İçinden sürekli giderayak SchifPe söylediği alaycı sözleri tekrarlayıp duruyordu. Başka şeyler düşünmeye ne kadar çalışırsa çalışsın yaralandığından bu yana düşünme ve davranış sisteminin bir parçası olan kaçak dövüş mantığının bir başka ifadesi olan bu sözler zihninde daha bir yankılanıyordu.</span></p>

    <p><span>Her zaman, her durumda genel kabul gören fikirlere karşı itiraz etme eğilimine sahip olmuş, bu eğilimini de çeli</span><span xml:lang="ar-SA">şkileri tespit yeteneğiyle birleştirmişti. Ama şimdi giderek içinde bambaşka şeylerin gelişmekte olduğunu sezinliyordu. Tarafsızlığını yitirmeye başlayan bir şeyler. Her olayı mantığının süzgecinden geçirme eğilimi içinde hissettiği gerilim nedeniyle öfke</span> <span>sınırlarında gezinen rahatsız edici, inatçı bir tavra bürünmüştü. Kendini giderek her şeyden soyutlamış, giderek içine kapanır olmuş, giderek kendisine ait olmayan her türlü fikre karşı çıkmaya başlamıştı. Tüm bunların altı ay önce neredeyse ölümüne sebep olacak üç kurşunla başladığı kanaatindeydi. Bir zamanlar kişiliğinin parçası olan tarafsızlık ilkesine şimdi ancak çabalayarak ulaşabiliyordu. Ama çaba harcamaya değeceğini de biliyordu. Tarafsızlığını da kaybederse elinde hiçbir şey kalmazdı.</span></p>

    <p><span>Uzun süre önce bir terapist ona, “Herhangi bir durumdan rahatsız olduğunda sende rahatsızlık uyandıran o şeyin altındaki korkuyu tespit etmeye çalış,” demişti. “Sebep hep korkudur. Eğer o duygumuzla yüzleşemezsek doğru düzgün davrananlayız.” Şimdi olaya biraz daha so</span><span xml:lang="ar-SA">ğukkanlılıkla bakan Gurney kendine neden korkuyor olabileceğini sordu. Eve dönünceye kadar bu soru zihnini meşgul etmişti. Ulaştığı en net yanıtsa aslında en utandırıcı yanıttı.</span></p>

    <p><span xml:lang="ar-SA"> </span></p>

    <p><span>Yanılıyor olmaktan korkuyordu.</span></p>

    <p><span xml:lang="ar-SA">Çiftlik evinin yan kapısının önündeki Madelei</span><span>ne’in arabasının yanına park etti. Dağdan esen rüzgar havayı bir hayli serinletmiş-ti. Eve girip, ceketini holde çıkartıp, mutfağa yönelirken, “Ben geldim,” diye seslendi. Ama bir karşılık alamadı. Eve Madelei-ne olmadığında tarifi imkansız bir ölüm havası siniyor, garip bir boşluk hissi yayılıyordu.</span></p>

    <p><span>Banyoya gitmesi gerekiyordu, Tam o yöne doğru dönmüştü ki Kim’in mavi dosyasını arabada unuttuğunu hatırladı. Almak için dışarı çıktığında daha arabanın yanına gitmeden park alanının sağ tarafında parlak, kırm</span><span xml:lang="ar-SA">ızı bir şey gözüne takıldı. Madeleine</span><span>’in geçen sene düzenlediği çiçek tarhının tam ortasındaydı. İlk anda bunun otlar arasında boy veren taze bir tomurcuk olduğunu düşündü. Ama hemen sonra yılın bu mevsiminde tomurcuk açmayacağını hatırladı. Ancak çiçek tarhına yaklaşınca yerdeki şeyin en az yılın bu mevsiminde açmış kıpkırmızı bir gül goncası kadar mantıksız olduğunu fark etti.</span></p>

    <p><span>Otların arasında bir ok duruyordu. Islak toprağa saplanmış sivri ucun diğer tarafında gül goncası sandığı, kırmızı tüyler rüzgarda sallanıp, parıldıyordu.</span></p>

    <p><span>Gurney <a id="x.1893"></a>merakla oka baktı. Madeleine mi dikmişti onu buraya? Eğer öyleyse nereden bulmuştu bu oku? Herhangi bir şeyi işaretleme maksadıyla mı kullanıyordu bunu? Yeni gibiydi. Hiç yıpranmamıştı. Bu durumda kışın kar altında kalmış olamazdı. Eğer onu oraya diken Madeleine değilse kimdi peki? Yoksa oraya dikilmemiş de biri yayla onu buraya atmış mıydı? Yere bu şekilde saplandığı göz önüne alınacak olursa eğer yay kullanıldıysa dik biçimde atılmış olması gerekirdi. Ne zaman? Neden? Kim tarafından? Nereden?</span></p>

    <p><span xml:lang="ar-SA">Çiçek tarhına doğru yürüyüp oku toprağa saplandığı yerin yakından tutmaya çalışarak çekip çıkardı. Bir geyiği yaralayacak derecede, dört çatallı, çok keskin bir oktu bu. Bu son derece tehlikeli oka bakarken bir yandan da gün içerisin</span><span>de birbirleriyle alakalı olmaları mümkün gözükmeyen iki keskin, ölümcül nesneyle karşılaştığını düşünüyordu.</span></p>

    <p><span>Elbette Madeleine’in okla ilgili basit bir açıklaması olabilirdi. Oku alıp mutfak lavabosunda yıkayarak temizledi. Okun topraktan alınan uç kısmın</span><span xml:lang="ar-SA">ın tıraşta kullanılacak derecede keskin, çelikten yapıldığı belli oluyordu. Bu da aklına yeniden Kim</span><span>’in bodrumunda bulduğu bıçağı, ardından da hâlâ arabada duran dosyayı getirdi. Oku dikkatle evyeye bırakıp kapıya doğru yöneldi.</span></p>

    <p><span>Yan kapıyı açınca her zamanki göz alıcı rengarenk kıyafetlerinden birine bürünmüş Madeleine’le burun buruna geldi. Pembe eşofman altı, açık mavi yünlü ceket ve turuncu bir beysbol şapkası. Yüzünde dağ yürüyüşünden her döndüğünde olduğu gibi yorgun ama mutlu bir ifade vardı. Gurney içeri girebilmesi için kenara çekildi.</span></p>

    <p><span>Madeleine gülümseyerek, “Çok güzeldi,” dedi. “Tepelerdeki inanılmaz ışığı gördün mü? Bir de kıpkırmızı tomurcuklar. Sen de fark ettin mi?”</span></p>

    <p><span>“Hangi tomurcuklar?”</span></p>

    <p><span>“Görmedin mi? Ah, işte burada. Gelsene.” Kolundan tutup büyük bir sevinçle tepelere doğru uzanan ağaçları işaret etti. “Bunu ancak baharın başında görebilirsin. Akçaağaçların pembemsi tomurcukları.”</span></p>

    <p><span>Gurney karısının gösterdiğini görmüş ama benzer tepkiyi verme konusunda başarısız olmuştu. Üstelik ağaçların belli belirsiz seçilen renkleri değil de uçsuz bucaksız uzanan kahverengi, gri karışımı arazi eski anılarını canlandırmıştı. Hem de hiç hoşlanmadığı anılarını. La Guardia Havaalanı’nın arkasındaki, terk edilmiş servi yolu kıyısındaki kahverengi, gri suyla dolu hendek. Bir de pis suda belli belirsiz seçilen kırmızılık. Suyun altında cansız yatan, makineli tüfekle öldürülmüş cesetten yayılan kırmızılık.</span></p>

    <p><span>Gurney’e endişeyle bakıp, “İyi misin?” diye sordu.</span></p>

    <p><span>“Yorgunum o kadar.”</span></p>

    <p><span>“Kahve ister misin?”</span></p>

    <p><span>“Hayır.” Bunu, nedenini bilemediği sert bir tavırla söylemişti.</span></p>

    <p><span>“İçeri gel,” dedi Madeleine. Sonra da holdeki askıya ceketiyle şapkasını astı. Gurney karısının peşinden mutfağa doğru yürüdü. Madeleine lavaboya yönelip, musluğu açtı. “Syracuse yolculuğun nasıldı?”</span></p>

    <p><span>O lanet<a id="x.1897"></a> olası dosyanın hâlâ arabada olduğunu hatırlamıştı bu soruyla. “Su sesinden duyamıyorum seni,” dedi. Bu ... ne anlama gelir ki? Üç kez unutmuştu.</span> <span>On dakikada üç kez.</span> <span>Tanrım.</span></p>

    <p class="Normal para-style-override-25"> </p>

    <p><span>Madeleine bardağı doldurup musluğu kapattı. “Syracuse yolculuğun nasıl geçti diye sormuştum.”</span></p>

    <p><span>Gurney iç çekip, “Tuhaftı,” dedi. “Syracuse çok kasvetli bir yer. Dur bir dakika... Birazdan anlatırım her şeyi.” Kalkıp arabasına gidip elinde dosyayla geri döndü.</span></p>

    <p><span>Madeleine şaşkın bir tavırla yüzüne bakıyordu. “Orada çok hoş eski mahalleler olduğunu duymuştum. Belki de sen o kısma gitmedin.”</span></p>

    <p><span>“Hem evet hem hayır. Eski hoş mahallelerle cehenneme yaraşır mahalleler iç içe.”</span></p>

    <p><span>Madeleine, Gurney’in elindeki dosyaya bakıp, “Kim’in projesi mi?” diye sordu.</span></p>

    <p><span>“Ne? Ah. Evet.” Dosyayı koyacak bir yer ararken evyeye bıraktığı oku fark etti. Madeleine’e göstererek, “Bu nerden çıktı biliyor musun?” diye sordu.</span></p>

    <p><span>“Bu?” Yaklaşıp, dokunmadan dikkatle inceledi. “Bu dışarıda gördüğüm şey, değil mi?”</span></p>

    <p><span>“Ne zaman gördün?”</span></p>

    <p><span>“Bilmem. Çıkarken. Belki bir saat önce filan.”</span></p>

    <p><span>“Ama nereden çıktığını bilmiyorsun.”</span></p>

    <p><span>“Sadece çiçek tarhında gördüm. Sen koymuşsundur diye düşündüm.” Gurney oka, Madeleine de ona uzunca bir süre baktılar. “Sence buralarda biri mi avlanıyor?” diye sordu Madeleine sonunda gözlerini kısarak.</span></p>

    <p><span>“Av mevsimi değil ki.”</span></p>

    <p><span>“Belki sarhoşun biri mevsimleri karıştırmıştır.”</span></p>

    <p><span>“Hoş bir düşünce.”</span></p>

    <p><span>Madeleine oka bakıp ardından omuz silkti. “Çok bitkin görünüyorsun. Gel, otur.” Kapıların yanındaki masayı işaret etti. “Bana gününü anlat.”</span></p>

    <p><span>Gurney hatırladığı kadarıyla her şeyi, Kim’in ertesi günkü iki görüşmede ona eşlik etme isteğiyle birlikte baştan sona anlatıp, Madeleine’in tepkisini anlamak için yüzüne dikkatle baktı. Ama karısı anlattıklarına herhangi bir yorumda bulunmak yerine konuyu değiştirdi,</span></p>

    <p><span>“Ben de yoğun bir gün geçirdim.” Konuşurken öne doğru eğilip, dirseklerini masaya yaslayarak, avuçlarını birleştirip, çenesini başparmaklarının arasına aldı. Gözlerini kapatıp uzun gibi gelen bir süre boyunca hiçbir şey söylemedi.</span></p>

    <p><span>Sonra g<a id="x.1900"></a>özlerini açıp ellerini kucağına indirip, arkasına yaslandı. “Sana bir matematikçiden bahsettiğimi hatırlıyor musun?”</span></p>

    <p><span>“Hayal meyal.”</span></p>

    <p><span>“Klinikteki hastalardan hani. Matematikçi.”</span></p>

    <p><span>“Ah, evet.”</span></p>

    <p><span>“Bize ikinci kez alkollü araç kullanırken yakalanınca gönderilmişti. Mesleki sorunları olan hatta işini tamamen kaybetmek üzere olan bir adamdı. Çok kötü bir boşanma süreci geçirmiş, çocuklarından uzaklaştırılmıştı, komşularıyla sorunlar yaşıyordu. Hiçbir beklentisi kalmamış, uyku sorunları olan, hayatındaki tüm olumsuzlukları takıntı haline getirmiş biriydi. Zekiydi ama giderek derinleşen depresyon girdabına kapılmış durumdaydı. Haftada üç kez grup seansına, bir kez de bireysel seansa katılıyordu. Normalde konuşmaya hevesliydi. Daha ziyade şikayet etmeye hevesli desek daha doğru. Her şey için herkesi suçluyordu. Ama asla herhangi bir şey yapmaya yanaşmıyordu. Hatta mahkeme kararı olmaksızın evini bile terk etmemiş. İlaç kullanmaya başlaması sorunlarının bir kısmının da kendi zihninin işlev sıkıntıları olduğunu kabul etmek manasına geleceğinden antidepre-san kullanmayı da kabul etmiyordu. Aslında komik sayılabilecek bir durum. Her şeyi kendi bildiği şekilde yapmaya çalışıyor ama kendi bildiği biçimde yapınca da hiçbir şeyi halledemiyordu.” Gülümseyip camdan dışarı baktı.</span></p>

    <p><span>“Ne oldu?”</span></p>

    <p><span>“Dün gece kendini vurmuş.”</span></p>

    <p><span>Uzun bir süre sessizce oturdukları yerlerden farklı açıları görünen tepeleri seyrettiler. Gurney tuhaf biçimde zaman-mekan kavramını yitirmiş gibi hissetmişti.</span></p>

    <p><span>“Eee,” dedi Madeleine ona doğru dönerek. “Küçük kız seni tutmak istiyor. Tek yapman gereken onun yanında olup ona tavsiyelerde bulunmak öyle mi?”</span></p>

    <p><span>“Aynen bunu istiyor.”</span></p>

    <p><span>“Ama sen acaba bundan başka bir şeyler de var mı diye düşünüyorsun.”</span></p>

    <p><span>“Bugünün tek işe yarar gelişmesi de bu sanırım. Gizli kalmış birkaç şey olabilir.”</span></p>

    <p><span>Madeleine, kendisine has o uzun, düşünceli, Gurney’e ruhunun incelendiğini düşündürten bakışlarla bir süre kocasını süzdü. Sonra gözle görülür bir çabayla gülümsemeyi başardı. “İşin içinde sen varsan hiçbir şey uzun süre gizli kalamaz,” dedi.</span></p>
  </div>
</body>
</html>
