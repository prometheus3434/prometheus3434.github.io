<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/kunye.css" rel="stylesheet" type="text/css"/>
</head>
    <body>
<div class="bos5"></div>
<p class="yazar"><i>Hanif Kureishi</i>, 5 Aralık 1954 tarihinde, İngiltere’de Kent’te doğdu. Babası Pakistanlı, annesi İngiliz’dir. Londra’da King’s College’da felsefe eğitimi aldı. Riverside Stüdyoları’nda daktilocu olarak işe girdi. Bu iş <i>Kureishi</i>’nin yazarlık yeteneğini keşfetmesine yardımcı olmuştur. İlk oyunu <i>Soaking the Heat</i> 1979 yılında Londra’da Royal Court Tiyatrosu’nda sahnelendi. İlk uzun soluklu oyunu <i>The King and Me</i> 1980’de Soho Poly Tiyatrosu’nda oynandı. 1980 yılında Riverside Stüdyoları’nda çekilen bir sonraki oyunu <i>The Mother Country</i>, <i>Kureishi</i>’ye The Thames Televizyon Senaryo Yazarlığı Ödülü’nü kazandırdı. <i>Kureishi</i>, 1981 yılında artık Royal Court Tiyatrosu’nun kadrolu yazarlarından biriydi. 1993 yılına kadar yazdığı birçok oyun İngiltere’nin önemli tiyatrolarında sahnelendi. İlk televizyon filmi olan <i>Benim Güzel Çamaşırhanem</i> 1985 yılında En İyi Televizyon Senaryosu dalında Oscar’a aday gösterildi. <i>Hanif Kureishi</i> bundan sonra iki film senaryosu daha yazdı. Son filmi <i>London Kills Me</i>’nin yönetmenliğini de kendisi yaptı. 1990’da yayınlanan ilk romanı <i>Varoşların Buda</i>’sı en iyi roman dalında Whitbread Ödülü’nü aldı. Kitap, 1993 yılında BBC tarafından televizyon dizisi haline getirildi. <i>Kureishi</i>’nin ikinci romanı <i>Kara Plak</i> 1995’te çıktı. <i>Love in a Blue Time</i> ve <i>Midnight All Day</i> adı altında öyküleri yayınlandı. 1998 yılında basılan <i>Intimicy</i> adlı romanı aylarca İngiltere’nin en iyi kitaplar listesinden inmedi.</p>
</body>
</html>