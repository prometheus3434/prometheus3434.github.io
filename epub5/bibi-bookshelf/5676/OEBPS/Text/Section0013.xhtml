<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0011.css" rel="stylesheet" type="text/css" />
</head>

<body>
  <h1>SEKİZİNCİ KISIM</h1>

  <p>Bir binada aylarca oturup ta aynı binanın diğer sakinleriyle hiç karşılaşmamak, Parioüi mahallesinde 1001 A gibi bir blok apartmanda oturanlar için daima mümkündü.</p>

  <p>Bu tabiatıyla Barclay'ın işine geliyordu, fakat aynı lisanı konuşan, aynı binada oturan ve kurbanıyla tanışmak için can atan katilin hiç hoşuna gitmiyordu.</p>

  <p>Bir hafta geçtikten sonra, Hurst hafif tertip üzülmeye başlamıştı, çünkü kafasında tasarladığı plân kendisinin' çekme katın, kapısını çalıp içeriye girerek orada oturan kurbanıyla muhakkak surette tanışmasını gerektiriyordu.</p>

  <p>Gerek aparmanın, gerek çekme katın devamlı surette göz altında bulundurulduğunu Hurst gayet iyi biliyordu, çünkü merdivende tanışmış olduğu uzun boylu adam değil de, iri yapılı, sert bakışlı, sırım gibi başka biri sık sık üst merdivenlerde, holde geziniyordu. Hurst onu defalarca çekme kata çıkarken görmüş, ayak seslerini duymuştu. Bu da kendini biraz endişelendiriyordu, çünkü Barclay'in hayatına karşı bir tertibin mevcudiyetinden haberdar olduğu anlaşılıyordu. Bu sebeple yabancılara karşı ve kendisini açmaza sokacak durumlara bilhassa dikkat edecekti.</p>

  <p>Hâlbuki kendisine o hususta talimat verirken bundan bahsetmemişlerdi. Barclay'in apartmanına peşinen dostça bir şekilde girmesi şarttı, yine de Barclay'le teması tamamen bir tesadüfmüş gibi görünmeliydi.</p>

  <p>İlk günden sonra dairesinin kapısını hafifçe aralık bırakmayı adet edinmişti; daktilosunun başında da o şekilde oturuyordu ki, baktığı zaman merdiven başını görebiliyordu. Barclay merdivenden indiği takdirde bir punduna getirip onunla tartışabilmesi ihtimali vardı.</p>

  <p>Sonra imkânsız zannettiği şey birden oluverdi; Kendisinin bile beklemediği bir şekilde.</p>

  <p>Barclay, arada bir, çıkıp yürüyordu, bir defa da Fiamette Sinemasına gitmişti; bunun dışında hep çekme kattaki dairesinde mahsuldü; Son derece rüzgârlı ve fevkalâde soğuk olan terasında dolaşmış, oturup mektuplar yazmış, geç yatıp geç kalkmış, kendine yemekler hazırlamış, gecelerin geç saatlerini kendi kendine bir viski şişesi başında geçirmişti İçki iyice moralini bozuyor, kendisini dertlendiriyor, İçtikçe de hep Brenda'yı düşünüyordu.</p>

  <p>Barclay'in hayatında görmediği cinsten bir geceyi birlikte geçirdikten sonra Brenda ile Capri'de vedâlaşmışlardı; O gece sadece vücutlarına değil, ruhlarına da arkadaş arayan, çorak ıssız bir adada bulunmuş dostluğa susamış iki insan gibi biri esmişlerdi</p>

  <p>Barclay adresini Brenda'ya vermemişti, çünkü düşünülmesi gereken birçok husus vardı, kendi güvenliğiyle görevli, insanları ve çok karışık olan Avrupa casusluk şebekesi içindeki kendi mevkiini düşünmesi lâzımdı.</p>

  <p>Bu sebeple ayrılık anında uydukları ihtiras yüzünden, birbirlerine söyleyecek kelime bulamamışlardı. Feribot mendireğin ağzından denize açıldığı sırada Barclay gemiden Brenda'yı seyre başlamıştı. Brenda rıhtımda dönüp, dimdik» ardına bakmadan uzaklaşmaya başlamıştı. Fakat Barclay geminin kıç üstünde, dümen suyunun üzerinden ta ada uzaklarda karanlık bir lekeden ibaret kalıncaya kadar bakmaya devam etmişti.</p>

  <p>Nihayet Brenda'ya bir mektup yazmış, kendisine cevabını yollaması için bir Sefaret adresi vermiş ve ay sonundan evvel Roma'da olup olamayacağını ona sormuştu. Bunu bir deneme mahiyetinde sormuştu. Kendisinin onun için duyduğu hisleri onun da kendisi için duyup duymadığım anlamak gayesiyle Brenda'nın kocası Roma'ya ancak Mart'ta gelecekti. Bu sebeple Brenda'nın kendisiyle buluşmak için Capri'deki ikametini yarıda kesip Roma'ya gelip gelemeyeceğini merak ediyordu. Brenda davetini, onun kendisine olan ihtiyacının bir nişanesi sayarak kabul eder de gelirse, Barclay o zaman gittikçe ciddileşen şahsi bir problemle karşı karşıya kalmış olacaktı.</p>

  <p>Mektubu aldı, kapının kilidini açtı, mektubu postaya atması için Giusepe'ye vermek niyetiyle çekme kattan çıktı. Bacaklarını çalıştırmak için biraz yürümeye karar verdi, dördüncü katta merdiven başına indiği zaman bir daktilo, tıkırtısı duydu, sonra hafifçe aralık kapıdan içerde birinin daktilo başında yazı yazdığını gördü.</p>

  <p>Hafızasından o katta oturanların isimlerini geçirdi. James Bond'un kendisine söylediklerini hatırlamaya çalıştı Daktilo başındaki muhakkak Kozytours'un adamı Hurst olacaktı İçinden gelen, ani bir arzuyla kapıya giderek onu çaldı. Daktilo sesi ansızın kesildi.</p>

  <p>Hurst, Barclay'i ilk defa yakından işte o şekilde gördü.</p>

  <p>Barclay. «Mr. Hurst'la teşerrüf ediyorum, değil mi?» diye sordu. Hurst. «Evet,» dedi.</p>

  <p>Barclay birden yanlış bir şey yapmış olduğunu hissetti. Hurst o garip donuk gözleriyle kendisine bakıyor, hiç konuşmuyordu</p>

  <p>Barclay, onu rahatsız etmiş olduğu kanaatindeydi.</p>

  <p>Hemen konuşmaya başlayarak vaziyeti telâfiye çalıştı «Sizi katiyen rahatsız etmek istemedim, dostum. Yalnız bu katta bir İngiliz'in oturduğunu söylediler, postaya bir mektup atmaya giderken şöyle bir kapınızı çalıp merhaba diyeyim dedim. Rahatsız ettim, kusura bakmayın»</p>

  <p>Hurst. «Ne münasebet,» dedi. «Katiyen beni rahatsız ediyor değilsin. Çok rica ederim, buyurun. Buyurun.» Eliyle içeriye girmesi için ona bir işaret yaparak kapının ağzından çekildi, Barclay içeri girdi.</p>

  <p>Burası açık şöminesinde harıl harıl ateşler yanan geniş, güzel bir salondu. Hurst arkalarından kapıyı kapadı.</p>

  <p>Hurst. «Bir dakikacık oturun » dedi. Roma'da açık şömine pek azdır. Kaloriferi kapattım. Sırf şöminenin zevkine varabilmek için.»</p>

  <p>Barclay sağ elini muhatabına uzattı. «Alan Barclay.»</p>

  <p>El sıkıştılar.</p>

  <p>— «Eh, şöyle oturun. Teklifim bakidir »</p>

  <p>Hurst bir koltuğu ona doğru itti, Barclay oturdu, sonra bacaklarını şömineye doğru uzattı.</p>

  <p>— «Kapımı açtığım zaman biraz şaşırmış gibi göründüysem kusuruma bakmayım, Mr. Barclay. Tabir biraz kabadır, ben pantolonum inik yakaladınız.»</p>

  <p>Barclay kıkır kıkır güldü. «Beni davet ettiğiniz için teşekkür ederim. Yukarıda çekme katta kalıyorum. Fakat katın bir köpek kümesinden farkı yok. Burada sohbet edecek biriyle oturmak gayet hoş.»</p>

  <p>Hurst ayakta, çevik hareketlerle oradan oraya gidiyordu «Bir viski almaz mıydınız?» diye sordu.</p>

  <p>Barclay. «Memnuniyetle,» deyince Hurst bir şişe getirip açtı sonra onun önüne bir karafa suyla bir bardak koydu</p>

  <p>Hurst hayır, manasında başını salladı. «Müsaade ederseniz, içmeyeyim Ben başka bir şey alacağım. Bir saniye müsaadenizle.»</p>

  <p>Salondan çıktı, az sonra açılmış bir domates suyu konservesi ve bir bardakla döndü. «Şerefe.» dedi, «Sizinle tanıştığıma çok memnunum, bunu ifade etmek isterim.»</p>

  <p>Hurst, Barclay'in yazdığı yazılarla ilgilendiğini, görmüştü. «Benim işim de o işte,» dedi'. «Daha doğrusu işimden bir pakça; Kozytours firması hesabına çalışıyorum. Kozytours turistik geziler tertipler. Yeni bir ucuz Avrupa turu hazırlamağa geldim.»</p>

  <p>— «Hayli enteresan bir şey olmalı. Ben de bir hayli Avrupa turu yaptım. Fakat benim ki mecburi turlardı» İlâve etti. «Dışişleri Bakanlığında çalışıyorum. Halen de yeni bir tayin bekliyorum.»</p>

  <p>Hurst başıyla onun sözlerini tasdik etti. «Öyleyse Kozytours'un yeni ucuz turlarına katılmayacaksınız demektir. Bu seferki turun adı Londra'dan lâtif Lâtina'ya;»</p>

  <p>Barclay «Lâtina'ya mı?» diye sordu. «Orada görülecek bir şey, var mı? »</p>

  <p>Hurst omuzlarım silkti, «Bilmiyorum., fakat ben tur broşürlerinin müsveddelerini hazırladığım zaman, muhakkak olacak. Büyük bir reklâm kampanyasıyla bir çok meraklıya yutturulacak herhalde.»</p>

  <p>Barclay, içki bardağını eline aldıktan sonra hayli rahatladı. «Hâlbuki bana çok heyecan verici bir iş gibi geldi sizinki. Muhakkak bir hayli seyahat ediyorsunuz.»</p>

  <p>— «Harptenber. Avrupa'da çok vakit geçirdim.»</p>

  <p>Hurst mermer üstlü masanın üzerinden şişeyi ileriye doğru itti. «Şurada birkaç hafta bir apartmanda, ötede birkaç gün bir otelde, pansiyonda, motelde yaslamak zamanla çok insanı canından bezdiriyor »</p>

  <p>Barclay. «Tahmin ederim,» dedi.</p>

  <p>Birlikte şöminedeki ateşe baktılar. Hurst eğilerek şöminedeki odunları biraz daha toplardı.</p>

  <p>— «Bu yaz turistler için neler hazırlıyorsunuz?»</p>

  <p>Hurst bir an parmak uçlarını birleştirerek düşündükten sonra cevap verdi. «Bu yaz Kozytours bugüne kadar tertiplediği en ucuz Avrupa turlarını hazırlayacak. Turizm tarihimizin en ucuz Avrupa turlarını hazırlayacağız. Hani harıl yaz tarifelerimiz için yer ayırtmak gayesiyle dördüncü sınıf otellerle anlaşmalar yapmakla meşgulüm. Ayda üç defa seyahat ücretlerini peşinen ödemiş kırkar kişilik kafilelerle turlar yaptıracağız Çeşitli şehirlerde birer gece kalacaklar, karınlarını spagetti ve dondurmayla doyuracağız. Çünkü bu ikisi İtalya'da hayli ucuz. Fakat İtalyanlar tarafından yapıldığı için egzotik şeyler tabu »</p>

  <p>— «Peki, bu turlarda müşteri celp etmek için reklâmlarınızda neler teklif edeceksiniz.»</p>

  <p>Hurst başını salladı. «Bir menüde yazdı ve telâffuz edemedikleri isimler taşıyan yemeklere turistler nasıl kanıyorlar, tahmin edemezsiniz, Mr. Barclay,» dedi. «Biçimsiz bir Roma lokantasında, veremli bir garsonun eliyle servis yapılırken bir Spagetti Bolognese için deli divane oluyorlar. En adi cinsinden bir, Chianti şarabını ise damaklarım şaklatarak içiyorlar.»</p>

  <p>Elini sallayarak devam etti. «Tabii, bu arada onlara Forumu il Colıesum'ü gezdiriyor sayısız Hollywood yıldızının filim çevirdikleri yerleri gösteriyoruz. Tekrar Roma'ya dönsünler diye Trevi Çeşmesine de para attırıyoruz. En iyi iş yaptığımız ay Ağustos'tur. O ayda aklı başında bütün Roma'lılar yaylalara çıkarlar, Piazza Venezia kaldırımlarında yumurta pişirmek mümkündür, fakat müşterilerimiz bayılırlar buna.»</p>

  <p>Barclay kendine bir bardak viski daha doldurarak gülümsedi. «Seyahat denen şeyin hiçbir romantik tarafını bırakmadınız, Mr. Hurst,»</p>

  <p>Hurst, kıkır kıkır güldü Yine de seyahat etmek her sınıftan insan için bir hastalık haline geldi. Fakat demin de bahsettiğim gibi ben bu işten artık bıktım. Onun için vaktinden evvel, belki de bu işten sonra çekileceğim.»</p>

  <p>— «Daha iyi bir iş mi düşünüyorsunuz?»</p>

  <p>— Hayır artık çalışamayacağım. Taşrada bir yere çekilip orada yaşayacağım Ben güney İngiltere'de doğdum, oralarda</p>

  <p>bir yere çekileceğim»</p>

  <p>Barclay, ağır bir sesle «Sizi kıskandım şimdi,» dedi.</p>

  <p>Hurst domates suyunu tamamen içti, bardağı yere bıraktı.</p>

  <p>Sıvının kalıntıları bardağın iç kısmından aşağıya ince çizgiler halinde süzüldü. Kan gibi tıpkı...</p>
</body>
</html>
