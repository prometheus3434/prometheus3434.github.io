<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0011.css" rel="stylesheet" type="text/css" />
</head>

<body>
  <h1 class="sigil_not_in_toc">1</h1>

  <p>Henüz Haziran başları olduğu halde hava son derece sıcaktı.</p>

  <p>James Bond, 00 şubesine geçirilen fişleri paraf için kullandığı kocaman kara kalemi bir kenara bıraktı, ceketini çıkardı. Ceketini koltuğunun arkasına asmaya kalkışmadığı gibi sekreteri Mary Goodnight'ın kendi parasıyla (Ah, şu kadınlar!) satın alıp iki büroyu ayıran kapının yanı başına yerleştirmiş olduğu askıya da asmadı... Onu hemen oracığa koltuğunun yanı başında yere bıraktı. Cekete o muameleyi yapması için hiçbir sebep yoktu, tembelliği yüzünden kırış kırış olacaktı çünkü gerçekte yapılacak hiçbir işi yoktu.</p>

  <p>Dünyanın her tarafında sükûn hüküm sürüyordu. Hiçbir yerde bir vukuat, büyümesi muhtemel bir çatışma yoktu. Haftalardır Gizli Servis'te alelade günlük işler sürüp gidiyordu. SITREP'in (çok gizli meselelerle ilgili günlük dosya) ile gazetelerin münderecatarı hemen hemen aynıydı. Kötü haber gazeteler için en mühim satış unsuru olduğundan, gazeteler sadece yurt içi skandalları alabildiğine şişirmekle, büyütmekle meşguldüler.</p>

  <p>Bond böyle hâdisesiz, bomboş geçen devrelerden nefret ederdi. Rusların basit bir su tabancasıyla siyanür kullanma metotlarına dair İlmî Araştırmalar Şubesi tarafından hazırlanmış bir raporu okurken gözleri de ruhu da bunaldı bahis konusu tabancanın su yerine fışkırttığı siyanür bir insanın yüzüne tevcih edildiği zaman oracıkta öldürüyordu. Silâhın yirmi beş metrelik bir menzil dahilinde merdiven ya da yokuş çıkan kimseye karşı kullanılması tavsiye olunuyordu. Rapor da tabancanın tevcih edildiği kimsenin fışkıran siyanürü kokladığı anda derhal kalp durmasından öleceği de ilâve olunuyordu...</p>

  <p>Kırmızı telefon birdenbire o kadar canhıraş bir tonla çalmaya başladı ki, dalgın olan Bond birden boş bulunarak! Elini sol tarafındaki tabanca kılıfına attı. Neredeyse tabancasına davranmak üzereydi, Canı sıkılarak elini geri çekti, sonra ahizeyi kaldırdı;</p>

  <p>— «Buyrun, evet, efendim... geliyorum.»</p>

  <p>Kalktı yerden ceketini aldı, onu sırtına geçirirken bir an moralinin de düzelir gibi olduğunu hissetti. İstirahat devresi sona ermişti. Vazife başına bekleniyordu.</p>

  <p>Bitişik bürosunun önünden geçti, bir an uzanıp Mary Goodnight'ın o zarif altın rengi peruğunu karıştırmayı düşündü, fakat içinden gelen o hisse karşı direndi. Mary'ye nereye gitmekte olduğunu söyledi, sonra uzun koridoru takiben yürüdü, asansöre binerek yedinci kata çıktı.</p>

  <p>Mis Moneypenny'nin yüzündeki ifade tamamen tabiiydi. Umumiyetle bahis konusu mesele hakkında bir şeyler bildiği vakit, kendine hakim olamaz, heyecanlı, mütecessis veya Bond'un canını sıkan bir edayla cesaret verici veya öfkeli bir ifade bulunurdu</p>

  <p>Halbuki bu defa Bond'u karşılayan tebessümünde zerre kadar alâka ifadesi yoktu. O vakit Bond onun yüz ifadesine bakarak kendisini bekleyen işin tamamen alelade bir mesele saçma bir konu olduğuna hükmetti, daima kapalı duran şefi M.'in bürosunun kapısını öyle bir hava içinde iterek açtı;</p>

  <p>M.'in sol tarafında tanımadığı bir ziyaretçi oturuyordu. Bond içeri giripte kırmızı deri kaplı masanın tam karşısında' malûm yerine kurulduğu sırada adam. meçhul şahıs dikkatle Bond'u süzdü.</p>

  <p>M. yanındaki şahsa.</p>

  <p>— «Dr. Franshawe» dedi, «Araştırma Büroma mensup olan bu deniz binbaşısını herhalde tanımıyorsunuz sanırım?»</p>

  <p>Bond şefinin bu garip takdim tarzına alışkındı. Kalktı, elini muhatabına uzattı. Dr. Franshawe onun elini, bir karacanın ayağını tutarmışçasına dikkatle ve hafifçe sıktı. Bond biran ona tuhaf tuhaf baktı.</p>

  <p>Bond tavrı halinden ve bakışlarından adamın bir mütehassıs olduğunu sezmişti. Evet, bu adam belki bir eşya, bir cisim, bir nazariye üzerine mütehasstı, ama insanoğlu üzerinde mütehassıs olmadığı aşikârdı. M.'nin bu ziyaretten önceden haberdar olduğu ve konuyu çok iyi bildiği, buna rağmen gözde ajanını biraz olsun meraklandırmak istediği belliydi. Neden M en yakın mesai arkadaşlarını şaşırtmaktan böyle acayip bir zevk duyar, neden hep böyle çocukça oyunlarla sapardı?</p>

  <p>Fakat Bond on dakika evvel kendisini bunaltan can sıkıntısını hatırladı, sonra kendini M.nin yerine koyarak düşündü. Muhakkak M de kendi gibi işsizlikten patlıyordu. Bu yüzden anide bir problemle karşılaştığı zaman belki de pek önemli bir şey değildi sırf içinde bulunduğu ataletten kurtulmak bahasına ondan azamî şekilde faydalanmaya karar vermiş olmalıydı.</p>

  <p>Meçhul şahıs orta yaşlı, kırmızı suratlı, semiz, klâsik bir İngiliz asili tarzında giyinmişti, dört düğmeli mavi bir ceket giymiş, ipek kravatının üzerinde bir inci iğne vardı; gömleğinin sivri uçlu yakasında en ufak bir kırışık dahi yoktu, kol kapaklarında da antika kol düğmeleri ve nihayet siyah bir geride bağlı, bir bağsız gözlüğü vardı.</p>

  <p>Bond, meçhul şahsın haline bakarak tahminlerine devam etti. Bu şahıs eserler eleştirmecisiydi, bekârdı ve muhtemelen de homoseksüeldi.</p>

  <p>M..</p>

  <p>—«Mr. Doktor Franshawe antika mücevherler üzerinde çok tanınmış bir mütehassıstır,» dedi. «Bu sahada en tanınmış kimsedir, fakat bahis konusu mesele gizli kalacak. Bu meselede Gümrük Müdürlüğü ve C. I. D. (Criminal Investigation Department (Cinai Tahkikat Bürosu) bizim ikinci Şubemize tekabül eder. ÇN.) nezdinde müşavirdir. Kendisini bana MI.5'teki dostlarımız yolladılar Mesele de bizim Mis Freudenstein'ımızla ilgili.»</p>

  <p>Bond'un kaşları hayretle kalktı. Maria Freudenstein'in İngiliz Gizli Servis'ini göbeğinde Sovyet KGB.'si hesabına çalışan ve bu bilindiği halde casusluk faaliyetlerine devamına kasten göz yumulan bir ajandı. Muhabere Şubesine bağlı olarak, fakat bu şube içinde sırf onun için kurulmuş bir kısımda çalışıyordu. Görevi sadece ve sadece Mor Şifre ile haber yollamaktan ibaretti ki, o şifre de tamamen onun için özel surette hazırlanmıştı. Mis Freudenstein'in her gün altı defa Washington'da CIA'ya (Amerikan Gizli Servisi) çok mahrem uzun raporları şifreleyip telsizle geçmek vazifesi veriliyordu. Bu mesajları da iki taraflı çalışan ajanlarla meşgul olan 100 kısım özel surette hazırlanıyordu. Çok zaman, içine ufak tefek gerçek haberler, önemsiz sırlar çok mühimmiş gibi görünen uydurma haberlerle karıştırılarak kokteyl bir mesaj halinde Mis Fruedenstein'a geçiriliyordu.</p>

  <p>İlk günden beri KGB. emrinde çalıştığı tahmin edilen Mis Fruedenstein Mor şifreyi çalabilmesi için tamamen serbest bırakılmıştı. Öyle ki, Ruslar onun çalacağı şifreler sayesinde diledikleri anda Gizli Servis'çe yapılan telsiz yayınlarını zaptederek bir çok mesajları çözmeye muvafak olacaklardı</p>

  <p>Gerçekte bu şekilde Rusların çözecekleri bütün mesajlar kasten Gizli Servisçe tertiplenmiş uydurma şeyler olacaktı. Bu şekilde Gizli Servis, Rusları kendi ajanları vasıtasıyla yanlış yola sürükleyip aldatmak için çok gizli bir harekât tertiplemişti, fakat Maria Fruedenstein durumu fark edebildiği güne kadar Gizli Servis'te uzun zaman başarıyla çaışmıştı ve şayet Genel Karargâh kantininde bir gün olur olmaz gevezeliklerle şüphe uyandırıp durumun çakılmasına sebebiyet vermemiş olsaydı, Gizli Servis'in gerçek kaybı çok daha ağır olacaktı. Fakat netice itibariyle Mis Fruedenstein artık büyük maceralara atılabilecek halde değildi. Bu yüzden Servis için ciddî bir tehlike olmaktan çıkmıştı.</p>

  <p>M .</p>

  <p>— «Doktor, şu mesele hakkında Binbaşı Bond'a biraz izahat vermez misiniz?» dedi.</p>

  <p>Dr. Franshawe, fotinlerinin burunlarına bakarak. «Hay,hay,» dedi. «Vaziyet şu merkezde, Faberge adlı çok meşhur bir Rus kuyumcusunun adını herhalde duymuş olmalısınız.»</p>

  <p>Bond.</p>

  <p>— «Yanılmıyorsam, Rus ihtilâlından evvel Çar ile Çariçeye yüzlerce mücevherle işlenmişi çok kıymetli paskalya yumurtaları imal edermiş,» dedi.</p>

  <p>— «Evet, zaten Faberge mücevherli paskalya yumurtaları onun üzerinde ihtisas yapmış olduğu konulardan biriydi. Faberge emsalsiz çok daha başka birçok emsalsiz şeyler de meydana getirdi. Bunlara (Bakir parçalar) deniyor. Bugün birçok müzayedelerde bu parçaların her biri 1,500,000 liradan fazla getiriyor. Son zamanlarda, Faberge kreasyonu şahane mücevherlerin en meşhuru yurdumuza girdi. Bu parçaya Zümrüt Küre adını veriyorlar. Dünya yüzünde benzeri olmayan bir sanat şaheseri. Burada mevcudiyeti sadece yaratıcısı tarafından çizilmiş bir krokisi sayesinde biliniyordu. Ve bir hazine ve bedel olan bu küre de Londra'ya Paris'ten son derece basit bir şekilde, postayla koli halinde geldi. Ve koli de O kadına, Mis Maria Freudenstein’a gönderildi.»</p>

  <p>— «Şahane bir hediye. Sizin bu hususta kanaatiniz nedir, Doktor?»</p>

  <p>— «Şefinizin de az evvel söylediği gibi, ben antika mücevherler konusunda Gümrüklerin ve Cinaî Tahkikat Şubesinin müşaviriyim. Koli halinde posta gümrüğüne geldiği zaman paketi değeri 3.500.000 lira olarak deklare edilmişti. Bu da öyle alışılmış, görülmüş bir şey değildi. O neviden kolileri sezdirmeden açmak için usuller vardır. İçişleri Bakanlığının izniyle koli açılmış. Sonra antika küreyi tetkik ederek kıymet taktirinde bulunmam için bana müracaat ettiler. Görür görmez de Zümrüt Küreyi tanıdım Çünkü Mr. Kenneth Snowman, Faberge hakkında yazdığı harikulade eserinde de bu küre hakkında uzun uzadıya izahat vermiş, onu etraflı şekilde tarif etmişti. Fakat benim merakımı her şeyden çok uyandıran antik mücevherle birlikte gelen ve o paha biçilmez parçanın menşei hakkında Fransızca ve Rusça iki dili de bilgi veren vesika oldu.»</p>

  <p>Dr. Franshawe masanın üzerinde, tam M'nin önünde duran bir fotokopiyi alarak Bond'a gösterdi Bu fotokopinin üzerinde şecere ağacına benzeyen bir desen vardı.</p>

  <p>— «Sözü uzatmayalım, bu vesikada Zümrüt Küre'nin 1917 yılında Mis Freudenstein'in dedesi tarafından Faberge'ye sipariş edildiği yazılıyordu. Küreyi ısmarlayan zat muhakkak ihtilâl sırasında elindeki rubleleri çok kolayca taşınabilecek bir hale sokmak gayesiyle bu sekide hareket etmişti. Mis Freudenstein'in dedesi 1918'de ölmüş, vasiyetnamesiyle küreyi erkek kardeşine, bırakmış. Yeni sahipte 1950'de ölünce Zümrüt Küre bu defa Mis Freudenstein'in annesine kalmış. Mis Freudenstein'in annesi de tahminime göre, ihtilalden sonra çocuk yaştayken Rusya'yı terketmiş, Paris'teki Rus mültecileri arasında yaşıyormuş. Hiç evlenmemiş, fakat evlilik dışı bir birleşmeden dünyaya gelmiş Maria, adında bir kızı varmış. Galiba kadın geçen sene ölmüş, ahbaplarından biri veya vasiyetname hükümlerini yerine getirmeye memur olan zat Küre ile birlikte gelen vesikanın altında imza yok küreyi asıl sahibi olan Mis Freudenstein'a yollamış. Buraya kadar bahsi geçen kısımlara bir diyeceğim yok, yine de bu hikâye beni çok ilgilendirdi. Ne varki, geçen ay İngiltere'de en kıymetli eşyaların müzayedelerini tertipleyen Sothby «bir hanıma ait» diye takdim edilen Küre'nin satışa çıkarılacağını ilân etti. Küre sekiz gün sonra açık arttırmayla satışa çıkarılacak. Bunun üzerine British Museum'a ilgili diğer şahıslar namına sessiz sedasız tahkikata giriştim, bu vesileyle Mis Freudenstein'le da tanışıp görüştüm. Konuşmamız sırasında az evvel size anlatmış olduğum hususları aşağı yukarı aynen bana tekrarladı. Kendisinin Savunma Bakanlığı hesabına çalışmakta olduğuna o zaman muttali oldum. Bu durum hiç hoşuma gitmedi. Mizaç itibariyle şüpheci bir insan olduğum için Savunma Bakanlığın da çok nazik bir işte çalışan genç bir kadına yabancı bir memleketten anide 3.500.000 lira değerinde bir hediyenin gelmesini doğrusu, çok garip buldum, Bunun üzerine, MI.5'a mensup mühim bir şahsiyetle görüştüm, kendisiyle mutabık kaldım. O da bana buraya gelerek sizlerle görüşmemi tavsiye etti. Durum bundan ibarettir, Binbaşını. Bütün bildiklerim, bu kadar.»</p>

  <p>M söze karıştı.</p>

  <p>— «Çok teşekkür ederim, Doktor... Size bir iki ufak sual daha sormak istiyorum, ondan sonra sizi bir daha yormayacağım. Bu... bahsettiğiniz zümrütlü şeyi dikkatle tetkik etmiş olmalısınız. Hakiki mi dersiniz?»</p>

  <p>Dr. Franshawe gözlerini pabuçlarının burunlarından kaldırdı, Gizli Servis Şefine çevirdi.</p>

  <p>— «Yüzde yüz. Faberge'nin yarattığı antika mücevherlerle en yakından ilgilenen, ö bahiste en geniş bilgi sahibi olan Mr.Sadiowman da, Warts ki de aynı kanaatte. Bahis konusu zümrüt küre, yıllardır kayıp olduğu krokilerden öğrendiğimiz mücevherin ta kendisi.</p>

  <p>— «Peki, mütehassıslar o kürenin mahiyeti hakkında ne düşünüyorlar?»</p>

  <p>— «Hepsi aynı fikirde. Faberge'nin kreasyonu olan bütün güzel kıymetli parçalar hep özel surette müşteriler tarafından sipariş edilerek yaptırılmışı parçalardır. Mis Freudenstein'da konuşmamız sırasında, dedesinin ihtilâlden evvel çok zengin bir iş adamı olduğunu söyledi. Büyük bir porselen fabrikasının sahibiymiş. Faberge'nin Rusya'da yapmış olduğu çok kıymetli mücevherlerin yüzde sekseni Rusya dışına çıkarılmış, yabancıların ellerine geçmiştir. Bahis konusu mücevherlerden birkaçı Rusya'da kalmışı ve halen Kremlin'de muhafaza edilmektedir. Sovyet hükümeti, onları Kremlin'in malı. Kuzenlerindeki dünyanın en büyük mücevher koleksiyonu içinde «ihtilâl öncesi Rus kuyumcularının eserlerinden örnekler» 'diye teşhir ediyor. Resmen Sovyetler kapitalistlerin lüks eşyalarını sevmezler ve ellerindeki şâhâne Fransız empresiyonistlerinin tablolarından bile bahsederken resmen tabu istihza ederler.</p>

  <p>— «Sovyetlerin elinde halen Faberge'nin en büyük parçalarından bir şeyler yok mu? Bahis konusu zümrüt kürenin kaybolduğu tarihten bu güne kadar Kremlin'in mahzenlerindeki hazine dairesinde bütün gözlerden uzak, geçirmiş olması mümkün değil midir?»</p>

  <p>— «Olabilir. Kremlin'deki hazine dairesi muazzamdır. Bu hazine dairesindeki mücevher koleksiyonu hakkında tam olarak bilgi sahibi bulunan tek kimse dahi mevcut değil. Sovyetler o hazinelerden bir kısmını, o da ancak son zamanlarda halka açtılar, teşhire başladılar.»</p>

  <p>M piposundan bir nefes çekti. Pipodan yükselen dumanların arasında gözlerinde donuk ve konuyla ilgisiz bir bakış vardı.</p>

  <p>— «Tabiatıyla, nazar olarak bu kürenin doğrudan doğruya Kremlin'den gelmekte olması ve Kremlinin onu Rusya'nın sadık bir dostuna Sovyetler Birliğine ettiği hizmetlerin karşılığında göndermek için onun menşei hakkında muhayyel bir takım hikâyeler uydurmuş olması da mümkündür, değil mi?</p>

  <p>— Tamamen mümkündür. Böyle bir şey gizli faaliyetlerden faydalanan taraf için de çok münasip bir ödeme usulüdür. Aksi takdirde o devlet kendisi için çalışan kimsenin hizmetlerinin karşılığında yabancı bir memleketteki bir banka hesabına para yatırmak zorunda kalacaktır. Bu paraya yatıracak olan için de, çekecek olan için de büyük tehlikeleri olan bir usuldür.»</p>

  <p>— «Fakat... Bahis konusu mücevherin gerçek fiyatı... tabiatıyla müzayede salonunda açık arttırmayla belli olacaktır, deği mi»</p>

  <p>—Tabiatiyle.»</p>

  <p>— «Peki, size göre, Sotheby'nin tertipleyeceği açık arttırmada o küre ne kadar para getirebilir?»</p>

  <p>— «Şimdiden bir şey söylemek imkânsızdır. Wartski muhakkak gerçek değerini bildiği için müzayedede hayli arttıracaktır, fakat onun açık arttırmaya kimin namına, ne şekilde gireceğini ve ne kadara kadar çıkabileceğini bilemem. Bu tamamen açık arttırmaya katılacak olan diğer taliplerin tutumlarına bağlı olacaktır. Fakat her halükârda, bence asgari fiyat 3,5 milyon lira olacaktır.»</p>

  <p>M can sıkıntısıyla yüzünü buruşturdu.</p>

  <p>— «Hımmm... Bu kadarcık bir şey için büyük para.»</p>

  <p>Gizli Servis şefinin takındığı bu kabaca tutumdan bayağı şaşalamış olan Dr. Franshawe M'in gözlerinin içine baktı.</p>

  <p>— «Aziz dostum,» dedi, «Bir düşünsenize. Bugün Millî Müzede bulunan ve vaktiyle çalınmış olan Goya'da Sotheby, müzayedesinde dört milyon dokuz yüz bin liraya satılmıştı. Kesim bahsinde de, bu, bayağı bir şey için çok para sayılmaz mı?»</p>

  <p>M, naçizane.</p>

  <p>— «Beni mazur görün, Dr. Franshawe.» dedi. «Meramımı gereğince ifade edemedim... Ben hiçbir zaman sanat eserleriyle fazla ilgilenemedim, üstelik mensup olduğum bahriyenin bana verdiği maaş ta hiçbir zaman böyle pahalı şeyler almama müsaade etmiyor. Ben sadece bu gibi şeylerin gittikçe yükselen fiyatları karşısında hayretimi ifade etmek istedim. O kadar. ..»</p>

  <p>Dr. Franshawe, kırgın bir tonla.</p>

  <p>— «Bu mütalâaları size hiç yakıştıramadım, aziz dostum,» dedi.</p>

  <p>Bond, artık M.in yardımına koşmanın zamanı gelmiş olduğuna kaniydi. Bu biçimsiz işin teknik taraflarına fazlaca girdiği için o da Dr. Franshawe'i müşkül durumda bırakıp sıkıştırmayı istiyordu. Ayağa kalktı, M'e hitaben.</p>

  <p>— «Bana kalırsa bu bahiste bilmemiz gereken ne varsa hepsini öğrenmiş bulunuyoruz, Doktor. Bu işin altından çok basit bir iş çıkacak ve şansı bu kadar açık olduğu için de buradaki meslektaşlarımızdan birini galiba sonunda tebrik zorunda kalacağız.»</p>

  <p>Dr. Franshawe'dan tarafa döndü ve ilâve etti;</p>

  <p>— «Buraya kadar gelerek bize bu malûmatı vermekle iyi yaptınız, tahmin edemezsiniz, Doktor. Sizi gideceğiniz yere kadar arabamla götürebilirim, arzu eder misiniz?»</p>

  <p>— «Hayır, teşekkür ederim. Park içinden yaya olarak gitmek istiyorum. O yolu severim.»</p>

  <p>Bond, Doktor Franshawe'u koridora kadar geçirdi, sonra şefinin bürosuna geri döndü. M çekmeceden kocaman bir dosya çıkarmıştı. Üzerinde çok gizli anlamına gelen bir kırmızı yıldız bulunan dosyayı açmış, onu dikkatle tetkik ediyordu</p>

  <p>Bond tekrar oturarak beklemeye başladı. M dosyanın bazı sayfalarını çevirdi, sonra içinden mavi kartondan bir fiş çıkardı. Bu resmî fişin üzerine Gizli Servis mensupları hakkındaki gizli bilgiler kayıtlıydı. M fişi bir müddet dikkatle okudu, sonra tekrar yerine koydu. Gözlerinde birdenbire yepyeni bir alâka ışığı parlamaya başlamıştı.</p>

  <p>— «Her şey uyuyor,» dedi. «Mis Freudenstein 1936'da Paris'te doğmuş. Annesi, harp yıllarında, Fransız Mukavemet Teşkilâtında faal rol oynamış. «Lâle Harekatı» nı gerçekleştiren de o olmuş. Kızı ise, harpten sonra Sorbonne'da okumuş, sonra da deniz ataşesinin tercümanı sıfatıyla Paris'teki İngiliz Elçiliği'nde çalışmaya başlamış. Ondan sonrasını biliyorsun. Annesinin, Rus Gizli Servisi N.K.V.D. hesabına çalışan Mukavemet Teşkilatındaki eski dostlarıyla cinsi münasebetlere başlamış, onlara düşüp kalkmaya başlamış. Zamanla da onların hesabına çalışmayı kabul etmiş. Bir müddet sonra da, normal şekilde İngiliz tabiiyetine geçmek için müracaat etmiş. Annesinin harpteki yararlıkları ve kendisinin İngiliz Elçiliğindeki çalışmaları da 1959 yılında İngiliz vatandaşlığına geçmesine yardım etmişi. Onu bize Dışişleri Bakanlığı tavsiye etmişti, o tavsiye üzerinedir ki, kendisini Gizli Servis'e aldık. İşte Mis Freudenstein en büyük hatasını bu sırada yaptı. Bizim hesabımıza çalışmadan evvel bir yıllık bir izin talebinde bulundu. Çok geçmeden de Hutchi gurubu kendisinin Leningrad'daki Sovyet casusluk okulunda yetiştirilmekte olduğumu bildirdi. Bunun üzerine, karar vermek tamamen bize düştü. 100 Şube Mor şifre hikâyesini tertipledi, ondan sonra olanları sen de biliyorsun. Mis Freudenstein, üç yıldan beri KGB. (Rus Gizli Servisi) hesabına yanımızda çalışıyor. O zümrüt küre de onu üç yıldır yanımızdaki çalışmalarının mükâfatıdır... benim için bu küre meselesi iki bakımdan enteresan. Bir defa, KGB demek ki kendisi için Mis Freudenstein kanalıyla tertiplediğimiz oyunun gerçek mahiyetinden haberdar bulunmuyor. Aksi takdirde dünyada ajanlarına böyle bir hediye yollamaya kalkışmazlardı. Bu fevkalâde bir haber. Bayağı bir müjde. Çünkü Mis Freudenstein'e ve onun vasıtasıyla karşı tarafa dilediğimiz masalı yutturmaya bundan böyle de devam edebileceğiz demektir. Saniyen, uzun zamandır akıl erdiremediğimiz bir husus ta iyice anlaşılıyor. Mis Freudenstein'e KGB, hesabına gördüğü hizmet karşılığında bugüne kadar tek kuruş ödenmemişti. Bizi de asıl endişelendiren, üzen buydu. Kendisinin Glyn ve Mills bankasında bir hesabı vardı, her ay bizim servisteki işine karşılık aldığı paradan artırabildiği kadarını o hesabına yatırıyordu. Ve hesabında da birikmiş parası 9000 lira kadar bir şey. Geri kalan parayla da günlük hayatım idame ettiriyordu. Fakat son zamanlarda bankadaki hesabından para çekmeden eskisine kıyasla daha iyi bir hayat yaşamaya başladığı da gözümüzden kaçmadı. Şimdi her şey anlaşılıyor.»</p>

  <p>M kolunu, masanın üzerinde kültablası vazifesini gören obüs kovanına doğru uzattı ve halinden memnun bir insanın ifadesiyle piposunun külünü onun içine boşalttı.</p>

  <p>Bond oturduğu koltukta vaziyetini değiştirdi. Bir sigara içmek için can atıyordu, fakat şefinin huzurunda katiyen sigara içmek saygısızlığını göstermezdi. Bu hadisede bir şey, ufak bir nokta fena halde zihnim kurcalamaya başlamıştı. Tatlı bir sesle sordu.</p>

  <p>— «Bu kızın kimden ve nasıl talimat almakta olduğu nu biliyor musunuz efendim?»</p>

  <p>M, canı sıkılmış bir insanın edasıyla. «Kimseden talimat almasına lüzum yok» diye cevap verdi. «Bir kere Mor Şifre'yi ele geçirdikten sonra, işi icabı elinden geçen bütün malzemeyi ve malûmatı aşırması lâzım. Unutma ki kendisine günde altı defa malumat veriliyor. O da bu malumatı CIA'ya ve sonra da karşı tarafa naklediyordu. Fakat biz o şahsın kim olduğunu bilmiyoruz. O adamın kim olduğunu bilebilmek için de iki gözümü fedaya hazırım'.»</p>

  <p>Birden Bond'un aklına bir şey geldi. Gayet sakin konuşarak.</p>

  <p>— «Belki Sotheby'deki açık arttırma sırasında o şahsın kim olduğumu öğrenmemiz için bir fırsat çıkacak,» dedi.</p>

  <p>— «Ne düşündüğünü daha açık söyler misin, 007. izah et»</p>

  <p>— «Gayet basit bence, Efendim. Demin Dr. Franshawe zümrüt küre için arttırmaya katılacak taliplerden bahsetti, siz dè duydunuz. Bu arada birinin müzayedede katılacak olan Wartski'yi de açık arttırmada en yüksek bedeli ödemesi için tazyik edeceğini de ima etti. Şayet Ruslar Faberge kreasyonu mücevherlerin gerçek değerlerine önem vermiyorlarsa, muhtemelen bu parçanın değerini üzerindeki zümrüdün değeri civarında, yani üç yüz elli binle, yedi yüz bin lira civarında hesaplayacaklardır. Bu meblâğ da Maria Freudenstein'in yıllardır Gizli Servis'in içinde çalışarak gördüğü hizmetlerin aşağı yukarı karşılığı olacaktır. Bu sebeple, Maria Freudenstein'in mevcudiyetini bilen yegane kimse bu havalide çalışan KGB bölge şefi ise, onun ücretini ödeyecek olan kimse de o şahıs olacaktır. Ve o şahıs Sotheby'deki açık arttırmaya katılarak fiyatı devamlı surette yükseltecek ve küreyi satın alacaktır Böylelikle küre yine Ruslarda kalacak, kadına da ödenmiş olacaktır. Buna kati olarak eminim. Ve biz, KGB,ye hiçbir şey farkettirmeden o adamı teşhis edebilir ne o, ne de KGB darbenin nereden geldiğinin farkına varamadan kendisini sınır dışı edebiliriz... Ben o müzayedeye katılır ve açık arttırmaya iştirak ederek Rus Gizli Servis Bölge şefinin maskesini aşağı indirirsem, bu sırada gizli kamerayı salonda bulunan ve müzayedeye katılanların hepsini birden filme alırsak, o filmin üzerinde bilâhare yapacağımız incelemelerle KGB bölge şefini teşhis edip birkaç gün zarfında Dışişleri Bakanlığınca «istenmeyen şahıs» ilân ettirerek yurt dışına atabiliriz. KGB nin bölge şefi olabilecek kabiliyette adamlar kolay yetişmez Bu sebeple Ruslar onun yerine bir yenisini koyabilene kadar aylar geçecektir.»</p>

  <p>M, dalgın dalgın konuştu.</p>

  <p>— «Belki de bu teklifin iyi netice verecek, 007» dedi. «Ama bana anlattığın şekilde tatbik olunursa... Pekâlâ, 007 Doğruca git, ekip şefini gör, gerekli hazırlıkları derhal tamamlasın. Ben de bu taraftan, 5. Şube ile gerekli işlemleri halledeyim. Bu iş tamamen onların sahasına ait, fakat kuş bizim kuşumuz. Ben her şeyi halledeceğim. Fakat sen o açık arttırmaya girdiğin zaman aklın başında olsun, ipin ucunu kaçırma. Atılacak param yok benim...»</p>

  <p>Bond kalktı. «Peki efendim.» dedi.</p>

  <p>Sonra çabucak bürodan çıktı. Aklına çok enteresan, bir fikir gelmişti, M fikrinden caynıadan onun tatbikatına geçmek istiyordu.</p>

  <p>Regent Caddesi 138 numarada bulunan Wartski firmasının cephesi mütevazı, fakat ültra — moderndi. Birkaç antika ve modern mücevherin teşhir edilmekte olduğu vitrine bakan oranın Faberge konusunda dünyanın en büyük mütehassısına ait olduğunu dünyada tahmin edemezdi. Mağazanın içinde de duvardan duvara gri bir halı kaplı, duvarlar çınar lambri idi ve mütevazi birkaç vitrin ve raf vardı. Hiç te Cartier'in Bonheron'un veya Van Cleef mağazalarının içiyle kıyaslanabilecek gibi değildi. Kraliçe Mary'nin, Ana Kraliçenin Yunan Kralı Paul'un ve gariptir, Danimarka Kralı Frederisk IX.in duvarlara sıra sıra asılmış, çerçeveli takdirnameleri burasının hiçte ilk anda zannedildiği gibi, rastgele bir kuyumcu dükkânı olmadığını gösteriyordu.</p>

  <p>James Bond, Kenneth Snowman ile görüşmek istediğim bildirdi, sonra kırk yaşlarında, yakışıklı ve gayet şık giyimli biri ona doğru geldi. Bond yaklaşan zata, gayet sakin.</p>

  <p>— «Cinaî Tahkikat Bürosu vasıtasiyle geliyorum,» dedi. Sizinle görüşmek istiyorum. Belki peşinen kimliğimi bilmek isteyeceksiniz, o sebeple kendimi takdim edeyim. İsmim James Bond, fakat doğrudan doğruya Scotland Yard'a bağlı değilim, Milli cinaî tahkikat büroları arasında bir nevi irtibat memuruyum. Emin olmak istiyorsanız telefonla Sir Ronald'a veya muavinine sorabilirsiniz»</p>

  <p>Muhatabının zeki bakışlı ve dikkatli gözleri bir saniye bile olsun Bond'un üzerinden ayrılmadı. Sonra Kenneth Snowman, mütebessim, konuştu.</p>

  <p>— «Sizi uzaktan tanıyorum, Mr. Bond. Bir defasında New York'ta 5nci Cadde üzerindeki «Eski Rusya»nın dostları olan Amerikalı ahbaplarımla beraberken bahsiniz geçmişti.»</p>

  <p>Bond. «Bahsettiğiniz yeri biliyorum,» dedi. «Harikulade tasvirleri vardır. Saint — Pierre Kilisesine de yakın bir mahaldedir.»</p>

  <p>Mr. Snowman. «Evet,» dedi. «Birbirimiz artık tamdık sayılırız.»</p>

  <p>Sonra öne düşerek sağ taraftaki bir merdivenden aşağı indi. Bond onu takiben gayet geniş ve son derece lüks bir «teşhir salonu»na indi. Buranın mağazanın «hazine dairesi» olduğu belliydi. Salonun duvar diplerim çepeçevre çeviren ışıl ışıl aydınlatılmış vitrinlerde altınlar, elmaslar, çeşit çeşit taşlar adeta göz kamaştırıyordu.</p>

  <p>— «Şöyle oturmaz mısınız? Size nasıl bir yardımda bulunabilirim?»</p>

  <p>— «Yarm Sotheby'ye açık arttırmayla satışa çıkarılacak parça, yani şu zümrüt küre hakkında bilginizi almak istiyorum.»</p>

  <p>— «Ha, evet,» dedi. «Can sıkıcı bir hadise değildir herhalde?»</p>

  <p>Mr. Snowman, kaşları çatılarak.</p>

  <p>— «Sizi ilgilendirecek hiçbir nahoş şey bahis konusu değil, hayır. Fakat o zümrüt kürenin satışıyla yakından ilgileniyoruz. Sahibesi olan Mis Freudenstein'i tanıyoruz ve arttırmada kürenin fiyatının anormal bir şekilde yükseltileceği söyleniyor. O mücevherin arttırmasına kimler girecek, bilmek istiyoruz. Siz bu konuda tecrübeli olduğunuz için belki bize daha etraflı bilgi verebilirsiniz diye düşündük.»</p>

  <p>Mr. Snowman, ölçülü bir samimiyetle. «Evet,» dedi. «Bahis konusu parça bizi son derece ilgilendirdi, fakat müzayedede, şüphesiz fiyatı çok yükseltilecektir. Söz aramızda, Van Cleef ve Arpéis müessesesi ile başkalarının bu parçayla ilgilendikleri kanaatindeyiz... Siz bu içine bir dalaverecinin de karışabileceğim mi düşünüyorsunuz? Size o hususta teminat verebilirim, bu iş dolandırıcıların gücünün çok dışındadır.»</p>

  <p>Bond.</p>

  <p>— «Hayır,» dedi. «Bizim aramakta olduğumuz kimse dolandırıcı değil.» Bond karşısındaki adama ne dereceye kadar açılabileceğini düşünüyordu. Bazı kimseler kendi işleriyle ilgili sırların üzerinde fazla titiz davranmaz da başkalarının sırları bahsinde gayet hassas hareket ederlerdi.</p>

  <p>Bond masanın üzerinde bulunan maun ve fildişinden yapılmış bir plâğı gösterdi. Plâğın üzerinde İncil'den alınmış bir söz vardı.</p>

  <p>Müşteri, «Bu mal pek kıymetli bir şey değil,» dedi. Fakat o şeyi satın aldığı zaman onunla şeref duyduğunu da söyledi.</p>

  <p>Bond gülümseyerek konuştu.</p>

  <p>— «Bu iki cümlenin içinde bütün ticaret tarihi, satıcı ile alıcının bütün hikâyesi veciz bir şekilde hulâsa edilmiş » dedi. Sonra Mr. Snowman'ın gözlerinin içine bakarak ilâve etti. «Meselemize gelince, benim bu işte altıncı hissin, sezişin yardımına ihtiyacım var. Bana yardım eder misiniz?»</p>

  <p>— «Memnuniyetle, yalnız ne yapabileceğimi bilmek isterim. Bir sır bahis konusu ise, çekinmeden bana ifşa edebilirsiniz. Kuyumcular sır saklamayı bilirler ve bunu huy haline getirmişlerdir. Scotland Yard'ın da firmamıza güveni bulunduğuna eminim. Firmamız emniyet makamlarıyla daima işbirliği yapmaya hazırdır.»</p>

  <p>— «Ya size Savunma Bakanlığına bağlı bir emniyet mensubuyum dersem cevabınız ne olacaktır?»</p>

  <p>Mr. Snowman. «Hiçbir şey değişmez,» dedi. «Her hususta ketumiyetime güvenebilirsiniz. Sırrınız bende kalacaktır.»</p>

  <p>Bond kararım verdi.</p>

  <p>— «Pekâlâ... Size anlatacaklarım son derece mahremdir, bunu hatırınızda tutun. Yarınki müzayedede fiyatı devamlı arttırıp Küreyi satın alacak şahsın bir Sovyet ajanı olmasını muhtemel görüyoruz. Vazifem o şahsın kimliğini tespit. Maalesef, bu bahiste size daha fazla şey söyleyemeyeceğim, sizden istediğimiz şeyi yapabilmeniz için de anlattıklarımdan fazlasını bilmenize zaten hacet yok. Sizden bütün istediğim yarın Sotheby'deki müzayede esnasında yanımda bulunmanız ve aradığımız kimseyi tespit işinde bana yardım etmenizdir. Korkarım, bu işte kimse madalya kazanmayacak, fakat bu vesileyle birbirimizi yakinen tanışmış olacağız»</p>

  <p>Mr. Snowman'ın gözlerinde heyecan kıvılcımları yanıp söndü.</p>

  <p>— «Ben bu işe dünden gönüllüyüm. Seve seve. Size. yardım için elimden geleni yapmaya hazırım. Fakat bu iş hiçte zannettiğiniz kadar basit ve kolay değil. Şayet Zümrüt Kürenin arttırılmasına katılacak kimse müzayedede hüviyetini gizlemek arzusunda ise bizi ancak açık arttırmayı idare edecek olan Sotheby'nin müdürü Mr. Peter Wilson aydınlatabilir. Hüviyetini açıklamadan ve müzayede salonunda açık bir jest yapmadan açık arttırmaya katılmak için çeşitli usuller vardır. Ve şayet açık arttırmaya katılacak olan şahıs, satıştan evvel, Peter Wilson'la arttırmaya ne şekilde katılacağı, hususunda anlaşmaya varmış ve onunla bir «işaretleşme» kodu üzerinde mutabık kalmışsa, Peter o şahsın kimliği hakkında bilgi yermeyi katiyen reddedecektir. Meslek sırları da titizlikle gizlemekte haklıdır. Bana yardım ederseniz oyunu alevlendiririm. Ne zaman arttırmak gerektiğini — tabiatiyle bir müşteri namına — bilirim, fakat arttırmaya daha başka kimlerin katılacaklarını bilirsem, işim hayli kolaylaşacaktır. Yine de, bana anlattıklarınız son derece işime yarayacak. Kimin ne zaman, ne şekilde ciddi arttırmalarda bulunacağım önceden kestirerek müşterime söyleyebilirim. Aradığımız adam, alelade biri meçhul bir şahısa, bana bu işi çok pahalıya maledecektir... tabiatiyle bu arada arttırmaya katılacak daha başka kimseler de olacak. Çok heyecanlı bir gece yaşayacağız, eminim. Sotheby'deki açık arttırma televizyonla da yayınlanacak Sotheby' nin galalarına katılmayı âdet edinmiş bütün milyonerler, dükler ve düşesler de orada bulunacaklar. Müthiş bir reklâm olacak zümrüt küre için. Bir de bu işin içinde bir casusluk meselesi olduğu bilinse, kıyamet konardı... Fakat sizin yapmak istediğiniz nedir? Adam teşhis ve hemen tevkif mi?»</p>

  <p>— «Evet. O kadar. Bu küre arttırmasında fiyat ne kadara çıkabilir sizce?»</p>

  <p>Mr. Snowman bir altın kalemle dişlerine vurdu.</p>

  <p>— «Bu hususta size şimdiden bir şey söyleyebilmeme imkân yok. Müessese olarak arttırmaya nereye kadar katılabileceğimizi size söyleyebilirim, fakat o da müşterimize ait bir sırdır. Arttırmanın nihai rakamı 3.500.000 milyon liraya kadar çıkmazsa biz bir sürpriz yapabiliriz.»</p>

  <p>Bond. «Anlıyorum,» dedi. «Peki, arttırma esnasında ben size nasıl yardım edebilirim?»</p>

  <p>Mr. Snowman cebinden gayet zarif bir krokodil cüzdan çıkarttı, onun içinden kabartma iki kartvizit çekti. Birini Bond'a verdi.</p>

  <p>— «Bu müzayede davetiyesi eşime ait, ama ben eşime başka bir davetiye tedarik ederim. Numarası B5... gayet güzel bir yerdir. Birinci sıranın ortasında. B6 numaralı koltukta da ben oturuyor olacağım.</p>

  <p>Bond davetiyenin üzerindeki yazıyı okudu.</p>

  <p>SOTHEBY ve ORT.</p>

  <p>Cari Faberge kreasyonu bir «Bakir Parça»</p>

  <p>(Bir hanıma ait, emsalsiz bir parça)</p>

  <p>ile şahane mücevherler satılacaktır</p>

  <p>20 Haziran Salı günü Saat 2130 da</p>

  <p>Giriş. St. George Caddesi kapısından</p>

  <p>Mr. Snowman.</p>

  <p>— «Bahis konusu kapı Bond Caddesi'ne açılan eski kapıdır.» dedi. «Bond caddesi lüks bir yer haline geldi geleli arka kapının önüne tenteli bir giriş yeri yaptılar, bir de kırmızı halı serdiler... Şimdi de, hazır gelmişken, Faberge kreasyonu birkaç parça görmek istemez miydiniz? Burada babamın 1927 senesi Kremlin'deki bir müzayededen satın aldığı bazı parçalar var. Bu sayede Faberge kreasyonlarının mahiyeti hakkında biraz fikir sahibi de olursunuz. Zümrüt Küre'nin kıymeti, Çariçe'nin özel siparişi üzerine yapılmış mücevherli Paskalya Yumurtaları müstesna, size göstereceğim parçaların kıymetinden kat kat fazladır.»</p>

  <p>Onca pırlantadan, rengârenk taşlardan ve pırıltılarıyla göz kamaştıran zümrütlerden başı dönmüş olan James Bond bir müddet sonra o Ali Baba'nın mağarasından çıkarak Whitehall'deki büroya döndü ve günün geri kalan kısmını orada yüzünü ismini bilmediği, fakat Sovyetlerin Londra'daki bir numaralı ajanı olduğu muhakkak bulunan meçhul şahsın teşhisi için gerekli hazırlıklarla en ufak teferruatına kadar meşgul olmakla geçirdi..</p>

  <p>Ertesi gün boyunca James Bond'un heyecanı dakikadan dakikaya arttı. Bir ara bir bahane icat ederek Muhabere Servisime girdi, Mis Freudenstein ile iki yardımcısının harıl harıl Mor Şifre ile hazırlanmış mesajları Washington'da C.I.A. ya bildiren makineleri çalıştırılmalarını seyretti. Bu ekip görevleri icabı Genel Karargâhın hazırladığı bütün vesikaları görüyor ve onları açık olarak okuyorlardı. Sonra Mor Şifreyle şifreleyip yolladıkları bu vesikalar Washington'daki C.I.A. mu karargâhında kâğıt sepetine atılıyor, Moskovada KGB. Karargâhında ise yüksek rütbeli bir istihbarat subayına itinayla takdim olunuyordu.</p>

  <p>Bond, genç Rus ajanının iki asistanıyla birkaç dakika tatlı tatlı sohbet etti, fakat Maria Freudenstein kendisiyle konuşmayıp sadece nazikane bir tebessümle bakmakla iktifa etti</p>

  <p>Maria Freudenstein pek kadınlık tarafı olmayan soluk benizli, yüzü ergenlikti, siyah saçlı ve her halinde biraz ihmalci olduğu belli bir kadındı. Bu tipler aşk denilen şeyi tanımaz, sadece birkaç arkadaşları olurdu, geçimsiz olurlar ve cemiyete karşı da hemen hiç sempati beslemezlerdi. Belki de kendisine hayatta zevk veren yagâne şey o dümdüz sinesinde gizlediği sırdı. Her gün tek basma dünyaya karşı yürüttüğü, kendisine dudak büken, değer vermeyen ve varlığını bile inkâr eden dünyaya karşı tek basma yürüttüğü savaş. Bir gün dünya ona yaptıklarına pişman olacaktı... Küçük şeytanın cemiyete karşı duyduğu manasız kinin menşei buydu işte.</p>

  <p>Bond bürosuna döndü. Bu kadın, bu gece zengin olacaktı. Eline bir yılda aldığı paranın bin misli geçecekti. Belki de o para onu tamamen değiştirip bambaşka bir insan yapacak, bel ki de onu mutlu kılacaktı. Parası sayesinde dünyanın en ünlü güzellik mütehassıslarım emrine amade kılacak, en güzel tuvaletleri giyecek, en mükemmel kuaförü yaptıracak, şahane bir de apartman alacaktı.</p>

  <p>Fakat M, Mor Şifre Harekâtı'nın çok ileriye götürülmemesini, aksi takdirde düşmanın bir şeylerden şüphelenebileceğine kâniydi. Bu oyunu pek ileri götürmek tehlikeliydi; Bir tek yanlış adım, bir tek manasız yalan, uydurma olduğu açıkça belli bir tek malumat kırıntısı, KGB'yi derhal kuşkulandırabilirdi.İlk hatada kulakları dikerler, ikinci hatada da nasıl aldatılmış okluklarını tamamen anlar ve muhtemelen üç yıldan beri de Gizli Servis'in oyununa germekte olduklarını hissediverirlerdi. Ondan sonra da vakit kaybetmeden harekete geçerlerdi. Maria Freudenstein'in iki taraflı çalışan bir ajan olduğuna hükmederek muhtemelen kendisim en seri vasıtasıyla «tasfiye» ederlerdi. Bunun için belki de, demin raporda o kumuş olduğu o siyanürlü tabancayı kullanır, ölüme de bir kalp sektesi havası veriverirlerdi...</p>

  <p>James Bond pencereden Regent's Parkın ağaçlarına baktı, sonra omuzlarını silkti, Allaha şükür ki bu iş kendisine ait bir şey değildi ve böyle kadınlara uğraşmaktan da hiç hazetmezdi. Maria Freudenstein o meşum casusluğun ağlarına takılmıştı ve birkaç saate kadar Sotheby'nin müzayede salonundaki satılan büyük serveti, ele geçirirse belki ömrünün sonuna kadar da rahatça yaşamak fırsatını bulurdu.</p>

  <p>Taksiler ve diğer vasıtalar Bond Caddesi'ni tıkamıştı. Bond bindiği taksinin ücretim ödedi, inip Sotheby'nin giriş kapısındaki kalabalığa karıştı.</p>

  <p>Üniformalı bir kapıcı davetiyesini alarak tetkik etti, sonra «na bir katalog verdi; Bond büyük merdiveni çıktı, bir koridoru takip etti, nihayet kendini şimdiden tıklım tıklım olan müzayede salonunda buldu. Sonra kendi koltuğunu bulup o turdu. Hemen bitişiğindeki koltukta Mr. Snowman oturuyor, elindeki bir bloknotun üzerinde bulunan rakamları da kontrol ediyordu. Bond yerine kurulduktan sonra etrafına bir göz attı.</p>

  <p>Büyük salon bir tenis kortu kadar genişti. Çok tarihî bir havası ve manzarası vardı. Gayet büyük iki antika avizeden salona saçılan ışıklar etrafı ısıtıyordu. Bu ışık salonun baş tarafında bulunan ve bir perdeyle gizlenmiş yarım daire biçiminde bir camlı vitrinin önünü ve üst başını çeviren flüoresan lâmbalarının ışıklarıyla bir tezat teşkil ediyordu. Duvarlarda tablolar ve zeytuni yeşil renkte duvar halıları vardı. Televizyon kameramanları (Ki MI.5'in bir ajanı da Sunday Times gazetesinin basın kartını taşıyan bir foto muhabiri sıfatıyla makineleriyle birlikte onların yanı başında yer almıştı) üzerinde bir av sahnesini canlandıran bir desen bulunan muazzam bir duvar halısının önündeki plâtformda toplanmış bekleşiyorlardı. Ufak yaldızlı koltuklara oturmuş yüz kadar alıcı ve seyirci vardı, Bütün gözler, bir kürsünün gerisindeki taht gibi yüksek koltuğunda oturmuş, gayet sakin bir şekilde devamlı surette konuşan, zayıf ve çok şık müzayede âmirine dikilmişti. Müzayedeyi idare eden zatın üzerinde şık bir smokin, ceketinin yakasında da kocaman bir kırmızı karanfil vardı.</p>

  <p>— «Beş yüz bin... Altı yüz bin... (Bir duraklama. Birinci sırada oturan birine hafif tertip bir bakış.) Size karşı, Be lyim... (Kendisine hitap edilen şahıs belli belirsiz bir jest yaptı.) Yedi yüz bin... Yedi yüz elli... Yedi yüz elli bin... Yedi yüz elli bin diyoruz... Sekiz yüz bin...»</p>

  <p>Bond katalogunu açarak yanıbaşındaki Mr. Snowman'a eğildi.</p>

  <p>— «Nedir satılan şey?»</p>

  <p>Mr. Snowman.</p>

  <p>— «40 numaralı parça» dedi. «Müzayede âmirinin muavininin siyah kadife kaplı masanın üzerinde açıp teşhir ettiği pırlanta nehri gibi pandantif. Muhtemelen dokuz yüz bin lira yı bulacak. Bir İtalyanla iki Fransız arttırmada kapıştılar. Halbuki hiçbirinin sekiz yüz bini geçmeye niyet yoktu. Ben de arttırmaya katıldım, ama beş yüz bine kadar. Benim indimde daha fazla etmez. Taşlan fevkalâde olduğu halde,»</p>

  <p>Sekiz yüz bine geldiği zaman arttırmacıların heyecanı hafifledi, sonra müzayede âmiri, sapından değil de topuz kısmın dan tutmuş! olduğu tokmağın sapım otoriter bir edayla önündeki kürsünün üzerine vurdu.</p>

  <p>Müzayede âmiri Peter Wilson. «Sattım,» diye bildirdi.</p>

  <p>Müzayede memurları ismini öğrenmek için en fazla arttırmış olan alıcıya doğru yürüdüler.</p>

  <p>Bond; «Bu işe akıl erdiremedim,» dedi.</p>

  <p>— «Neden erdiremediniz?»</p>

  <p>— «Ben hiç açık arttırmaya iştirak etmedim, fakat müzayede âmirinin bir mal hakkında son hükmü vermeden evvel alıcılara son bir şans daha vermek için, çekiciyle «Satıyorum... satıyorum... diye anons yaptığını zannederdim.»</p>

  <p>Mr. Snowman gülümsedi.</p>

  <p>— «Evet, birçok memleketlerde, taşra vilâyetlerinde ve İrlanda'da teamül böyledir, fakat Londra'da bu sistem uzun zamandır terkedilmiş bulunuyor.))</p>

  <p>— «Yazık. Halbuki o son sahne hayli heyecan yaratan bir sahne olurdu.</p>

  <p>—«Biraz sabredin, Bol bol heyecan geçireceksiniz. Çünkü şimdiki parçadan sonra sizi ilgilendiren şeyin arttırması başlıyor. Arada satılacak başka bir şey yok.»</p>

  <p>Müzayede salonunun memurlarından biri pırıl ışıltılarıyla gözleri kamaştıran yakutu, pırlantalı iki bileziği teşhir etti.</p>

  <p>Bond başını önüne eğdi, satılacak olan 41 numaralı parçayı gayet tumturaklı cümlelerle anlatan tarifi okumaya başladı.</p>

  <p>YAKUTLU VE PIRLANTALI</p>

  <p>EMSALSİZ</p>

  <p>İKİ BİLEZİK</p>

  <p>İri bir yakutla küçük iki dizi pırlantadan meydana gelmiş elips biçiminde bir fiyonk ana parçayı teşkil etmektedir. Bunun etrafı da sırayla yakut ve pırlantalı taşlardan yapılmış diziler arasında altın yuvalar içine oturtulmuş gayet sade pırlanta fiyonklarla çevrilidir. Bileziklerin fermuarları, da yine elips biçiminde fiyonklardan yapılmıştır.</p>

  <p>(Aile tavafından verilen bilgilere göre, bu bilezikler Mrs. Fitzherbert'e (1756 — 1873) aitti. Mrs. Fitzherbert bilâhare George IV sıfatıyla tahta çıkan Galler Prensi ile evlenmiştir. Kral George IV 1905'te senesinde Coutts Bankası'ndaki kasada muhafaza edilen nikâh cüzdanı ve diğer vesikalarla birlikte bahis konusu bileziklerin de teşhiri için müsaade vermişti. Bu bilezikler, muhtemelen Mrs. Fitzherbert tarafından Orleans Dükü'nün «İngiltere'nin en güzel kızı» diye vasıflandırdığı yeğenine hediye edilmiştir.</p>

  <p>Alıcılar harıl harıl bileziklerin fiyatını arttırmakla meşgul oldukları sırada, Bond kalktı salonun dip tarafına yürüdü. Salonda yer bulamayanlar salonun dip kısmından geçilen Yeni Galeri ile giriş holünde toplanmış, satışı kapalı devre televizyon ekranlarından takip ediyorlardı.</p>

  <p>Bond diğer salonları dolduran kalabalıkları sözüm ona kavasız bakışlarla gözden geçirdi. Kalabalık arasında, günlerden beri gizlice çekilmiş olan Londra'daki Sovyet Elçiliğine mensup 200 küsur şahsa ait fotoğraflarda tanıdığı çehrelerden herhangi birinin bulunup bulunmadığını araştırıyordu. Fakat her tip ve sınıftan insanın (saray mensupları, kibar fahişeler, antika koleksiyoncuları, amatörler ve asil aile kadınları) karıştığı o kalabalık içinde bir tek kişi dahi teşhise muvaffak olamadı. Slav hatları taşıyan bir iki sima görür gibi oldu, fakat o çehrelerin sahiplerinin müzayede salonlarını dolduran yarım düzine Avrupa memleketine mensup diplomatlara ait olması da pekâlâ mümkündü. Siyah camlı gözlük takmış birkaç kişide dikkatim çekti, fakat siyah gözlük artık tanınmamak için kullanılan bir şey olmaktan çoktan çıkmıştı.</p>

  <p>Bond etrafı gezdikten sonra tekrar yerine döndü. Aradığı adam, herhalde, açık arttırma sırasında kendini belli edecekti.</p>

  <p>— «Dört yüz seksen bin... Beş yüz bin diyorum... Çekiç havaya kalktı. «Satılmıştır»</p>

  <p>Birdenbire salondakiler arasından bir heyecan dalgası geçti, sonra ellerindeki katalogların yapraklan hızla çevrildi. Mr Snowman beyaz ipekli bir mendille alnını kuruladı. Bond'a doğru döndü.</p>

  <p>— «Oyun sırası nihayet size geldi,» dedi. «Ben, kendi hesabıma arttırmayı son derece büyük bir dikkatle takip edeceğim. Sırası gelmişken söyleyeyim, bizim mesleğimizde müzayedede arkaya dönüp bakmak çok ayıp sayılır. Bizimi gibi ilk sırada oturuyorsa, adamınızı teşhis etmem mümkün, fakat ilk anda olması pek muhtemel değil, etrafımızdakilerin hemen hepsini tanıyorum. Fakat siz profesyonel bir alıcı olmadığınız için dilediğiniz gibi arkanıza dönüp bakabiliriniz. Peter Wilson'un gözlerine dikkatle bakmanızı tavsiye ederim. Bilhassa onun kime baktığına ve onun bakışına bakışıyla mukabele edenlere çok dikkat ediniz. Aradığınız adamı teşhise muvaffak olursanız, ondan gözünüzü ayırmayın, bilhassa en basit, hiç dikkati çekmeyecek cinsten hareketlerine dikkat ediniz. Yapacağı her hareket, hep Wilson'un hüviyetini gizli tutmak isteyen alıcılarla gizlice işaretleşmesinde kullanılan cinsten hareketlerdir. Adamımızın, arttırmak istediği zaman katalogunu havaya kaldırmak gibi dikkati çekecek bir hareket yapacağını sanmıyorum. Ve arttırmanın başlangıç safhasında işe karışmayacağını, müzayedeye iştirak etmeyeceğini de hatırınızdan çıkarmayın. Ancak arttırmanın son safhasında yarışa katılacak ve tasarladığı fiyata kadar çıktıktan sonra çekilip arka plânda kalacaktır.» Mr. Snowman sözlerinin burasında gülümseyerek ilâve etti. «Şunu da ilâve edeyim, açık arttırma devam ettiği müddetçe aradığınız adamı bulup hüviyetini tespit için elimden geleni yapacağım Bilhassa arttırmanın sonlarına doğru sadece iki kişi kaldığımız takdirde, mutlaka onun maskesini indirmeye çalışacağım ki bana kalırsa da öyle olacak, sonunda yalnız Wartski firmasını temsilen ben ve bir de adamımız kalacak.»</p>

  <p>Mr. Snowman sözlerini muammalı bir edayla sona erdirdi.</p>

  <p>James Bond, Mr. Snowman'ın ne pahasına olursa olsun, Zümrüt Küre'yi firması namına satın almaya kararlı olduğunu anlamıştı.</p>

  <p>Üzeri siyah kadifeyle örtülü yüksek bir sehpa merasimle getirilip müzayede komiserinin önüne, konulduğu sırada salondaki gürültü aniden kesildi. Sehpanın üzerinde oval biçimde bir ufak kutu vardı. Kutunun üzeri de beyaz bir kadife örtü örtülmüştü. Kırmızı düğmeli, ceketinin yakalarıyla kol kapakları siyah, gri üniformalı bir müzayede memuru, 42 numarayı taşıyan beyaz kadifeyi kaldırdı, altından çıkan kutuyu açıp Zümrüt Küre'yi çıkardı.</p>

  <p>Bir tenis topu iriliğinde olan Zümrüt Küre tabiatüstü bir parıltıyla ışıl ışıl parlıyordu Üzerine ışıl ışıl göz kamaştıran gayet kıymetli taşlar monte edilmişti. Seyirciler arasından hayranlık ifadesi mırıltılar yükseldi, mütehassıslarla memurlar bile kendilerini tutamayarak hayret nidaları çıkarmışlardı. Sonra hep birden yerlerinden fırlayarak müzayede komiserinin yanı başına, kürsünün üzerine konulmuş olan Zümrüt Küre'yi yakından görmeye koştular. Avrupa saraylarının en kıymetli mücevherlerini görmüş nice mütehassıs bile kürsünün etrafını çepeçevre alarak takdirkâr nazarlarla, hayret dolu gözlerle o eşsiz mücevheri seyretmekten kendilerini alamamışlardı.</p>

  <p><i>ZÜMRÜT KÜRE</i></p>

  <p><i>1917 YILINDA CARL FABERGE</i></p>

  <p><i>TARAFINDAN BİR RUS ASİLİ İÇİN YAPILMIŞ.</i></p>

  <p><i>BU ASİLİN TORUNUNA AİT BULUNMAKTADIR</i></p>

  <p><i>42. FABERGE'NİN SON DERECE KIYMETLİ BİR KÜRESİ</i></p>

  <p>Harikulade renkte ve akıllara durgunluk verecek şeffaflıkta bir Sibirya zümrüdünden yontularak meydana getirilmiş, kesme bir küre. Bu küre dört renkli altından yapılmış ve üzerine birçok pembe elmasla küçük zümrütler hakkedilmiş bir dağın üzerine oturtulmuştur.</p>

  <p>Bu dağ yatağın eteklerinde saf ve damarı küçük pembe elmaslarla bezenmiş kaya kristalinden altı kayalık mevcuttur.</p>

  <p>Üzerine dünya haritasının hakkedildiği — büyük şehirler altın yuvalı pırlantalarla işaret edilmiştir — Zümrüt Küre'ye gelince, bir eksen etrafında dönmektedir. Küre G. Moser tarafından yapılmış ve kaidenin içinde gizli bir saat mekanizma bir kemer üzerinde mat inciler ve kabartma romen rakamları sıyla hareket etmektedir. Kürenin etrafında çepeçevre altın bulunmaktadır. Saatleri gösteren üçgen biçimi bir 5 kıratlık bir Birmanya yakutu yine küre üzerinde bulunmaktadır.</p>

  <p>Yükseklik: 20 santimetre. Eseri imâl eden. Henrik Wigstrom Kutunun dışı beyaz kadifeden olup içi ekiple saten kaplama ve oval biçimdedir, anahtarları da altındadır.</p>

  <p>«Carl Faberge bu şaheserin bir eşini on beş yıl sonra daha ufak çapta yapmıştır. Bu ikinci minyatür küre Sandrigham'daki Kraliyet Kolleksiyonunda bulunmaktadır...»</p>

  <p>A. Kenneth Snowman tarafından yazılmış «Carl Faberge'nin Sanatı» adlı eserin 289 numaralı plan desenine bakınız.)</p>

  <p>Mr Peter Wilson, gözlerini süratle müzayede salonunda gezdirdikten sonra çekici hafifçe kürsünün üzerine indirdi. Sonra.</p>

  <p>— «42 numaralı parça.» dedi. «Carl Faberge kreasyonu bir bakir parça» ...Açış olarak beş yüz bin lira veriliyor...»</p>

  <p>Mr Snowman eğilip Bond'un kulağına fısıldadı.</p>

  <p>— «Bu demektir ki, kürenin değeri en azından bir buçuk milyon lira civarında.»</p>

  <p>Seyircilerin ellerindeki kataloglar işaret makamından kalıp inmeye başladı. .</p>

  <p>— «Bir milyon... Bir milyon iki yüz bin... bir buçuk milyon... bir milyon yedi yüz elli bin... bir milyon sekiz yüz bin... bir milyon dokuz yüz bin...» Bir duraklama... «İki milyon...iki buçuk milyon...» Bir duraklama oldu. «...üç milyon'.»</p>

  <p>Seyirciler arasından bir alkış yükseldi. Televizyon ve film kameraları müzayede komiserinin sol tarafında oturan ve elinde tuttuğu bir telefonla hafif sesle konuşan bir genç adama dönmüştü.</p>

  <p>Mr. Snowman, alkışlanan genç adamı işaret ederek. — «Sotheby'yi temsil eden bir alıcı,» dedi. «Elindeki telefon doğrudan doğruya New York'a bağlı. Müşterisi de hattın öbür ucunda, müzayedeye telefonla iştirak ediyor, telefonla arttırması için o gence talimat veriyor. Şimdi sıra bana geldi»</p>

  <p>Bükmüş olduğu katalogu havaya kaldırdı.</p>

  <p>— «Üç milyon üç yüz bin,» 'dedi diye komiser anons yaptı.</p>

  <p>Genç adam telefona bir kaç kelime söyledi, sonra müzayede komiserine başıyla ufak bir hareket yaptı.</p>

  <p>— «Üç milyon beş yüz bin...»</p>

  <p>Mr. Snowman elini kaldırdı.</p>

  <p>— «Üç milyon yedi yüz elli bin.»</p>

  <p>Telefondaki genç adam bu defa öbür uçtaki müşteriyle biraz daha uzunca konuştu, sonra başıyla komisere arttırmaya devamdan vazgeçtiğini ifade eden bir işaret yaptı, bunun üzerine Peter Wilson da bir daha o tarafa bakmadı.'</p>

  <p>Gayet sakin.</p>

  <p>— «Üç milyon yedi yüz elli bin diyorum » dedi.</p>

  <p>Mr. Snowman, Bond'un kulağına eğildi.</p>

  <p>— «Şimdi gözünüzü dört açın. Amerikalılar arttırmaya devamdan vazgeçtiler, muhakkak. Aradığınız adamın oyuna katılmasının zamanı geldi.</p>

  <p>James Bond oturduğu koltuktan kalktı, oradan uzaklaşarak tribünlerin sol tarafındaki bir gurup gazetecinin arasına karıştı. Peter Wilson'un gözleri salonun dip tarafına, sağ köşeye doğru çevrilmişti. Bond o tarafa oturanlarda en ufak bir hareket dahi görmedi, buna rağmen müzayede komiseri.</p>

  <p>— «Dört milyon,» diye anons yaptı,</p>

  <p>Uzun bir fasıladan sonra, Mr. Snowman elini kaldırdı.. Bond ufak tereddüdün müzayede heyecanını arttırmak gayesini güttüğünü tahmin etti. Bu muhtemelen Mr. Snowman'ın da nihayet müzayede için tespit edilmiş sınıra gelip dayanmış, olduğunu ifade ediyordu.</p>

  <p>— «Dört milyon yüz bin...»</p>

  <p>Peter Wilson yeniden salonun nihayetine, sağ köşeye doğru baktı. Yine en ufak bir hareket olmadı; buna rağmen müzayede Komiseri bir kere daha sesini yükseltti.</p>

  <p>— «Dört milyon iki yüz elli bin.»</p>

  <p>Bazı sıraların arasından heyecanlı nidalar yükseldi, beş, altı kişi heyecanla el çırptılar. Bu defa, Mr. Snowman'm tepkisi daha da uzun sürdü ve müzayede komiseri ondan bir cevap alana kadar son attırma rakamını iki defa tekrarlamak zorunda kaldı. Nihayet, Mr. Snowman'a bakarak konuştu.</p>

  <p>— «Sizi bekiyoruz, Beyim.»</p>

  <p>Mı. Snowman elini kaldırdı.</p>

  <p>— «Dört milyon üç yüz bin,»</p>

  <p>James Bond buram buram terlemeye başlamıştı. O ana kadar aradığı adamı belli edecek cinsten en ufak bir hareket müşahede etmemişti, buna karşılık müzayedenin de artık sonuna geldiği belliydi</p>

  <p>Müzayede komiseri bir kere daha tekrarladı.</p>

  <p>— «Dört milyon üç yüz bin lira diyorum»</p>

  <p>Aynı anda çok hafif bir hareket James Bond'un dikkatim çekti. Salonun en nihayetinde oturan tombul, esmer bir adam gözündeki siyah güneş gözlüklerini çıkarmıştı. Adamda bir banka müdürünün, bir sigorta memurunun veya bir doktorunkini andıran manasız bir çehresi vardı. Herhalde Bond'un aradığı işaret buydu, yani müzayede komiseri ile kararlaştırılan «şifre». Adamın gözlüklerini gözünde taşıması müzayedeye devam edeceği manasına geçiyordu, onları çıkarması ise artık arttırmayacağı manasına...</p>

  <p>Bond derhal kameramanların bulunduğu tarafa bir nazar atfetti. Evet, M.I.5'nin fotoğrafçısı da «özlük çıkarma hareketini kaçınmamıştı. Derhal fotoğraf makinesini kaldırdı aynı anda bir flâş parladı. Bond tekrar koltuğuna döndü, Mr. Snowman'ın kulağına eğilerek fısıldadı.</p>

  <p>— «Adamımızı teşhis ettim... Yarın gelip sizi göreceğim. Çok, ama çok teşekkür ederim.»</p>

  <p>Mr. Snowman başıyla peki manasına bir işaret yaptı. Gözlerini müzayede komiserinin üzerinden ayırmıyordu.</p>

  <p>Bond çabucak yerinden kalktı, salonun nihayetine gitti. Bu sırada Peter Wilson'un son bir anons yaptığını duymuştu.</p>

  <p>— «Dört milyon üç yüz bin lira... Satılmıştır. Küre sizindir, Beyim.»</p>

  <p>Bond, herkes yerlerinden kalkıp alkışlamaya başlarken salonun nihayetine vardı. Hedefi olan şahıs kalkmış, kalabalık arasına karışmak üzereydi. Adam kalabalık tarafından bulduğu köşeye sıkıştırılmıştı. Tekrar siyah gözlüklerini gözlerine takmıştı. Salondakiler yüksek sesle konuşarak dışarı çıkmaya başladıkları sırada Bond belli etmeden avının arkasına kaydı. Sonra merdivenden inerken adamı takip etti. Adamın uzun saçları ensesini tamamen örtüyordu. Kambur denilecek kadar eğik, adeta iki büklüm yürüyordu. Bond birdenbire onu tamdı. Piyotr Malinovskiî Sovyet Büyük Elçiliğinde ateşe. Tarım işleri uzmanı Malinovski.</p>

  <p>Adam caddeye çıktıktan sonra hızlı hızlı Conduit Caddesi tarafına yürüdü. Bond, telâşsız, onu gözden kaçırmadan bir taksiye bindi. Taksinin motoru çalışıyordu, bayrağı da inikti Şoföre talimat verdi.</p>

  <p>— «Adamımız tam önümüzde gidiyor. Yaya kaldırımın kenarında. Ağır ağır takip et onu.»</p>

  <p>M.I.5'in şoförü.</p>

  <p>— «Emredersiniz, Binbaşını.» dedi.</p>

  <p>Adam, Bond caddesine geldiği zaman taksiye bindi. Trafik gecenin bu saatinde hayli seyrekleşmişti. Bond, Rus'un bindiği taksiyi takiben Regent's Park'ı geçtikleri ve Bayswater'i dolandıkları sırada keyifle arkasına yaslandı. Şimdi yegâne mesele adamın Kensington Palace Gardens'e gidip gitmeyeceğinden ibaretti. Sovyet Sefaretinin muazzam binası orada sol taraftaydı. Adam oraya girecek olursa her şey yolunda demekti; Çünkü Sefaretin kapısına konulmuş olan iki polis gece için özel surette seçilmişlerdi ve yegâne vazifeleri Bond un takip ettiği taksiden çıkan adamı teşhis ve onun Sovyet Sefaretine girdiğini gördüklerini teyit etmekten ibretti.</p>

  <p>Ondan sonra da Bond'un şahitliği, Müzayede Salonundaki M.I.5. in foto muhabiri hüviyetiyle bulunan fotoğrafçısının çektiği fotoğraf Dışişleri Bakanlığının faaliyete geçmesine ve gizli faaliyetleri sebebiyle Piyotr Malinovski'nin artık istenmeyen şahıs ilân edilmesine yetip artacaktı. Ondan sonra da Malinovski için valizlerini toplayıp memleketine dönmekten başka yapılacak bir iş kalmayacaktı.</p>

  <p>Rusya'da gizli servisler arasında oynanan yırtıcı satranç oyununda böylelikle bir şahını kaybetmiş olacaktı...</p>

  <p>Taksi, Sovyet Sefaretinin burma demirden muazzam bahçe kapısının önünde durdu;</p>

  <p>Bond'un yüzünde alaycı bir tebessüm belirdi. Sonra hafifçe öne doğru eğildi. Şoföre:</p>

  <p>— «Teşekkür ederim, oğlum» dedi. «Lütfen şimdi Genel Karargâha çekin. Burada işimiz bitti.»</p>
</body>
</html>
