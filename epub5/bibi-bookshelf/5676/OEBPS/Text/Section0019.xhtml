<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0011.css" rel="stylesheet" type="text/css" />
</head>

<body>
  <h1>ON DÖRDÜNCÜ KISIM</h1>

  <p>Kozytours bürosu, Mayısın o terütaze sabahında bir arı kovanından farksızdı. Tıklım tıklım dolu turist otobüsleri şimdi Hurst tarafından itinayla hazırlanmış ucuz yollan takiben bir Avrupa turu yapmak için Hurst'ün çizmiş olduğu rotayı takiben İngiltere'den ayrılıyorlardı. İkide bir çıkan seri ziyaretlerden bıkmıştı. Hurst, Londra'da kalıyordu. İşi bırakmaya karar vermiş, bu kararını da az evvel müdür Franshawe'a bildirmişti...</p>

  <p>— Franshawe şimdi yerinde duramıyordu. «Ama neden, aziz dostum? Neden? Teşkilâtımız içinde en iyi yer seninki Bol bol seyahat imkânı var, bütün masrafların ödeniyor. Neden?»</p>

  <p>— «Bir değişikliğe ihtiyacım var. İstifa ediyorum...»</p>

  <p>— «Fakat senin işin gibi bir işten kimse sebepsiz istifa etmez... Firmadan ayrılman için mutlaka bir sebep olmalı...»</p>

  <p>Hurst ulak tefek adam hayretle baktı... «Size sebebini söyledim... İstifamı kabul ediyor musunuz, yoksa resmen yazılı olarak mı vereyim?»</p>

  <p>Franshawe kendini bir koltuğa bıraktı. «Ben istifanı kabul edemem... Büro Müdürüyüm, doğru fakat en mühim memurlarımız hakkında karar veremem... Gidip Mr. Malline'i görmem lâzım...»</p>

  <p>Hurst'ün canı sıkılmıştı... Kendi istikbali için plânladığı şeyin kimseyle ilgisi yoktu. Kayıtsız. «Mr. Malline'de kim?» diye, sordu...</p>

  <p>— «Kozytours'un genel idare müdürü»</p>

  <p>Hurst kısaca cevap verdi. «Burada senelerdir çalışırım, onun ismini bile duymuş değilim. Ne diye şimdi gidip rahatsız edeyim onu?»</p>

  <p>— «Mr. Malline çok mühim bir kimsedir. İş âleminde hemen her yerde hisseleri vardır...» Franshawe biraz da şeytanî bir ifadeyle ilâve etti. «Yıllardır sana çok iyi bir maaş verdi, onun için hiç olmazsa gidip kendisini görerek istifa niyetinde olduğunu bizzat ona bildirmen lâzım.»</p>

  <p>Hurst başıyla, «Pekâlâ,» der gibi bir işaret yaptı. «Peki, öyleyse gidip onu göreceğim. Ama kararımı değiştirecek değilim...»</p>

  <p>Franshawe, Hurst'e adeta tiksinmiş gibi baktı. «Kozytours sana gayet iyi baktı. Hatta polisler hakkında tahkikata geldikleri zaman bile...»</p>

  <p>Hurst'ün sağ eli hamle eden bir yılan gibi fırladı, Franshawe’in bileğini çok sert bir kavrama ile tuttu.</p>

  <p>— «Ne dedin? Polis mi dedin?</p>

  <p>Franshawe kekeledi, kalkmaya çalıştı; fakat Hurst'ün kerpeten gibi eli yerinden kalkmasına mani oldu.</p>

  <p>— «Kolumu acıtıyorsun! Bırak Hurst! Bırak gideyim.»</p>

  <p>Franshawe başını kaldırıp Hurst'ün yüzüne bakmaya cesaret edemiyordu. Kıvranıyor, gözlüğünün ardındaki gözleri yaşlarla doluyordu...</p>

  <p>Hurst, onun bileğini kavrayan parmaklarını gevşetmeden. «Hanım evlâdı seni!» diye söylendi «Ne zaman geldi polis buraya?»</p>

  <p>— «Mart sonunda. Sen Roma'da iken »</p>

  <p>— «Neymiş dertleri?»</p>

  <p>— «Oh, Allahım, kolumu kıracaksın, Hurst! Bırak beni. Yoksa birini çağıracağım.»</p>

  <p>Hurst parmaklarını gevşetti. Franshawe bileğini ovuşturarak kendini koltuğun arkalığına bıraktı. «Neymiş dertleri?"</p>

  <p>Hurst doğruldu, masanın üzerinden eğildi. O zaman Franshawe. «Scotland Yard’dan biri geldi,» dedi. «Hüviyetini gösterdi ama pek aldırış etmedim.»</p>

  <p>— «Ne öğrenmek istiyordu hakkımda?»</p>

  <p>— «Malûm şeyleri. Kendisine sicilini gösterdim</p>

  <p>— «Neden yollamadın onu şu... Malline denilen herife.»</p>

  <p>Franshawe'un bileğinin sızısı başlamıştı. «Adama ne bilmek istiyorsa hepsini söyledim sicilinden »</p>

  <p>— «Öyleyse seni rahatsız ettiğim için özür 'dilerim, Polis tahkikatı için bir sebep yok ortada. Beni bundan o zaman haberdar edebilirdin »</p>

  <p>— «Bana o kadar mühim bir şeymiş gibi gelmedi, Hurst zaten adam burada topu topu on dakika kadar kaldı, sonra telâşa kapılmak için hiçbir sebep olmadığına beni temin etti.</p>

  <p>Basit bir soruşturmaymış... Muhtemelen pasaport falan için.»</p>

  <p>Hurst bu izahattan memnun olmuş gibiydi, konuyu bıraktı. «Hâlâ Malline'i görmem lâzım mı? Sana beni kovman için bir vesile verdim,.. Tecavüz ettim sana düpedüz,» dedi.</p>

  <p>— «Sabahleyin Mr. Malline'e telefon edeceğim. Kimseye bürosunda randevu vermez... Umumiyetle görüşeceği kimseleri öğle veya akşam yemeklerine davet eder. «Sonra kinle ilâve etti. «Senin yerinde olsam, bana yaptığın numarayı Mr. Malline'e de tekrarlamaya kalkışmam, Hurst. Çünkü çok iri kıyım bir insandır.»</p>

  <p>Fakat o sözlerini tamamlamadan Hurst bürodan fırlamıştı ve Büro Müdürünün son cümlesini duymamış olması kuvvetle muhtemeldi.</p>

  <p>Araba, sıvaları dökülmeye yüz tutmuş, eski biçim bir binanın önünde durdu. Bond arabadan indi. Bir lahza çakıllık yaya kaldırımda durup bahçedeki parlak renkli şahane parlak çiçek tarhlarına, alabildiğine geniş yeşil sahaya baktı. Binanın duvarları kâmilen sarmaşıklarla kaplıydı.</p>

  <p>Merdivenden binanın girişine doğru çıkarken, kendi kendine, «Tam hasta olup yatılacak yer,» diye mırıldandı. «Birinci sınıf bir tedavi ve istirahat yeri.»</p>

  <p>Bond altı haftadır her hafta burayı ziyarete geliyordu. Bir hemşire parke zemini geçerek geldi. Neşeli. «Yine Mr.Bond ha?»</p>

  <p>— «Evet. Dilenciler gibi, sizi hiç bırakmıyorum...»</p>

  <p>— «Aşağı inebilirsiniz. Fakat gürültü yapmak yok, katiyen ses yok, çıt çıkarmayacaksınız. Hatta ona fısıltıyla bile hitaba kalkışmayacaksınız »</p>

  <p>Bond. «Merak etmeyin, şartları biliyorum, hemşire hanım,» dedi, sonra koridordan yürüyerek nihayet bir iskemle üzerinde oturan sivil giyimli bir adam önüne geldi. «Bazı insanlar ne şanslı, ne kadar, hafif işler düşüyor,» dedi.</p>

  <p>Sonra odayı beklemeye memur sivilin yanında bir kapı tokmağını çevirerek ufak bir odaya girdi. Bu odada tek kişilik bir yatak, o yatağın üzerimde de ipler, tutamaklar, ilmekler; bloklar orman gibiydi. Karyolanın nihayetinde bir cibinlik, üzerinde yatan adamın yan tarafında da bir iskemle vardı.</p>

  <p>Bond o iskemleye otururken Barclay hiçbir hareket yapmadı. Vücudunun görünen her yeri boyluna kadar alçılar içindeydi.</p>

  <p>Bond. «Kimbilir ne kadar rahatsız oluyor,» diye düşündü, ama zaten kendinde değildi ki doğru dürüst rahatsız olsun.</p>

  <p>Barclay'in solgun yüzüne baktı, bu yüz hatırladığı yüzden çok daha zayıftı, üzerinde ince kırışıklıklar belirmişti.</p>

  <p>Barclay hâlâ yaşıyordu, ömrü vefâ eder de konuşur veya yazabilirse, hatta bir tek suale hitaben göz kapağını kırparak olsun bir cevap verebilirse, o zaman ilmek Barclay'in katilinin boynuna geçmiş olacaktı.</p>

  <p>Bond, yüksek sesle. «Allan, oğlum, şayet bir tek suale; bir tek basit cevap verebilseydin, her şey hallolacaktı» dedi.</p>

  <p>Sonra irkildi, bakakaldı... "Barclay'in sağ göz kapağı hafifçe kımıldar gibi olmuştu. Muhayyel bir tikten farklı bir hareket değildi bu ve Bond ona hayretle baktığı sırada bir damla yaş göz kapağının altında belirdi, sonra ya kibrit başı iriliğinde bir damla halinde alt göz kapağının kenarında kaldı.</p>

  <p>Hemşire içeriye girdi. Bond'un yakaladığı gibi, onu ayağa kaldırdı. Sonra yüzü öfkeyle karışmış olan hemşire onu koridora çıkardı, tuttuğu kolu bırakmadan onu koridorun nihayetine yürüttü...</p>

  <p>Hastahanenin holüne geldikleri zaman hemşire patladı. «Bu sizin burayı son ziyaretiniz, Mr. Bond. Size güvenebilirim zannetmiştim, çünkü sözüm ona onun dostuydunuz. Fakat sizin de ötekilerden hiç farkınız yok, zavallıcıktan bir şeyler öğrenmek istiyorsunuz ve onu öğrenmek için sabredemiyorsunuz.» Ayağını yere vurdu. «Bu son ziyaretinizdir... Bir daha buraya gelmeyin... Şimdi gidin, lütfen...»</p>

  <p>Bond münakaşaya girişmedi. Zaten hastanın odasında konuşmaması gerekildi. Ve mucize kabilinden. Alan Barclay'i hayatta tutan bu hastahaneyede bir daha gelmeyecekti.</p>

  <p>Hurst, Malline ile telefonla konuşmak suretiyle oldukça kalabalık ve son moda bir restoranda buluştu. Malline'in orada bir köşe masası vardı anlaşılan.</p>

  <p>Malline gecikmiş ve biraz gecikeceğini de telefonla şef garsona bildirmişti, Hurst sipariş almaya gelen garsona, çok soğuk bir domates suyu söyledi...</p>

  <p>Malline beş dakika geç kaldı, Hurst onu karşılamak üzere ayağa kalktığı zaman da geç kalmış olduğu için Malline, yine özür diledi. Çok iri yapılı bir adam olmasına rağmen, Malline gayet rahat hareket ediyordu ve oturduğu zaman Hurst, Malline'in o sert tarafını düşündü gerçekten kendi gibi sert bir tarafı olduğunu ve onun pervasız hareketlerinin gizlediği çok sert bir nüve olduğunu anlamıştı. Malline'in yüzü dostça bir ifadeyle kırış kırıştı.</p>

  <p>Fakat yemek esnasında Malline'in gür sesi fasılasız anlatır ve gayet hoş yanmış olan yüzü de binbir fıkranın nüktesiyle kırışırken gözleri ağırlaşıyor, donuklaşıyor ve gülümsüyordu. Dişleri pırıl pırıl, saçları ışıl ışıl, sırtındaki zarif elbisede en ufak bir kırışıklık dahi yoktu fakat Hurst'ü gözetleyen Malline'in gözleri hiçbir şey aksettirmiyordu.</p>

  <p>Hurst, Malline'in kendisini yukarıdan aşağıya süzdüğünü ve bir şeylere niyetli olduğunu hafif bir şaşkınlıkla farketti.</p>

  <p>Malline şarabını içti, Hurst te domates suyunu. Ancak kendisi için konyak söyledikten sonradır ki, Hurst'ün Kozytours'dan istifası konusu ele alındı. «Bu da benim bir kaprisimdir, Mr. Hurst,» dedi... «Çok özel işleri burada konuşmaktan katiyen hazzetmem, bu sebeple çok zaman öğle yemeğimi Dışarıda yerim. Şu ufacık masada ne toplantılar yapılmıştır.</p>

  <p>Hurst. «Yanılmıyorsam, birçok tesislerde hisseleriniz varmış, Mr. Malline,» dedi...</p>

  <p>— «Pek çoğunda var. Hepsi de turizm ticaretiyle ilgili firmalar. Oteller, misafirhaneler, otobüs seferleri, seyahat acenteleri; hatta balık tutma imtiyazları ve portatif duşlara kadar ufak tefek şeylere bile ilgilenen girift bir hayli şirketin Direktörler Meclisi Başkanı'yım Kozytours işlerimin içinde beni en az üzeni, Firmanın idaresini harpten sonra İdare Meclisi ele aldığı günden beri oraya ayak basmadım.</p>

  <p>Malline'in sesi hararetlenmişti «Kozytours yüzünden bugüne kadar başının ağrımamış olmasının sebeplerinden biri, firmanın emin ellerde olmasıdır. Franshawe zaman zaman çok sıkıcı bir memur olur, fakat işi biliyor ve sizin gibi gayet ehil yardımcıları var »</p>

  <p>Hurst onun sözlerini kesmek üzereydi ki, Malline devam etti. «Franshawe'in sizinle çok kısa bir çalışmadan sonra bana anlattıklarına göre, hep mırıldasın diye sırtı sıvazlanan kedi tipinde bir eleman değilsiniz. Kozytours'un idaresiyle artık hiçbir aktif ilgim yok ve şunu da sırası gelmişken ilâve edeyim, halen gördüğünüz iş için de sizi seçmiş olan bizzat benim. Bir hayli zaman aldı o seçim... Önümde harp senelerine ait siciliniz duruyordu... Harpten önce ve harp seneleri esnasında sizi tanımış bir hayli kimseyle de görüştüm. Ve bugünkü işinize çok uzun, dikkatli bir incelemeden sonra seçildiniz.» İlâve etti. «Ve o işe sizi seçmiş olduğuma da bir saniyecik pişman olmadım... Raporlarınız, turlar hakkındaki tahminleriniz fevkalâdeydi.»</p>

  <p>Malline bir sigara tellendirdi, sonra dumanı savurdu Devam etti. «Franshawe dün öğleden sonra telefon ettiğinde istifanın gerçek sebebini, doğrusunu söyleyeyim, katiyen anlayamadım. Franshawe'ı dikkatle sigaya çektim, fakat bu kararınızın ne sebebe dayandığını bir türlü izah edemedi bana. Müdürlerim ufak tefek personel değişiklikleri yapabilirler, fakat hiçbir mühim memurum, ki siz de onlardan birisiniz, bana baş vurmadan işten ayrılamaz.»</p>

  <p>Hurst. «Aramızda kavga falan olmadı. Sadece Franshawe'a istifamı kabul etmesini söyledim... O kadar,» dedi...</p>

  <p>Malline balon kadehe biraz konyak koydu, sonra kadehi kocaman ellerinin arasında evire çevire ısıttı. «Ben bu firmaları harpten sonra canımı dişime takarak kurdum. Bu işler bin sıkıntıyla kuruldu, fakat bugün gayet iyi iş gören ve çok iyi para getiren bir firmam var. Siz de benim o firmayı kurmama yardım edenlerden birisiniz. Size, hemen hemen on beş yıldır fevkalâde bir maaş ödüyorum. Maaşınıza zam yapılmasını istiyorsanız, o hususu bir lâhzada hallederim, yok, uzunca bir tatil yapmak istiyorsanız; Kozytors'un himayesinde, bütün masrafları firmaya ait olmak üzere dilediğiniz tarafa seyahate çıkabilirsiniz» Malline dimdik baktı Bond'un gözlerine, sonra daha yumuşadı. «Bu sebeple, istifanızı kabul edemeyeceğim, Mr. Hurst... Başka bir çare bulmalıyız bu işe. Düşünceler içinde yudumladı konyağını.</p>

  <p>Malline'in sesinin yankısı Hurst'ün dimağında çınlıyordu. Daha evvel duymuş olduğu, kendisine yabancı gelmeden, fakat <span style="text-indent: 1em;">bir türlü nerede duyduğunu hatırlayamadığı bir sesti bu. Sinirleri bozularak. «Canım isterse Kozytours'dan istifaya hakkım vardır. Ben Kozytours'un kölesi değilim,» dedi...</span></p>

  <p>Sonra devam etti.</p>

  <p>— «Doğru. Fakat bu yerime bir başkası bulunamaz demek değildir. Sıra sıra diller bilen, kolejlerden mezun olmuş nice gençler var. Salisen bir mevsimde yerini alabilecek bir genç yetiştirebilirim »</p>

  <p>— «Tecrübelerinizin tamamım başka bir insana devredebilmeniz imkânsızdır...»</p>

  <p>Hurst avuç içleri masaya gelmek üzere açmış olduğu ellerine baktı. Yine Malline'in sesinde bir tehdit ifadesi belirir gibi olmuştu; halbuki iri yapılı adam ona gülümsüyormuş gibiydi.</p>

  <p>Malline. «Paranız veya bir yerden bir geliriniz var mı, Mr. Hurst?» diye sordu.</p>

  <p>— «Var diyemem. Seneler boyunca bir kenara bir şeyler koyabildim, sonra evli falan da değdim. Fakat fazla para da istemiyorum, Mr. Malline. Size şantaj yapmaya da kalkmıyorum. Mesele şu boyuna seyahat etmekten, raporlar yazmaktan, turlar tertiplemekten bıktım usandım fazlaca. Malline sabırla göğüs geçirdi. Seyahatten bıktıysan, onun da icabına bakabiliriz. Çotswolds'da açacağımız yeni büroya şef olabilirsin. Maaşı da çok iyi...»</p>

  <p>Hurst başını salladı. «Hayır. Ben kati kararımı verdim, Mr; Malline... İstifamda ısrar ediyorum...»</p>

  <p>— «Ben de istifanı kabul etmeyeceğim.»</p>

  <p>— «Öyleyse bir çıkmaza girmiş durumdayız» Hurst ayağa kalktı .Bu aynı sonunda Kozytours'u terke niyetleydim Ayrılışımı geciktirmekte bir mana yok...» Malline'e başıyla bir selâm verdi. «Misafirperverliğinize de teşekkür ederim...»</p>

  <p>Malline yerinden kımıldamadı.</p>

  <p>Hurst, artık söylenecek başka hiçbir şey olmadığı için dönüp yürüdü. Fakat zihnim son derece kurcalayan bir şey vardı? Malline ona tamamen yabancıydı... Kendisinin, Kozytours hesabına gördüğü iş hakkında Malline'in bu derece bilgi sahibi olabilmesine aklı katiyen yatmıyordu .</p>

  <p>Restorandan çıkarken Malline'in kendisini gözetlemekte olduğunun farkındaydı. Hurst kaybolduğu sırada, Malline'in yüzünde düşünceli bir ifade vardı... Yüzünün hatları birdenbire daha derinleşmiş gibiydi. Balon kadehteki konyağı çalkaladı, sonra onu yarıya kadar doldurup bir nefeste hışımla içti.</p>

  <p>Aylardan Hazirandı ve yaz da tatlı, kuru bir mevsim olacağa benziyordu.</p>

  <p>Bond o gece sevgilisini bir hediye ile ziyarete gittiği zaman yapacağı sürprizi düşünüyordu. Birlikte yemeğe çıkacaklar, sonra bir revüye gideceklerdi. Cüzdanını açıp biletleri kontrol etti...</p>

  <p>Öğleden sonra saat üç sularıydı.</p>

  <p>Bond biraz sonra bürosuna çay getirileceğini hatırlayarak Roma’daki ikametini düşünmeye başladı. Binbaşıdan haber almıştı ve Ricci Bartolini'nin de Alan Barclay'in hayatta olduğunu bilmeden hâlâ buram buram ter dökerek ipucu aramakla meşguldü. Barclay ise gerçekten o kadar hayattaydı ki, bir iki güne kadar alçıları sökülecek ve felce uğramış sinir merkezlerini tekrar harekete geçirilmesi için büyük gayret sarfına başlayacaktı...</p>

  <p>Şefi M. dahil Gizli Servis'teki ilgililerin çoğu Barclay'i öldürmeye teşebbüs edenin Hurst olduğundan şüphe ettikleri halde, Bond, Barclay'in bizzat konuşacağı günü iple çekiyordu. Barclay'in dudakları arasından çıkacak bir tek kelime Bartolini'nin azabına son verebilecek, bir ikinci kelime de bütün muammayı çözmeye yetecekti...</p>

  <p>Telefon çaldı. James Bond. «Buyurun?» dedi.</p>

  <p>Sonra kaşlarını çatarak dinledi. «Pekâlâ, Başkanım, getirin onu buraya. Hemen, vakit geçirmeden...» Saatine bir göz attı. «Yalnız uzamasın... Saat dörtte çıkacağım»</p>

  <p>M'in Kurmay Başkanı Bond'un sekreteri Mary Goddnight'la bir, iki lâf atışarak 007'nin bürosuna giıdi, sonra beraberinde getirdiği Her Schmidt'i takdim etti. Herr Schmidt fevkalâde İngilizce konuşuyordu ve Bond ona masasının önündeki bir koltuğu gösterince, derhal oraya kuruluverdi.</p>

  <p>Gizli Servis Kurmay Başkanı. «Fazla vaktini almayacağız James,» dedi, «Herr Schmidt İnterpol’le ilgili bir konu sebebiyle Viyana’dan gelmişti. Bir ara çeşitli konular üzerinde durduğumuz sırada bahis birkaç ay evvel Roma'da cereyan eden Barclay vakasına geldi»</p>

  <p>Bond hafifçe koltuğunda kımıldandı. «Vakayı gayet iyi hatırlıyorum»</p>

  <p>Kurmay Başkanı Bond'un Barclay vakasıyla olan münasebetini kısaca Herr Schmidt'te izah etti. «Hadise hakkında hazırladığın raporda Barclay'le ayni apartmanda oturan Hurst adlı bir şahıstan bahsediyordun, yine raporunda Barclay'in hissî bir alâka duyduğu bir kadının kocası olan Thomas Malline' den de bahsediyordun.»</p>

  <p>Bond öne doğru eğildi. «Şu hikâyeyi biraz daha kısa kessene, Başkanım »</p>

  <p>— «Malline hakkında başka bilgi edinmeye imkân yok ve muhtemelen edineceğimizi de sanmıyorum. Fakat Hurst için durum hiç te öyle değil»</p>

  <p>— «Ne gibi yani?»</p>

  <p>Kurmay Başkanı başıyla Herr Schmidt'e bir işaret yaptı, «Sizi dinliyoruz. Herr Schmidt...»</p>

  <p>Alman. «Ah,» dedi. «Şu Hurst dediğiniz şahsı bana tarif eder misiniz? Mr. Bond. Etraflı bir eşkâlini, mümkünse...»</p>

  <p>Bond, Hurst'ün o acayip renksiz gözerine kadar her şeyini bir bir tarif ederek adamı anlattı. Sonra onun kır saçı ve daima domates suları içen acayip bir tip olduğunu da ilâve etti.</p>

  <p>Herr Schmidt, piposundan birkaç nefes çekerek. «Ya? O da uyuyor,» dedi.</p>

  <p>Sonra Kurmay Başkanı Bond'a hitaben konuşmaya başladı. «1953 yıllarında Beyrut'ta biçimsiz bir iş olmuştu O zamanlar hadisenin tahkikatıyla bir ara interpol meşgul olmuştu Bir Amerikalı ölmüştü, her ne kadar ölümün bir kaza eseri olmasıda muhtemeldi, ama bir cinayet eseri de olabilirdi Amerikalı mühim bir şahsiyetti ve onun ölümüyle Orta Doğu'ya yapılacak büyük bir yardım programı muvakkaten geri kaldı ve Ruslar da o arada o bölgeye sinsice sızmaya fırsat buldular. Amerikalının düşerek öldüğü trenin yolcularından biri Rose adında bir İngiliz’di. Ölen Amerikalının muavini Rose'u hatırlayarak hadiseden sonra İnterpol'a onun etraflı bir eşkâlim vermiş. Fakat zamanla bütün ipuçları kaybolmuş ve Mr. Rose hakkında da hiçbir teşebbüs yapılmamış. Rose son derece basit bir tipe benzediği için, onun o vakada mühim bir rol oynamış olabileceğine de ihtimal verilmemiş. Hâlbuki Rose'un eşkâli Hurst'ün eşkâline tıpatıp uyuyor »</p>

  <p>Bond atıldı. «Fakat bir adam bu kadarcık bir delille sehpaya gönderilemez.»</p>

  <p>Kurmay Başkanı. «Tabiatıyla gönderilemez,» diye cevap verdi, «fakat tesadüfler fasılasız birbirlerini takip ediyor. 1955 te bir Alman Innsbruck'ta, lan nehri üzerindeki köprüden düştü. Mühlau banliyösünde antikacılık yapan, ufak tefek şişman bir adamdı. Aslında 1949'a kadar Doğu'dan kaçırdığı insanları Berlin harabeleri içinden Batı'ya geçiren çok cesur bir insandı. Ve sonunda o kadar mühim şahsiyetleri kaçırdı ki, Stalin kendisinin kati surette temizlenmesi için bir emir vermiş. O emri biz de haber aldık. Fakat meçhul bir şahıs veya şahışlar sonunda onu Innsburkck'ta buldular Ceset, nehirden çıkarıldı; üzerindeki yegâne yara izi sağ kulağının ardındaki bir darbe izinden ibaretti. Nasıl ölmüş olduğunu da tespit mümkün olmadı»</p>

  <p>Herr Schmidt. «Çok inatçı adamalar karşımızdakiler» dedi. «Altı yıl beklediler onu öldürebilmek için.»</p>

  <p>— «Ya Hurst? O da orada mıymış cinayet sırasında?»</p>

  <p>Kurmay Başkanı başıyla tasdik etti. «Hurst o sırada, turistik bazı işler dolayısıyla İnnsruck'ta bulunuyormuş. Kendi ismiyle. Kozytours'daki personel dosyasını tetkik ettiğimiz zaman oradaki kayıtlardan öğrendik»</p>

  <p>Bond. «Geçen Şubat'ta Roma'da Barclay öldürüldüğü zaman da orada hazır nazırdı Hurst, değil mi?»</p>

  <p>Herr Schmidt. «Belki Mr. Hurst'e büyük bir haksızlık ediyoruz» dedi «Fakat tahkikatı derinleştirdiğimiz takdirde kendisini sorguya çekmemiz gerekecek. Barclay içinde sizinkiler sorguya çekebilirler onu, İnterpol da kendisini diğer ölümler hakkında sorguya çekmek isteyecek.»</p>

  <p>Kalktı. «Fazla vaktinizi almayalım, Mr. Bond, Yardımınızdan dolayı çok teşekkür ederiz.»</p>

  <p>Onlar bürodan çıkar çıkmaz Bond hemen telefona sarıldı. Artık Barclay'i öldürenin daha doğrusu, Barclay'i öldürmeye teşebbüs edenin Hurst olduğundan zerre kadar şüphesi yoktu.</p>

  <p>Kurmay Başkanı, ertesi sabah Bond'u tekrar ziyarete geldi. «Kuş uçmuş, James» dedi. «Kozytours'daki işinden geçen ay istifa etmiş. İşini terkederken de hiçbir adres bırakmamış.»</p>

  <p>— «Kaldığı eve gittiniz mi?»</p>

  <p>— «Tabiatıyla. İki kişi yolladım oraya. İşinden istifa ettiği gün oturduğu evi de tahliye etmiş. Ev sahibesi kadın eşyaların gönderildiği şirketin ismini verdi. Hurst'ün eşyalarım ihtiva eden sandıklar oraya yollanmış. Oradan tahkik ettik, sandıklar Londra'da bir başka nakliyat şirketi tarafından alınmıştı. O ikinci firmaya da sandıkları şehrin, dışında bir birahaneye teslim etmesi hulusunda talimat verilmiş. Onları, da oradan bizzat Hurst bir kamyonetle gelerek almış. Bütün izler o noktada sona eriyor.» Bir an mola verdi. «Şayet yurt dışına kaçtıysa kendisini bulup yakalamak çok uzun sürebilir. Öylesine kurnaz bir adamı arayıp bulmak çok güç olarak.»</p>

  <p>James Bond bir müddet düşündü. «Ben yurt dışına falan kaçmadı derim. Hatta daha da ileri gideceğim; kendisi şu anda, başka biri isim altında, bir taşra kasabasında eşraf hayatı yaşıyor bulacaksınız. Ben sizin yerinizde olsam restore edilmiş malikâne veya o biçim bir köşk ararım.»</p>

  <p>Kurmay Başkanı. «Bravo?» dedi. «Bari şu kristal küre ne bir kere daha bak ta onu nerede bulabileceğimizi de söyle.»</p>

  <p>Bond. «Söyleyeyim» dedi. «Onu da biliyorum; Kendisini Devon'da bulacaksınız.» Sonra ilâve etti. «Fakat onu tevkif edip getirmeye kalkışmadan evvel M ile bir kere görüşmek istiyorum.</p>
</body>
</html>
