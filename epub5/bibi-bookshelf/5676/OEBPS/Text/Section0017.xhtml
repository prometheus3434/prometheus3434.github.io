<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0011.css" rel="stylesheet" type="text/css" />
</head>

<body>
  <h1>ON İKİNCİ KISIM</h1>

  <p>Brenda, Alan Barclay çekme katın terasından fırlatıldıktan sonra; bundan habersiz; o sabah; saatlerdir yürüyordu.</p>

  <p>Şimdi de Via Veneto'daydi. Caddede birkaç mevsim dışı turist geziyor, daracık yaya kaldırımlardan Romalılar ve cübbeli rahipler telaşlı adımlarla geziyorlardı. Bulutlar yeni yağmurlar vadeden bir edayla alçalmıştı.</p>

  <p>Brenda, rastgele birkaç çehreye baktı, fakat kimseyi göremiyordu. Bir ara bir seyyar satıcı "Hanım," diyerek kendisine seslendi, elini uzattı, fakat ne adamın dediklerini kavradı ne de sattığını anladı. Sonra Via Veneto'da, Doney yakınlarında kocası Tom Malline ile karşılaştı. İkisi, de bu karşılaşmaya fazla şaşmadılar. Brenda yine bir rüyada gibi yürümesine devam etti, fakat bu defa kocasının eli onun hemen dirseğinin yukarısından kavramıştı; bir dakika sonrada Doney'de bir masaya oturdular, bir garson getirdiği kahveyi itinayla önlerine koydu.</p>

  <p>Brenda tekrar kendine geldiği zaman bu karşılaşmanın garabeti üzerinde düşündü. Kendisinin o taş Capri'de, kocası Tom Malline'i de Londra'da bulunması gerekirken ikisi Roma da bir caddede karşılaşmışlardı. Brenda Tom Malline'in yüzünde son derece ciddi bir ifade gördü. Burnunun iki yanında iki derin çizgi vardı, köşeli ve sert çenesi de hışımla çıkıştı, Burnu, genç kadını o örme; zarif koltuğa mıhlayan kemerli bir diken gibiydi.</p>

  <p>— «Roma'da ne arıyorsun, güzel mi?» dedi «Capri'nin şehvet yuvaları seni tatmin etmedi mi?»</p>

  <p>— «Sen ne arıyorsun?»</p>

  <p>— «Seyahat Konferansının tarihi öne alındı»</p>

  <p>Brenda, bir yabancı tarafından, meçhul bir şekilde tehdit ediliyormuş gibi; biraz da korkuyla etrafına göz gezdirdi.</p>

  <p>— «Capri'den bıkkınlık getirdim» dedi «Adada kimsecikler yok, kendimi çok yalnız hissettim. Bunun üzerine, Roma’ya dönüp seni beklemeye karar verdim»</p>

  <p>Malline, gözlerim ondan ayırmadan fincana kahve koyarak. «Pek mükemmel bir yalan değil bu, Brenda» dedi. «Capri'ye neden tatili geçirmeye gitmiştin, sebebini hatırlıyorsun, değil mi?»</p>

  <p>— «Roma'ya gelmem için başka nasıl bir sebep olabilir? Ama buranın da Capri'den pek farkı yok. Ölü, soğuk bir yer. »</p>

  <p>Tom Malline kahve fincanım dudaklarına götürdü, sonra fincan kenarının üzerinden ona baktı. «Capri'yi bırakıp Roma'ya gelmen için muhakkak bir sebep olmalı. Seni o kadar iyi tanırım ki.» Sesinde anide tehditkâr bir ton belirdi. «Roma'ya kararlaştırılan tarihten evvel geleceğimi biliyor muydun yoksa?»</p>

  <p>Dikkatle karısını gözetliyordu.</p>

  <p>Brenda başını salladı. «Burada olduğundan haberim yoktu. Birkaç dakika evvel caddede karşılaştığımız zamandan önce bir şey anlayamadım. Çünkü burada herkesi göreceğim hatırıma gelirdi de, seni göreceğimi katiyen ummazdım.»</p>

  <p>Tom Malline bir altın sigara tabakasını açarak içinden bir sigara aldı. «Fakat sen bana yalan söylüyorsun, Brenda neden geldin, söyler misin?»</p>

  <p>Brenda derin bir nefes aldı. «Pekâlâ, Tom, söyleyeceğim. Senden ayrılmak istiyorum.»</p>

  <p>Malline sigarasını çakmağıyla yaktı, sonra etli dudaklarının arasından mavi — gri dumanı üfledi. «Demek benden boşanmak istiyorsun? Ne sebebe dayanarak boşanacaksın, sorabilir miyim? Kötü muameleye mi? İmtizaçsızlığa mı? Bir İngiliz mahkemesinden boşanma kararı alabilmek için çok daha <span style="text-indent: 1em;">mâkul sebepler lâzımdır.»</span></p>

  <p>Brenda, heyecanla. «Sebepleri sen biliyorsun, Tom» dedi. «Çünkü onlar senin eserin. Şimdi de benimle alay etmekten zevk alıyorsun. Capri'ye ikimiz hakkında bir karar vermek üzere, hiçbir peşin fikir taşımadan, tamamen açık bir düşünceyle gittim.»</p>

  <p>— «Öyleyse Roma'da işin ne? Kararını çok çabuk verdin anlaşılan.»</p>

  <p>Tom Malline bir an ağır bakışlı gözlerle karısını süzerek durakladı. «Orada biriyle tanıştın, değil mi? Sen adi bir yalancısın ki, Brenda. Orada bir erkekle tanıştın değil mi? Ve o erkekte kafanı binbir parlak düşünceyle doldurdu değil mi? İtiraf et, öyle değil mi?»</p>

  <p>— «Brenda artık hiçbir şeyi gizlemekte mana görmedi. «Evet; Evet, biriyle tanıştım Benim kadar yalnız ve ürkek biriyle.»</p>

  <p>— «İsmi ne?»</p>

  <p>— «Söyleyeceğim. Barclay, Alan Barclay»</p>

  <p>— «Barclay mi?»</p>

  <p>Malline'in sesindeki bir şey, duyduklarına inanmıyormuş gibi bir hal üzerine Brenda başını kaldırıp baktı. «Tanıyor musun onu?»</p>

  <p>— «Tanımıyorum. Tanımakta istemiyorum. Ne iş yapıyor? Profesyonel bir evli kadın ayartıcısı mı?»</p>

  <p>Pis pis sırıttı. «Yoksa sen mi onu baştan çıkardın? Öyleyse gerçekten çok komik bir mevzu çıktı.»</p>

  <p>Brenda. «Seninle hiçbir şeyi konuşmak mümkün değil, Tom» dedi. «Sana hakikati söyledim. Bir erkekle tanıştım. Beni, dediğin gibi, baştan çıkarmaya kalkışmayan, dürüst bir insan. Yalnızlığın ne demek olduğunu biliyordu. Hem senin hiçbir zaman anlayamacağın bir şekilde. Beni anladı Sözlerini yarım bıraktı.</p>

  <p>Malline, son derece alaylı bir tavırla. «Tabii seni anlamıştır» dedi.</p>

  <p>Brenda, Malline'in o sonsuz küstahlığını kıramayacağını anlamıştı. «Beni suçlama, Tom» dedi. «Ne olursa olsun, beni suçlama. Son üç senemizi eve doğru dürüst kaç defa vaktinde gelmiş olduğunu" bir düşün. Beni kaç defa gezdirmeye götürdüğünü, benim yaptığım şeylere alâka gösterip göstermediğini, senin hayatına karşı ilgi göstermeme nasıl mani olduğunu düşün. Çocuğum olmadıysa, sadece sen çocuk istemediğin için olmadı.» Omuz silkti.» «Hem sonra nasıl çocuğum olabilirdi?» Ayni yatağı bile paylaşmıyoruz?»</p>

  <p>Malline sigarasını kültablasına bastırarak söndürdü. «Seninle hiç münakaşaya niyetim yok, güzelim. Zaten bir münakaşaya girişecek kadar bile ilgilenmiş değilim konuyla. Sekreterimle evlenecek kadar budalalık etmemeliydim. Sekreter dediğin büro süsleyen, kendisinden sadece büroda iş beklenen bir süstür...»</p>

  <p>— «Tom, rica ederim...»</p>

  <p>— «İnsan bir sekreter bulunca mükemmel bir zevce olacağını zannediyor. Sonra evlenince, evlendiği kadının aslında çok basit bir mahlûk olduğunu anlayıveriyor. Talihsiz, hiçbir hususiyeti olmayan, stenodan başka bir şey bilmeyen, dağınık ve son derece mütecessis biriyle evlenmiş olduğunu anlıyor.»</p>

  <p>Malline masanın üzerine bin lirettik bir banknot bıraktı. «Bir telefon etmem lâzım. Hoşça kal.»</p>

  <p>O gittikten sonra garson geldi, masadan parayı aldı, az sonrada bir tabaka üzerinde paranın üstünü getirdi. Brenda» perişan, eliyle onu defetti.</p>

  <p>Malline gazetesini, Rome Daily American'ı masanın üzerinde bırakmışta. Brenda rastgele onu aldı, okumadan birinci sayfayı bakışlarıyla taradı.</p>

  <p>Birden son sütunun altında sahifenin aşağılarında çerçeveli bir haber gözüne ilişti. Haber şöyleydi.</p>

  <p>«Baskıya girdiğimiz sırada Parioü Mahallesinden kötü bir kaza haberi aldık. Şehrimizde misafir bulunan bir diplomat, Mr. Alan E. Barclay Via Archimede'deki bir çekme kat ta bulunan dairesinin terasından düşmüştür. Hadise hakkında tafsilât almak kabil olmamıştır, fakat cenazenin yarın uçakla Londra'ya nakledileceği öğrenilmiştir.»</p>

  <p>Hepsi bu kadar.</p>

  <p>Brenda, kelimeleri savarak haberi tekrar okudu. Sonra gözlerini dolduran yaşlardan etrafını göremez bir halde ayağa kalktı.</p>

  <p>Binbaşı ile Bond saat dokuzda Binbaşının bürosuna kapandılar. Bond. «Hadiseyi bu şekilde gizlediğim ve netice hakkında değişik haber verdiğim için herhalde artık affedileceğim, Binbaşını» dedi. «O an için daha uygun bir hareket tarzı bulamadım. Bir kere tahkikatımızı bu durumda daha rahatça yapabiliriz ve bir katil aradığımıza göre şartlar çok daha lehimize olabilir.»</p>

  <p>Binbaşı bir sigara yaktı, fakat duman onu öksürttü. «Bu iş çok zamanda bir cinayet haline gelebilir. Sefaret Doktoru Korowitz'le konuştum yarım saat önce. Barclay hâlâ ha gitti, ha gidiyor durumda. Yukarıdan aşağı alçılar içine alınmış vücudu. Kırılmamış kemiği kalmamış. Daha berbat vaziyette olamaz. Meğerki ölsün. Londra'da çok uzun bir tedavi ve bakıma ihtiyaç gösterecek. Bu gece uçakla götürecekler kendisini. Tamamen mefluç halde ve Korowitz, Ömrünün sonuna kadar da o vaziyette kalabilir, diyor. Kurban hakkındaki tahkikatta tamamen serbestiz,»</p>

  <p>Bond başıyla tasdik etti onun sözlerim. Ortada bir katil varsa, onu öldü zannederek kendim emniyette hissedecektir. Bu sabahki gazeteye verdiğiniz haberi gördüm.»</p>

  <p>— «İtalyan gazetelerine de verdim ayni haberi. Hepsi Londra'ya bir ceset naklettiğimizi zannediyor.» Dertli dertli ilâve etti. «Ama Barclay akşama kadar bir ceset olabilir.»</p>

  <p>— «Barclay'in hâlâ hayatta olduğunu Barlolini'ye söyledin mi?»</p>

  <p>— «Hayır. Söylemeye de niyetim yok»</p>

  <p>— «Ama bence lüzumsuz bu. Bartolini sana tapıyor, Binbaşım. Şu anda da senin istediğim yapamadığı için kahroluyor.»</p>

  <p>Binbaşının yüzü taş gibiydi. «Ben adamlarımı çok iyi tanırım, James. Bartolini benim yüzümü kara çıkardı, şu andan itibaren Barclay muammasını çözüp öğrenmeye mecburdur Muammanın anahtarı İtalyan cemaatinin arasındaysa, Bartolini Onu meydana çıkaracaktır. Hayatı pahasına bile olsa.»</p>

  <p>Bond bir sigara yakarak dumanı ciğerlerine kadar çekti. «Sen adamlarım çok daha iyi tanırsın, tabii.»</p>

  <p>Bir lâhza sustular. Sonra Binbaşı konuştu. «Benim yazılacak bir raporum var. Şefin kıyametleri koparmasına tabiatiyle mani olmayacak, fakat yine de yazılması lâzım. Onun için, Bareclay'in nasıl yaralandığım veya en kötü ihtimalle nasıl öldürülmüş olduğuna burada hemen karar vermemiz lâzım. Kazaya mı kurban gitti? Bir intihar teşebbüsüne mi? Yoksa bir cinayet teşebbüsüne mi?»</p>

  <p>Bond sigarasın dudaklarının arasından aldı, bir yağmur sağanağı Binbaşının bürosunun camlarını sarstı</p>

  <p>— «Bence bu iş bir intihar değil. Senin anlattıklarından, Barclay'in tavrı halinden ve nihayet Excelsior Otelindeki kadına yaptığı ziyaretten çıkardığım bu, ben bu iş intihar değil derim. Ha sırası gelmişken söyleyeyim, kadının ismi Mrs. Brenda Malliane'mi? Kendisini ziyarete gideceğim.»</p>

  <p>— «Onun dün gece Barclay'in dairesinde olması ihtimali yok mu?»</p>

  <p>— «Pek az veya yok. Ede edilen malûmata göre, kadın dün bütün gece oteldeki odasındaymış. Sonra 1001A'daki bütün daireleri de gözaltında bulunduruyorduk.»</p>

  <p>— «Doğru, James. Şahsen ben de intihar ihtimalini listeden çıkarmamız gerektiğine kaniyim. Bu vaziyette geriye diğer ihtimaller, yani kaza ile meçhul bir şahıs veya şahıslar tarafından bir cinayet teşebbüsü kalıyor .»</p>

  <p>— «Öyleyse cinayet teşebbüsü ihtimalini ele alalım. Evvelâ, dün gece Barclay'i ziyaret eden biri olduysa, muhakkak bir arkadaşıydı. Bartolini onun dairesine pasoyu kullanarak girmiş olduğunu söyledi ve anahtarı kilide sokar sokmaz kapı ardına kadar açılmış. Yani kapının ardındaki zincir yerine takılı değilmiş. Yani katili içeriye almak için zinciri Barclay çıkarmış kapıdan. Peki, kimdi onu ziyarete gelen? Sen mi? Ben miydim? Kadın mı? Hurst mi? Sen ve ben değildik. Kadın da değildi. Geriye Barclay'in dairesine dostça girebilecek yegâne şahıs olarak bir tek Hurst kalıyor»</p>

  <p>— «Yani bu iş taammüden tasarlanmış bir cinayet, katil de Hurst mü?»</p>

  <p>Binbaşı başıyla onun sözlerini tasdik etti. «Zayıf bir bir nazariye, değil mi?»</p>

  <p>James Bond. «Ben Hurst'ün dairesini yukarıdan aşağı iyice gözden geçirdim,» dedi. «Her şey ifadesine uygun şekilde, yerli yerindeydi, kendisini de dikkatle sorguya çektim, Barclay'in terastan aşağıya uçmuş olduğunu söylediğim zaman çok şaşırdı, ben de o şaşkınlığın tamamen samimî olduğuna kaniydim. Suçlu o ise, bu işi nasıl kıvırabildi bilmiyorum. Çünkü bacak kadar herif... Barclay'in yarısı kadar... Barclay'in teras korkuluğunu aşmasına bir yardım eden olduysa, sadece itilmiş de olamaz, muhakkak yukarıdan açığa doğru atılmış olması lâzım; çünkü çok açığa düşmüştü... Şayet düşerken o halıya çarparak hızı kesilmemiş olsaydı doğruca Amerikalının terasının altındaki avluya düşecek, pestil gibi de olacaktı... Şu anda hayatta ise, o Amerikalının halısını pisleyen kedilere şükretmesi lâzım,»</p>

  <p>Binbaşı. «Allah Amerika’yı korusun» diye mırıldandı.</p>

  <p>— «Şüpheleri Hurst'ün üzerine toplayan diğer husus; kendisinin bir gece evvel La Cisterna yakınlarında görülmesidir,»</p>

  <p>— «Dün gece sordun mu o işi kendisine?»</p>

  <p>Bond. «Hayır,» dedi... «Fakat lâf arasında, sözü dolaştırarak sormaya niyetliyim, 'evet' dese ne olacak? 'hayır' derse; o zaman onun o civarda bulunduğuna dair tek delil, Bartolini'nin ifadesi ki, onun da fazla bir önemi yok... O bahiste hiçbir şey ispat edemeyiz, sonra nihayet adam da bir şey yapmış değil, geçip gitmiş oradan,»</p>

  <p>Binbaşı. «Tabiî, yüzde yüz bir tesadüf değilse, o zaman bu hâdise onun Barclay'in hareketleriyle yakından ilgilendiğini gösterir,» dedi... «Fakat nihayet turizm işinde adam, tur plânının bir safhasını tetkik için bir gezintiye çıkmış da olabilirdi,»</p>

  <p>— «Tabiatıyla,»</p>

  <p>— «O takdirde geriye tek bir ihtimal kalıyor, kaza ihtimali Benim görüşüme göre, Barclay birkaç tane içmişti. Bir mektup yazmaya karar verdi, kâğıdı kalemi çıkardı, sonra belki de biraz kafasının dumanlanmış olduğunu farketti. O zaman gayet normal bir şey yaptı... İçeri biraz taze hava girsin diye teras kapılarını açtı. Birkaç adım atarak ilerledi, sonra kaygan zeminde birden ayağı kaydı, korkuluğun üzerinden döndüğü gibi uçtu... Bu nazariyenin akıl almayan yegâne tarafı, nasıl olup da bu kadar uzağa düşebildiğidir. Kapının ağzında tökezlenip de koşarcasına ileri fırlayarak düşmüş olabilir mi acaba?»</p>

  <p>Bond. «Bu nazariyenizi denemek için kobay vazifesini göremem, Binbaşını» dedi.</p>

  <p>Binbaşı kalktı. «Ben gidip biraz kahve getireyim. Hayır, James, benim kanaatimce bu iş bir kaza eseri... Bu neticeye vardığıma da memnunum, çünkü intihar, çirkin bir kelime, cinayet ise çok daha çirkin bir kelime. Bütün faraziyeleri bir bir ele alıp, üzerinde duracağız; fakat bana göre bu iş bir kaza, Şefe yazacağım raporda da bu görüşü savunacağım »</p>

  <p>Bartolini bir müddettir Bond’u bekliyordu; sabahın geç bir saatinde pansiyonuna doğru yaklaşan Bond'un hizasında yürümeye başladı.</p>

  <p>— «Mr. Bond, sizinle konuşmam lâzım,»</p>

  <p>Bond sempatiyle bir baş işareti yaptı; «Gel yukarı benimle»</p>

  <p>Bond'un odasına girdikleri zaman, Bartolini konuştu önce. «Mr. Bond, benim kanaatimce, Mr. Barclay bir cinayete kurban gitti. Öbür İngiliz Mr. Hurst tarafından öldürüldü,»</p>

  <p>Bond şaşalamıştı. «Otur bakayım, Ricci... Enteresan şeyler söylüyorsun»</p>

  <p>Bartolini devam etti. «Binbaşı belki beni anlayamaz diyerek size geldim, Mr. Bond, Binbaşının verdiği işi beceremedim; onun için ise» başarısızlık diye bir şey olamaz,»</p>

  <p>Bond onu teşvik için hafifçe mırıldandı. «Devam et, Ricci.»</p>

  <p>— «Evvelâ, kadını ele alalım; çeşit çeşit kadın vardır, Mr. Bond. Kadın bahsinde mütehassıs olduğumu iddia etmiyorum, fakat bir kadının hissiyatını, yüzünün ifadesinden anlayamayan erkek budalanın budalası demektir. La Cisterna'daki o gece, kemanlar çalar, şarap da kafaları dumanlarken, o kadın çok bedbaht görünüyordu. Bir kadın, bir erkek gibi, aşkta bedbaht olabilir; fakat Mr. Barclay'in' ona âşık olduğu o kadar aşikârken, ne diye o kadar bedbaht olsundu? İkisi de sanki birbirlerinden bir saniyecik dahi ayrılmaya tahammülleri yokmuş gibi birbirlerine gülümsüyor, öpüşüyor, elele tutuşuyorlardı... Bunları âşıklar yapar, değil mi? Fakat kadın bedbahttı, çünkü dans ederlerken yakından gördüm yüzünü ve o anda Mr. Barclay göremiyordu onun yüzünü...»</p>

  <p>— «Bundan ne sonuç çıkardın, Ricci?»</p>

  <p>— «Kadının ona âşık olduğunu, fakat yine de erkek elinden alıverecekmiş gibi onun hesabına korku duyduğunu Mr. Barclay'in tehlike içinde olduğunu bilmesi mümkün müydü? Tehlikenin nereden ve nasıl gelebileceğim bilebiliyor muydu acaba?»</p>

  <p>James Bond. «Bu da bir düşünce,» dedi; «Mrs. Malline'i ziyarete gitmeye niyetliyim.»</p>

  <p>— «Yine de onun hiçbir şey bilmediğine eminim, Mr. Bond. Ben sadece bu düşünceyi şimdi size söyleyeceğim şeyin bir fantezi eseri olmadığım ifade meramıyla söyledim; bu hususlar üzerinde saatlerce düşündüm.»</p>

  <p>Gerçekten öfkeli, kinci bir yaprak gibi saatlerce Roma’nın ıssız sokaklarında dolaşır dururken, hep bu şeyleri düşünmüştü.</p>

  <p>— «Bence Mr. Barclay şöyle öldürüldü; Mr. Bond. Katil asansörle çekme kata çıktı, onun dairesinin zilini çaldı, bir dost olduğu için Mr. Barclay zinciri çıkardı, katilin içeriye girmesine meydan verdi. Hurst bir bahaneyle, belki de manzarayı görmek bahanesiyle Mr. Barclay'i teras kapılarım açmaya ikna etti. Birlikte terasa çıktılar, sonra...»</p>

  <p>Bartolini eliyle, inen bir satırı taklit etti. «Ve Mr. Barclay korkuluğun üzerinden uçtu, Hurst hemen terastan dönüp içeri girdi, daireyi geçip dışarı çıktı, kapıyı çekip kapadı... Fakat tabiî kapı zincirini dışarıdan uzanarak takabilmesi mümkün değildi... Yukarı çıktığı zaman asansör aşağıdan çağrılamasın diye, kapıyı açık bırakmıştı... Tekrar asansöre binip kapıyı kapadı, kendi katı hizasına indi, çıktı, birkaç adımda dairesine vardı, içeri girip son derece masum bir insan pozu takındı, ziyaretinizi beklemeye başladı.</p>

  <p>Bond, sigarasından çektiği hafif hafif dumanı üfleyerek Bartolini'ye görmeyen nazarlarla baktı, sonra kalktı, Hurst' ün dairesinin teferruatını hatırlayarak düşünmeye başladı.</p>

  <p>Nihayet hayır manasına baş salladı. «Ricci her gezdiğim daireye girdiğimde kafamda aynı düşünce, aynı Şüphe vardı. Hurst'ün dairesini gezerken de... Fakat orada hiçbir fevkalâdelik, dikkati çekecek en ufak bir şey bile görmedim. Hattâ gardropta ki bir raftan ayakkabılarını bile alıp, her dairede yaptığım gibi topuklarına baktım, elbiselerim bir bir gözden geçirdim. Haa yağmurlu olduğu için elbiseleri içinde nemli, ıslak olanı var mı diye kontrol ettim... Onun, telâşla dairesinden çıkıp, yine telâşla dönmüş olduğunu gösterecek cinsten şeyler aradım,»</p>

  <p>Sözlerine ara verdi. «Şimdi Hurst'ten neden şüpheleniyorsun; anlat bakayım?»</p>

  <p>— «Üç sebepten. Bir, Mr. Hurst'ü La Cisterna’nın önünde gördüm, ben gördüğüm, bir çehreyi bir daha unutmam., Mr. Bond... Bana bir kartpostal üzerinden beş saniye, üç adamın resmini gösterin, sonra o adamları Via Veneto'ya yollayın, bir saat o havalide bulunsunlar, o zaman zarfında üçünü de bulurum. Hurst o gece yürüyerek La Cisterna’nın önünden geçiyordu, onun sırf Mr, Barclay orada olduğu için oradan geçtiğine eminim,»</p>

  <p>— «Ya ikinci sebep?»</p>

  <p>— «O kedili Sinyor Pacci... Yarı bunak, düşünceleri daima sağa sola dağılıyor ve kedilerine bir şey olacak diye de ödü patlıyordu. Fakat dün gece beni geri çağırdı ve Mr, Barclay öldürülmeden evvel Hurst'ün dairesinden dışarı çıkmış olduğunu söyledi,»</p>

  <p>— «Ne?» Bond neredeyse koltuğundan düşecekti.</p>

  <p>Bartolini acı acı konuştu. «O da başka mesele, Mr, Bond. Hurst'ü görmüş olduğumu benden başka bilen yok, saniyen Sinyor Pacci'nin o lâfı bir daha katiyen tekrar etmeyeceğine eminim... Yarı bunamış, üstelik de korkuyor, aleyhinde yayınlara sebep olabilecek hiçbir şey söylemedi» ben Romalıları tanırım Mr, Bond...»</p>

  <p>— «Kelimesi kelimesine ne dedi, anlat bana?»</p>

  <p>— «Soran o komşuya bakalım, bu gece nereye gitmiş?» dedi.</p>

  <p>Bond hayal kırıklığına uğramış gibiydi. «Hepsi bu kadar mı?»</p>

  <p>— «Bir Romalı için bu kâfi; sonra Hurst'ün az zaman evvel yukarıya, Barclay'in dairesine çıkmış olduğunu başıyla işaret etti.»</p>

  <p>Bond gülümsedi. «Haydi haydi, Ricci, bu kadarcık bir şeyle jüri huzuruna çıkılamaz, bir soru ve jestle ha?»</p>

  <p>Bartolini. «Ah,» diyerek durdu, sonra inatla tekrarladı. «Bir Romalı için, kâfidir,»</p>

  <p>Bond göğüs geçirdi. «Şu üçüncü sebebi de anlat bakayım.»</p>

  <p>Bartolini, «Ah!» diye düşündü. «Mr, Barclay bir çığlık attığı zaman, ben antrede Mr, Giuseppe de beraberdim. Hemen Giuseppe'ye pasoları getirtmesi için seslenirken, asansöre yürüdüm, asansörü çağırma düğmesine bastım; fakat hiçbir şey olmadı. Asansör inmedi, yukarılarda bir yerdeydi, fakat kaçıncı katta olduğunu gösteren bir ışık sırası da yoktu. Bu yüzden nerede durduğunu bilemiyordum; asansör kat hizasında durmuyorsa demir kafesi açmaya imkân yoktur... Düğmeye tekrar basıp asansör çukurundan yukarıya bağırdım, sonra üçüncü defa olarak düğmeye bastım; asansör indi o zaman,»</p>

  <p>James Bond bayağı ilgilenmişti. «Devam et, Ricci...»</p>

  <p>— «Size yemin ederim ki, Mr, Bond, asansör ben üçüncü defa zile basmadan evvel inmeye başladı ve bir katın hizasında durdu; asansör kabloları da bayağı sallanıyordu, eminim sallandıklarına. Asansörde bir arıza falan yok idiyse, muhakkak biri asansörle bir kat yukarıya çıktı.»</p>

  <p>— «Yani, sence o sırada Hurst çekme kattan çıkmış, bir kat aşağıdaki kendi dairesine dönüyordu, öyle mi?»</p>

  <p>— «Evet, düşündüğüm aynen bu, Mr, Bond'»</p>

  <p>Bond kalktı, ağır adımlarla odanın, içinde gezinmeye başladı... Sonra endişeyle kendisini gözetleyen Bartolini'nin yanına vardı.</p>

  <p>Bond. «Bilmiyorum ben de,» dedi. «Muhtemel üç ipucu var, Ricci, hepsini de ispatı sana düşüyor. Bu iş senin sırtına kaldığı ve bu saydığın delillerden hiçbirini kimseye kabul ettiremeyeceğimiz için müteessirim</p>

  <p>Bond elini uzatarak Bartolini'nin omuzuna koydu. «Bana kendi açından hakikati anlattığına inanıyorum; fakat bu tezlerini desteklemek için ortaya sürdüğün deliller o kadar zayıf ki, onlardan nasıl faydalanabileceğiz, doğrusu bilmiyorum? »</p>

  <p>James Bond, odanın içinde bir tur daha attı. «Fakat yine de bazı hususları tahkik edebiliriz.' Hurst'e gidip Las Cisterna'yı ziyareti hakkında sualler soracağım, Binbaşıya da adamlarım o ihtiyar Sinyor Pacci'ye yollamalarım söyleyeceğim. Nihayet, seninle birlikte gelip o yere batası asansörü muayene edeceğim, bakalım bir arızası falan var mı?»</p>
</body>
</html>
