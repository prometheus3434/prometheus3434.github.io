<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0011.css" rel="stylesheet" type="text/css" />
</head>

<body>
  <h1>BEŞİNCİ KISIM</h1>

  <p>Brenda Malline, Pensione Smith'e gelişinin ertesi sabahı saat dokuzda bloknota yazmış olduğu ve henüz koparmadığı el yazısıyla yazılmış mektubu bir kere daha okudu.</p>

  <p>Sevgili Tom,</p>

  <p>Sağsâlim Capri'ye geldim. Londra'dan itibaren yolculuğum hayli yorucu, fakat rahat geçti. Sis yüzünden kalkışımız gecikti, fakat yine de bütün aktarmalara yetişmeye muvaffak oldum. Kozytours gerçekten işini bilen bir turizm acentesi. Henüz ikimizin hakkında düşünmeye vaktim olmadı, fakat bundan sonra evliliğimizin başına gelenleri sık sık düşünmek fırsatını bulacağını. Tasarladığımız şekilde Romada buluştuğunum zaman, herhalde vaziyetimiz daha aydınlanmış olacak. Karın, Brenda.»</p>

  <p>O birkaç satır söylenmesi gereken her şeyi ifade ediyordu. Brenda Malline sayfayı katlayıp bir zarfım üzerine de adresi yazdığı sırada, artık evliliklerinin sonunun ne olacağım düşünüp düşünmediğini bile bilmiyordu. Mektubu zarfa koyup zarfı yapıştırdı, sonra Capriden postanın ne zaman gittiğini sormak üzere yemek salonuna indi.</p>

  <p>Barclay masasına gelmiş, oturuyordu.</p>

  <p>Genç kadın, yaklaştığı sırada; Barclay'ın lokmalarla oynayıp marmelat yemiş, şimdi de kahvesini içmekte olduğunu gördü. Oturduğu iskemlede salonun nihayetindeki pencerelere doğru yarım dönmüş; rahat bir halde arkasına yaslanmıştı. Kırlaşmaya başlayan saçları, koyu; mat mavi, mahmur ve meraksız gözleriyle profilden yakışıklı bir erkekti. Brenda Malline onun kim olduğunu ve Capride ne aradığını düşündü. Onun nasıl bir insan olduğunu kestiremyordu bir türlü. Neşeyle. «Günaydın, Mr. Barclay» dedi.</p>

  <p>Barclay irkilerek doğruldu.</p>

  <p>Giovanni hemen yanlarına gelip genç kadının oturması için bir iskemle çekti. «Günaydın, Sinyora.»</p>

  <p>— «Sinyora caffe completa mı isterler?»</p>

  <p>Barclay, Brenda'ya gülümsedi. «Yani marmelât ve francala ister misiniz demek istiyor, Mrs. Malline? Reçel ile tereyağı da bedava... Kahvenizi sütlü de, jütsüz de alabilirsiniz, çayı tavsiye etmem.»</p>

  <p>— «Caffe completo öyleyse. Tereyağı da olsun.»</p>

  <p>Barclay iskemlesinde dönmüştü, kendine bir fincan kahve daha doldurdu.</p>

  <p>Genç kadın. «Rica ederim, rahatınızı bozmayın, Mr. Barclay.» dedi. «Geldiğimde o kadar rahat bir pozunuz vardı ki...»</p>

  <p>Barclay hayli zamandır duymadığı kadar konuşma arzusuyla doluydu. Sonra Avrupa'nın kahvaltı âdetleri hakkında uzun bir nutka girişti. Nihayet Giovanni; caffe completo'yu getirip masaya koydu.</p>

  <p>Brenda. «Çoktanberi mi buradasınız?» diye sordu.</p>

  <p>— «Üç haftadır. Birkaç, gün daha kalacağım, sonra Roma'ya gideceğim,»</p>

  <p>Sonra dişlerim sıkarak kendi kendine hatırlattı. «Şubat başında Roma'da olmam gerekiyor.»</p>

  <p>Brenda Malline ufak bir francalayı koparıp, içine tereyağı ve marmelât sürdü. «Ben de burada bir tatil geçireceğim, sonra Roma'da kocamla buluşacağım. Martta bir Turizm Konferansı için gelecek, Roma'ya.»</p>

  <p>Barclay bir kere bahis açılmış olduğu için, onu yürütmeye kendini mecbur hissetti. «Buranın mevsimi değil şimdi, ne yapmak niyetindesiniz?»</p>

  <p>Genç kadın omuz silkti. «Bol bol yürüyeceğim, herhalde... Sonra Mavi Mağara'yı görmek istiyorum, çünkü buraya gelen herkesin görmesi lâzım onu.»</p>

  <p>Barclay bir an düşündü. Sonra, kendim de hayrette bırakan bir şey söylediğini farketti. «Arzu ederseniz, bir sandal kiralayabiliriz, ben, de senelerdir görmedim Mavi Mağara'yı... fakat bugün hava son derece sakin, sahil boyunca kürek çekerek gidebiliriz... Dönüşte de bir motora ip atarız, bizi çekerek getirir.»</p>

  <p>Brenda Malline müjde almış bir çocuk gibi, sevinçle çırptı ellerini. «Mümkün mü sahiden?»</p>

  <p>Mavi Mağara'ya, bir sandalla nöbetleşe kürek çekerek gitmiş, onu doya doya görmüşlerdi...</p>

  <p>Zoraki bir gayret sarf etmeden aralarında çok rahat bir arkadaşlık teessüs etmişti. Müşterek lisanı konuşan iki insanın dostluğuydu bu...</p>

  <p>Kelimeleri önce bu konuyu araştırmadığı halde, aralarında müşterek bir alâka vardı çünkü ikisi de hayatlarının donmuş bir devresini yaşıyorlardı. Ne maziyi hatırlamak, ne de istikbali düşünmek istedikleri bir devreydi bu.</p>

  <p>Brenda, Barclay'in Capri Adasında geçirdiği son gece bu konuya temas etti.</p>

  <p>Nefis bir akşam yemeği yemişlerdi, Barclay de artık alkolden çekinmesi için hiçbir sebep olmadığını bildiğinden, ilk geldiği gece Brenda'ya tavsiye etmiş olduğu bir şişe kırmızı Lachrymae Christi yuvarlamıştı.</p>

  <p>Bu hatıra ikisine de dokunmuştu. Brenda bir tuhaf olmuş, Barclay de gülümsemişti. Böylelikle aralarındaki perde yırtıl şimdi bir masanın başında, birbirlerine bütün sırlarını kaçmaya hazırdılar.</p>

  <p>İkisi de huzur içindeydi, masadaki mumlar tatlı tatlı yanıyor, hazzın zirvesine yaklaşıyorlardı.</p>

  <p>Brenda onu dinlerken birdenbire birkaç gün öncesine kadar hiç aklından geçirmediği bir şeye hazır olduğunu hissetti. Sırlarını başka birine açabilirdi. Brenda.</p>

  <p>— «Bana kocam hakkında sual sormuştunuz» dedi. «Gerçekten bilmek istiyor musunuz?»</p>

  <p>Barclay gülümseyerek baktı. «Söyleyin. Mesut musunuz?»</p>

  <p>Brenda omuzlarını hafifçe silkti. «Evlilikle, saadet ele avuca sığmayan bir şey. Tom'la ben altı sene evvel evlendik. O zaman otuz yaşındaydım. Sekreter olarak çok iyi işlerde çalışmıştım. Bir gün bir gazetede bir İdare Müdürünün özel sekreter aradığını okudum. Ücret fevkalâde yüksekti ve ilâna göre işte bol bol seyahat imkânı veriyordu. Hiçbir eksiği olmayan bir sekreter arıyorlardı. Derhal müracaat ettim. On beş gün sonra da işe alındım.</p>

  <p>Brenda durakladı. «Tom'la bu şekilde tanıştım. Çalışan bir kadın olduğum için ona ilk görüşte âşık olmadım. Hatta Şefim ilk anda hiç hoşuma gitmemişti. Beni tiksindiren kılık kıyafeti değildi. Tom iri yapılı, çok şık giyinen, gür sesli, hareketli bir erkekti. Bir şey satmaya kalktığı zaman mutlaka satmasını bilirdi'.»</p>

  <p>Barclay. «Ve size de kendim satmasını bildi, değil mi?» dedi.</p>

  <p>Brenda ağır ağır cevap verdi. «Evet. Zannederim öyle. Atı aya varmadan da evlendik. Tom beni balayımızda Amerika'ya götürdü. Yaşım bir hayli ilerlemiş olduğu için balayında çok zevk duydum. Evliliğimiz çok iyi başladı. Fakat Tom'un başka bir tarafı vardı'.» Gözlerini görmeyen nazarlarla masanın üzerine dikti. «Tıpkı bir çikolata gibiydi. İnsan çikolatayı ısırdı mı evvelâ ağzına bir tat gelir, yumuşacıktır» lezzetlidir, sonra birdenbire insanın dişi çikolatanın içinde sert bir şeyi ısırır. Ama çok serttir ısırdığı. İnsan o ilk anın o yumuşacık ve lezzetli tatdan sonra çikolata içinde çakmak taşı gibi sert bir şeyle karşılaşınca müthiş bir şok geçirir.»</p>

  <p>Brenda başıyla tasdik etti onun sözlerim. «Tom öyledir içte, dışarıdan bakınca dosttur, güler yüzlüdür, içi ise kaskatıdır ve biraz da zalimdir,» Bir an çatalıyla oynadı, sonra devam etti. «Ben galiba erkekleri daima çok geç anlamaya başlıyorum, İnsan kendisiyle hayatının sonuna kadar beraber yaşayacağı erkeği ancak çok geç vakit, yatakta tanımaya başlıyor »</p>

  <p>Barclay. «Evliliğiniz tehlikede öyleyse?» dedi.</p>

  <p>— «Evlendiğimiz zaman Londra banliyösünde bir ev aldık oraya yerleştik. Bir, iki yıl evlilik hayatımız güzel geçti, kocamın işiyle de yakından ilgilenmeye başladım, Bir yanda evim, bir yanda kocamın işine karşı duyduğum alâka, hulâsa, çok mutluydum. Fakat sonra her şey değişmeye başladı.»</p>

  <p>Brenda kısa bir an ellerini hafifçe onun elinin üzerine koydu, sonra ikisini birden çekti. «Mücadele edebileceğim biri olsaydı onu yenerdim. Ne var ki, meydana çıkarılabilecek kendisiyle savaşabileceğim gibi biri yoktu ortada.»</p>

  <p>Brenda tekrar durakladı, sonra çabuk çabuk konuşmaya başladı. «Evliliğimizin üçüncü yıldönümüydü. Akşam yemeği için bir yere, ondan sonra da bir revüye gitmeye karar vermiştik. Ama o gün öğleden sonra aniden aklıma esti, kocamın bürosuna gittim. Daha evvel onu altı buçukta gidip almamı kararlaştırmıştık. Hâlbuki ben dörtte gittim. Onu iki buçuk saat evvel bürodan çıkartmayı düşünüyordum. Kendisine vereceğim yıldönümü hediyesini seçmeme yardım etmesini istiyordum. Basit, saçma bir hediyeydi. Yeni Zelanda Yeşil taşından bir kol düğmesi. Onun için erkenden onun bürosuna gittim, kapıyı açıp girdim. Tom'un masası üzerinde sırtı bana dönük biri oturuyordu. İş konuşuyorlardı.»</p>

  <p>Barclay dikkatle kadının yüzünü gözlüyordu. «Eskiden, yanında sekreteri olarak çalıştığım zamanlar katiyen habersiz yanına girmezdim, fakat artık karısı olduğum için, üstelikte ona bir sürpriz yapmayı tasarladığım için, girdim. Başını kaldırıp bakınca şaşaladı, beni gördüğü zaman yüzünün ifadesi tamamen değişti. Kalktığı gibi masayı dolanıp geldi. Yüzünün ifadesi tamamen değişmişti. Bambaşka bir Tom vardı karşımda. Hiç tanımadığım bir Tom. Yüzünün hatları buz gibiydi. İçinin bütün sertliği, huşuneti dışına vurmuştu sanki.» Ürperdi. «Kolumdan tuttu. Ama o kadar hınçla tuttu ki, neredeyse avazım çıktığı kadar bağıracaktım. «Defol burdan!» dedi. «Defol burdan anlıyor musun? Bir daha da işime karışayım deme, Allahın belâsı!» Evet, böyle dedi. Bu sırada masada oturan şahıs bana dönüp bakmamıştı. Yüzünü gizlemek ister gibi bir hali vardı. Omuzlan çıkık, ceketinin yakası yağlı, üzerine de kepekler dökülmüştü. İnce, ince kar gibi. Bunun üzerine, dışarı çıktım, kapı hızla arkamdan kapandı. Üçüncü evlilik yıldönümüm bu şekilde sona erdi.»</p>

  <p>Brenda, Barclay'e baktı. «Ve yanılmıyorsam evliliğimiz de o şekilde sona erdi.»</p>

  <p>Sonra birden gülümsedi. «Alan, ne olursunuz, beni affedin. Kadın mecmualarındaki hayat hikâyeleri gibi bir hikâye anlattım. Utanıyorum kendimden;»</p>

  <p>— «Neden?» Barclay her kişinin de bardaklarına biraz şarap koydu, sonra kendi bardağını aldı, içindeki içkiyi hafif hafif döndürmeye başladı.</p>

  <p>— «Halbuki utanç değil, ferahlık hissi duymanız lâzım. Derdini söylemeyen derman bulamaz.»</p>

  <p>Kadehini, tekrar rastgele yerine koydu. «Demek şimdi onun üzerine tatil geçirmek için Capri'ye geldiniz. Yani ayrı ayrı bir tatilin tekrar derdinizi halledip etmeyeceğim anlamak için? Bir faydası olacak mı dersiniz?</p>

  <p>Brenda, şaşkın şaşkın, başını salladı. «Nasıl oldu, neden oldu bu, anlamıyorum.»</p>

  <p>Barclay gayet nazik «Bu tamamen size ait bir mesele, onu bizzat halletmeniz lâzım. Belki bir yabancıya açtıktan sonra kendi probleminizi daha rahat ele alıp halletmek imkânını bulursunuz» dedi;</p>

  <p>— «Çok rica ederim, sakın sizden tavsiye istiyorum zannetmeyin. Bir an içimi dökmek ihtiyacım hissettim. Onun için ve ben sempatiyle dinleyen bir yabancısınız diye size evlilik hayatımın sırlarını açtım.»</p>

  <p>Barclay'in dudakları acayip bir şekilde büküldü. «Bunun için beni seçmiş olmanız bana bir iltifattır. Aslına bakarsanız, benim de bir derdim var, Hem de sonunda çok çetrefil bir şekilde halledilecek bir dert.»</p>

  <p>Omuz silkerek kadına gülümsedi. «Bir bakıma, bana da yardımınız oldu. Siz Capri'ye gelmeden evvel çok içiyordum, çok düşünüyordum. Dertli biriyle karşılaşmaya ihtiyacım vardı. Bunun için teşekkür ederim size.»</p>

  <p>Brenda. «Yarın gidiyorsunuz,» dedi. «Ve sizi bir daha görmeyeceğim. Gelin, biraz yürüyelim.»</p>

  <p>Barclay onun şalını tuttu, parmakları hafifçe kadının ılık boynuna dokundu.</p>

  <p>Denizle bir olarak rüzgârın şarabını içtiler.</p>

  <p>Barclay, denizin yukarılarındaki bir patikadan yürüdükleri sırada, Brenda'nın elini avucunun içinde tutarak, uzun uzun kendinden bahsetti. Ne biçim bir insan olduğunu anlayabilmesi için ona birçok şeyler anlattı.</p>

  <p>Son derece dürüst olduğu için, «Artık söyleyeceklerimin hiçbir önemi yok, çünkü birkaç hafta içinde ölmüş olacağım,» dediği zaman da kadın kendisine inanabilirdi.</p>

  <p>O sırada Barclay'in ve onun Roma'ya dönüşlerinden bahsediyorlardı. Ve Barclay bu son sözleri birkaç cümlesinin arasında, gecenin güzelliğinden, yıldızlardan veya rüzgârdan veya aşağılardaki denizden bahsediyormuş gibi söylemişti. Devam etti. «Burada bir tehlike mevcut değil, çünkü diplomatik çevrelerde birinin ölümünü tertiplemek zaman alır. Fakat bana bu işi haber veren adamın bumu çok iyi koku alır, hemen hiç yanılmaz.»</p>

  <p>Brenda'nın söyleyebileceği gibi hiçbir şey mevcut değildi; Barclay hızlı hızlı konuşmaya devam etti. «Çılgınca bir şey; Düpedüz çılgınca! Başka bir şekilde ifade kabil değil. Bir düşünün. Zagreb'in balık pazarındaydım. Birden bir adam, Yugoslavya'da makam sahibi yüksek biri koluma yapıştı, bir şeyler söylemeye başladı; söylediği her kelime kendisini ipe çektirmeye yetecek cinstendi. Etraftan bir sürü insan kendisini gözetlerken, o rubleyi dinara, dinarı da lirete çevirmek için çırpınıyordu. Ve ceplerini istediği dövizlerle doldurduğu zaman, onu alıp götürdüler.»</p>

  <p>Barclay'in, Brenda'nın kolunu kavrayan parmakları daha da gerildi. «Bütün o sefil kahvehaneler, hep kulak kabartmış, fısıltılarla konuşur, dinlerler, en büyük sırlan parayla satın alırlar.»</p>

  <p>Brenda onu susturmaya çalıştı, fakat fasılasız devam ediyordu Barclay. «isteselerdi daha senelerce evvel beni istenmeyen şahıs ilân edebilirlerdi, fakat yapmadılar, bilâkis benim dilediğim zaman oraya dönmeme müsaade ettiler! Bir hata yapmamı ve o hatayla kendi casusluk şebekelerindeki adamlarını meydana çıkarmak istiyorlardı.»</p>

  <p>Barclay basanı salladı. «Zavallı, Kleptin. Benim iyi kalpli dostum. Kadınlara çok düşkündü. Sonunda onu kendi kadınlarından birini yem gibi kullanarak enselediler. Onu ikaz etmiştim, ikazıma kahkahalarla mukabele etti, fakat nihayet yakalayıp götürdüklerinde çoktan mahvolmuştu, çünkü kendi bölümünden biri, bir kadın, ele verdi onu. Kadın kendi ipek çoraplarından birini onun boynuna bağlayarak çeke çeke götürdü darağacına.»</p>

  <p>Brenda, sakin. «Nelerden bahsediyorsunuz, Alan?» dedi. «Hiçbir şey anlayamıyorum. Kim bu bahsettiğiniz insanlar?»</p>

  <p>Barclay bir şeyler geveledi. «Uzaklara, buralardan çok uzaklara gitmek o kadar kolay olurdu ki; Herhalde yapabileceğim bir şeyler, başka bir şeyler olmalı.» Birden tekrar kavradı Brenda'nın kolunu. «Başka bir yerde olsam, muhakkak emniyette olurdum. Halbuki Roma tarafsız bölgedir. Tam suikast yeridir.»</p>

  <p>Genç kadın şaşalamıştı, tökezlendi, fakat Barclay'in kolu tuttu onu. Yürümeye devam ettiler. Birden hışımla çekti onun kolunu kadın «Ayak üstünde uydurunuz bu masalı... beni korkutmak için. Zerre kadar hakikat tarafı yok bu anlattıklarınızın.»</p>

  <p>Durdu, elini çekti. Bu el şimdi yıldızların altında, rüzgârda, buz gibiydi.</p>

  <p>Barclay. «Hayır,» dedi. Yüzü rüzgârda kayboldu. «Hayır» diye tekrarladı! «Bir işe yaramadı. Geri dönelim, artık, Brenda. Ben böyle şeyleri anlatmanın usulünü bilmiyorum.» Kadından tarafa döndü. «Beni affedin. Sizi kıldırdım.»</p>

  <p>— «Kızmış falan değilsiniz. Ya... yalnız korkuttunuz beni.»</p>

  <p>Tuttuğu yerde genç adamın adalelerinin ne kadar gerilmiş olduğunu hissediyordu." Şaka ediyorsunuz, değil mi?"</p>

  <p>"Evet. Ben ne zaman şaka yapmaya kalksam hep böyle yüzüme gözüme bulaştırır. Zevk falan yok ki bende.»</p>

  <p>Yürümeye devam ettiler, sonra bir yerde döndüler, ağır ağır tekrar. San Marino Grande'ye yürümeye başladılar.</p>

  <p>Rüzgâr, Brenda'nın saçlarını yüzüne dolamıştı, sonra onları hafifçe arkaya attı. Barclay bir müddet sonra ona bakmak üzere döndüğü zaman, kadının yüz hatlarını adeta mine bir madalyon üzerine işenmiş kadar net gördü. Bu çehrede kudret ve güzellik vardı, gecenin loş aydınlığı ile rüzgâr ise şimdi onun son derece arzu edilecek bir kadın haline koymuştu</p>

  <p>Barclay, çok uzun zamandır başka bir insana sırlarından bahsetmemişti, çünkü onun yaşadığı âlemde değil bir kelime, bir tek bakış bile insanı mahvedebilirdi.</p>

  <p>Barclay durdu, genç kadını da kolundan tutmuş olduğu için, o da durdu. Bir birlerine döndüler, Barclay o sakin sesinde bir ciddiyet ifadesiyle. «Brenda, size son derece minnettarım.» dedi.</p>

  <p>Sonra devam etti. «Evlisinde, biliyorum; onun için sana âşık olmaya başladığımı söylememem lâzım.»</p>

  <p>Bir an karanlık içinde genç kadın hafifçe yüzünü kırıştırdı. «Devam edin, Alan.»</p>

  <p>Barclay omuzlarım silkti. «Hâlbuki yetiştiğim o garip okulun centilmenleri gibi ölümü korkusuz kabullenmeye hazırlanmıştım. Hâlbuki şu anda yaşamak istiyorum. Ne kadar ümitsizcesine olursa olsun, yaşamak istiyorum »</p>

  <p>Brenda kendim onun kollan arasına atmıştı. «Öyleyse öp beni.»</p>

  <p>Barclay onu öptü. Vücudunu tazyik eden vücuda mukabele ederek, o daracık patikanın üzerinde hafifçe yaslanarak.</p>

  <p>Brenda. «Gel şimdi,» dedi. «Eve gidelim.»</p>

  <p>Sonra bayırdan indiler, arnavut kaldırımı döşeli rıhtım boyuna çekilmiş sandalların önünden geçtiler, minicik meydanı katettiler, sonra Pensione Smith'e giden bayırı tırmanmaya başladılar.</p>
</body>
</html>
