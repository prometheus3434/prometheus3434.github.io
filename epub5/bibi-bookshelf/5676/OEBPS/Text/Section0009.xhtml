<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0011.css" rel="stylesheet" type="text/css" />
</head>

<body>
  <h1>DÖRDÜNCÜ KISIM</h1>

  <p>James Bond, Löwenbrau'a sekize birkaç dakika kala geldi, şapkasıyla ince pardösüsünü bir vestiyer memuruna yerdikten sonra antreden daha aşağı bir seviyede bulunan restorana yürüdü.</p>

  <p>Bir köşede bir piyano vardı. Lokantanın atmosferi bir Avusturya birahanesininkiydi. Her tarafta cilâlı kaplamaları masaları ve orijinal biçimlerde burma demir işleri vardı, ışık ta hafifti. Etrafta bir hayli bölme vardı ve o bölmelerdeki iskemleler ağaçtandı. Onların dışındaki şuraya buraya serpiştirilmiş masaların ortasında da hayli geniş bir pist bulunuyordu. Bazı masalara çiftler oturmuş, uzun bardaklardan bira, içiyorlardı. James Bond, Löwenbrau için gecenin yeni yeni başladığını bir bakışta anlamıştı. Tam girişin karşısındaki köşede bir masa seçti, oturup Bartolini'yi beklemeye başladı.</p>

  <p>Restoran yavaş yavaş dolmaya başlıyordu. Gelenlerin çoğu turistti. İçeri girince evvelâ dekoru gözden geçiriyor, sonra ayaklarını sürüyerek bir masaya gidip oturuyor, bira ısmarlıyor, sonra gelen birasını yudum yudum içmeye başlıyorlardı.</p>

  <p>Tam sekizi çeyrekte Bartolini içeri girdi.</p>

  <p>James Bond ona bakınca saçları yatırılarak taranmış, esmer, bir Romalı gördü. Bartolini kısa daracık bir ceket, kalçalarından aşağıda iyice daralan soba borusu gibi bir pantolon, ayaklarına da sivri burunlu iskarpin giymişti, nihayet ufak siyah bir de kaytan bıyık bırakmıştı.</p>

  <p>James Bond, bakar bakmaz onu maynıunsuz ve pazarlıklarını giymiş bir lâternacıya benzetti. Roma'ya geldiği andan beri keyfi kaçık olan Bondun biraz daha canı sıkıldı.</p>

  <p>Romalı çabuk adımlarla Bond'un masasına geldi. Bu arada kavalyeleriyle birlikte masalarda huzursuz oturan üç, beş kıza göz etmiş, birkaç adımda da o, kızlardan en az ikisinden gözle randevu almıştı. Roma da Bartolini'den keskin zampara yoktu herhalde.</p>

  <p>Bartolini nihayet Bond'un masasına geldi, topuk vurdu, ve hafifçe eğildi. Sonra elini uzattı. Bond Bartolini'nin elini sıktı. Bartolini'nin ince, esmer eli de kendi elini aynı güçle sıktığı zaman Bond hayli hayret etti. Bond'un avucunun içinde kaybolan ufacık, sırım gibi hanımeli zemberek kadar sert, sırf kemik ve sinirdi.</p>

  <p>Bond yerine oturduktan sonra dimdik Bartolini'nin gözlerinin içine baktı, bir kere daha hayret etti.</p>

  <p>Bartolini. «Bendeniz Bartolini, emrinize amadeyim, Mr. Bond» dedi.</p>

  <p>Hatasız bir İngiliz aksanıyla konuşmuştu, Bond ona; «Hoş geldiniz.. » dedi, O zaman Bartolini bir iskemle çekerek oturdu.</p>

  <p>Bond öteki adam karşısına oturduğu zaman Bartolini'nin gözlerinin — gözlerin çok şey ifade ettiğine inanırdı — onun yaşındaki bir insana göre çok yaşlı bakışlar taşıdığını düşündü. Bartolini'nin ışıl ışıl gözleri açık fındık rengiydi, bu gözlerde garip bir hüzün, bir ciddiyet, çok şeyler bilen bir insanın bakışları vardı. Lâf arasında gözlerde son derece ciddi bir bakış beliriyordu</p>

  <p>Bartolini cebine el attı, oradan katlı bir kâğıt çakararak Bond'a verdi.</p>

  <p>Kâğıdın üzerinde, «Sana Rici Bartolini'yi takdim ederim», yazılıydı, altında da Binbaşı'nın sade imzası vardı.</p>

  <p>Bond başını kaldırıp muhatabına baktı, sırıttı. Bartolini ete arıttı;</p>

  <p>— «Bir duble bira içer miydiniz, Mr. Bond?»</p>

  <p>Bond başıyla «içerim» anlamında bir işaret yaptı.</p>

  <p>Bartolini bunun üzerine başını çevirmeden sağ elini omuz hizasına kaldırıp parmaklarını şaklattı.</p>

  <p>Bir garson geldi. Bartolini. «Due Mrre» dedi.</p>

  <p>— «Subito, signore»</p>

  <p>Biraz sonra biraları geldi, Bond hemen cebine el attı.</p>

  <p>Bartolini. «Hayır,» dedi, «hesap daha sonra» Sonra bir el işaretiyle adamı uzaklaştırdı.</p>

  <p>Bond kocaman bira bardağım kaldırdı. «şerefe»</p>

  <p>— «Çin — cin.»</p>

  <p>Bira soğuk ve nefisti, müşteriler arasındaki mesafeyi kapatacak kadar nefis.</p>

  <p>James Bond. «Bir Avrupalının bu kadar güzel İngilizce konuştuğunu ilk defa duyuyorum,» dedi. «Tebrik ederim» Bu işimizi, çok daha kolaylaştıracak».</p>

  <p>Tekrar dubleleri kaldırıp içtiler.</p>

  <p>Bartolini. «Teferruatla vakit kaybetmek istemeyeceğinize eminim, Mr. Bond,» dedi. «Binbaşını, Mr. Barclay Capri'den geldiği zaman burada ne gibi bir durum meydana geleceği hususunda bana etraflı malumat verdi»</p>

  <p>Şimdi Bartolini'nin gözlerinde ölülerinkini andıran bakışlar belirmişti.</p>

  <p>Bond. «Bu sabah Via Archimedee'den bir gidip geldim, öğleden sonra bir kere daha gidip geldim. Etraf pek sessizdi, polislerinizden ikisi de devriye geziyorlardı.» dedi.</p>

  <p>— «Daima çift gezerler. Biz Romalıların bir lâfımız vardır. "Polislerimiz çift gezer, çünkü biri okuma bilir, biri de yazma" deriz. Herhalde haksızlık ediyoruz karabinyerilere.»</p>

  <p>— «Halbuki bana işlerinin ehli kimseler gibi gölündüler. İkisi de silâhlıydı.»</p>

  <p>— «Dokuz milimetrelik Baretta taşırlar. Kısa namlulu, büyük kalibreli, çok gürültülü ve dağılması çok fazla silahlardır. Ancak çok kısa mesafeden iş görürler. Fakat bizim karabinyerilerin ateş ettiklerini hiç duymadım. Bizim canilerimiz ateşli silâh kullanmaya alışkın değildir.»</p>

  <p>— «Yani, sence bizim canimiz de silah kullanmayacak, öyle mi diyorsun?»</p>

  <p>Bartolini omuz silkti. «Kim bilebilir?»</p>

  <p>James Bond. «Barclay'in kalacağı apartman son derece modern. Via Archimede'deki diğer apartmanlar gibi. Altı katlı ve her katında da dörder daire var zannederim.»</p>

  <p>— «Beş katlı gerçekte. En üst kattaki müstakil bir çatı katı. Tek daireli. Mr. Barclay orada kalacak, zemin katta kapıcının dairesi, kalorifer dairesi, çöp odası ve garajlar var. Tam olarak binada yirmi bir daire mevcut. Bunlardan sadece ikisi boş Bu geceden sonra sadece bir tek boş daire kalacak. Mr. Barclay'i bekleyen çatı dairesi yani.»</p>

  <p>— «Öbür boş daireyi kim kiraladı?»</p>

  <p>— «Bir İngiliz. İki ay oturacakmış.»</p>

  <p>James Bond başıyla müspet bir işaret yaptı. «Şimdi yapılacak iş o blok binada oturan bütün kiracıların her biri için birer dosya tanzim etmek.»</p>

  <p>— «Mühim iş.»</p>

  <p>—«Dosya demekle çok etraflı malumat toplamayı kastediyorum. Yani her kiracının ismi, yaşı, ne iş yaptığı, mutat günlük hareketleri, gidiş gelişleri, nasıl eğlendikleri dostları, mazileri ve ne kadar zamandır bu apartmanda oturdukları falan... Malum bilgi kaynaklarını bir kenara bırakırsak, istediğimiz bu malumatı nereden, nasıl temin edebiliriz?»</p>

  <p>Bartolini birasından biraz içti. «Roma'da kapıcılık denilen bir müessese mevcuttur. Kapıcı denilen şahıs binanın kapıcısı olduğu kadar müdürüdür de. Bir adamın kapıcı olabilmesi için çok güvenilir bir kimse olması, kırk tarakta da kırk bezinin bulunması şarttır. Ve bir apartmana kapıcı olmak için çok zaman büyük paralar yedirmek gerekir. İyi bir kapıcı hiçbir zaman uyumaz, katiyen surat asmaz, binadaki her arızanın kusuru ona bulunur. Her şeyi bilir. Her kiracı ile ayrı ayrı meşgul olur. Kapıcı demlen mahlûk sır küpüdür. Ve bu kapıcı milletinin de yemediği nane yoktur, içlerinde günah çıkarmaya gidenler parmakla sayılabilecek kadar azdır. Çünkü kapıcı olmak için her çeşit günahı peşinen işlemiş olmak lâzımdır.»</p>

  <p>James Bond. «Bizim binamızın kapıcısını tanıyor musun?» diye sordu.</p>

  <p>— «Henüz tanışmak nasip olmadı. Fakat yarın öğleden sonra üç buçukta tanışacağız. Üç gün zarfında da o blokta oturanların hepsi hakkında gerektiği kadar bilgi sahibi olacağımı umuyorum.»</p>

  <p>— «Neden saat üç buçukta?»</p>

  <p>— «Çünkü bahis konusu kapıcının, daha doğrusu karısının hareketlerini takip ettim. Şişman ve huysuz bir kadın karısı var. Her gün zengin bir kiracı kadın onu öğle uykusundan uyandırıp köpeğini gezdirmeye yolluyor, Giuseppe adındaki kapıcı hakkında da biraz malumat topladım. Onunla ilk konuşmayı baş başa hususi olarak yapmak istiyorum. Karısının köpek gezdirmeye gittiği saatte.»</p>

  <p>— «Peki, ya o boş daireye yarın gelecek olan İngiliz?»</p>

  <p>Bartolini iyice dolmak üzere bulunan birahaneye bir göz gezdirdi, Sırtında kötü ütülenmiş siyah bir elbise bulunan zayıf biri piyanonun başına geçmiş, tuşlarla oynuyordu. Bartolini. «Onun hakkında da tahkikat yapacağım» dedi. Bartolini bir müddet bira dublesiyle oynadı, tekrar konuştuğu zaman gözlerindeki bakış çok ciddiydi. «Bahsettiğiniz şu, Mr. Barclay...» dedi. «Çok mühim bir kimsemi? Roma'da bulunduğu müddetçe gerçekten başına bir şey gelirse felâket mi olur?»</p>

  <p>James Bond sigarasından bir nefes çekti, kısılmış gözlerinin arasından ufak tefek İtalyan'a baktı. «Evet, Mr. Barclay'in başına bir şey gelecek olursa, Londra'ya hiç dönmesem daha iyi ederim. Binbaşı da hiç hoşlanmaz bundan Mr. Barclay'in gördüğü iş son derece kıymetli O giderse yerine konabilecek başka biri yok.»</p>

  <p>Bartolini, avurtları göçmüş, James Bond'a bakakaldı. «Ben bu iş için çok üzülüyorum, Mr. Bond.»</p>

  <p>—- «'Neden? Henüz vakit kaybolmuş değil. Durumu kontrol için, tekrar tekrar kontrol için zamanımız var»</p>

  <p>Piyano çalmaya başlamış, birahanenin atmosferi de bir anda değişivermişti; Bartolini, kendi kendine mırıldanır gibi konuşmaya başladı. «Mesele, Mr. Barclay'in İngiliz olması. Ben İngilizceyi çok iyi konuşurum, fakat İngilizleri anlamam. Bir İtalyan niçin korkar, ne zaman cesurdur ne zaman dertlidir; ne zaman sevinir, yerinir, bilirim, fakat İngilizlere akıl erdiremiyorum. Bu Mr. Barclay ne biçim bir adam, onu bilmeden onu öldürmeye kalkışacak insanı da tanıyamam.»</p>

  <p>James Bond «Zaten senden de onu tanıman istenmiyor» dedi. «Bir tahmin oyunu oynamıyoruz. Bu iş taban tepmekle halledilecek bir iş. O apartmanda oturanlar, civar binalarda oturanlar hakkında gayretle, yorulmadan toplanacak bilgiyle ilgili senden istenen iş.»</p>

  <p>Bartolini «Hayır, Mr. Bond.» diye tekrarladı. «Hayır, Binbaşını, Mr. Barclay'in kılma zarar gelmemeli diye sıkı sıkı tembih etti. Onun hayatından benim sorumlu olduğumu söyledi. «Bartolini'nin gözleri koyulaşmış, bakışları daha da keskinleşmişti. «Binbaşı çok iyi dostumdur. Bana analık etti, babalık etti, ağabeylik etti. Velinimetimdir benim... Onun için korkuyorum, sinyor, kendi hayatım için korkuyorum, Mr. Barclay mahvolursa, ben de mahvoldum demektir.»</p>

  <p>Müzisyen piyanonun tuşlarını hızla dövmeye başladı, birahanenin havası adamakıllı canlandı.</p>

  <p>Birçok kimseler, birçok değişik sebeplerden Alan Barclay' in yaşamasını istiyorlardı. Ve bu insanların çoğu tanımıyorlardı henüz birbirlerini.</p>

  <p>İkindi yaklaşıyordu. Villa Gloria'nın oval boşluğu üzerinden garip bulut kümeleri telâşla geçiyordu. Roma kışının ortasında ağaçlar bütün yapraklarını dökmüştü.</p>

  <p>Bartolini, Via Archimede'de bir vespa ile yol alıyordu, son ra onu 1001A'nın önünde yaya kaldırıma itinayla yanaştırıp yasladı.</p>

  <p>1001A, harpten sonra yapılmış modern İtalyan mimarisi üslûbunda, gözü rahatsız etmeyen, pratik, balkonlarıyla insana çok havadar bir yapı hissini veren betonarme bir bloktu.</p>

  <p>Şişman bir kadın binanın antresine açılan kalın cam kapılan iterek çıktı, arkasından da kırmızı bir kayış ucunda kahverengi bir spaniel köpek çıkardı. Hayvanın en yakın suluna bacak kaldırıp işemek için duyduğu hevesi kadın onu çekerek körletti, sonra caddeye indi.</p>

  <p>O caddeye çıktığı anda binaya giren Bartolini'nin kolunun altında bir dosya çantası vardı.</p>

  <p>Fuayede, sol tarafta bir tek ahşap kapı vardı, kapının üzerinde de bir zil düğmesi ile KAPICI diye yazılı bir levha vardı.</p>

  <p>Kapalıydı kapı Bartolini zile bastı, bir lâhza sonra kapı açıklı.</p>

  <p>— «Giusepe Roncato ile mi görüşüyorum?»</p>

  <p>Kapıcı. «Evet» diye tasdik etti. Kırk yaşlarında kadar ve ya biraz daha yaşlı, gri— mavi gözlü, mahzun bakışlı bir adamdı. Yüzünün hatları sanki daha doğduğu anda mevcutmuş ta, sonradan her yıl geçtikçe biraz daha derinleşmiş intibaını veriyordu insana.</p>

  <p>Bartolini iki elini birden ona uzatarak. «Sana Conegliano'dan selâm getiriyorum dolu dolu.» dedi.</p>

  <p>Kapıcı oralı bile olmamıştı. Binbir sebeple, binbir kişi gelirdi kapısına. Çok temkinli bir adamdı memleketten ayrılalı yirmi yılı geçmiş olduğu halde hâlâ Güneylilerden şüphelenirdi.</p>

  <p>— « Conegliano 'dan mı?» diye tekrarladı.</p>

  <p>Bartolini akıcı bir dille konuşmaya devam etti. «Ben senin yeğenin olurum, Giuseppe, uzaktan, evet, ama yine de yeğen oluruz seninle. Amcan Maria Pacelli ile evlenmişti, öyle değil mi. O kadının da bir kız kardeşi vardı. O da Bartolini adında biriyle evlenmişti, Ben Tommaso Bartolini'nin oğluyum. Annemin ismi de Nina Pacelli. İkisi de Conegliano 'ludurlar.»</p>

  <p>Kapıcı hâlâ istifini bozmadan, başıyla onun sözlerim tasdik etti. Sonra bu yeni çıkmış yeğeninin şık elbiselerine, gıcır gıcır iskarpinlerine, sinekkaydı yüzüne ve onun indinde ancak mühim bazı meslek sahiplerinin yüzlerini süsleyen ince kaytan bıyıklara baktı.</p>

  <p>Bu yeğen Bartolini'nin iş güç sahibi olduğu ve Giuseppe Roncatonun fakir sofrasına göçmeye kalkışmayacağı belliydi. "Kenara çekildi.</p>

  <p>— «Buyurun içeri, hoş geldin, Yeğenim.» dedi.</p>

  <p>Bartolini sıkıntıdan üst dudağının üzerinde birikmiş teri sildi. İlk adımı iyi atmıştı.</p>

  <p>Girdiği yer ufak bir odaydı. İçerde bir masayla birkaç iskemle, bir köşede de bir yemek sobası vardı. Onun ötesinde de kümes kadar ufak bir yatak odası görünüyordu. Duvarda bir telefon vardı, telefonun üstünde de plâstik bir çerçeve içinde üzerinde numaralar ve isimler bulunan bir üste vardı. Listedeki her ismin hizasında bir düğme vardı.</p>

  <p>Giuseppe başıyla düğmeleri, çerçeveyi ve siyah telefonu işaret etti. «Bunlar da benim başınıın belâları,» dedi. «Onların yüzünden cehennem hayatı yaşıyorum. Tam yirmi bir baş belâsı. Görüyorsun ya?»</p>

  <p>Bartolini oturdu. «Memleketi geçenlerde ziyarete gitmiştim», dedi. «Fiat kumpanyasının mümeessiliyim, kuzeye gitmem icap etti O fırsattan istifade edip memlekete kadar uzandım.»</p>

  <p>Bir an mola verdi, sonra devam etti. «Göbek adım Ricci,» dedi. «Herhalde hatırlayacaksın, çok seneler evvel Kanada'ya hicret eden uzak bir akrabamızın ismi de Ricci idi.»</p>

  <p>Giuseppe bir baş işaretiyle tasdik etti. «Evet, Yeğenim, Fakat ben ailenin Canegliano'daki kolu ile temasımı kaybettim. Memleketten çıkıp Roma'ya geleli yirmi beş yıl oluyor. Önceleri Travesters'de bir mutfakta çalıştım, Harpten sonra da buraya Parioli mahallesine geldim burada kaldım. Ömrümün sonuna kadar da burada kalmaya niyetliyim. Allah nasip ederse tabii.»</p>

  <p>Ricci. «İnşallah,» dedi ve devam etti. «Yeğenim Maria ufak bir köpeği gezdirmeye çıkardı zannederim, İçeri girerken kapı ağzında rastlayıp tanıdım kendisini, fakat biz kuzeyliler böyle konularda temkinliyizdir. Fevkalâde bir kadına benzer, yeğenim.»</p>

  <p>Giuseppe tasdik etti onun sözlerini. «Gerçekten fevkalâde bir kadındır. Maria belki biraz...»</p>

  <p>Cümlesini bitirmedi. Bartolini onun duraklamasından faydalanıp elindeki dosya» çantasını kaldırdı, masanın üzerine koydu. «Kuzey şaraplarının hepsi ayni markayla satılır. Onun için güven olmaz onlara. Buna mukabil...» Çantanın kapağım açtı, içinden ustalıkla bir şişe çekip çıkardı, «bir içki vardır ki, kalitesinden hiçbir aman hiçbir şey kaybetmez.»</p>

  <p>Giuseppe'nin ağırlamış göz kapakları birden açıldı. «Viski ha.»</p>

  <p>Bartolini onunla şaka etti. «İngilizce biliyorsun , ha, Yeğenim?»</p>

  <p>— «Bir parçacık, Ricci, fakat viski dediğin dünyanın her yerinde içilen bir şey. Bir çok defalar içtim. Birinci katta Allahın belâsı dört çocuklu bir Americano var. İyi adamdır, ama karısı şeytanın ta kendisidir. Amerikalı bir, iki defa beni dairesine çağırıp musluğu falan tamir ettirdi, karısı olmadığı zamanlarda bana «Viski» ikram ederdi. Bir seferinde «Şükran günü» dedikleri, gün bana kocaman bir şişe vermişti, fakat, ne yazık ben daha bir bardak içmiştim ki; Maria geldi...»</p>

  <p>Giuseppe o kıymetli «Viski'nin musluğa nasıl dökülmüş olduğunu acı acı hatırlayarak sözlerim yanda bıraktı.</p>

  <p>Omuzlarını silkti. «Birer bardak viski içelim diyeceksen, Yeğenim çabuk söyle, Maria yarım saate kadar döner çünkü»</p>

  <p>Bartolini sırıtarak şişenin mantarını çıkardı, sonra Giuseppe için cömertçesine doldurdu, kendine. Giuseppe su getirirken kendine de biraz koydu.</p>

  <p>— «Salute»</p>

  <p>— «Ah... işte bu ilâcın ta kendisini. Haltetmiş eczanede satılan ilâç»</p>

  <p>Giuseppe viskisinden dolu bir yudum alarak derin derin» teneffüs, etti. Dışarıda caddede ağır bir araç durdu, Giuseppe bir hareket yaparak bardağındaki içkiyi bir yudumda boşaltı</p>

  <p>— «Çocukları getirdi okul otobüsü» dedi «Şimdi gürültü başlar. Amerikalının çocukları da gelir bu otobüsle.»</p>

  <p>Dışarı çıktı, kapıyı ardından açık bırakmıştı, Hole dolan çocukların gürültüleri birdenbire ayyuka çıktı, Amerikalının çocuklarından biri elindeki tabancanın namlusunu Giuseppe'ye çevirip tetiği çekti. Hol müthiş bir gürültüyle çınladı..</p>

  <p>Giuseppe. «Geber inşallah!» dedi çocuğa.</p>

  <p>Kapıcı dairesindeki düğmelerden ikisi kırmızı kırmızı yanıp sönmeye başlamıştı. Giuseppe söylenerek dairesine döndü. «Mamma mia.» diyerek duvardan ahizeyi aldı. Sonra. «Si„ signora,» dedi. «Si,Si, Si»</p>

  <p>Dahili telefonla konuşmayı bitirip masaya döndü. Yüzü asılmıştı fena halde. «Bu piçler beni işimden edecekler,» diye söylendi «Eve döndükleri zaman patırtı edip ön tarafta birinci katta oturan şişman hanımı uykudan uyandırıyorlar. İkinci kattaki film yıldızının aşığını da.»</p>

  <p>Bartolini. «Çek bakalım, üzme kendini» dedi.</p>

  <p>İçtiler, ufak tefek, ama İtalyan olmadığı belli bir çocuk kapıcı dairesine girdi. Ayağında bir blucin, sırtında da ekose parlak bir ormancı ceketi vardı</p>

  <p>— «Merhaba, Giuseppe.»</p>

  <p>Giuseppe, gülümseyerek ayağa fırladı. «Anünio il piecolino. Come Stai, Antonio?»</p>

  <p>Çocuk, Giuseppe'ye sırıttı. «Merhaba!»</p>

  <p>Giuseppe. «Merhaba» diyerek küçüğü kaptığı gibi havaya kaldırdı, hoplatmağa başladı. «Pırlantam benim, bir tanem benim, Antoniom»</p>

  <p>Dışarıda bir erkek sesi duyuldu. «Tony?»</p>

  <p>Çocuk. «Merhaba» diyerek o daireden çıktı,</p>

  <p>Bartolini. «Amerikalılardan hazetmiyorsun sanıyordum, yeğenim Giuseppe,» dedi.</p>

  <p>— «Ama şu küçüğe bayılıyorum, Allah, Maria ile bana bir evlât vermedi, şu küçük kendi evlâdımın yerini tutuyor»</p>

  <p>Bartolini tekrar Giuseppe'nin bardağını doldurdu, Giuseppe endişeli bir tavırla saatine göz attı.</p>

  <p>— «Yapılacak acele bir işin mi vardı yoksa?»</p>

  <p>— «Hayır, ama Maria dörtte dönecek, iyi kadındır. Ama içki içmemden hoşlanmaz.»</p>

  <p>Bartolini kalktı. «Öyleyse ben gideyim, daha, iyi olur, herhalde... Yeğenim Maria'yı telâşa vermeyeyim.»</p>

  <p>Giuseppe bir kolunu salladı. «Kal, Canegliondan gelmiş yeğenimden daha iyi bir mazeret olur mu?»</p>

  <p>Bartolini mevzuu değiştirdi. «Bu binada Americano'dan başka yabancı var mı?»</p>

  <p>— «Şu anda yok. Fakat yarın bir İngiliz gelecek, dördüncü kattaki daireye. Perşembe günü de başka bir ingiliz gelip çatı katına taşınacak.»</p>

  <p>Bartolini tekrar bardağını kaldırdı. «Salute, ben hiç böyle apartmanlarda oturmadım. Fiat iyi para veriyor, fakat Parioüdeki apartmanlarda oturacak kadar değil. Burada kimler oturuyor, Giuseppe?»</p>

  <p>— «Bir defa, o Şişman Sinyora var, kocası Mussollini'nin zamanında Faşistti, yabancı bankalarda parası varmış diyorlar. Sonra artist var, âşığı olan evli adam şu dakikada yanında. Âşığı geldiği zaman artistin ufak köpeğini hemen kapının, önüne çıkarıp bırakır, Sinyorina'nın yatak odasındaki atraksiyonlarını köpeğin bile görmesine tahammülü yok. Sonra Trieste şivesiyle konuşan Avusturyalı bir kadın var, Sinyor Pacci ile karısı. Sinyor Pacci Sokak kedilerini beslemeye meraklıdır, ama onları beslemek için Amerikalının terasına et atıyor. Et yukarıdan terasa düşünce yayılıyor, kediler miyavlıyor. Bir gün Amerikalı gebertecek onu. Sinyor Pacci'nin attığı etlerin terasına düşmesine mâni olayım diye bana bin liret veriyor. Şikâyet ediyorum, fakat Sinyor Pacci de bana sevgili kedilerini beslemek için et alayım diye, her Allahın günü iki bin liret veriyor. İki yüz liretlik et alıyorum, üst tarafını da çektiklerime karşılık alıkoyuyorum. Hesap meselesi nihayet... Üç, beş kuruş kazanıyorum bu sayede...»</p>

  <p>— «Sen korsansın, Giuseppe.»</p>

  <p>Giuseppe haç çıkardı. «Viski konuşturuyor beni. Maria'da biraz sonra gelir.»</p>

  <p>Gerçekte Maria; gelmişti. Köpeği hâlâ kayışından çekerek içeri girdi. Kızgın bakışlı iri kıyım bir kadındı ve Giuseppe'nin içmekte olduğunu anlar anlamaz derhal yumruklarım kalçalarına dayadı.</p>

  <p>Giuseppe hafif tertip yalpalayarak kalktı; fakat Bartolini onun konuşmasına fırsat vermeden doğruldu, hemen gidip Maria’nın kollarından hafifçe tuttu.</p>

  <p>— «Ne kadar talihliymişim, kuzenim Maria,» dedi. «Giuseppe sana akrabalığımızdan bahseder, çünkü benim gitmem lâzım geliyor artık, hoşça kalınız.»</p>

  <p>Şaşırmış kalmış, Maria'yı iki yanağından öptü, kadın da yabancının gözlerindeki garip parıltının tesiriyle ona boyun eğdi. Bartolini bazı açılardan bakılınca, gerçekten yakışıklı bir erkekti, pervasızdı ve şövalye tavırlıydı; dilediği zaman bakışlarıyla kendisini ateşleyen bir kadının huzurunda bulunduğu hissim verebilirdi.</p>

  <p>Bartolini. «Artık gitmem lâzım,» diye tekrarladı. «Fakat amcamın söyledikleri doğru imiş... Giuseppe Roncato, kendine güzel bir kız almış demişti.»</p>

  <p>Maria. «Eh» dedi.</p>

  <p>Bakışlarıyla kadını yukarıdan aşağı süzdü. Kadının gözlerindeki öfkeli bakış kayboldu, gülümsedi. «Tanıştırılsak daha iyi olurdu,» dedi.</p>

  <p>Bartolini kapının önünde eğilerek. «Birkaç gün sonra daha münasip bir zamanda tekrar gelirim» dedi. «Hoşça kalın, kuzenim Maria, yeğenim; Giuseppe.»</p>

  <p>Bartolini, büyük kapının kemeri altından geçerken akıllılık edip de Giuseppe Roncato'nın nüfus kaydını ve şeceresinin bir kopyasını çıkartmış olduğu için, kendi kendini tebrik etti. Artık apartman sakinleri hakkında dilediği malûmatı rahatça elde edebilirdi. Çünkü bedbaht « Giuseppe 1001 A apartmanının sakinlerinden ne kadar nefret ediyorsa, viskiden de o derece hoşlanıyordu.</p>
</body>
</html>
