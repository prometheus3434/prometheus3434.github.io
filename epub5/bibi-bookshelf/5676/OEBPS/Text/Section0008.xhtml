<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0011.css" rel="stylesheet" type="text/css" />
</head>

<body>
  <h1>ÜÇÜNCÜ KISIM</h1>

  <p>Barclay, Marina Grande'deki ufak kahvenin önünde bir caffe espresso içerken Napoli'den gelen feribotu da seyrediyordu.</p>

  <p>Feribot geri geri rıhtıma yanaştı turistler fotoğraf makinelerini, çantalarını ve heyecanlarını getirerek ocak havasında adaya çıktılar. Hiç mevsimi olmadığı halde feribot bayağı kalabalıktı İnşallah havalar böyle devam eder de turistler Mavi Mağarayı da görmek fırsatını bulurlardı.</p>

  <p>Barclay'in arka tarafında rengârenk bir kartpostal teşhir yerinin üzerinde asılı bir tabelâ vardı Üzerinde; «sigara satılır "AUGUSTO BAR"» yazılıydı. Yine dükkân sahibiyle tezgâhtarların konuştuğu yabancı diller de levhaya yazılmıştı Capri'de, ister aşk bahsinde olsun, ister ticaret bahsinde, konuşulmayan dil yoktu.</p>

  <p>Ağustos ayı her iki cins aşk lisanının da, ticaret lisanının da adada her çeşidinin konuşulduğu bir aydı</p>

  <p>Fakat şimdi Ocak'ın ortalarındaydılar ve küçük meydan, sahile çekilmiş tekneler ve içi tıklım tıklım turistlerle dolu olduğu halde tepeye çıkan faytonların sonuncusu müstesna, bomboştu.</p>

  <p>Kahveden telâşla bir garson fırladı, doğruca Barclay'in yanına geldi. İngiliz üç haftadır her gün öğleden sonra pansiyonundan inip buraya geliyor, bir fincan kahve içiyor, bir saat kadar oyalanıyor, sonra hesabı istiyordu Barclay. «İl conto, per favore» dedi.</p>

  <p>Garson Alberto gidip çeki alarak hesap pusulasıyla tekrar döndü. Seksen liretti hesap. Barclay pusulaya bakarak bir an düşündü, sonra hesabı ödedi.</p>

  <p>— «Buena sera, signore..,</p>

  <p>Barclay. «Senin de» diyerek mukabele etti, Sonra kalkıp iskemlesini geri itti; ortalık kararmaya başlamış, turistler de kayıplara karışmışlardı.</p>

  <p>Tepeye çıkan daracık yoldan yürümeye başladı Zeytinler baş eğdi, duvarlar üzerine meyletti, yeşillikler üzerine daha koyu kurşuni gölgeler düştü. Nihayet alacakaranlıkta en dar yola geldi. Şimdi burada uzun bir taş merdiven denize ve Pensione Smith'e iniyordu.</p>

  <p>Pansiyona inip de odasına girdiği zaman, kendisini bir mektup bekliyordu.</p>

  <p>Ellerini ceplerine sokarak mektuba sabit bakışlarla baktı. San Marino Grande'den oraya kadar yürümüştü. Mektupla Pensione Smith'in ufacık yemek salonunda karnını doyurduktan sonra alâkadar olacaktı</p>

  <p>Küvete gitti. İtalya'dan, karşı sahilden tankerle getirilen sarnıç suyunun israf edilmemesi için ricada bulunan yazıyı bir kere daha okudu. Sonra musluğu açtı, yüzüne bol bol su vurarak yıkandı, kurulandı.</p>

  <p>Barclay balkona bakan çifte kanatlı kapıları, sonra da sivrisineklere karşı konulmuş tel kapıları iterek açtı, balkon şimşirler ve ağaçlarla dolu, bir de yüzme havuzu bulunan bir bahçeye bakıyordu</p>

  <p>Barclay sesler duyarak döndü! İki kadın yüksek sesle bağrışıyorlardı. İki kat yukarıdan, Barclay tekrar odasına döndü</p>

  <p>Karyolanın üzerinde iki sürahi dolusu su duruyordu. O iki sürahi dolusu su da her gece hizmetçiyle mutfak işlerine bakan Pierino arasında büyük patırtıya sebep oluyordu. Çünkü o güne kadar ikisi de her gece odasına iki sürahi dolusu su isteyen kimse görmemişlerdi Maria ise sabahleyin iki sürahiyi de boşalmış olarak bulduğuna dair yemin üstüne yeminler ediyordu. Barclay'i içkiyle hararet bastırdığı için durmadan su içtiğini bilen yoktu.</p>

  <p>Barclay odasına dönünce ilk olarak mektubu gördü. Tavandaki karpuz fanusun ışığı altında göze batan mektubu.</p>

  <p>İçinden 'Allahım, ne kadar da susadım' diye geçirdi.</p>

  <p>Mektubu aldı, onun korkularını haklı çıkaracağını biliyordu. Bir hayvan gibi kovalandığını biliyordu, şimdi de bu mektup kendisine kaçması için emir getiriyordu.</p>

  <p>Mektubu açtı, tek sayfalık kâğıdı düzeltti, sonra okudu.</p>

  <p>Londra, 15 Ocak.</p>

  <p>Azizim Alan,</p>

  <p>Sana Roma'da gayet cici bir daire buldum, Şubatın ikisinden itibaren takriben bir ay kadar enirine amade olacak ilerki malûmat oradaki arkadaşında. Roma'ya varır varmaz onu görmeni tavsiye ederim. Talihin açık olsun, Allah seni korusun, Charles.</p>

  <p>O tek sayfalık mektubu tekrar katlayarak zarfın içine koydu.</p>

  <p>Üç gündür vaktini doldurmak için çok ufak, basit şeylerle meşgul olmuştu. Bir zeytin ağacının dalı ucunda tek başına çılgıncasına çırpman ve bir türlü düşmeyen bir yaprak, O yaprağı seyrederek ne kadar zaman harcamıştı. Sonra kayalıklar arasında gezinen yeşilbaşları saatlerce, günlerce bir biyolog gibi dikkatle, sabırla tetkik etmişti.</p>

  <p>Zamanı geçirmek için etrafı gözetlerken, düşünceler düşünceleri takip etmiş, sonunda hep aynı noktaya gelmişti. Allahım, ne kadar da susadım.</p>

  <p>İlk düşüncesi içki oluyordu; ikinci düşüncesi de ölüm, fakat içki düşüncesi, bir zaman için; ölüm düşüncesini bile yeniyordu. Fakat içkiden nasibini almış, artık onunla Bir ilgisi kalmayana kadar içmiş, içmişti...</p>

  <p>Dayanarak içebilirdi ve Barclay böylesine içebileceğini ispat etmişti, fakat insan Barclay olursa, ilânihaye içemezdi, çünkü alabildiğine içmenin verdiği utanç hissi ölüm korkusundan bile kuvvetliydi ve insanın içkiyle ölüm korkusunu yenebilmesi mümkün değildi, onun için her şeyi kendi düzeni içine sokup «Ne olursa olsun, ölürsem öleyim, kimin umurunda» diyebilmeliydi..</p>

  <p>İçerek sarhoşlamak berbattı, ama alabildiğine içip sarhoş olduktan sonra ayılmak çok daha berbattı, fakat Barclay nihayet kendi kendisiyle barış yapmıştı, buna karşılık ileri sürdüğü şartlar da cellâttan kurtulup namuslu, dişe dokunur bir emekli maaşıyla bir kenara çekilip ömrünün sonuna kadar endişesiz yaşamaktı. Yine de bir kadeh içkiye ihtiyaç hissediyordu ve Londra'dan gelen mektupta moralini takviyeye zerre kadar yardım etmemişti.</p>

  <p>Barclay saat sekizde odasından ayrıldı, koridorları geçecek mis gibi kokan açık havaya çıktı, altı basamağı tırmanarak ufak büro ile fuayeye çıktı, oradan yemek salonuna girdi.</p>

  <p>Burası uzun, basık tavanlı bir edaydı, nihayetteki çifte kanatlı kapılar yazın akşam yemeklerinin yenildiği terasa açılıyordu.</p>

  <p>Salonda iki uzun sıra masa vardı, masalar pekte artistik bir şekilde sıralanmamıştı. Pensione Smith'te bu salon sadece bir iş görsün diye tertiplenmişti. Çünkü pansiyon müdürlüğü, yemek salonunu süslemekle Capri'nin tabii güzelliklerine bir şey eklemeye çalışmanın boş olacağına kaniydi.</p>

  <p>Barclay terasa yakın olan masasına yürüdü, fakat masada tanımadığı bir kadın oturuyordu. Pansiyona geleli beri o masaya hep yalnız oturmuş, akşam yemeklerini daima kendi başına yemeyi tercih ettiğim de herkese söylemişti.</p>

  <p>Barclay, masalar arasındaki geçidin ortasına gelmişti ki, şef garson Giovanni koşarak kendisine yetişti. «Sinyor... Sir,» dedi. İngilizcesi hayli düzgündü.</p>

  <p>— «Masanızdaki hanımefendi bir İngiliz leydisi. Oraya sırf yalnızlığınızı düşünerek oturttum kendisim. Ebbene?»</p>

  <p>— «Şayet onu cehennemin, dibine götür veya beni başka bir masaya oturt dersem, nasıl olurdu?»</p>

  <p>— Giovanni, Barclayle birlikte birkaç masanın yanından 'geçti. «Böyle bir şey mümkün mü, efendim?»</p>

  <p>Barclay cevap vermedi.</p>

  <p>Masaya geldiği zaman, Giovanni onları tanıştırdı.</p>

  <p>Barclay'in canı fena halde sıkılmıştı, fakat hislerini belir etmemeye çalışıyordu. Barclay takdim ederken de dikkat etmediği için kadının ismini kavrayamadı, sonra Giovanni'nin yerleştirmiş olduğu iskemleye oturdu, bir müddet peçetesiyle oyalandı, sonra gözlerini masaya dikerek karşısındaki kadın hakkında tahminler yürüttü.</p>

  <p>Otuz beş, otuz altı yaşlarında, evli ve siyah saçları zarif çehresinden geriye hışımla çekilerek toplanmış, kara gözlü, mütevazı giyimli, dolgun göğüslü ve elleri biçimli bir kadın. Kocası arka plânda kalmış (Allahım, inşallah biraz sonra o da kalkıp masaya oturmazdı) ve kendisiyle arkadaş olmaya çalışan bir turist kadın.</p>

  <p>Kadın. «Masanıza oturmama inşallah darılmamışsınızdır, Mr. Barclay,» dedi. «Garson israr ettiği için oturdum.»</p>

  <p>Fazla sual sormayacak hoş, ölçülü bir sesti bu. Turist hatıraları da anlatmaya kalkışmayacak ve « Yarın nereleri gezmeli acaba?» diye de sormayacak bir ses. Barclay o sesi duyunca ferahlar gibi oldu.</p>

  <p>Barclay. «Affedersiniz,» dedi. «İlk ağızda isminizi kavrayamadım. Giovanni...» Müphem bir jestle yarıda bıraktı sözünü</p>

  <p>— «Brenda Malline» Aniden gülümsedi kadın.</p>

  <p>— «İsimleri pek hatırımda tutamam. Kusuruma bakmayın, Mrs. Malline »</p>

  <p>Giovanni geldi. Barclay, genç kadına. «Şarap alır mıydınız, signora» diye sordu. «Bir Capri şarabı falan?»</p>

  <p>Mrs. Malline iskemlesinde, arkasına yaslandı, ellerini, sakin, kenetlenmiş vaziyette masanın üzerinde bıraktı. «Lachry mae Christ diye bir şarap olacak; değil mi?»</p>

  <p>— «Evet; sinyora. Beyaz mı? Yoksa kırmızı mı?»</p>

  <p>Kadın tereddüt etti.</p>

  <p>Barclay müdahale etti. «Beyazı çok serttir. Kırmızı fevkalâdedir»</p>

  <p>— «Kırmızı öyleyse.»</p>

  <p>— «Sinyor?» Giovanni bu defa ürkek bir tavırla Barclay'e hitap ediyordu.</p>

  <p>— «Bu gece içmeyeceğim, teşekkür ederim, Giovanni»</p>

  <p>Garson uzaklaştı.</p>

  <p>Barclay masanın üzerindeki çatal kaşıkları oynattı, onları son derece muntazam bir şekilde yerleştirdi. Hemen üç haftadan beri birkaç kelimeden fazla İngilizce konuşmamıştı. Konuşmanın bile kendisini müdafaasız bırakmasından çekiniyordu.</p>

  <p>Tam karşısına oturan kadın onu konuşturmak için hiçbir teşebbüs yapmadı, iskemlesinde sessiz sedasız, oturuyordu. Sukutunda ve kenetli ellerinde bile bir huzur vardı.</p>

  <p>Tabiatıyla iki insanın ufak bir masada karşılıklı oturup ta yekdiğerinin farkında olmaması imkânsız bir şeydi. Bakışlar çatışır, bacaklar kazara birbirlerine değer, kokular birbirlerinin genizlerini yalar, yabancılar dikkati çekecek veya konuşma ya vesile verecek bir şeyler yapardı ve nihayet daima arayı bulacak bir üçüncü adam, garson bulunurdu.</p>

  <p>Barclay, yalnız kalmayı ne kadar arzularsa arzulasın, hiç kabalık etmek istemiyordu.</p>

  <p>Barclay, bir sohbet kapısı açarak. «Burada yemek listesi yoktur,» dedi. «Mutfak ne hazırlarsa onu yeriz. Umumiyetle yemekleri güzel.»</p>

  <p>Mrs. Malline o noktada sohbeti ele aldı. «Çok yorgunum Bu sabah Londra'dan uçakla çıktım. Roma'ya geldim. Sonra trenle Napoli yolculuğu, oradan da feribotla Capri. Yemeği lalan düşündüğüm yok... o kadar yorgunum ki,yataktan başka bir şey düşünemiyorum »</p>

  <p>— «Pansiyon rahattır. Hafif rüzgâr çıkarsa servileri'de duyarsınız. Sonra daima denizin sesi gelir. Burada çok rahat uyunuyor.»</p>

  <p>— «Uykuya dalacağım anı dört gözle bekliyorum. Herhalde zevk alacağım buradan... Tom olmadığı halde...»</p>

  <p>Cümlesini bitirmedi, o zaman Barclay ilk intibaında yanılmadığını anladı; karşısındaki, kocasından evvel tatile çıkmış evli bir kadındı. Şu anda yorgundu, fakat yarın tekrar zindeliğini kazanacaktı. Tip olarak hiçte o hissi uyandırmadığı halde uzaklardan İtalya'ya gelip şehir, şehir tarihî eserleri gezen o turist sürülerine dahil kadınlardan biriydi.</p>

  <p>Ordövr her zamanki gibiydi. Sardalye, zeytin, minicik sonlar, birkaç dilim salam, bir dilim peynir, daha baş, ufak tefek şeyler. Giovanni şarabı getirip açtı, sonra alâyişle Mrs. Malline'in kadehini doldurdu.</p>

  <p>Genç kadın af diler gibi bir edayla kadehini kaldırdı. «Gerçekten benimle içmeyecek misiniz, Mr. Barclay?»</p>

  <p>Barclay onun biraz şaşkın halde olduğunu gördü, çabucak cevap verdi. «Hayır, teşekkür ederim. İtalyan şaraplarına bayılırım, fakat şu anda onlardan haz etmiyorum. Doktorumda men etti.» Kadına gülümsedi.</p>

  <p>Bu tebessüm yüzünde bir çatlak gibiydi. Çünkü haftalardan beri ilk defa olarak gülümsüyordu.</p>

  <p>Midesi son zamanlarda sadece alkolle beslenmiş olduğundan yemeğe pek hazırlıklı olmayan Barclay, ağır ağır ve çok az yedi. Muhavereleri sudan şeyler üzerine oldu ve son yemek gelmeden evvel de Barclay müsaade isteyerek kalktı, odasına çekildi.</p>

  <p>Odası çok karanlıktı, pansiyon, ile deniz arasındaki servi ağanlarının siluetini hayal meyal görüyordu. Işığı yakmadan, giyinik halde yatağın üzerine uzandı, ayaklarını sallayarak pabuçlarını fırlattı, nihayet ince çarşafı beline kadar üzerine çekti. '</p>

  <p>Mazisini düşünüyor, kırk iki yıllık tecrübelerine ait şeyleri batırtıyordu; birden annelerle babaların günahlarının acısını gerçekten evlâtlarının çektiklerini düşündü. Meslekten diplomat babanın oğluydu, bütün çocukluk ve okul yıllarında doğru dürüst bir evde yaşamamıştı. Annesi v4 babasıyla birlikte, bir sene şurada, bir sene burada, Avrupa'yı gezmiş, Paris'te, Belgrad'da, Moskova'da yaşamıştı.</p>

  <p>Sonra Belgrad'a gelmişti. On yaşından on beşine kadar orada kalmış ve çeşitli Slav lehçelerini öğrenmişti. Slav dillerindeki bilgisi sayesindedir ki, devamlı surette Dışişleri Bakanlığında kalabilmişti. Hariciyede kalabilmesinin diğer sebepleri de, harp senelerinden öncelerine, yeni Tito rejiminden öncesine uzanan bir. devreye ait politika bilgisi, Sırpça bilmesi, pek çok ülkede pek çok tanıdıkları ve pek çok adamları olmasıydı... Belki de hayatının en mutlu yılları idi, çünkü o yıllar boyunca bütün bu bilgileri daha fazla önem kazanmıştı, fakat o günler de sona ermiş, bir kere daha Dışişleri Bakanlığının adamı olmuştu. Bekâr, yersiz yurtsuz, Avrupa'nın diplomatik dullarının, hedefi bir hariciyeci olmuştu,</p>

  <p>Serayla yaşadığı bütün kadınlardan nefret etmişti.</p>

  <p>Ve Dışişleri Bakanlığının parasıyla iş gördüğü, onun klişeleşmiş lisanıyla konuştuğu, inşanı canından bezdiren diplomat karılarıyla maceralar yaşadığı, o sonu gelmeyen eşya top lamalar, trenlere, uçaklara, gemilere binip bir diyardan ötekine gitmelerle dolu geçen onca yıldan sonra kafasında bir tek işlenmişti, ölümün çok yakın olduğunu bildiren bir alarm işareti</p>

  <p>Öylece giyinik vaziyette uyuyakaldı. Fakat Capri'deki pansiyon odasında, incecik bir çarşafın altında giyinik olarak uyuduğu, o uyku belki 'de üç haftadan beri uyuduğu en deliksiz, en derin uykuydu.</p>
</body>
</html>
