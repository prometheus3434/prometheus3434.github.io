<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0011.css" rel="stylesheet" type="text/css" />
</head>

<body>
  <h1>İKİNCİ KISIM</h1>

  <p>Binbaşı uzun boylu, zayıf kansız bir adama benziyordu Daima güdük bir ağızlıkla Players sigaraları içerdi.</p>

  <p>James Bond'un gelmiş olduğunu bildikleri zaman, Binbaşı «Girsin» manasında bir işaret yaptı, sonra birdenbire bir acı duymuş gibi yüzünü buruşturarak gözlerim yumdu. Gerçekte 007 nin gelmiş olduğunu duyduğu için hayli ferahlamıştı.</p>

  <p>O gün kahvaltıdan beri kaç sigara içmiş olduğu hesaplamaya çalıştı. Gözlerim açtı, en azından yirmi, yirmi bir sigara içmişti. Sonra tekrar gözlerini yumdu.</p>

  <p>James Bond içeri girdi.</p>

  <p>Binbaşı, Bond bir yere girdi mi insan sinek gibi ufalıyor, diye düşündü. Ne kadar boylu, ne kadar sağlam yapılıydı Sırım gibi bir gençti.</p>

  <p>Bond, « I » Şubesinin Şefi Binbaşının karşısında bir koltuğa oturarak «Günaydın» dedi.</p>

  <p>Binbaşı, «günaydın» diye mukabele etti. «Bir kahve alırmısın?»</p>

  <p>— «Çay olursa içerim.»</p>

  <p>— «Burada çay pişirmeyi bilmiyorlar. Onun için kahve söyleyeceğim. »</p>

  <p>Binbaşı bir düğmeye bastı, biri Bond'un arka tarafındaki kapıda göründü.</p>

  <p>Binbaşı. «Due caffe latte, subito,» dedi.</p>

  <p>Bond sırıttı. «Yabancı dille mi konuşuyorsunuz Binbaşını?»</p>

  <p>— «Biraz sonra anlarsın.»</p>

  <p>Binbaşı güdük kahverengi ağızlığa bir sigara taktı, sonra bir çakmakla onu yaktı. Tavana dumanı savurdu. Dalgın dalgın. «Mesele Barclay» dedi.</p>

  <p>James Bond koltuğunda arkasına yaslandı, sonra ağır ağır çenesini ovuşturdu. «Alan Barclay ha?»</p>

  <p>— «Evet. Derdimiz. Daha doğrusu senin derdin.»</p>

  <p>James Bond omuzlarım silkti, sonra bir Balkan Sobranje sigarası çıkararak yaktı.</p>

  <p>— «Mesele Barclay olduğuna göre üzülmem falan lâzım geliyor, değil mi?»</p>

  <p>— «Evet. Öyle olması gerek»</p>

  <p>Kapı vuruldu. Binbaşı seslendi, içeri bir çocuk girdi. İki fincana kahve doldurdu, üzerine kaynar süt ilâve etti, sonra kapıyı sessizce ardından kapayarak çıkıp gitti.</p>

  <p>James Bond, kahvesinden bir yudum aldı. Fincanı tekrar bırakarak.</p>

  <p>— «Fena kahve değil,» diye mırıldandı. Sonra. «Demek mesele yine Barclay meselesi?» «Bizim harika çocuğumuz Barclay.»</p>

  <p>— «Evet yine öyle, ama bu defa benim saham dahilinde»</p>

  <p>— «Allanby kendini içkiye verdi ise Barclay yüzünden. Barclay'i Budapeşte'ye veya Moskova'ya bir yere tayin etmiş rahata ermişti, ama olmadı. O yüzden içmeye başladı.»</p>

  <p>Binbaşı homurdandı. «Barclay de kimbilir nerede içkiye alışmış. O da fena halde içiyor.»</p>

  <p>— «Sen olsan içmez miydin?»</p>

  <p>— «İçerdim, fakat Barclay'in içme sebebi yüzünden değil»</p>

  <p>Binbaşı, Barclay'i düşünerek bir an üzüldü. .«İçtiği her kadehin dibinden bakınca ölüm gören bir adamı kendini içkiye verdi diye suçlayamazsın.»</p>

  <p>Bond sigarasından bir nefes daha çekti, dumanı havaya saldı;</p>

  <p>— «Barclay'in nelerle meşgul olduğunu biliyorum. Fakat bu bahsettiğin içki bardağının dibinden görünen ölümü temsil eden şahıslar kim?»</p>

  <p>Binbaşı bir an kesif sigara dumanının ardında kayboldu. «Meçhul bir şahıs veya şahıslar. Barclay karşı tarafın çok önem verdiği biri. Sovyet gizli servislerinin bir adamını bizim hesabımıza çalışmaya ikna ederek iki taraflı ajan haline getirebilmiş yegâne insan. Bizimkiler, kendisine Şubat sonunda Belgrad'a gitmesini bildirdiler.»</p>

  <p>Binbaşı sigarasını söndürdü, masanın üzerindeki paketten başka bir sigara aldı.</p>

  <p>James Bond oturduğu yerde rahatı kaçmış gibi bir hareket yaptı.. «Bu adamın peşindeyseler, onu rahatça temizlenebileceği bir yere geri göndermek hiç doğru değil.»</p>

  <p>Binbaşı. «Yanılıyorsunuz,» dedi. «Belgrad'da, hatta Moskova'da bulunması onun emniyeti için aslında çok daha yerin dedir. Çünkü çalışmasına izin verdiği akredite bir sefaret personelini hiçbir hükümet kalkıp temizlemeye teşebbüs etmez. Evet, onu istenmeyen şahıs ilân edebilirsiniz, fakat temizlemezsiniz. Hayır, Alan Barclay Belgrad'da veya. Moskova'da tamamen emniyette olacak, fakat İtalya'da durum bambaşka.» Binbaşı sözlerine ara verdi. «Ne taraftan bakarsan bak, acayip bir durum Kendisini Belgrad'a veya Moskova'ya yollasalar, daima bir fırsatını bulup Sefaret binasından çıkarak karşı tarafa mensup adamlarıyla irtibat kurmaya kalkışması ihtimali var. Karşı taraf ise o böyle bir hata yapsın diye tetikte bekliyor Fakat bugüne kadar Barclay'in ayağı hiç sürçmedi, çünkü son derece tecrübeli, üstelikte çok kurnaz. Yine de karşımızdakilerin bu komediye bir son vermeye kararlı olduğu anlaşılıyor. Barclay'in ele avuca sığmaz, cin gibi bir ajan olarak daha fazla yaşamasına kendileri için çok tehlikeli görüyorlar; Onun için ölümünün çok daha doğru olacağına karar vermiş 1er. Onun için Barclay'in temize havale edilmesini istiyorlar,1 ama bu işin de tarafsız bir ülkede yapılmasın istiyorlar...»</p>

  <p>— «Madem öyle ne arıyor Barclay İtalya'da?»</p>

  <p>— «Haa, o başka. Dinleniyor. İngilizlerin bütün illetlerinin panzehiri olan güneşin tadını çıkararak istirahat ediyor. Senenin bu zamanında Avrupa'da güneş olan yegâne yer Capri adasıdır. Barclay de orada, ruhunu dinlendiriyor.»</p>

  <p>— «Bu arada da durmadan kafayı çekiyor tabii?»</p>

  <p>Binbaşı' bu sözlerin üzerinde düşündü.</p>

  <p>— «Belki öyle. Barclay izinli olarak memlekete döndüğü zaman dertli, üzüntülüydü. Kendisinin halini görünce güneşli bir memlekette bir aylık bir tatile ihtiyacı olduğunu söylediler. O da buna razı oldu Capri'de bulunduğu sırada da, karşı tarafa mensup adamlarından biri, Şubat sonundan önce kendisinin temizlenmesine karar verilmiş olduğunu bildirdi.»</p>

  <p>James Bond dayanamadı. «Öyleyse ne diye bu adam Londra'da daha emniyette olacağı halde beni buralara getirttiniz?»</p>

  <p>— «Nereden sahip oldun buna, James?»</p>

  <p>James Bond sigara tutan elini salladı. «Bırak Allahını seversen, ben Londra'yı bilirim. Burası ne de olsa yabancı bir memleket. Benim söylemek istediğim şey şu ki...»</p>

  <p>Binbaşı heyecanla onun sözlerim kesti. «Ne var ki, Barclay iznini Londra'da geçirmek istemiyor. Öleceksem güneşli bir ülkede öleyim, daha iyi, diyor Bundan başka, benim kanaatimce Barclay hayatta kalmış, ölmüş umursamıyor. Londra biliyor mu, bilmiyor mu, bilmem, fakat fena halde içiyor. Bizim vazifemiz ise her şeye rağmen onu bu ayin sonuna, kadar hayatta tutmak»</p>

  <p>Binbaşı yumruğunu masanın üzerine indirdi, ağzına kadar dolmuş kültablasının içindeki izmaritler zıpladı,.,</p>

  <p>— «Barclay, burada ölmemeli, James. İsterse yatağında, pabuçları ayağında ölebilir. Nerede isterse ölebilir. Toeumfrai'de, Teneriffe'te veya Timbuktu'da, dilediği yerde... Fakat burada, Roma'da ölmemeli. Senden de istediğim bu.»</p>

  <p>***</p>

  <p>Mercur Otelindeki müracaat memuru kendisine Medwin adım veren adama bir paket uzattı, sonra bir çocuk çağırarak Mr. Medwin'i odasına çıkarmasını söyledi;</p>

  <p>Medwin. «Gerekli hususları not eder etmez pasaportumu iade ederseniz çok memnun kalırım,» dedi.</p>

  <p>Memur, «Derhal efendim.» diye mukabele etti vs parmaklarını şaklattı.</p>

  <p>Medwin'i odasına götürdüler Oda haddinden fazla ısıtılmıştı, bu yüzden Medwin pencerelerden birinin üzerindeki aspiratörü çalıştırdı. Aşağıda cadde karlarla kaplıydı ve ay zaman zaman karşı taraftaki rayların üzerine dökülerek ışıldıyordu. Otomobiller buzlar üzerinde kayarak caddelerden ağır ağır geçiyordu Kopenhag kışın en sert günlerini yaşıyordu Uzun karanlık gecelerin ve kısa cansız günlerin devriydi bu.</p>

  <p>Kendim müracaat memuruna Medwin diye takdim eden adam müracaat memuru tarafından verilmiş paketi gecenin geç bir saatinde açtı. Paketin içinde bir İngiliz pasaportu vardı, onu dikkatle tetkik etti Sayfaları bir bir ışığa kaldırarak tetkik etti, dikkati çeken herhangi bir hata olup olmadığını anlamaya çalıştı. Neticeden memnun olunca da pasaportun gereken yerine dikkatle imzasını attı. Sonra Medwin adına çıkarılmış pasaportu alarak banyoya gitti, orada onu parça parça yırtarak yaktı, külleri de o ani isim değişikliğine dair en ufak bir iz kalmaması için küvete dökerek üzerine şifonu çekti.</p>

  <p>Sonra iki valizinin içindeki bütün elbiseleri çıkardı hepsini itinayla birer birer elden geçirerek üzerlerinde eski hüviyetini açığa vurabilecek cinsten bir işaret, marka veya başka bir şey bulunup bulunmadığını tetkik etti. Daha evvel de ayni şeyi yapmıştı, fakat hüviyetini daima titizlikle herkesten gizleme ihtiyacı çok şiddetli ve kesindi, çünkü bir kiralık katil olarak oynadığı rol ile hiçbir zaman gururlanmıyordu. Mesleğinin en mühim silâhları teferruata titizlikte dikkat, daima gölgede kalmak ve daima tetikte olmaktı. Bütün giyim eşyalarının tetkiki sona erince, o ana kadar Medwin adı altında yaşamış olan adam valizlerine takmak üzere yeni ismini taşıyan etiketler hazırladı, fakat bu defa onları eski etiketlerle değiştirmedi. O işi ertesi sabah, kendisim Zürih üzerinden Roma'ya götürecek uçağa binmek üzere Kastrap Hava Alanına giderken değiştirecekti.</p>

  <p>Bu şekilde Roma'ya tıpkı kozadan çıkan bir kelebek kadar taze ve her hususta değişmiş, yepyeni bir insan olarak inecekti</p>

  <p>Şimdi ismen tamamen yeni bir hüviyete bürünmüş olan Medwin dirseklerini daracık koltuk kollarına dayadı, parmaklarını açarak koltuğa iyice kuruldu.</p>

  <p>Verilen işi yapmak üzere harekete geçmeye hazırlandığı sırada daima bir an mola verip kendi kendini temaşaya dalardı, çünkü birkaç hafta evvel uzun uzadıya düşündükten sonra nihayet bir karara varmıştı. Bu işe profesyonel bir katil olarak cinayet mesleğinde son işi olacaktı Zaten o yüzden o iş için o kadar yüksek bir ücret istemişti.</p>

  <p>O karar yüzünden işe karşılık yirmi bin sterlin istemişti, çünkü daha evvelki işlerin karşılığında aldığı paralarla birlikte bu meblâğ kendisini zengin edecek, ondan sonra ömrünün sonuna dek para sıkıntısı denilen sıkıntıyı duymayacaktı.</p>

  <p>Hem zaten o güne kadar neden onca adam öldürmeyi kabul etmiş olduğunu da anlamıyordu Hiçbir gizli sabit fikri olmadığına inanıyordu ve hiçbir dine, siyasî kanaate, felsefeye inandığı da yoktu. Nihayet hiçbir değirmende öğütülecek unu da mevcut değildi. Para için mi işlemişti acaba onca cinayeti? Omuzlarım silkti</p>

  <p>Beyrut'ta bir trenden iterek öldürdüğü o Amerikalı meselâ. Ne güzel bir şehirdi Beyrut. Gökte ışıl ışıl bir mehtap varken bir zeytinlik içinde yürümüştü Kısa, altın rengi saçları olan Amerikalıyı hatırlıyordu Amerikalı, vatandaşları tarafından kurulmuş Beyrut Üniversitesini gezmeğe gelmişti. Işıl ışıl Akdeniz'in sahiline kurulmuş Beyrut ne hoş şehirdi ve o Amerikalı da ne kadar hoş bir yol arkadaşıydı... Fakat ne Amerikalının o durmadan pis kokulu purolar içen muhafızı, ne gökteki şahane mehtap, ne de aralarındaki dostça sohbet kendisinin rüzgâr hızıyla yol alan trenden Amerikalıyı itivermesine mâni olmamıştı. Amerikalıyı yüzükoyun itivermişti adam, dereye yuvarlanmış, rayların kenarındaki keskin taşların üzerine hızla düşmüş; sonra yuvarlana yuvarlana ölmüştü!.'</p>

  <p>Ya o İnsbruck'taki Alman? Kaderin kendisine hazırladığı tuzaktan kaçmayı tasarlamış, senelerce pisboğaz bir domuz gibi durmadan yiyerek semiren, menşei şüpheli antika eşyaları budala turistlere satarak yaşayan Alman... Almanı araya araya bulmuş, sonra ne biçim bir insan olduğunu görerek ondan nefret etmiş ve hiç vakit kaybetmeden de harekete geçmişti. Almana bir telefon etmiş, ona orijinal bir Bomholm saati olup, satmak istediğinden bahsetmiş, bir köprü üzerinde randevu vermiş, sonra yanlarında kimsenin bulunmadığı bir anda, kafasına bir darbe indiriverdiği gibi, onu nehre itmiş, sonra Almanın cesedi de inn Nehrinde akıntıya kapılarak döne döne gözden kaybolmuştu.</p>

  <p>Bir avuç insandı öldürdükleri Hepsinin de ölümünü, hesabına çalıştığı meçhul şahıslar istemişti... Hepsini de öldürmüştü.</p>

  <p>Evet, bu işden sonra da emekliye ayrılacaktı... Surrey'e, belki deDeyona çekilerek paralı bir emekli hayatı yaşamaya başlayacaktı. Esnedi...</p>

  <p>Yukarıdan vuran ışık yüzünün ince kemikleri üzerine düştü Gözleri gölgeler içinde kalmış; kum rengi saçları dikilmiş, dağınık ve seyrekti. Işıkta başının üzerindeki saçlar bir haleyi andırıyordu. Cinayetle hiç ilişiği olmayacak ufak tefek bir adamdı.</p>

  <p>***</p>

  <p>Binbaşı; «Barclay'i, Parioli mahallesinde, Via Archknede'de bir apartman dairesine yerleştiriyoruz,» dedi... «Yeni zenginlere mahsus bir mahalle... Bütün film yıldızları ve bir hayli yabancı oturuyor orada. Ayrıca yine aynı yerde birçok yabancı elçilikler ve diğer siyasî teşkilâtlar var, bu sebeple civarda devamlı karabinyeriler devriye geziyorlar."</p>

  <p>Binbaşı, cılız bir tebessümle gülümsedi. «Sen de Via Archimede'deki apartmanından hayli memnun kalmış olmalısın herhalde,</p>

  <p>James Bond homurdandı. «O Allahın belâsı otomobiller bugün gece fren gıcırtılarıyla inşanı uyutmuyorlar Gözüme uyku girmedi...</p>

  <p>— «Alışırsın. .</p>

  <p>— «Bilmem ilk gece berbattı, ben de uykuyu severim...</p>

  <p>Binbaşı ayıldı. «Capri'den Roma'ya gelmeğe ikna ettiğimiz zaman kendi istediği için Barclaye bir apartman dairesi kiraladık. Öyle önünde, geceli gündüzlü silâhlı bir muhafızın oturacağı kapıları çifte kilitli bir oda falan istemiyoruz. Barclay normal bir hayat yaşamalı. Ayın sonunda da kendisini bir uçağa koyup Belgrad'a yolcu edeceğiz.</p>

  <p>— «Mâkul»</p>

  <p>— «Bana kalırsa, James pireyi deve yapıyor, bu işi fazla büyütüyoruz Fakat bir ihtimaldir. Olabilir, şu anda Barclay'i temize havale etmek üzere karşı taraf m bir ajanı yolda olabilir.»</p>

  <p>James Bond istifim bozmadan sordu. «Adamın muhakkak dışarıdan gelecek biri olması şart mı? Neden bu kadar eminsin buna?»</p>

  <p>— «Buradaki bütün imkânlar üzerinde durduk, ölçüp biçtik, ona göre tedbir aldık. Sınır giriş kapılarını da devamlı kontrol altında bulunduruyoruz Fakat şayet onu temizlerlerse bu iş geceleyin atılan bir kurşunla, bir bıçak darbesiyle veya ona benzer bir şekilde olmayacak. Öyle kanlı bir şekilde iş görmeyecekler. Barclay'i öldüren şahıs, o işi gördükten sonra, elini kolunu sallayarak İtalya'dan çıkmak isteyecek, çünkü; teşebbüsünde muvaffak olamazsa, katil katiyen mahkeme huzuruna çıkamaz. Çünkü muhakkak tabancayla, bıçakla temize havale edilir, mahkemeye çıkmadan. Hayır, ben karşı tarafın Barclay'i tabancayla, bıçakla veya zehirle öldürmeye kalkışacağını sanmıyorum. Sonra aramamız gereken adam da öyle kulağı ezik, burnu yassılaşmış bir kenar serserisi veya esrarı çekmiş bir adem baba olmayacak. Sokaktaki rastgele bir adam, dikkati çekmeyen bir çehre ardında katil gizleyen basit bir sima aramalıyız. Ben bu kanaatteyim. Şimdi seni dinliyorum, James»</p>

  <p>Bond muhatabının sözlerini tasdik makamında birkaç defa başını salladı. «Londra'dan yola çıktığım zaman, işin böyle bir şey olacağını bilmiyordum. M bana, sadece burada ihtiyacı olduğunu söylemişti. Burası pek büyük bir şehir değil, ama sokaklarında hayli adam var.»</p>

  <p>— «Barclay'in yerleştiği dairenin bulunduğu apartmandaki diğer dairelerle bitişik apartmanların dairelerinin sakinleri hakkında tahkikat yaptık, Bartolini sana gerekli tafsilâtı verecek.,</p>

  <p>— «Bartolini mi?»</p>

  <p>— «Evet, bu iş de senin muavinin olarak çalışacak. Ayak ilerini görecek. Filozof tabiatlı, iyi bir arkadaştır. Su katılmamış bir İtalyan. Sivri burunlu pabuç giyer, uzun saçlı daracık pantalonu ve eski ceketli bir adem baba tipidir. Gayet sert kokular sürünür, tırnakları da daima manikürlüdür.»</p>

  <p>Binbaşı, James Bond'un yüzündeki ifadeyi gözden kaçırmadan ilâve etti. «Sonra birinci sınıf bir istihbarat ajanıdır. Srieci Bartolini gibi bir adamı dünyada kaybetmek istemem.»</p>

  <p>—«Hayli kıymetli sence, desene... Mazisi hakkında bilgi verir misin?»</p>

  <p>—«Onu Anzio'daki köprübaşını kurarken bulmuştuk. Aç, ürkmüş, on beş yaşlarında bir çocuktu. Bizim istihbarat ekibiyle kaldı, ekibin bayağı maskotu oldu. Süratle ingilizce öğrendi, kendisini ufak tefek bir sürü işte kullandık, her işin üstesinden gelmeyi bildi... Harp sona erdiği zaman bizimle kalmak için yalvarıp yakardı, bunun üzerine ona bir iş koparmaya muvaffak oldum»</p>

  <p>Binbaşı sigarasını bastırarak söndürdü. «Buradaki en güvendiğim adamlarımdan ikisini her zaman için Bartolini ile değiştirmeye hazırım. Bütün ayak işlerini o görür, çünkü İtalyanları tanımak için mutlaka İtalyan olmak lâzımdır Sonra bir yerde biçimsiz bir iş dönüyorsa, Bartolini onun kokusunu herkesten önce alır.»</p>

  <p>James Bond. «Anlaşıldı» dedi, «Ne zaman Roma'da olacak bu Barclay?»</p>

  <p>—«Perşembe günü Gelir gelmez onu seninle tanıştıracağım.» Binbaşı paketten bir sigara daha aldı, kalkıp uzun bacaklarım gerdi.</p>

  <p>— «Löwenbrau denilen ufak bir yer var, o marka Münih birasını satıyorlar orada. Bu gece sekizi çeyrek geçe orada olursan Bartolini ile tanışırsın.» Sonradan hatırına, gelmiş gibi ilâve etti. «Talihin açık olsun James»</p>

  <p>Ciddî bir tavırla el sıkıştılar, Binbaşı, Bond'u kapıya kadar geçirdi ve Bond bürodan çıktığı sırada da son söz olarak ilâve etti. «Barclay'e bir şey olmamalı, iyi bir insan. Harcanabilecek durumdaysa onun kabahati değil bu. Onu iyi koru, Roma'dan sağ salim çıkabilmeli ay sonunda.»</p>
</body>
</html>
