<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre5" id="calibre_toc_13"><a class="calibre8" id="_Toc165992813"></a>&nbsp;Piyanoya Çivi Çakmak</h1>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;On bir-on iki yaşında falandım; babam Milliyet gazetesinin en genç yazarıydı, Refi Cevat Ulunay da en yaşlı yazarı; arada bir babam bizi gazeteye götürdüğünde onun bu yaşlı oda komşusunu görür, şimdi her biri birer ünlü gazeteci olan o zamanın genç spor muhabirleriyle şakalaşmalarını dinlerdim.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bir gün Ulunay , Kartal’ın ilerisindeki çiftliğinde yazar dostlarına bir kuzu çevirme partisi yapmaya karar verdi, babam Mehmet’le beni de götürdü.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Ulunay’ıntren istasyonuna gidip gelirken bindiği eşeği, çiftliğin girişine bağlanmış iri kangal köpekleri, ahırındaki besili inekleriyle çiftlik bana masal âlemi gibi gözükmüştü; bir yanda ateşin üstünde kuzular çevrilirken, ben de ömrü hayatımda binek aracı olarak eşek kullanan tek gazete yazan olarak gördüğüm Ulunay’ın çiftliğinde, her şeye şaşarak dolaştım.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Ercüment Behzat , Doğan Nadi, konukların arasından hatırladığım bir-iki isimdi.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Doğan Nadi, bu kuzuların asla pişmeyeceğini söylüyordu, gerçekten de kuzular bir türlü pişmiyordu.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Sonra ak saçlı bir adamla karşılaştık. Babam ona,</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;— Hâlâ piyanoya çivi çakıyorlar üstat, dedi.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Babamın, büyük bir saygı ve sevgiyle davrandığı bu yaşlı adama niye böyle dediğini anlamamıştım ama o laf aklıma takıldı; sonra o yaşlı adam da gemiyle sürgüne giderken nasıl Karadeniz’de fırtına çıkmasını beklediklerini, fırtına patlayınca ayaklanmaya hazırlandıklarını ama fırtınanın çıkmadığını anlattı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bahçeye kurulmuş masalara büyük kayık tabaklar içinde kızarmış kuzuları koyduklarında ise Doğan Nadi haklı çıktı, kuzular iyi pişmemişti.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Dönüşte babama, o ak saçlı adamın kim olduğunu sordum.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;— Refik Halid , dedi.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;— Peki, piyanoya çivi çakmak, ne demek? Babam, Refik Halid’in bir hikâyesinde bunu yazdığını söyleyip hikâyeyi anlattı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Ertesi gün Refik Halid’in kütüphanedeki bütün kitaplarını indirip, o hikâyeyi buldum.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Eşyalarına haciz konan bir adamın evine haciz memurları gelip evdeki eşyaları mühürlüyorlardı ama bu işi neredeyse barbarca bir kızgınlıkla, nereden kaynaklandığı belli olmayan nedensiz bir nefretle yapıyorlar, üstüne bir leylek resmi işlenmiş bir eski zaman paravanını alıp tam leyleğin gagasının üstüne kırmızı balmumundan mührü yapıştırıyorlar, siyah bir kuğu gibi duran kuyruklu piyanoya çivi çakıyorlardı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Çocuk aklım, bu düşmanlığı, güzel olan her şeye duyulan bu kızgınlığı, bu manasız nefreti, eline geçen bir gücü böylesine vahşice kullanmayı kavrayamamıştı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Yaşadıkça, o hikâyede ne anlatıldığını daha iyi anladım.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Burada bazı insanların, düşünceye, sanata, yaratılmış her güzelliğe nasıl düşman olduklarını, güçlerini nasıl kötüye kullandıklarını gördüm.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Düşüncesini açıklayan insanları hapislere attıklarında bunun nedenini biliyorum artık.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Toplatılan kitapların, açılan mahkemelerin, kırılan heykellerin, yasaklanan resimlerin, yaşanan bütün bu saçmalıkların köklerinin nerelere uzandığını, kimliksiz birtakım insanların devletin gücünü arkalarına alıp kendi insanlarına nasıl düşmanlık yaptıklarını yasaya yasaya öğrendim.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bütün bu kötülükleri yapanlar, arkalarında en küçük bir iz bile bırakmadan, su sinekleri gibi kayboluyorlar hayattan.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Geride, gagalarına kırmızı balmumundan damga vurulmuş leylek resimleri, çivilerle delik deşik edilmiş piyanolar, perişan edilmiş hayatlar kalıyor.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Ve on bir yaşında duyduğum o anlaşılmaz cümle, şimdi apaçık bir hayat gerçeği olarak çınlıyor içimde:</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;— Hâlâ piyanoya çivi çakıyorlar üstat.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>
  </div>
</body>
</html>
