<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre5" id="calibre_toc_10"><a class="calibre8" id="_Toc165992808"></a>&nbsp;En Büyük Günah</h1>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Dindar değilsem de dini bilmiyor da değilim, belki bir tekke şeyhinin torunu olmamdan, belki de karmakarışık akan bir aile nehrinin sulan altında hep tütsü kokulu bir nabız gibi vurup duran bir inanç damarının bulunmasından, dine ve dindarlara yakın büyüdüm; belki inanmadım ama hırçınlığı kendine süs bellemiş gençlik dönemleri dışında, inançlı insanlarla da itişmedim, gerçek dindarlarla aramda her zaman zorlamasız bir dostluk, dürüstlüğün ve hoşgörünün değerini bilen karşılıklı bir sevgi oldu.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Düşüncenin ve her şeyin ardını merak eden kuşkuculuğun çekiciliğinden kendimi alamasam da, inananların o derin ve güvenli sükûnetinde her zaman imrenilecek bir huzur buldum; insanların çaresiz acılarla hırpalandığı anlarda bir büyük güce sığınmanın, tevekkülün verdiği dayanma gücüne gıpta ettim.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Beni kendilerince en doğru yol olan inanç yoluna çekmek isteyen, bana cennetin kapılarını göstermeye uğraşan dindar dostlarım oldu ama bunu benim sırtımdan kendilerine biraz daha sevap yazmak için değil, bir ‘fani’ye yardım etmekten vazgeçemedikleri için yaptılar.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Benim inanmadığıma onlar inandığı için ben onları küçümsemedim, onların inandığına ben inanmadığım için onlar beni ayıplamadılar.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Onları sevdim, inançlarını, hoşgörülerini, dürüstlüklerini, tevazularını, tevekküllerini sevdim.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bugünse dinin temsilcileri olarak ortaya çıktıklarını ilan eden insanları gördükçe, gerçek dindarlar adına utanç duyuyorum.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Beni utandıran; nefsine sahip çıkamayan şeyhlerin kalabalıkta günah dediğine ıssızlıkta arsızlıkla saldıran sahtekârlığı, Allah sevgisini oya tahvil etmeye çalışan politikacıların ikiyüzlülüğü, kendine yardım edecek bir el arayanlara, o eli avuç avuç altın karşılığı uzatan dolandırıcıların açgözlülüğü değil.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Asıl büyük günah bu değil bence.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Büyük günah, bir zamanlar bazı solcuların Marx’ı , şimdilerde bütün ‘vatanseverlerin’ vatanı, kendilerini biraz daha büyük ve diğer insanlardan daha farklı göstermek için ayaklarının altına alıp, kendilerine basamak yapmaları gibi şimdi dincilerin de kendi dinlerini ayakları altına alması; kendi inançlarını, kendilerini diğer insanlardan daha önemli gösterebilmek için kullanmaları, inançlarıyla böbürlenmeleri, inancı bir gösterişe çevirmeleri.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Dindarlık, bir büyük kudret karşısında kendi güçsüzlüğünü kabul etmeyi, o büyük kudret dışındaki her insanın eşit olduğunu içine sindirmeyi, bir büyük kudret karşısında güçsüzlüğünü tevekkülle sırtlayıp tevazünün sınırlarını aşmamayı gerektirirken, bunlar Allah’ın adından kendilerine pay çıkartıyorlar.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İnançları onları mütevazı değil tam aksine gururlu yapıyor.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İnançlarını bir süs gibi boyunlarına takıp bununla övünüyorlar, Allah’la kendi aralarındaki ilişkiyi, insanlarla aralarındaki ilişkilerinde kullanıyorlar.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İnanç, onların ‘nefsini’ terbiye etmiyor, aksine onların ‘nefsi’ bu inançla oburlaşıyor.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Kendi inançlarının gerektirdiği gibi ‘ödülü’ Allah’tan değil diğer insanlardan bekliyorlar.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;‘Öteki dünya’ çoktan çıkmış akıllarından, akılları tümüyle ‘bu dünyada’ ama bir ‘mümin’ olduklarını iddia ederek diğer insanları küçümseyip bundan da dünyevi bir tatmin sağlıyorlar.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bizim gibi inançsızlar, hayatın bütün mihnetiyle, yok olmanın çaresizliğiyle, sevdiğini bir sonsuzlukta yitirmenin kederiyle, hiçbir güce sığınmadan, hiçbir güçte çare aramayarak tek başına boğuşurken, onlar hem bütün çaresizliklerinin ıstırabım Allah’a yüklüyorlar hem de cennetin kapılarının kendileri için açık olduğunu iddia edip en büyük ‘küfrün’ içine batıyorlar.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Dinciler tevazuyu , tevekkülü çoktan unuttular.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;‘Ey müminler,’ dememiz gerekiyor, ‘siz söyleyin, tevazu olmadan din olur mu?’</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İnancınızla bu kadar böbürlenmeye utanmıyor musunuz?</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><a id="_Toc165992809"></a><span class="calibre2" xml:lang="X-NONE">&nbsp;Pautus</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İnsanlardan cesur olmalarını bekleme hakkına sahip değiliz elbet; ölüm kapıyı çaldığında herkes o kapıdan kendince, bir boşluğa yürümenin iç ürpertisiyle geçecektir.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bütün bir ömür, dehşetiyle titrediğimiz o an geldiğinde korkmak herkesin hakkıdır.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Ama,daha önce o kapıdan geçmeleri için başka insanlara emir verenlerin o kapıdan başkalarından farklı geçmeleri beklenir.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İkinci Dünya Savaşı’nda Almanlarla işbirliği yapan Fransız politikacısı Lavalle , ölüme mahkûm olduğunda idam mangasının karşısına bir Fransız bayrağına sarınarak çıkmış, tüfekler patlamadan önce ‘ Vivela France ’ diye bağırmış ve bir hain olarak damgalandığı hayattan cesur bir adam olarak ayrılmayı başarmıştı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bir darbeyle devrildikten sonra Yassıada’da ölüme mahkûm edilen Fatin Rüştü Zorlu, mahkeme salonundan ayrılmadan önce sanık kalabalığının oturduğu sıraların arka tarafına doğru yürümüş ve beraat etmiş iki milletvekilini ellerini sıkarak kutlamıştı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Aynı mahkemede, seksen yaşındaki Celal Bayar,</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;‘idam’ kararını duyduğunda kulağındaki kulaklığı çıkarıp kenara bırakmakla yetinmişti.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Deniz Gezmiş, hiç kimseyi öldürmediği, kimseye ölüm emri vermediği halde, genç yaşında darağacına bir efsane gibi yürümüştü.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Yakalandıktan sonra bir dağ köyündeki boş ilkokulda tek kurşunla vurularak öldürülen Che Guevara’nın yalvaran bir sözünü duymamıştı hiç kimse.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İrlanda Kurtuluş Ordusu’nun üyelerinden Bobby Sands’le arkadaşları, kendilerine dayatılan hapishane kurallarına karşı çıkarak, açlık grevinde, tükenişlerini anbean acıyla hissederek ölmüşlerdi.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Fransız İhtilali’nin liderlerinden Danton , başını giyotin bıçağına uzatmadan önce celladına , ‘Bu kafayı halka göster, bunu hak ediyor!’ demişti.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Kapısında sorgusuz sualsiz adam asılan İstiklal Mahkemeleri’nin payeleriyle böbürlenen hâkimlere, Hüseyin Cahit, ‘Bu mahkemede sizin gibi yargıç olmaktansa benim gibi sanık olmayı tercih ederim!’ diye meydan okumuştu.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İttihatçıların en kıyıcı silahşorlarından Yakup Cemil, Enver Paşa’yla görüş ayrılığına düştükten sonra kurşuna dizilmeye mahkûm olduğunda, kendisini öldürmeye götüren askerlere yolda bir karpuzcunun arabasını durdurup karpuz ikram etmişti.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Şili’nin Marksist cumhurbaşkanı Ailende, faşist cuntacılar başkanlık sarayını bombalarken teslim olmayı reddedip elinde silahıyla ölmüştü.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Milyonlarca insanın ölümünün sorumluluğunu taşıyan Hitler bile, kendi ölümünü başkalarına bırakmamış, yakalanacağım anlayınca kafasına bir kurşun sıkmıştı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Tarih boyunca, her görüşten, her ırktan, her milletten birçok lider öldürüldü. Birçoğu, kendi emirleriyle ölmüş insanlara ve onların yakınlarına son borçlarını ödeyerek, onlara hiç olmazsa övünebilecekleri bir anı bıraktı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Kendileri yüzünden ölen taraftarlarını da, düşmanlarını da utandırmadılar.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Dostları onlar için üzüldü, düşmanları açıkça söylemese de saygı duydu.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bir Yunan kralı, bir sohbette, ‘Akıl mı önemlidir, yiğitlik mi?’ diye soran danışmanlarına, ‘Herkes akıllı olsaydı yiğitliğe ne gerek kalırdı!’ demişti.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Herkes akıllı değil, o yüzden tarih yiğitliklerle dolu.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bütün savaşların, kıyımların, ölümlerin, idamların birilerinin akılsızlığından kaynaklandığına inananlardanım; bu akılsızlığı paylaşmamaya, alkışlamamaya, bir parçası olmamaya uğraşırım ama hepimiz kaçınılmaz olarak bu akılsızlığın parçası haline geliriz, bu akılsızlıklar bizim de hayatımızı, tarihimizi, geleceğimizi biz istemesek de etkiler.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İnsanoğlunun aklı bulma yolundaki uzun macerasında akılsızlıklar her yerde kan izleri bırakırken elbette bizim de üzerimize bulaşır; böyle zamanlarda adaletle intikam duygusu birbirine karışır, adalet adına işlendiği söylenen birçok cinayetin altından intikam isteği çıkar; yiğitliğe karşı aklı, intikama karşı adaleti destekleyenlerin sesleri tarihin dalgalarının kabardığı sıralarda duyulmaz olur.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Aklı yiğitliğe yeğ tutsak, cesarete ihtiyaç duyulmayan bir dünya özlesek de ortak bir akılsızlığın parçası, hatta önderi olmuş insanlardan ‘işin gereğini’ yapmalarını, öldürdükleri ve ölüme gönderdikleri insanları utandırmamak, onca ölümü hiç olmazsa anlamsız kılmamak için cesaret göstermelerini bekleriz.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Hayatı bir yiğitlik imtihanına çevirenler, başkalarından yiğitlik isteyenler, başkalarına kapılarını ölüme açmaları için emir verenler, ölüm bir gün kendi kapılarını çaldığında en azından kendileri yüzünden ölenler kadar cesur durmak zorundadır.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Ne yazık ki, hâlâ, kalemin hayattan çok ölüme dokunmak zorunda kaldığı bir çağda ve ölümün yüceltildiği bir diyarda yaşayıp yazı yazıyoruz; hayatımıza ölüm sokan, ölümü kutsayan, ölüm emri veren herkesten, kaybolan hayatlarımız ve gölgelerini ömür boyu taşıyacağımız ölüler adına bir yiğitlik, vakur bir duruş bekleme hakkına sahibiz.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bunca genç insan öldü.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Ölüm emri verenlerin aksine, onların hiçbirini diğerinden ayırmam, onları bu ülkenin yaşlılarının akılsızlıkları öldürdü.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Onlara hayatı değil de ölümü sunanlar, babalan yaşındaki insanlardı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;O çocukları yaşatamamanın ortak utancını hepimiz taşıyoruz.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bu utanca, korkaklığın zavallılığıyla intikamcılığın insafsızlığını görmenin utancı da ekleniyor.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bizim akılsızlığımız çocuklarımızı cesur olmak zorunda bıraktı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Korkumuz kendilerine yiğit olmaktan başka çare bırakmadığımız o binlerce çocuğun ölümünü anlamsızlaştırıyor.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Pautus’unhikâyesini bir kere daha hatırlamak zorunda kalıyoruz.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Romalı bir komutandı Pautus , bir ayaklanma düzenledi.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Yakalandı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İdama mahkûm oldu.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Soylu olduğu için Roma geleneklerine göre kendi hayatını kendi elleriyle alma hakkı tanındı; bir odaya sokup yanına bir hançer bıraktılar.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Annesi, babası, karısı, yakınları, dostları kapıda yere yıkılan vücudun düşüşünü duymak için kederle bekliyor ama kendini bıçaklayan Pautus’un düşen vücudunun sesi yerine bir türlü kendini öldüremeyen adamın ayak seslerini duyuyorlardı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Sessiz bir utanç hepsini sarmıştı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Sonunda bu utanca dayanamayan karısı hiç kimseye bir şey söylemeden kapıyı açıp içeri girdi, masanın üstünde duran hançeri alıp kendi karnına sapladı, sonra çıkardığı hançeri kocasına uzattı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;— Pautus , bak acımıyor.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Pautus’larabir kadın gerekiyor, cesur bir kadın, onların dokunmaya korktuğu hançeri alıp karnına saplayacak bir kadın.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;‘Bak acımıyor’ diyecek bir kadın.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>
  </div>
</body>
</html>
