<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre5" id="calibre_toc_16"><a class="calibre8" id="_Toc165992816"></a>&nbsp;Yolunu Ayırmak</h1>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Benim çocukluğum biraz tuhaf geçti, on yaşımda sigaraya başladım, on birimde ilk sustalımı aldım, on ikimde kerhaneye gittim, on üçümde Dostoyevski’yi keşfettim, on dördümde Tolstoy’u buldum, on beşimde babam bana Marx’ı okudu, on altımda kalabalık bir davette babamla Joyce konusunda sıkı bir tartışmaya girip ağır bir entelektüel yenilgiye uğradım.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bu tuhaf karışım, bu garip kültürel melezlik hayatım boyunca da devam etti; bir yandan en bayağı zevklerden tat alırken bir yandan da insanoğlunun en incelmiş beyinlerinin ürünlerinden dağarcığıma bir şeyler aktarmaktan hoşlandım.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Neredeyse birbirine hiç benzemeyen iki hayatım oldu.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Serserilikte dağılmaya yatkın, süfli zevklere düşkün tabiatımın bana kaçınılmaz bir kader gibi hazırladığı bir yok oluştan kadınlarla kitaplar çıkardı beni.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Kadınlar bana zevki, zarafeti, inceliği gösterdi; bugün eğer sahip olabildiğim herhangi bir değer varsa onların hepsinde bir kadının izi bulunur, hepsini de teker teker hatırlarım, biri bana daha gelişmiş bir müzikten zevk almayı, biri vazgeçmekte zorlandığım erkeksi kabalıkla alay etmeyi, biri kadınlara nasıl davranmam gerektiğini, biri giyinmeyi öğretmiştir.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Kitaplardan ise, sokaklarda aradığım her türlü zevkin, vahşetin, maceranın çok daha ihtiraslısını insanoğlunun hayal gücünde bulabileceğimi, bir şey yaratabilme serüveninin heyecanının başka hiçbir şeyde bulunmayacağını öğrendim.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Voltaire’in‘iyi insanlardır ama kadınla sanattan hiç anlamazlar’ dediği ve dışarıdan bakanlara tuhaf bir erkek kalabalığı gibi gözüken bir ırkın çocuğu olarak, kendi kalabalığımdan kadınların ve kitapların yol göstericiliğiyle ayrıldım.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İntikam duygusunu, öldürme isteğini, vahşeti, saldırganlığı anlarım, bunlar benim kanımda var ama bir insanı öldürmeye karar verdik diye yamyam dansları yapmayı, insanın öfkeyi ve intikam duygusunu köçekleşmiş bir seviyesizlikle değiştirmesini anlamam.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Hiçbir kitapta, düşmanının ölümünü parmaklarını şıklatarak kutlayan bir kahraman görmedim.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Hiçbir kadının, böyle bir erkeği sevdiğine tanık olmadım.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Adını hayatından daha önemli bulan, adına en küçük bir leke sürülecek endişesiyle, değil hakarete, bir imaya bile tahammül edemeyip hemen düello yapan, ölürken de öldürürken de zarafetten ayrılmamaya özen gösteren şövalyelerin hikayeleriyle geçti çocukluğum.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bütün kitaplar, zekânın ve zarafetin çekiciliğini gösterdi bana.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bir serseri, bir çapkın, hatta Arşen Lüpen gibi bir hırsız olabilirdiniz ama zeki ve zarif olmak sizi bağışlatır, hatta çekici yapardı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Kitapların beğendiği erkekler, tuhaf bir rastlantı, kadınların da beğendiği erkeklerdi.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Onlar da pusu kurup rakibini vuranı, gücünü kabalıkla sergileyeni, zaferini seviyesiz gösterilerle kutlayanı değil, düşmanıyla göz göze gelip düello edenini, yenilirken bile gülümseyebilenini, galibiyetim vakarla kabul edenini seviyorlardı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Serserilikten, toplumun ahlak kurallarına uymayı kabul etmeyen bir özgürlükten, hayatın tadını bazen süfli zevklerde aramaktan hiç vazgeçmedim; bir vahşeti, hatta barbarlığı hep ruhumda barındırdım ama zekânın ışıltısı, zarafetin inceliği beni hep çekti, zeki kadınlara istekle esir oldum, zarif bir jestle karşılaştığımda buna cevap verebilmek için kendi çıkarlarımdan vazgeçmeye rıza gösterdim.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Kendi yenilgilerime ağlamadım, başkalarının yenilgilerine gülmedim.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;‘Dünyada mutsuz insanlar varken ben mutlu olamam’ diyen Tolstoy’un çiftliğindeki köleleri azat etmesini, Puşkin’in döneminin en iyi düellocusuyla gözünü kırpmadan düelloya girip ölmesini, Balzac’ın bütün görgüsüzlüğüne ve gösterişçiliğine rağmen çalışma odasını inanılmaz ölçüde sade tutmasını, Liszt’in en küçük bir kıskançlık duymadan Chopin’e yardım ettiğini hiç unutmadım.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İnsanların dostları kadar düşmanlarıyla da övünebilmeleri gerektiğini, dost seçerken gösterilen titizliğin düşman seçerken de gösterilmesi gerektiğini aklıma yazdım.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Düşmanlarımın saldırıları değil, zekâsızca davranmaları yaraladı beni.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Kendi toplumumdan ‘sanatı ve kadını’ küçümsedikleri için koptum; güçsüzlüklerini böbürlenmelerin ardına saklamaya çalışan zavallıları, galibiyetlerde gösterdikleri düzeysiz sevinçleri, acılarını, vakarını yitirmiş seviyesiz bir gösteriye dönüştürmeleri ayırdı benim yolumu onlardan.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Edebiyatı sevenlerle, kadına önem verenlerle yürüdüm.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bir komünist olan Mayakovski’nin , bir faşist olan Mişima’nın , bir serseri olan Yesenin’in ölümü seçmelerinde ortak nedenin, zekâyı ve zarafeti küçümseyen kalabalıklara dayanamamaları olduğunu düşündüm.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İnsanları düşünce farklılıklarının değil seviye farklılıklarının derin uçurumlarla ayırdığını fark ettim.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İkiye çatlamış bir ruhla büyüdüm ben.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Benim çatlayan ruhumu edebiyat ve kadınlar bir araya getirdi, kendi içimde köprüleri onların sayesinde kurdum.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;O köprüden gelip geçerken ayağım tökezlediğinde edebiyata ve kadınlara tütündüm, onlardan güç aldım.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Acılarımı isterik çığlıklarla ortaya dökmekten, sevinçlerimi seviyesiz gösterilere dönüştürmekten hep çekindim.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Şimdi, ‘sanatı ve kadını’ aşağılayan ve sanatla kadın tarafından küçümsenen bir kalabalığın içinde, zekâyı ve zarafeti arayan, gördüğü seviyesizliklerle yaralanmış bir ‘azınlığın’ üyesiyim.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Hâlâ serserinin tekiyim, birçok kötü huyum var, vahşileşmeye yatkınım, erkeksi bir kabalıktan kendimi kurtaramadığım oluyor ama bu kalabalıkların parçası olmadığım ve ruhu başkalarının suçlarından dolayı kanayan bir azınlığın parçası olmak için uğraştığım için memnunum.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Yolumu bulabilmek için edebiyata ve kadına bakıyorum.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Onlara bakmayanların içine düştüğü sefillik korkutuyor çünkü beni.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>
  </div>
</body>
</html>
