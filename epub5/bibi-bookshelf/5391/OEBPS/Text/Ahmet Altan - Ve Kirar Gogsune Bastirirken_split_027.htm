<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre5" id="calibre_toc_27"><a class="calibre8" id="_Toc165992827"></a>&nbsp;Özlemek</h1>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Fettan karısını özleyen zavallı kocalar gibi özlüyorum bu memleketi; evet, türlü türlü rezilliği, kahpeliği, edepsizliği, kepazeliği var ama kimselerde olmayan öyle bir cilvesi, güzelliği, kokusu, letafeti de var ki bu toprakların, nereye gidersen git, o kokuyu, o güzelliği yana yakıla özlüyorsun, bin defa lanet okusan da ona kavuşmak için yangınlar içinde koşa koşa geliyorsun.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İlk kavuşmanın, bütün çirkinlikleri, pasaklılıkları gözlerden saklayan heyecan dolu körlüğüne bırakıyorsun kendini.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İçinden deniz geçen bir kentte yaşamanın ayrıcalıklı hazzını, kıvrak kubbeler ve ince minarelerle oymalanmış bir siluetin gurup vakti gökyüzüne vuran kızıl gölgesini, bahara dönen havayı, çiçeklenen ağaçları, boşlukta asılı duran köprüleri, midye kokusunu derin derin çekiyorsun içine.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Yeryüzünün en güzel kentinde yaşamanın sevincini tadıyorsun bir iyice.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bir kere daha anlıyorsun ki, mutluluk bir gün bu diyarlara bir gelirse, hiçbir yere gelmediği kadar güzel ve görkemli gelecek; alabildiğine bitirim, alabildiğine hergele, hem şakacı hem hüzünlü, aşk fısıltılarını ve ezan seslerini aynı hevesle bağrına basan, kudüm ve klarnet ritimleriyle coşup ayrılık şiirleriyle ağlayan, dağlarıyla, denizleriyle, ovalarıyla dans eden yepyeni, yeryüzünün hiç bilmediği, hiç bilemeyeceği bir mutluluk olacak bu.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Vahşeti en çok biz bildiğimiz için şefkati de en çok biz bileceğiz.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Kötülüklerle böylesine yaralandığımız için iyiliklere tenimizi en çok biz açacağız.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Dünyanın şiiri yeniden keşfettiği, Pablo Neruda’nın Amerika’da, Nâzım Hikmet’in İtalya’da bestseller olduğu bir çağda, bizim şiirimiz dolaşacak yeryüzünü; Viyana kapılarına dayanan ordularımızla değil, her dilde bir daha yazılan, her kapıdan geçen, her aşkta çoğalan dizelerimizle, şairlerimizle övüneceğiz.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bizans’tan, Arap’tan, Ermeni’den, Rum’dan, Yahudi’den, Kürt’ten, Türk’ten, Çerkez’den, Balkan’dan, Kafkas’tan süzülüp gelmiş, Anadolu’nun topraklarında demlenmiş şarkılarımızla coşturacağız dünyayı. Azgın bir nehir gibi yıkıp dökerek akan vahşi ve yaban enerjimiz bir gün yeryüzünün duygularım, düşüncelerini besleyen verimli bir akarsuya dönecek.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Biraz uzaklaşıp buraları özlediğinizde biliyorsunuz ki, bu topraklar yeni bir mutluluğa gebe, hiç tarif edilmemiş bir hazzı yaratmaya hükümlü.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bütün bu kahpelikler, rezillikler, bayağılıklar bitecek bir gün.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Yoketme isterisinin yerini var etme şehveti alacak.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Savaşı bitireceğiz, hapishanelerin kapısını açacağız, özgürlük, ilkbahar kuşları gibi uçacak göklerimizde.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Fakiriz, dertliyiz, yaralıyız ama dünyanın en güzel topraklarında, en derin tarihiyle koyun koyuna yaşıyoruz; bu güzellik yeniden yaratacak bir gün bizi, akıllandıracak, çiçeklendirecek.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Fettan karısını özleyen zavallı bir koca gibi özledim bu memleketi.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Özlem bütün çirkinlikleri yakarak büyüdü, kavuşmanın ilk heyecanı, oynak bir kadın gibi önce güzelliklerini sundu bana.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bu ülkede birçok insanın hayatını, darağaçlarında, hapishanelerde, mahkemelerde neden heder ettiğini bir kez daha anladım, patlamaya hazır bir tomurcuk gibi duran o eşsiz mutluluğun kokusunu alıp da, o mutluluğa ulaşmak için dövüşmemek mümkün değil.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;En aşağılık alçaklar bu topraklardan çıktığı için en yürekli yiğitler de bu topraklardan çıkıyor.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;En büyük acılar bu topraklarda yaşandığından en güzel şiirler de bu topraklarda yazılıyor.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İnanılmaz bir acı ve muhteşem bir güzellikle karılmış hayatımız.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Mutluluk bu bileşimden çıkacak ve bir gün mutluluk bu diyarlara bir geldiğinde, hiçbir yerlere gelmediği kadar güzel ve görkemli gelecek.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Özlem bana böyle söylüyor.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>
  </div>
</body>
</html>
