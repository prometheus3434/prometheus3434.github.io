<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre5" id="calibre_toc_18"><a class="calibre8" id="_Toc165992818"></a>&nbsp;Tragedya</h1>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Kalın damarlı gövdeleri ve toz yeşili yapraklarıyla ölümsüzlüğün sembolü kabul edilmiş zeytin ağaçlarının, aniden gözüküveren mavi ışıklı koyların arasından geçip giderken arada sırada yarısı yıkılmış, yarımay biçiminde eski amfiteatrlarla karşılaşırsınız, binlerce yıl önce o yıkık basamaklarda insanların oturmuş olduğunu pek de düşünmeden yanından geçip gidersiniz.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bağbozumu zamanlarında, en süslü elbiselerini giyip oralara toplanan halk tragedyalar seyrederdi.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Ölümün ve yenilginin kaçınılmazlığı karşısında çaresiz kalan insanı anlatırdı o oyunlar.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Ve,daha sonra binlerce yıl filozofları meşgul edecek sorular sorardı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Zamanı durduramayan ve ölümden kaçamayan insan acı çekmeye mahkûm mudur?</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Tanrısal yasalar, insanlara iyilik yapılmasını yasakladığında, bu yasalara uymayı mı, yoksa cezası ne olursa olsun iyilik yapmayı mı seçmeliyiz?</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İnsanı, hayatı, insanın davranışlarını sorgulayan bu ilk edebi eserler sonra ortadan kayboldu.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Romalılar, Eski Yunan’ın tragedyalarını taklit eden oyunlar yazdılar ama çok da başarılı olamadılar ve tragedya insanların hayatından çıktı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Yaklaşık bin yıl insanın kaderini, davranışlarım sorgulayan eserler yazılmadı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Sonra, on yedinci yüzyılda tragedya bütün görkemiyle ve değişik yorumlarıyla yeniden insanların hayatına girdi.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Ama burada şaşırtıcı bir durum vardı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Tragedya doğduğu topraklarda değil, o topraklardan çok uzakta olan İngiltere’de ve Fransa’da dirilmişti.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İngiltere’de halk, salaş belediye tiyatrolarında Shakespeare’in yazdığı tragedyaları, insan ruhunun karmaşasını, kararsızlığını, çılgınlıkla aklın birlikteliğini, davranışlarındaki belirsizliği seyredip, insanla ilgili belki de en görkemli piyesleri alkışlarken, eski Yunan tragedyalarına ev sahipliği yapmış bu topraklarda Karagöz seyrediliyordu.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Biz, insanı, davranışlarının nedenlerini, çaresizliklerini, hayatın içindeki mücadelesini anlamaya çalışmıyorduk.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İnsan bizim için önemli değildi.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Hıristiyanların, tragedyayı ve bireyi reddeden ‘Ortaçağ’ı Avrupa’da sona ererken sanki biz onların ‘Ortaçağı’nı ödünç almıştık.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Kendi hayatında trajediler yaşayan bir halk bunun sanatsal yansımalarına arkasını dönmüştü.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Böyle tuhaf bir tarihsel şaka nasıl gerçekleşti, bu topraklarda doğan tragedya nasıl İngiltere’de dirildi, biz Hıristiyanların ‘Ortaçağı’nı nasıl ödünç aldık doğrusu bilmiyorum ama bana öyle geliyor ki biz o Ortaçağ’ı hâlâ sürdürüyoruz.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Hâlâ insan bizim için önemli değil.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Hâlâ kendimizi ve hayatımızı, bu hayatın sanattaki yansımalarını görmek isteyecek kadar ciddiye almıyoruz.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Başımıza gelenleri hâlâ ‘kaderin buyruğuna’ bağlarken, bu buyrukların niye bizim topraklarımızda böyle tezahür ettiğini, neden hep kaybettiğimizi, neden hep acılar çektiğimizi, neden duygularımızın sığlaştığını sorgulamıyoruz.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Belki de insanla hiç ilgilenmediğimiz için duygularımız böyle sığlaştı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Pekineden biz kendi gözümüzde bu kadar önemsizleştik?</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Neden duygularımızı şiirden başka bir yolla ifade etmeye hiç çalışmadık?</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Niye, karşılaştığımız çıkmazlarda, ‘bu kaderin buyruğu mu, yoksa bizim hatalarımızdan mı kaynaklandı’ sorusunu soramadık.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Zeytin ağaçlarımız, mavi ışıklı koylarımız ve yıkık amfiteatrlarımız böyle dururken insan neden kayboldu?</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Neden İngilizler 17. yüzyılda Romeo ve Jülyet’i seyrederken biz aşkı küçümsedik?</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bugün yaşadıklarımız, insanı hiç önemsemeyen bir ‘Ortaçağ’ı ısrarla sürdürmemizden mi?</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İnsana önem verseydik bugün yaşadıklarımızı yaşamamız mümkün olur muydu?</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Yaşadıklarımızdan kurtuluş yolu, acaba, insanla, kaderiyle, mücadelesiyle ilgilenmekte mi yatıyor?</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Tragedyalarımız olmadığı için mi trajediler yaşıyoruz?</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bunların cevaplarını bilmiyorum doğrusu.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Ama sanıyorum ki, insanı ve onun sanattaki yansımasını önemsemeyen bir toplum, içine sürüklendiği çıkmazlardan kurtulacak gücü bulamaz; edebiyatın kendisine tuttuğu aynada kendisini görmeyen bir halk kendini ve elinde bulundurduğu imkânları tanıyamaz.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Tragedyalarla başlayan bir sanat geleneğini bir ‘Ortaçağ’ın içine gömmüş bir toplum, kendini, mutluluğu, özgürlüğü, zenginliği hak etmiş gibi hissedemez.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Trajediler yaşayan tragedyasız bir toplumuz.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Avrupa, kendi ‘Ortaçağ’ından kurtulmak için Eski Yunan’a dönmüştü.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Orada yaratılanlardan yararlanarak, insanı ve hayatı yeniden yorumlamış, duygulan yeniden keşfetmiş, davranışların bilincine varmıştı.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İnsanlığın yarattığı her değerin yeryüzünde yaşayan bütün insanlara ait olduğunu kabul etmişti.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;İnsan olmanın, bütün insanlığın parçası olmakla mümkün olduğunu görmüştü.</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Acaba bizim de kendi ‘Ortaçağ’ımızdan kurtulmamız için, geniş yelpazeli o muhteşem insanlıkla bütünleşmemiz mi gerekiyor?</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Bunu yapabilecek miyiz?</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Kendi değerimizi anlamanın ve bu değere sahip olanın hak ettiği yaşama biçimini elde etmenin yolu mu bu acaba?</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;‘Biz insanız ve bütün insanlığın parçasıyız’ dediğimizde bizim ‘Ortaçağ’ımız da biter mi?</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;‘Ortaçağ’ımızı bitirmeden çektiğimiz dertler sona ermeyecek mi?</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>

    <p class="MsoNormal"><span class="calibre2" xml:lang="X-NONE">&nbsp;Zeytin ağaçlarına, mavi ışıklı koylara ve yıkık amfiteatrlara bir daha baksak, bilmem ki, cevaplan bulur muyuz ?..</span></p>

    <p class="MsoNormal"><span class="calibre2" xml:lang="X-NONE">&nbsp;</span></p>
  </div>
</body>
</html>
