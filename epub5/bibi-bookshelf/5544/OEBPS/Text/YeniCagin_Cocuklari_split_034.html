<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_36"><span class="sagbaslik1">YÜZÜME BAK,<br class="chapter"/>
  DUYGUMU ANLA</span></h2>

  <p class="normal">Çocuğunuzdan bir kâğıda sadece boş bir yüz çizmesini rica edin. Sonra, yaşadığınız bir olayı anlatarak bu duygunun yüzüne nasıl yansıdığını çizmesini isteyin. Böylece, yaşadığı duygunun iç dünyasına nasıl yansıdığını öğrenmiş olacaksınız.</p>

  <p class="normal">Yüz ifadesi çizmeyen çocuk duygularını da ifade edemiyor. Çocuğunuzun duygularını tanıyabilmek adına bu etkinliği zaman zaman yinelemenizi öneririm.</p>

  <p class="normal">Örnek:</p>

  <p class="normal">"Bu sabah evden çıkarken sana, acele etmediğin için söylediklerim kendini nasıl hissettirdi? Lütfen bunun yüzüne yansımasını çizer misin?" deyin.</p>

  <p class="normal">Veya, "Bu sabah sana o sözleri söylerken benim yüzüm nasıldı? Bunun da çizebilir misin?"</p>

  <p class="normal">Bu sayede çocuk, kendi duyguları ile karşınındaki kişinin duygularını tanımayı öğrenecektir. Karşımızdaki kişinin duygularını yüzünden anlamaya başladığımız zaman, tam anlamıyla onunla birlikte olduğumuzu hissedebiliriz. Bu duyguları yüzünden anlamaya başladıkça aramızdaki bağ güçlenir. (Böylece empati yeteneğini de geliştirmiş oluyoruz. Bkz. "Çocuklarla Etkili İletişim" bölümü.)</p>

  <p class="normal">Çocuklar, duygularını bazen sözel olarak ifade edemeyebilir. Çizmek, yazmak onlara bu anlamda yardımcı olacaktır. Duyguları ifade etmek ve bilmek, sorunların büyümesini de engelleyecektir.</p>

  <p class="normal">Yergi, özsaygıyı azaltan eleştirilerdir.</p>

  <p class="normal">Bazen anne ve babalara hatalarından dolayı çocuklarından "özür" dilemek zor gelmektedir. Böyle bir paylaşım, karşılıklı olarak duyguların açıklanmasını sağladığından, kırgınlık, öfke... kalmayacaktır.</p>

  <p class="normal">Bazen kuru bir "özür" yeterli olmuyor. Karşınızdaki kişi gerçekten üzgün olduğunuzu eylemlerinizle de görmek isteyebiliyor. Konuşurken hissettiklerinizi ifade edebilmeniz ilişkileriniz açısından önemlidir.</p>
</body>
</html>