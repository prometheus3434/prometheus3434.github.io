<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_20"><span class="sagbaslik1">Oyun Çağı</span></h2>

  <p class="sagnormal">"Kendi öykümüzün kahramanlarıyız."<br class="chapter"/>
  <span class="ideitalik">Mary McCarty</span></p>

  <p class="normal">Hepinizin bildiği gibi, çocuklarda 2-6 yaş arası "oyun çağı" olarak kabul edilir. Bu dönemde çocuk, oyunlar oynayarak, keşfetmeye başlar.</p>

  <p class="normal">Oyun ve oyuncak çocukların yaşamı öğrenmesinde en önemli araçlardır. Oyun, çocukların keşif yapmasına, deneyerek öğrenmesine, yeni beceriler geliştirmesine olanak sağlar. Ailelerin de bu oyunlara katılarak, çocukların zihinsel, fiziksel ve ruhsal gelişimlerine katkıda bulunmaları çok önemlidir.</p>

  <p class="normal">Kendine saygı, insanın hayatı boyunca gelişen bir şeydir. Kendine saygı, yetersizliklerimizi görüp kim olduğumuzu kabullenmekten ve yetersizliklerimize rağmen kendimizi sevmeyi tercih etmekten kaynaklanır. Çocuklardaki özsaygı, güvendiği ve sevdiği kişiler tarafından, kendisine söylenen sözlerle gelişir. Özsaygı, başarıya dayalı gelişmez. Kendine saygı, çocuk kendi hayatını düzenleyebildiği ve bunu iyi yapabildiğine inandığı an sağlanır. Bu süreç günlük küçük işlerle başlar.</p>

  <p class="normal">Evde çocuğunuza vereceğiniz küçük işler ile onun kendisine saygı duymasını sağlamanız mümkündür.</p>

  <p class="indentmetin">• Sofrayı hazırlamada ve toplamada size yardım etmesi,</p>

  <p class="indentmetin">• Gazeteleri, dergileri toplaması,</p>

  <p class="indentmetin">• Çöp torbalarını kapının önüne koyması,</p>

  <p class="indentmetin">• Kirlenen havluları, kirli sepetine ayırması gibi.</p>

  <p class="normal">Ailenizi ilgilendiren küçük işlerin sorumluluğunu çocuğunuza vermek ve bu işleri yaptığı için onu takdir etmek, çocuğumuzun gelişimi açısında yararlıdır. Bu sorumluluk çocuğa verildiği andan itibaren, onun her zaman bunu yapmasını takip etmeli, devamlılığını sağlamalısınız.</p>

  <p class="normal">Çocuk hem küçük yaştan itibaren sorumluluk alacak hem de aile içinde özel bir görevi olduğunu için kendini değerli hissedecektir. Günlük küçük işlerin becerilerini kazanmış olmak ileriki dönemlerde alacağı sorumluluklar için de bir başlangıçtır.</p>

  <p class="normal">Bunları alışkanlık haline getirmek için, böyle küçük tablolar hazırlayabilirsiniz.</p>

  <table class="generictable">
    <tr class="calibre3">
      <td class="calibre4" colspan="2"><span class="idebold">DEMİRCİ AİLESİ İŞ BÖLÜMÜ TABLOSU</span></td>
    </tr>

    <tr class="calibre3">
      <td class="calibre4">İSİM</td>

      <td class="calibre4">GÖREV</td>
    </tr>

    <tr class="calibre3">
      <td class="calibre4">Ali Demirci</td>

      <td class="calibre4">Faturaları takip etmek. Alışveriş yapmak, tamirat işleri ile ilgilenmek.</td>
    </tr>

    <tr class="calibre3">
      <td class="calibre4">Elif Demirci</td>

      <td class="calibre4">Yemekleri hazırlamak, çamaşır ve ütü işlerini organize etmek.</td>
    </tr>

    <tr class="calibre3">
      <td class="calibre4">Murat Demirci</td>

      <td class="calibre4">Günlük gazeteyi almak, çöp torbalarını kapıya çıkarmak, sofrayı hazırlamak.</td>
    </tr>

    <tr class="calibre3">
      <td class="calibre4">Merve Demirci</td>

      <td class="calibre4">Kirli havluları kirli sepetine ayırmak, masayı toplamak, bulaşıkları lavabo içine koymak.</td>
    </tr>
  </table>

  <p class="normal">Buna benzer basit bir tablo hazırlayarak, ailece görülebilecek bir yere asmak, çocuk(lar) ve aile için etkili olacaktır. Bu, iletişim ve paylaşımlarının artmasını sağlar.</p>

  <p class="normal">Böyle bir tablo için çocuğunuzun okuma yazma bilmesine gerek yoktur. Görsel öğeler de kullanılabilir. (Örneğin, çatal, bıçak resmi gibi.) Tablo ve iş bölümünü ailece hazırlamak ve asmak bile çocuğun kendini aile içinde "özel ve işe yarar" birey olarak görmesini sağlar.</p>

  <p class="sagnormal">"Ortalama 5 yaşından başlayarak<br class="chapter"/>
  çocuğunuza günlük program yapın.<br class="chapter"/>
  8 yaşından başlayarak programda onun<br class="chapter"/>
  fikirlerine yer verin. 10 yaşından sonra<br class="chapter"/>
  bırakın kendisi yapsın."<br class="chapter"/>
  <span class="ideitalik">Acar Baltaş</span></p>

  <p class="normal">Çocuklar yaptıkları şeyler arasında hoşunuza gidenleri, kesin ve açık bir ifade ile duymak ister. Duydukları zaman da yaptıklarını tekrarlamaya devam ederler.</p>

  <p class="normal">Yeni bir şey öğrenmek, sonra bu beceriyi kullanabilmek, çocukların kendisi ile gurur duymalarına yol açar.</p>

  <p class="normal">Şimdi kendinizi düşünün lütfen; müdürünüz, amiriniz yaptığınız bir iş için sizi takdir eden, övgü dolu sözler söylediğinde kendinizi nasıl hissediyorsunuz? Çocuklar da bu sözlere her yaşta ihtiyaç duyar.</p>

  <p class="normal">Çocuklar için en değerli kişilerden takdir görmek, onları her zaman mutlu eder.</p>

  <p class="normal"><span class="idebold">Neye inanıyorsan "o" sun.</span></p>

  <p class="normal">Neye ve nasıl inandığınız hayatınız boyunca başarabileceklerinizle yakından ilişkilidir. İnançlarınız, dünyaya bakışınızın şekillenmesini sağlar.</p>

  <p class="normal">Yaşadığımız olaylar hakkındaki yargılarımız, kendi gerçeğimizi yaratmamızı sağlar.</p>

  <p class="sagnormal">"İnsanın aklını kurcalayan olaylar değil,<br class="chapter"/>
  olaylar hakkındaki yargılarıdır."<br class="chapter"/>
  <span class="ideitalik">Epiktetus</span></p>

  <p class="normal">İşte bu nedenledir ki, çocuğa çok küçük yaşlarından itibaren "yapabilirim" inancı verilmelidir. Her şeyi yapabileceğine inanan çocuk bunun için çaba gösterir. Olumsuz konuşmalara, aşındırıcı sözlere maruz kalan bir çocuk ise, yeni bir şey denemek bile istemez. Yenilikler onu korkutur.</p>

  <p class="normal">Ancak sözler çocuk için tek başına yeterli değildir. Sizlere bu konuyla ilgili bir araştırmayı aktarmak istiyorum.</p>

  <p class="normal">Sosyal öğrenme kuramının önde gelen isimlerinden olan, ABD'li ünlü psikolog Albert Bandura,<sup class="calibre2"><a href="YeniCagin_Cocuklari_split_071.html#footnote-522-8" id="footnote-522-8-backlink">[8]</a></sup> kişinin davranışlarının psikolojik bir sürece bağlı olduğunu düşünmüştür. Bu psikolojik süreçler aşağıdaki etkenlerden oluşmaktadır.</p>

  <p class="indentmetin">• Kişinin dikkatini verme becerisi</p>

  <p class="indentmetin">• Kişinin hatırlama becerisi</p>

  <p class="indentmetin">• Kişinin olayları ve bunların sonucunu hayal etme becerisi</p>

  <p class="normal">Bandura modelleme<sup class="calibre2"><a href="YeniCagin_Cocuklari_split_071.html#footnote-522-9" id="footnote-522-9-backlink">[9]</a></sup> kuramını geliştirmiştir. Onun deneyleri çocukların bir davranışı başkasını izleyerek öğrendiğini göstermiştir. Bandura'ya göre bu davranış modelinde pekiştirme şart değildir.</p>

  <p class="normal">Bazı davranışların hiçbir pekiştirmeye gerek olmadan gerçekleştiğini söyler. Çocuklar hiçbir şartlanmaya gerek duymadan başkalarından gözledikleri davranışları büyük bir hevesle yapmaktadırlar.</p>

  <p class="normal">En bilindik deneyi palyaço Bobo deneyidir.</p>

  <p class="normal">Bobo, plastik bir hacıyatmazdır. Yumrukla devrilse bile hemen eski haline döner. Bandura, bir grup çocuğu toplayıp, onlara bir öğrencisinin (rol modeli) Bobo'yu dövmesini izlettirir. Bu rol modeli olan kişi belli bir süre sonunda Bobo'nun yatmamasından rahatsızlık duyup, ona çekiçle vurur.</p>

  <p class="normal">Daha sonra çocuklar büyüklerin olmadığı bir odada çekiç ve Bobo ile yalnız bırakılır.</p>

  <p class="normal">Neler olabileceğini tahmin etmişsinizdir. Bobo çekiçle parçalanır. Çocuklar konuyla ilgili pekiştirme almamışlardır. Sadece olayı gözlemleyerek buna karar vermişlerdir.</p>

  <p class="normal">Bandura bu modelleme yöntemini tedavilerde de kullanmıştır. Onun davranış modelleme çalışmaları, pekiştirme olmaksızın öğrenmenin nasıl gerçekleştiğini ortaya koyar.</p>

  <p class="normal">Şimdi bu bilgiler ışığında bir kez daha yineleyelim. Eğer çocuğunuza "yapabilirim" inancını vermeye çalışıyor ancak siz işinizde yeterli cesareti gösteremiyorsanız, çocuğunuz buna ne kadar inanır ve söylediklerinizi uygular?</p>

  <p class="normal">AGU (A: Anlat, G: Göster, U: Uygula) sistemi denilen sistem ile anlattıklarımızı desteklemeliyiz.</p>

  <p class="normal">Çocuğunuza binlerce kez sigaranın kötü bir alışkanlık olduğunu söyleyin, anlatın. Eğer sizi sigara içerken görürse, aldığı mesaj sigaranın zararlı olmadığı yönündedir. Ve davranışınızı tekrarlama olasılığı çok yüksektir.</p>

  <p class="normal">Eğer çocuğunuzun herhangi bir davranışı yapmasını istemiyorsanız, bunu öncelikle kendiniz yapmamalısınız.</p>

  <p class="normal">Küçüklükten itibaren sayısız mesaj alırız.</p>

  <p class="normal">Kimi çocuklar, doğdukları andan itibaren dünyanın güvenli, sevgi dolu olduğu mesajını alırlar. Yaşam şartları bunun böyle olmadığını onlara gösterse bile onların algıları sevgi ve güven üzerinedir.</p>

  <p class="normal">Bazı çocuklar ise, farklı şartlarda dünyaya gelir. Hırpalanır, aşağılanır, istismar edilir. İhmal edilen, terk edilen bu çocuklar, etrafındaki kişilere karşı korku dolu, güvensiz olarak yetişir. Çocuk belli bir yaşa gelinceye kadar, kendisine bakan kişilere bağımlıdır. Anne-baba, dede, bakıcı, teyze, hala...</p>

  <p class="normal">Eğer çocuğun bağımlı olduğu bu kişiler küçük yaşlardan itibaren onların inançlarını olumsuz etkilemişse, bu çocuklar güvensiz olacaktır. Çünkü en yakındakiler bile onları bu kadar çok üzüyorsa, diğer kişiler neler yapmaz ki.</p>

  <p class="normal">Bu ilk mesajlar, aklımıza girdiği andan itibaren pekişmeye başlarlar. Bu pekişmelerden sonra, onlara inanmamak gibi bir şansımız kalmaz. Pekiştirme aynı mesajları defalarca almamızla gerçekleşir. Anne ve babaların bu nedenle çocuklarına çok değerli ve özel olduğunu söylemesi önemlidir.</p>

  <p class="normal">Mesaj ne olursa olsun (ister olumlu, ister olumsuz) çocuk artık duyduğunun doğruluğuna inanmaya başlar. Mesaj sadece sözel olmak durumunda değildir. Davranışlarınız da çocuğunuz üzerinde etkilidir. Onu sabahları nefretle uyandırmanız, sözleriniz tam aksini söylemiş olsa da daha etkili olacaktır. Davranışlarınızın ve sözlerinizin tutarlılık göstermesi, çocuğunuza vereceğiniz mesajlarda önemlidir. İfadelere ve mesajlara yüklenen anlam temel inançları oluşturur. Temel inançlar da kişiliğimizi etkiler.</p>

  <p class="normal">(Burada bir parantez açmayı arzu ediyorum. Sıra Dışı Çocuk Oyunları adlı programımda çocuklar ile bir çalışma yapıyorum. Hepsine bir kâğıt verip, "Sabah anneniz sizi uyandırdığında yüzü nasıl oluyor? Lütfen çizer misiniz?" diyorum. Kâğıtları dağıtırken çocukların neredeyse hepsi, "Annem beni gülümseyerek uyandırıyor" diyor. Ancak çizdikleri resimleri görmenizi isterim. Bazılarının çizdiği resimlerde ağız bile yok. Bu üzücü bir durum tabii.)</p>

  <p class="normal">Temel inançlarımız, düşünce ve davranışlarımızı, yani kişiliğimizi oluşturur. Birkaç kişilik tipi örneğine bakalım.<sup class="calibre2"><a href="YeniCagin_Cocuklari_split_071.html#footnote-522-10" id="footnote-522-10-backlink">[10]</a></sup></p>

  <p class="indentmetin">• Canlı ve Dışadönük: Bu kişiler yaşamlarından ve ilişkilerinden zevk alan kişilerdir; olumlu bakış açısına sahiptirler. Temel inançları, kıymetli oldukları yönündedir. Hem kendilerini hem de başkalarını mutlu etmeye özen gösterirler.</p>

  <p class="indentmetin">• Utangaç ve Çekingen: Yapılan araştırmalar, utangaçlığın kalıtımsal bir durum olduğunu ve bazı insanların doğuştan utangaç olma eğiliminde olduğunu göstermektedir. Yapıları gereği böyle olabilirler. Veya başkaları kendilerini beğenmeyeceği için böyle davranırlar. Mümkün olduğu kadar az dikkat çekmek isterler. Temel inançları, değersiz, kötü, çirkin oldukları yönündedir.</p>

  <p class="indentmetin">• Aksi ve Kaba: Büyük olasılıkla kötü bir çevrede yetişmişlerdir. Temel inançları değersiz oldukları yönündedir. Rahatsız edilmemek, toplumdan uzaklaşmak adına aksi ve kaba davranışlarda bulunarak etraflarındaki kişileri kendilerinden uzaklaştırırlar.</p>

  <p class="sagnormal">"Ne iyi var ne de kötü; hepsi<br class="chapter"/>
  düşüncelerimizin eseri."<br class="chapter"/>
  <span class="ideitalik">William Shakespeare</span></p>

  <p class="normal">Bunları kısa birer örnek olarak vermek istedim. Herke-sin, kişiliğini etkileyen, kişiye özel inançları bulunmaktadır.</p>

  <p class="normal">Ayrıca, temel inancınıza bağlı olarak otomatik düşünceler oluşur. Otomatik düşünceler, bir olay karşısında aklınıza ilk gelen düşüncelerdir. Temel inançlarınızın sonuçlarıdır. Bu inançlar yaşamınızın ilk dönemlerinde meydana gelir ve süreklilik gösterir. Otomatik düşünceler fark edilip, üzerinde çalışılırsa değiştirilebilir.</p>

  <p class="normal"><span class="idebold">Tüm bunları neden anlattım?</span></p>

  <p class="normal">Çünkü, kişiliğiniz nasıl bir anne-baba olacağınızı etkiler. Kişiliğiniz ve anne-babanızdan aldıklarınız kendi çocuğunuzu yetiştirmenizde büyük rol oynar.</p>

  <p class="normal">Anne-baba olmak büyük sorumluluktur. Ve bunun okulu da yoktur. Eğitimimizi yaşayarak ediniriz. Bu nedenle hata yapmamız kaçınılmazdır. Kitabımın başında da belirttim, önemli olan bu hatalarımızın farkına varıp, düzeltmeye çalışmamızdır.</p>

  <p class="normal">İşyerinde yanlış rapor düzenlerseniz, yetkili kişi sizi ikaz eder, raporu baştan hazırlarsınız. Ya da ilk kez bir yemek tarifini denerken yemeği yaktığınızda/bozduğunuzda baştan deneme şansına sahipsiniz. Ancak çocuk yetiştirirken işler bu kadar kolay değildir.</p>

  <p class="normal">Çocuk yetiştirme şeklimiz, kişiliğimize ve kişiliğimiz de temel inançlarımıza bağlıdır. Bu inançlar zorlayıcı olabilir ancak iyi bir çocuk yetiştirmek için üstesinden gelinemez değildir. Çocuğunuzu yetiştirirken çocukluğunuza ait olayları, kendi anne ve babanızın size karşı tutumlarını anımsarsınız. Böyle anlarda duygularınız güç kazanır ve çocuğunuza davranışınızı etkiler.</p>

  <p class="normal">Temel inancınız sevilmeyen biri olduğunuz yönündeyse, öncelikle bu konu üstüne biraz çalışmanız ve bu inancınızı değiştirmeniz gerekir. Çünkü, büyük olasılık siz de çocuğunuza bunun mesajını vereceksiniz.</p>

  <p class="normal">Çocuk eğitiminde herkes hata yapabilir. Çocuk yetiştirmek yaşarken öğrenilir. Hataların olması da doğaldır. Önemli olan bunun farkına varıp, üzerinde düşünmek ve değiştirmek için çaba harcamaktır. Değişmek ve yenilenmektir. Birden fazla çocuğu olanlar ne demek istediğimi daha iyi anlayacaktır.</p>

  <p class="normal">"Ah o zaman bilemedim. Oysa ikinci çocuğumda yapmadık bu hataları."</p>

  <p class="normal">Anne-baba olarak, çocuğunuzda görmek istediğiniz davranışı önce siz ona göstererek işe başlamak en doğru olanıdır. Bir kez daha belirtmek istiyorum.</p>

  <p class="normal">Çocuğunuza insanlara karşı saygılı ve nazik ol derken, otoparkta yerinizi kapan kişiye söylediğiniz olumsuz sözler ve el kol hareketleriniz, tüm söylediklerinizi etkisiz hale getirecektir.</p>

  <p class="normal">Örnek olmak söz konusu olduğunda, davranışlar sözlerden önce gelir. Çok agresif bir baba, başkalarının haklarına saygı gösterme konusunda zorluklar yaşayabilir.</p>

  <p class="normal">Çocuklarınızın size karşı saygılı, nazik, düşünceli olmasını istiyorsanız, siz de onlara karşı böyle davranın. Sesinizi yükselterek "Bana karşı nazik ol" diye bağırmak çelişkilidir.</p>

  <p class="normal">Ve çocuk, davranışı model olarak alır. Verdiğiniz mesajlara dikkat edin.</p>

  <p class="normal">Her anne-baba iyi olmak için özen gösterir. Ancak bazen nedenler buna izin vermez.</p>

  <p class="normal">Bazı kişiler duygusal olarak anne-baba olmaya hazır değildir. Ya da ekonomik, kültürel ve diğer yönlerden çocuklarına gereken ilgiyi veremezler. Veya "Biz nasıl büyüdük, onlar da büyür" inancı ile anne ve babalarının kendilerine yaptıkları hataları devam ettirirler. Bu geleneksellik nesilden nesile aktarılarak devam eder.</p>

  <p class="normal">İyi modelleme, olumlu pekiştirme, iletişim gibi tüm becerileri göstermiş olsanız bile, bazen çocuğunuz tüm bunları aynı anda öğrenemeyebilir. Durum böyle olduğunda denemekten vazgeçmeyin. Ve çocuğunuzun çabalarını ödüllendirmeyi ihmal etmeyin.</p>

  <p class="sagbold">Eğer çocuğunuzda dikkatinizi çeken, ters giden<br class="chapter"/>
  bir durum varsa, bunun farkına vardıysanız<br class="chapter"/>
  ve farklı yöntemler denemenize rağmen durumu<br class="chapter"/>
  değiştiremediyseniz; lütfen bir uzmana danışın.</p>

  <p class="normal">Tüm yönlendirmelerinize rağmen, sonuçları değiştiremiyorsanız, bu sizin aşabileceğiniz bir durum değilse, lütfen zaman kaybetmeden uzman kişilerden destek alın.</p>

  <p class="normal">Elbette öncelikle siz dikkat edin bakalım, çocukları hangi sözlerinize, davranışlarınıza tepki veriyor?</p>

  <p class="normal">Aşina olduğunuz sözlere tepki geliyor mu?</p>

  <p class="normal">"Yemeğini bitir."</p>

  <p class="normal">"Çabuk ol. Hadi ye artık."</p>

  <p class="normal">"Bu tabak bitecek, bitmeden sofradan kalkmak yok."</p>

  <p class="normal">"Çok su içme."</p>

  <p class="normal">"Koşma, terleyeceksin."</p>

  <p class="normal">"Yeter artık, çok oynadın, biraz da ders çalış."</p>

  <p class="normal">"Kalk artık oyuncaklarının başından."</p>

  <p class="normal">"Hadi giyinsene yavrum."</p>

  <p class="normal">"Kapat artık şu televizyonu, geliyorum şimdi!!!"</p>

  <p class="normal">Size her dakika bu tarz veya benzeri cümleler söylenmiş olsa ne olur?</p>

  <p class="normal">Kendinizi nasıl hissedersiniz?</p>

  <p class="normal">Basit bir kural vardır: Her cismin belli bir hacmi vardır. Bu hacmi aşarsanız cisim patlar.</p>

  <p class="normal">Siz çocuklarınızın hacmini nereye kadar zorluyorsunuz?</p>

  <p class="normal">Hangi davranışlarına sürekli müdahale ediyorsunuz?</p>

  <p class="normal">Onları elbette yönlendirin. (Gaye'yi yeniden anımsayın. Annesi onu olumluya yönlendirdi. Karşılıklı birbirlerine söz verdiler. Zorlama yoktu.) Ancak lütfen söz hakkı da tanıyın.</p>

  <p class="normal">Onun yerine tercih yapar ya da kararlar alırken onun da fikirini alın. Karşılıklı olarak bu konuda açık konuşun.</p>

  <p class="normal">Burada işinize en çok "empati" yeteneğiniz yarayacaktır. Empati yeteneğiniz ne kadar gelişmişse, çocuğunuzla (eşinizle/sevdiklerinizle/arkadaşlarınızla) iletişiminiz o kadar kolay olacaktır.</p>

  <p class="normal">Kendinizi çocuğunuzun yerine koyun: Doymuş, tek lokma alacak hali kalmamış. Ancak karşısında sinirle, elini sallayan yüzü asık bir anne ya da baba, "O tabak bitecek!!!" diyor. Ne düşünürsünüz? Neler hissedersiniz?</p>

  <p class="normal">Eğer o gergin anlarda ya da tepki duyduğumuz olaylar karşısında kendimizi karşımızdaki kişinin yerine koyabilmeyi becerebilsek, iletişimimiz daha kolay ve keyifli olacaktır.</p>

  <p class="normal">Lütfen unutmayın, çocuğunuz ayrı bir "birey". Onun kendine has bir kişiliği var.</p>

  <p class="normal">Yaşadığınız tatsız olaylar ya da gergin anlardan sonra, çocuğunuza ders/nasihat vermemeye özen gösterin lütfen. Bu durumda onunla konuşmaya çalışmak fayda getirmeyecektir. Olayların üzerinden biraz zaman geçtikten sonra, iki taraf da sakinleştiği an durum hakkında konuşun. Ayrıca bilin ki, bir çocuğun kucaklanmaya en çok ihtiyaç duyduğu an, onu en çok dışladığınız zamandır. Siz nasıl üzgün, sıkkın, kırgın olduğunuzda sevdiğiniz, güvendiğiniz bir kişiyle birlikte olmak, hatta ona sarılarak ağlamak isterseniz, çocuğunuzun da aynı duyguları taşıdığını unutmayın.</p>

  <p class="normal">Yine empatiden söz ediyoruz. (Bkz. 2. Bölüm/Sen Bensin, Ben Sen oyunu.)</p>
</body>
</html>