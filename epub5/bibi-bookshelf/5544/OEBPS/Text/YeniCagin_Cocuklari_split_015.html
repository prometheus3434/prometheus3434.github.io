<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_18"><span class="sagbaslik1">Çoklu Zekâ Kuramı</span></h2>

  <p class="normal">Çoklu Zekâ Kuramı<sup class="calibre2"><a href="YeniCagin_Cocuklari_split_071.html#footnote-522-6" id="footnote-522-6-backlink">[6]</a></sup>, Harvard Üniversitesi öğretim üyelerinden Howard Gardner tarafından 1983 yılında geliştirilmiştir.</p>

  <p class="normal">Gardner, zekâyı "problem çözme kapasitesi ya da değerli bir veya birden çok kültürel yapı ürününe şekil vermek" olarak tanımlamaktadır.</p>

  <p class="normal">Zekânın farklı boyutları olmakla birlikte bu boyutlar birbirlerinden çok ayrı yapılar ya da özellikler değildir. Yaptığımız eylemlerde aynı anda birkaç zekâyı kullanmaktayız. Yürürken (bedensel), yolumuzun yönünü düşünürken (şekil-uzay), yolda gördüğümüz tanıdıklarımız ile konuşurken (sözel-dil-sosyal zekâ) kullandığımız gibi.</p>

  <p class="normal">Çoklu zekâ kuramında 8 çeşit zekâ belirlenmiştir:</p>

  <p class="indentmetin">1. Sözel-Dilsel Zekâ</p>

  <p class="indentmetin">2. Mantıksal-Matematiksel Zekâ</p>

  <p class="indentmetin">3. Görsel-Mekânsal, Uzamsal Zekâ</p>

  <p class="indentmetin">4. Müziksel-Ritmik Zekâ</p>

  <p class="indentmetin">5. Bedensel-Kinestetik Zekâ</p>

  <p class="indentmetin">6. Sosyal Zekâ-Kişilerarası İletişim</p>

  <p class="indentmetin">7. Bireysel-Kişisel (İçsel, Öze Dönük) Zekâ</p>

  <p class="indentmetin">8. Doğacı-Doğa Zekâsı</p>

  <p class="normal">Çoklu zekâ teorisi aşağıdaki temelleri esas alır (Armstrong, 1994):</p>

  <p class="normal">1. Her çocuk/kişi, çeşitli zekâ alanlarının tümüne sahiptir. Çoklu zekâ teorisine de göre, çocuklarda/kişilerde tek bir zekânın geçerliliğini belirlemek yerine, her çocuğun/kişinin bütün zekâ alanlarında yeteneğinin olduğu görüşü benimsenmektedir.</p>

  <p class="normal">2. Her çocuk/kişi, çeşitli zekâ alanlarından her birini yeterli düzeyde geliştirebilir. Çoklu zekâ teorisi, yeterli imkân, uygun destek ve eğitim sağlandığında, gerçekte her bireyin zekâ alanlarının hepsini oldukça yüksek bir düzeyde geliştirebilme kabiliyetine sahip olduğunu ileri sürmektedir. (Anımsarsanız, beyin yaratıcı olacak şekilde biçimlenebilir demiştik.)</p>

  <p class="normal">3. Çeşitli zekâ alanları, genellikle, bir arada, karmaşık bir yapıda çalışırlar. Genellikle, gerçek hayatta hiçbir zekâ alanı tek başına var olmaz. Çeşitli zekâ alanları birbirleri ile sürekli olarak etkileşim içindedir.</p>

  <p class="normal">Örneğin, Kerem bir Porsche'nin hayalini kurabilmek için önce onu görmeliydi (şekil-görsel zekâ alanı). Onun teknik özelliklerini anlayıp (mantıksal), ailesine, arkadaşlarına anlatabilmesi gerekliydi (sözel-dil zekâ alanı), hızı, motor gücü, silindir adedi gibi konuları öğrenip ne işe yaradığını kavraması gerekliydi (mantıksal-matematiksel zekâ alanı) ve kendi zevkine uygunluğunu tespit edebilmeliydi (kişisel zekâ alanı).</p>

  <p class="normal">4. Bir çocuğun/kişinin her alanda zeki olabilmesinin birçok yolu vardır. Bir çocuğun/kişinin belli bir zekâ alanında zeki sayılabilmesi için ille de ilgili standartları karşılaması beklenemez.</p>

  <p class="normal">Örneğin; sözel-dil zekâsına sahip bir çocuk/kişi okumayı çok iyi beceremeyebilir, ancak o çocuk, çok geniş bir kelime haznesine veya çok iyi hikâye yazma ve anlatma kabiliyetine sahip olabilir.</p>

  <p class="normal">Şimdi bu 8 zekâ türünün özelliklerine bakalım:</p>

  <p class="normal"><span class="idebold">1. Sözel-Dilsel Zekâ</span></p>

  <p class="normal">Sözsel-dilsel zekâsı olan bir çocuk uzun hikâyeler anlatır. Sözcükleri iyi kullanır. Yaşıtlarına göre çok iyi kelime dağarcığı vardır. Okumayı sever, dinleme becerisi yüksektir.</p>

  <p class="normal"><span class="idebold">2. Mantıksal-Matematiksel Zekâ</span></p>

  <p class="normal">Mantıksal-matematiksel zekâsı olan çocuklar matematiği sever, bilgiler arası bağlantı kurarlar. Mantıksal bulmaca, satranç gibi oyunlar oynamayı sever, sebep sonuç ilişkisi kurabilirler. Zekâ oyunlarında başarılıdırlar.</p>

  <p class="normal"><span class="idebold">3. Görsel-Mekânsal, Uzamsal Zekâ</span></p>

  <p class="normal">Görsel-mekansal, uzamsal zekâsı olan çocuk resim ve şekillere düşkündür. Çok hayal kurar, görsel sunuşları sever. Resimli yayınlardan hoşlanır, renklere karşı duyarlıdır. Sanat aktivitelerini sever.</p>

  <p class="normal"><span class="idebold">4. Müziksel-Ritmik Zekâ</span></p>

  <p class="normal">Müziksel-ritmik zekâsı olan çocuk notalara ilgi duyar. Melodileri tanır, seslere duyarlıdır, bir iş yaparken ritim tutar, şarkıları kolaylıkla ezberler. Müzik çalan ortamda kolay öğrenir. Müzik aleti çalar.</p>

  <p class="normal"><span class="idebold">5. Bedensel-Kinestetik Zekâ</span></p>

  <p class="normal">Bedensel-kinestetik zekâsı olan çocuk bir ya da birden fazla sporla uğraşır. Uzun süre hareket etmeden duramaz. Hareket ederek öğrenir. Dokunmayı sever, el becerileri iyidir. Duygularını vücut diliyle kolaylıkla ifade eder.</p>

  <p class="normal"><span class="idebold">6. Sosyal Zekâ-Kişilerarası İletişim</span></p>

  <p class="normal">Sosyal zekâsı olan çocuk arkadaşları ile olmaktan hoşlanır. Doğal lider davranışları gösterir. İkna kabiliyeti yüksektir. Çevresinde çok arkadaşı vardır. Tüm faaliyetlerde yer alır.</p>

  <p class="normal"><span class="idebold">7. Bireysel-Kişisel (İçsel, Öze Dönük) Zekâ</span></p>

  <p class="normal">Bireysel-kişisel zekâsı olan çocuk özgürlüğüne düşkündür. Bireysel çalışmayı sever. Başarı ve başarısızlıktan ders alır. Yalnız kalmaktan hoşlanır. Kendi hakkında düşünmeyi sever.</p>

  <p class="normal"><span class="idebold">8. Doğacı-Doğa Zekâsı</span></p>

  <p class="normal">Doğa zekâsı olan çocuk insanların varoluş nedenlerini düşünür. Doğadaki canlıları incelemeyi sever. Araştırmalar yapmaktan hoşlanır.</p>

  <p class="normal">Üçüncü bölümün "Temsil Sistemleri" başlığı altında, kimlikler ile bu zekâ türlerinin birbirini nasıl desteklediğini daha iyi anlayacağız.</p>
</body>
</html>