<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_50"><span class="sagbaslik1">HİKÂYECİLER: GÖRSEL-<br class="chapter"/>
  İŞİTSEL-DOKUNSAL TİPLER</span></h2>

  <p class="normal">Görsel-İşitsel-Dokunsal tipler, okumayı, gördüklerini işaret etmeyi severler. Görsel-İşitsel-Dokunsal tiplerin çoğu, kıyafetlerinin nasıl göründüğüne önem verir, genellikle de iyi görünmek için renkli, uyumlu kıyafetler seçer. (Bir türlü giysi beğenmeyen çocuğunuzu düşünün lütfen.) El yazıları okunaklıdır. Liste oluşturmayı severler.</p>

  <p class="normal">Görsel-İşitsel-Dokunsal tipler hikâye anlatmayı çok severler, anlattıklarında hayli inandırıcıdırlar. Her konu hakkında sizi ikna etmeye çalışırlar. Sözlerinin arkasında pek çok anlam gizlidir, yüzlerindeki ifadelerinden ne hissettiklerini anlayabilirsiniz.</p>

  <p class="normal">Fiziksel bir faaliyeti öğrenmeleri için onu tekrar tekrar yapmaları gerekebilir. Başkalarıyla rekabet içinde olacakları faaliyetlere katılmaktan kaçınırlar. Görsel-İşitsel-Dokunsal tipler duyguları konusunda çok hassastırlar; dokunuş onlar için sıradan bir olay değildir, bu yüzden fiziksel temas kurmaktan çekinirler. (Bir çocuğu ısrarla öpmek konusunu yeniden düşünün lütfen.)</p>

  <p class="normal"><span class="idebold">Görsel Özellikler</span></p>

  <p class="normal">Görsel-İşitsel-Dokunsal tipler meraklı ve heveslidirler. Konuşurken uzun süreli göz teması sağlayabilirler. Görsel ayrıntıları incelemeyi severler. Seçenekleri görmeyi isterler. Kataloglara göz atmaktan, vitrinlere bakmaktan ya da insanları izlemekten çok hoşlanırlar. (Saatlerce vitrin bakan kişileri anlamaya çalışın lütfen.)</p>

  <p class="normal">Görsel-İşitsel-Dokunsal tipler, etraflarındaki her şeyin düzenli olmasını isterken, kendi eşyalarını düzenli tutmakta sıkıntı yaşayabilirler. Etrafındaki kişilerin eşyalarını düzenlemekten hoşlanırlar. Yardım etmeyi severler.</p>

  <p class="normal">Görsel-İşitsel-Dokunsal tipler, kolay ezberleyebilirler. Görsel detayları kolaylıkla hafızalarına alırlar. (Çocuğunuzun size aylar sonra üstünüzdeki kıyafeti, yediğiniz yemeği, gittiğiniz mekânı tüm detayları ile anlatabildiği olmuştur mutlaka.)</p>

  <p class="normal">Görsel-İşitsel-Dokunsal tiplerin çoğu okumaya düşkündür. Buldukları her türlü yazı, gazete, dergiyi okumak isterler. Bir konuyu öğrenmelerinin en kolay yolu okumaktır. Ayrıca sözcükleri doğru yazmada, yapılan hataları düzeltmede oldukça başarılıdırlar. El yazıları okunaklı ve düzenlidir.</p>

  <p class="normal">Görsel-İşitsel-Dokunsal tiplerin yüzlerine bakarak hissettikleri anlayabilirsiniz.</p>

  <p class="normal"><span class="idebold">Dilsel Özellikler</span></p>

  <p class="normal">Görsel-İşitsel-Dokunsal tipler oldukça sosyal, girişken insanlardır. Konuşmaktan keyif aldıkları pek çok arkadaşları ya da tanıdıkları vardır. Kalabalık bir odaya girdiklerinde, konuşacak birilerini bulmak onlar için çok kolaydır. (Oyuna bir anda dahil olabilen çocuğunuzu düşünün.)</p>

  <p class="normal">Görsel-İşitsel-Dokunsal tipler düşüncelerini kolaylıkla ifade edebilirler. Sözleri enerji ve duygu doludur. Bir konuyu vurgulamak istediklerinde el kol hareketlerine başvururlar. Bir şeyi açıklamayı, öğretmeyi çok severler. Ayrıntılı hikâyeler anlatırken, dinleyicinin gözlerinde tam olarak canlandırabilmek için sayısız görsel mecazdan yararlanırlar.</p>

  <p class="normal">Görsel-İşitsel-Dokunsal tipler, konuşurken görsel imgeler oluşturan "görmek, bakmak, renkli, gösteri" gibi sözcükler ile, "Görebiliyorum" ya da "Sonra görüşürüz" gibi ifadele kullanmayı tercih ederler. Konuşurken düşünceleri arasındaki boşlukları doldurmak için "eee" ya da "yani" gibi ifadeler kullanırlar.</p>

  <p class="normal">Kendi görüşlerini istikrarlı bir şekilde savunabilirler. İki seçenek arasında karar vermeleri gerektiğinde ya da bir konu hakkında ne düşündüklerini anlamaya çalışırken, bir başkasıyla konuşarak düşünmeyi tercih ederler.</p>

  <p class="normal">Görsel-İşitsel-Dokunsal bir kişiye duyguları hakkında soru sorduğunuzda, konuşması gözle görünür bir şekilde yavaşlayacaktır. Görsel-İşitsel-Dokunsal tiplerin ses tonlarına bakarak neler hissettiğini anlayabilirsiniz.</p>

  <p class="normal">Bu kişiler duydukları şeyleri çok derinlerde hissedebilirler. Rahatsız edici sesler ya da sert bir ses tonu duygularını derinden etkileyebilir. Müzik, ruh hallerini ya da enerji seviyelerini değiştirebilir. (Çocuğunuza karşı sesinizi yükseltirken bir daha düşünün lütfen.)</p>

  <p class="normal"><span class="idebold">Fiziksel Özellikler</span></p>

  <p class="normal">Görsel-İşitsel-Dokunsal tipler, bedenlerini yüzeysel bir biçimde algılarlar. Bazen bir bedenleri olduğunu bile unutabilirler! Hiç kıpırdamadan uzun süre oturabilirler. ("Bak Seda'ya, nasıl da uslu uslu oturuyor" demeden önce bir kez daha düşünün lütfen. Sizin çocuğunuz görsel-işitsel-dokunsal olmayabilir. Onu başkalarıyla kıyaslamayın.)</p>

  <p class="normal">Genel olarak bedenlerinde neler olup bittiğini fark edebilseler de, belli bir bölgedeki hislerini belirtmekte güçlük çekerler. Kolunun ağrıdığını bilirler, fakat ağrının tam olarak hangi noktada olduğunu göstermeyebilirler.</p>

  <p class="normal">Görsel-İşitsel-Dokunsal tipler fiziksel rekabetten kaçınırlar. Genellikle yürümek, sallanmak, bisiklet sürmek, yüzmek ya da kayak yapmak gibi serbestçe yapabilecekleri faaliyetleri severler. Kendi başlarına evde kalıp kitap okumayı fiziksel faaliyetlere tercih ederler.</p>

  <p class="normal">Görsel-İşitsel-Dokunsal tipler için kuralları olan fiziksel faaliyetleri öğrenmek oldukça zordur. Elleri ya da bedenleriyle yapılacak bir işi öğrenirken kendilerini sakar ve beceriksiz hissedebilirler. ("Sakar", "beceriksiz", "uyuşuk" gibi olumsuz etiketlere dikkat lütfen. Kendileri hakkında bu tarz etiketleme yapmalarına izin vermeyin ve siz de böyle tanımlamalar kullanmamaya özen gösterin lütfen.)</p>

  <p class="normal">Görsel-İşitsel-Dokunsal tipler sürekli aynı işi yapmaktan çabuk sıkılırlar. Bir işi aynı şekilde yapmak yerine, kendilerine has bir tarz geliştirirler. Bu nedenle, bir işi uzun süre yapmakta zorlanabilirler. Başladıkları bir işi yarıladıktan sonra bile fikir değiştirebilirler, hatta bazen o işi tamamlamakta güçlük çekebilirler.</p>

  <p class="normal">Bu kişiler için dokunmak sıradan bir olay değildir. Olumlu veya olumsuz her tür fiziksel temas, onları derinden etkiler. Görsel-İşitsel-Dokunsal tipler sizi iyi tanımadıkları sürece onlara dokunmanızdan rahatsız olurlar. Rahatsızlık verici bir dokunuş onları derinden etkileyebilir, uzun süre hafızalarından silinmeyebilir. (Sizi iyi tanımayan bir çocuğa yaklaşırken, dokunurken, onun bundan rahatsız olabileceğini bir kez daha anımsatmak isterim.)</p>

  <p class="normal">Görsel-İşitsel-Dokunsal tipler, derin hisler besleyen kişilerdir fakat hisleri konusunda çok hassastırlar. Duyguları ifade eden sözcüklerden kolaylıkla etkilenebilirler. Sinirlerini sert bir bakışla, mimikle ya da kaba bir not yazarak belli ederler.</p>

  <p class="normal">Bu tip çocuklara nasıl davranalım?</p>

  <p class="normal"><span class="idebold">Görsel Kanallarını Destekleme</span></p>

  <p class="normal">Görsel-İşitsel-Dokunsal tipler göz önünde olmak, seslerini duyurmak isterler. Yaptıklarının, okuduklarının, yazdıklarının, görsel olarak ürettiklerinin takdir edilmesini beklerler. Not yazmak ve birilerinin onlara not yazması çok hoşlarına gider. Yazdıklarının birileri tarafından okunabileceğini bilmek, onlara keyif verir.</p>

  <p class="normal">Yazı yazmak bu kişilerin bir konuya odaklanmalarını kolaylaştırır. Onlarla, özellikle de kafalarını karıştıran bir konu hakkında, kâğıda yazı yazarak konuşun. Yapmak, okumak, satın almak, söylemek ya da öğrenmek istediklerini hatırlatacak notlar yazın. (Eşinize, çocuğunuza almasını rica ettiğiniz şeyleri unutuyor diye kızmayın. Belki de o Görsel-İşitsel-Dokunsal tipte biri. Not yazmayı deneyin.) Bu kişilere bir şey hatırlatmak istediğiniz zaman, not bırakın.</p>

  <p class="normal">Görsel-İşitsel-Dokunsal tipler için dış görünüş çok önemlidir.</p>

  <p class="normal">Görsel-İşitsel-Dokunsal tipler için göz teması önemlidir. Ancak bunu uzun süre devam ettirmeleri mümkün değildir. ("Gözümün içine bak" demek yeterli değil demek ki.)</p>

  <p class="normal"><span class="idebold">İşitsel Kanallarını Destekleme</span></p>

  <p class="normal">Görsel-İşitsel-Dokunsal tipler, yaşadıkları hakkında uzun uzun konuşmaktan büyük keyif duyarlar. Yaptıkları işlerden, duygularından, sevinçlerinden ya da sıkıntılarından bahsetmeyi severler. (Okuldan gelince, en küçük detayına kadar yaşadıklarını anlatan "küçük hikâyeci" çocuğunuzu şimdi anlayabiliyorsunuz, değil mi?) Herhangi bir konuyu tüm ayrıntılarıyla konuşmaya bayılırlar.</p>

  <p class="normal">Genellikle tavsiye almakta ya da yönlendirilmekten hoşlanmazlar. Sadece serbest bırakılmayı isterler. ("Beni biraz rahat bırak" cümlesi size tanıdık geliyor mu?)</p>

  <p class="normal">Görsel-İşitsel-Dokunsal tiplere karşı daima dürüst olun. Bir konu onları kızdırmış, kırmış, üzmüş olsa bile ona karşı dürüst olmanız çok önemlidir.</p>

  <p class="normal"><span class="idebold">Dokunsal Kanallarını Destekleme</span></p>

  <p class="normal">Görsel-İşitsel-Dokunsal tipler çok duygusaldır. Sessiz kalıp kendilerini dinlemeye ihtiyaç duyarlar. Neler olup bittiğini yalnızca konuşarak değil, gözyaşlarıyla, kahkahalarla ya da vücut diliyle de ifade etmelerine izin verin. (Oğlunuza erkekler ağlamaz demeyin, bırakın hislerini dışa vursun.)</p>

  <p class="normal">Görsel-İşitsel-Dokunsal tiplere ne hissettiklerini anlatmayın. Davranışlarında, ses tonunda, ifadesinde bir değişiklik olursa, bunun sebebini kendisine sorun. Bir şey yapmasını emretmeyin, rica edin. Herhangi bir işi onun yerine yapmaktan kaçının. (Bu davranış modelini genel olarak her kişiye gösterebilmeniz onlarla iletişiminiz için çok yararlı olacaktır.)</p>

  <p class="normal">Görsel-İşitsel-Dokunsal tiplere fiziksel beceri kazandırmaya çalışırken sabırlı olun. Bu alanda bir şey öğrenmesi için onu zorlamayın, sadece yönlendirin. Kendi yönteminizi öğretin. Sonra, sizin yönteminizi kendine uyarlamasına izin verin. Gösterdiği çabayı, kat ettiği mesafeyi, ilerlemeyi sözlü olarak övün. Öğrendiğini kendi kendine, istediği hızda tekrarlamasına izin verin.</p>

  <p class="normal">Görsel-İşitsel-Dokunsal tipte birinin yapacağını söylediği işi zamanında yapması için destekleyin. Sözlerini kendisine hatırlatacak bir tablo, liste ya da şema gibi şeyler hazırlayın. Altından kalkabileceği işlere girişmesini sağlarsanız, bunları tamamladığında kendine olan güveninin de pekişmesine yardım etmiş olursunuz.</p>

  <p class="normal">Sorumluluğunu aldığı işlerde kendine has değişiklikler yapmasına izin verin. Sabit bir programa saplanıp kalmak onu mutlu etmeyecektir. Onu motive edip harekete geçirecek sözler ya da resimler bulun ve bunları rahatça görebileceği bir yerde bulundurun. Başardığı her iş için onu destekleyin. (Takdir sözcükleri hepimiz için çok değerlidir.)</p>
</body>
</html>