<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_9"><span class="sagbaslik1">Önsöz</span></h2>

  <p class="normal">Öncelikle size teşekkür ediyorum. Bu satırları okuyabildiğinize göre, kitabımı almışsınız ya da içine göz atmaktasınız.</p>

  <p class="normal"><span class="idebolditalik">Yeni Çağın Çocukları</span> <span class="idebold">nasıl oluştu?</span></p>

  <p class="normal">Çocuklarla çalışmaya başladığımda anladım ki, çocuklara bir bilgiyi aktarabilmek için onların anladığı dili kullanmanız gerekiyor. Yoksa belli bir süreden sonra sizi dinlemiyorlar.</p>

  <p class="normal">Anlatacaklarınızı onların en iyi bildiği "oyun" diliyle aktarabilirseniz her şeyi kolaylıkla öğreniyorlar.</p>

  <p class="normal">Kendi kendime dedim ki, bu önemli bir anahtar. Madem oyunlar ve masallar ile çocuklara ulaşabiliyoruz, o zaman vermek istediğimiz her şeyi, çocuklara oyunlar aracılığı ile aktarabiliriz. Başladım okumaya ve araştırmaya.</p>

  <p class="normal">Oyunlar aracılığı ile çocuklarla daha iyi iletişim kurulabildiğini gördüm. Oyun harici, çocukla daha iyi iletişim kurmak nasıl mümkün? Nelere dikkat edebilirsek çocuklarımızın daha iyi yetişmesini sağlayabiliriz? Bize yararlı olabilecek başka teknikler var mı?</p>

  <p class="normal">Ve kitap yavaş yavaş oluşmaya başladı.</p>

  <p class="normal"><span class="ideitalik">Yeni Çağın Çocukları</span>'nı, okumuş, araştırmış olduğum, anne ve babalarda gördüğüm, anaokullarında ve okullarda karşılaştığım örnekler ile, birçok kaynaktan bilgileri harmanlayarak oluşturdum. Tüm yararlı bilgilerin özetlenmiş hali olduğunu söyleyebiliriz.</p>

  <p class="normal">Okuyacaklarınızın bir kısmını biliyor olabilirsiniz.</p>

  <p class="normal">Okurken, "Bunu biliyorum, evet okumuştum, aaa, ben de aynı fikirdeyim..." şeklinde içsel konuşmalar yaşayabilirsiniz. Önemli olan bilmeniz değil, YAPA-bilmenizdir. Bildiklerinizi eyleme geçirip, uygulayabiliyorsanız çok güzel.</p>

  <p class="normal">Anne ve baba olarak, en değerli göreve, bir insanı günbegün biçimlendirme görevine sahipsiniz. Bu görev her şeyi doğru bilmekle, tüm becerilere sahip olmakla ilgili değildir. Tamamen bu yüce görevi yürekten istemek, arzu etmekle ilgilidir.</p>

  <p class="normal">Çocuğunuzu yetiştirmek için sadece bunu istemek ve elinizden gelenlerin en iyisini yapmaya özen göstermeniz yeterlidir. Her çocuk (yani her birey) TEK ve ÖZEL'dir. Bu nedenle her kişiye aynı davranmak aynı sonucu vermeyebilir.</p>

  <p class="normal">Sizlere hayat boyu sürecek olan bu görevinizde, çocuğunuzun ilk yıllarından itibaren onunla iyi iletişim kurabilmeniz için çeşitli bilgileri paylaşacağım.</p>

  <p class="normal">Çocuklarınız ile iletişiminizin temeli anne karnında başlıyor. Sonrasında ise onun anlayabileceği "oyun"lar ile devam ediyor. Bu oyunlara dahil olup, bu dönemi keyifle geçirebilirsiniz.</p>

  <p class="normal">Unutmayın ki, çocuğunuzu sadece "bir" kez yetiştirebiliyorsunuz...</p>

  <p class="normal">Kısaca bu kitap, çağımızın "yeni" çocukları ve aileleri için.</p>
</body>
</html>