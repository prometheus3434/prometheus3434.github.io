<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_60"><span class="sagbaslik1">OLUMLU İFADELER</span></h2>

  <p class="normal">Size Dr. Emoto'nun araştırmasını aktaracağım.</p>

  <p class="normal">Japon araştırmacı Dr. Masaru Emoto çarpıcı bir araştırma yapmıştır. Su ile ilgili yapmış olduğu keşif bize, bilmediklerimizi öğretmiştir. Üzerinde yaşadığımız dünyanın en kıymetli kaynağı ile ilgili yeni bir bilgiler edinmemizi sağlamıştır.</p>

  <p class="normal">Dr. Emoto'nun su araştırmasını bu kadar ilginç kılan nokta ise, onun bu araştırma ile, düşünce ve duyguların fiziksel gerçekleri etkilediğini ispat etmiş olmasıdır.</p>

  <p class="normal">Aldığı su örneklerine çeşitli sözel ifadeler kullanarak, suyun kristallerini incelemiştir. Sonucunda suyun bu ifadelere göre aldığı şekiller inanılmazdır.<sup class="calibre2"><a href="YeniCagin_Cocuklari_split_071.html#footnote-522-19" id="footnote-522-19-backlink">[19]</a></sup></p>

  <p class="normal">Su damlalarına "Seni seviyorum", "Teşekkür ederim" gibi olumlu ifadeler kullandığında, kristaller çiçeklenmiştir.</p>

  <p class="normal">Damlalara "Senden nefret ediyorum", "Çirkinsin" gibi olumsuz ifadeler kullandığında ise, su kristalleri çok kötü bir görünüm almıştır.</p>

  <p class="normal">Kısaca anlatmak istediğim, düşüncenin şekline göre kristaller de şekil almaktadır.</p>

  <p class="normal">Bu ne demek oluyor?</p>

  <p class="normal">Bedenimizin %65-70'i sudan oluşuyor demiştik. Bir damla su şekil değiştiriyorsa biz her gün bedenimize neler yapıyoruz?</p>

  <p class="normal">Beden ve ruh sağlığımız için önce kendimize, sonra yakınlarımıza nasıl ifadeler kullanıyoruz?</p>

  <p class="normal">Kendimize, eşimize, çocuklarımıza aşındırıcı ifadeler mi, sevgi dolu ifadeler mi kullanıyoruz?</p>

  <p class="normal">(Bu konuyu en iyi anlatan ve belgesel niteliğinde olan, <span class="ideitalik">What the Bleep Do We Know</span> / Ne Biliyoruz Ki filmini izlemenizi öneririm.)</p>

  <p class="normal">Dr. Emoto'ya göre Hado tüm maddede atomik seviyede görülen titreşim desenine verilen isimdir ve bunun temeli de insan düşüncesidir.</p>

  <p class="normal">Dr. Emoto ile yapılan röportajı sizlere aktarmak isti-yorum.<sup class="calibre2"><a href="YeniCagin_Cocuklari_split_071.html#footnote-522-20" id="footnote-522-20-backlink">[20]</a></sup></p>

  <p class="normal"><span class="idebold">Su kristali bize ne anlatıyor?</span></p>

  <p class="normal">Su kristalleri meydana gelen titreşimlerin deseni ve görüntüleridir. Genelde pozitif titreşimler güzel bir şekilde oluşmuş su kristalleri meydana getirirler ve kristalizasyon oranı negatif titreşimlerin meydana getirdiklerinden daha fazladır.</p>

  <p class="normal"><span class="idebold">Su kristalleri neden çeşitli kelimeler ve onların manalarına bağlı olarak değişiklik gösteriyorlar?</span></p>

  <p class="normal">Bütün lisanlar tabiatın titreşimlerinden meydana gelir. Ebeveynlerimiz ve öğretmenlerimizden tarafından eğitildikten sonra tabiatın lisanını konuşmaya başlarız. Ancak, küçük yaşlarda, onların konuştuğu lisanı nasıl öğrenebildik? Muazzam büyüklükteki tabiatın titreşimi bizi bu sorunun cevabına yönlendirebilir. Pozitif titreşimler güzel sözleri, negatif titreşimler ise negatif kelimeleri yarattı. Bu, evrenin en temel prensibidir.</p>

  <p class="normal"><span class="idebold">Şayet suya önce negatif bir ifade olan "Beni rahatsız ediyorsun'' aktarılıp, ardından "Sevgiler" ve "Teşekkürler'' gibi ifadeler aktarılırsa su yine güzel kristaller oluşturabilir mi?</span></p>

  <p class="normal">Evet, oluşturabilir. Özellikle "Sevgiler" ve "Teşekkürler'' gibi kelimeler, yaptığımız araştırmalara göre en güzel su kristalini oluşturmuştur.</p>

  <p class="normal"><span class="idebold">Hangi tip su insanlara en uygun olanıdır?</span></p>

  <p class="normal">Birlikte kendinizi en rahat hissettiğiniz su. Kendinizi su ile yan yana koymaya çalışın. Öyle ki, biz su çeşitleriniz arasından seçim yapabilir ve kendimize en uygun olanını bulabiliriz. Suyu aynen bir erkeği veya kadını sevdiğimiz gibi sevmeliyiz.</p>

  <p class="normal1"><span class="ideitalik">Suyun Verdiği Mesajlar</span> adlı kitabınızda delillerle sabit olan bir fotoğraf koleksiyonu var. Bundan da şu sonuca varabiliriz; hayvanlar, bitkiler, insanlar, organik veya organik olmayan her şey, kısacası tüm varlık birbirleri ile olan ilişkilerinde muhteşem bir ahenk içindedirler. Diğer taraftan inanıyorum ki aynı deneyi tekrar tekrar yapmakta sonuçların aynı veya farklı olup olmadığını görmek açısından büyük fayda var.</p>

  <p class="normal">Evrenin sürekli bir akış içinde olduğu söyleniyor. Bu dakika bir sonraki dakikada burada olamaz. Bu bağlamda su kristalleri de aynı sonucu vereceklerdir, ancak deney yapılan ortam aynı kalırsa beklediğimiz gibi aynı sonuçları alırız. Bu yüzden kelime deneyleri için el yazısı değilde basılmış harfler kullanıyoruz. Tabii daha kapsamlı bir görüş bildirmek için daha fazla deney yapmamız gerekiyor.</p>

  <p class="normal"><span class="idebold">Suda benlik veya rahatsızlık duygusu var mıdır?</span></p>

  <p class="normal">Sonuç olarak suda benlik veya rahatsızlık yoktur. Ancak, suyun misyonu bizim düşüncelerimizi veya önlerindeki herhangi bir şeyi taşımak ve çok boyutlu bir nakliyeci olarak davranmaktır. Su, sürekli olarak verilen bilgileri kopyalar. Su kristali fotoğrafına baktığımızda ilk etapta suyun şuurlu olduğunu düşünürüz. Bu durumda su, projeksiyon yapan bir yansıtıcı ve ayna görevini yapan tek şeydir.</p>

  <p class="normal">Bu alıntıdan sonra anlatmak istediğim konuya gelelim.</p>

  <p class="normal">Az önce de sormuştum: Nasıl davranışlar sergiliyoruz?</p>

  <p class="normal">Çocuklarınız nasıl bir ortamda bulunuyor?</p>

  <p class="normal">Her şey aile ortamında başlıyor.</p>

  <p class="normal">Aile ortamında sürekli tartışma, anlaşmazlık yaşanıyorsa, çocuk bundan etkilenir. Bu rol modeli, onun doğal parçası olur.</p>

  <p class="normal">Çocuk üzerinde zarara yol açabilecek her türlü tehdit de "şiddet" olarak nitelendirilir.</p>

  <p class="normal">Şiddet, öfke patlaması, kavga, başka canlılara ve eşyalara bilerek zarar vermek, kırmak, vurmak, tehdit etmek olarak sıralanabilir.</p>

  <p class="normal">Hele ki "sevgi"yi tehdit olarak kullanmak ruh sağlığı açısından bozucu bir eylemdir. Bunu "Çocuklarda Özgüven" bölümünde açıklamıştım.</p>

  <p class="normal">Çocuklar üzerinde bu şiddet nasıl uygulanıyor, ona bakalım.</p>

  <p class="normal">Üç şekilde uygulanmakta:</p>

  <p class="normal"><span class="idebold">Fiziksel</span>: Dövmek, vurmak... Bu kitabı okuyan kişilerde bu tarz davranışların olmadığını düşündüğümden bu kısmı detaylandırmamayı tercih ediyorum.</p>

  <p class="normal"><span class="idebold">Cinsel:</span> Taciz... Aynı şekilde bu kısmı da detaylandırmamayı tercih ediyorum. Yok saydığım düşünülmesin, asla. Bu sunumu hazırlama aşamasında yaptığım araştırma ve okuduklarım beni inanılmaz etkiledi. Bu konu bana göre başlı başına özel bir araştırma istiyor. Anlatmak istediğim, çocuk yetiştirme konusunda özen gösteren ve bu özen için kitabımı okuyan sizlerin cinsel taciz ve istismar konusunda çok hassas olduğunuzu düşünüyorum.</p>

  <p class="normal"><span class="idebold">Duygusal İstismar:</span> Şimdi bu kısma bakalım. Anlatmayı tercih ettiğim bölüm bu.</p>

  <p class="normal">Duygusal istismar, yani duygusal şiddeti nasıl uyguluyoruz? Aslında çoğu zaman bizler bunu farkına varmadan yapıyoruz. Etrafınıza baktığınızda, fark etmediğiniz birçok olayda duygusal istismar var.</p>

  <p class="normal">Bunlar neler?</p>

  <p class="indentmetin">• Reddetme</p>

  <p class="indentmetin">• Yalnız bırakma</p>

  <p class="indentmetin">• Baskı</p>

  <p class="indentmetin">• Tehdit</p>

  <p class="indentmetin">• Sürekli eleştiri</p>

  <p class="indentmetin">• Alay etme</p>

  <p class="indentmetin">• Aşağılama</p>

  <p class="indentmetin">• İlgisizlik</p>

  <p class="indentmetin">• Aşırı koruma (Evet, bu da bir şiddet. Çünkü çocuğun kendi olmasına izin vermemiş oluyoruz.)</p>

  <p class="indentmetin">• Aşırı beklentiler</p>

  <p class="indentmetin">• Taraf tutmaya zorlama (Özellikle anne-baba tartışmalarında)</p>

  <p class="indentmetin">• SEVGİ'den yoksun bırakma</p>

  <p class="normal">Bu maddeleri tek tek açıklamak istemiyorum. Bana göre hepsi yeterince açık. Ayrıca, "Çocuklarda Özgüven" bölümünde birçoğuna değinmiştim.</p>

  <p class="normal">Duygusal istismarı engellemenin yolu her durumda aynı, değişmiyor.</p>

  <p class="indentmetin">• Koşulsuz "sevgi"</p>

  <p class="indentmetin">• İlgi göstermek</p>

  <p class="indentmetin">• Zaman ayırmak</p>

  <p class="indentmetin">• Övgü ve takdir</p>

  <p class="indentmetin">• Olduğu gibi kabul etmek</p>

  <p class="indentmetin">• Değer vermek</p>

  <p class="indentmetin">• Ödüllendirmek</p>

  <p class="indentmetin">• Fark etmek</p>

  <p class="indentmetin">• Katıldığı faaliyetler, ilgi alanları, arkadaşları hakkında bilgi edinmek, bu konulara ona saygı göstermek</p>

  <p class="indentmetin">• Aktif dinlemek ve iyi iletişim kurmak için çok erken yaşlarından itibaren özen göstermek</p>

  <p class="normal">Duygusal şiddete maruz kalan çocuklarda, depresyon, başarısızlık, kaygı bozukluğu, sosyal uyumsuzluk, suça yatkınlık, uyuşturucu bağımlılığı gözlenmiş.</p>

  <p class="normal">Öfke kontrolü önce anne ve babada başlamalı. Anne ve baba kendini kontrol edemiyorsa, çocuk da rol modeli olarak bu davranışları benimsiyor. Sonra bu davranışları okulda arkadaşlarına, sokakta başka kişilere uygulamaya başlıyor.</p>

  <p class="normal">Japonya'da çocuklara çok küçük yaşlardan itibaren, öfke kontrolü için derin nefes alma teknikleri öğretilmeye başlanıyormuş. Bu nedenle Japonlar en kontrollü insanlarmış.</p>

  <p class="normal">Gerçekten nefes teknikleri eğitimlerini almanızı öneririm. Nefes tekniklerinin yanında meditasyon da rahatlamak için önemli. Meditasyon yapmaya başladığımdan beri, içsel bir rahatlama duyuyorum. Yoğun geçen iş hayatımdan sonra bu bana büyük bir keyif veriyor. Daha önceden beni tanıyanlar, bu dingin halime şaşırıyorlar. Hele ki, süper enerjik, nahif, kendi başına her türlü eğlence kaynağı bulabilen çocuklar ile çalışmak bana ayrı bir keyif ve enerji veriyor.</p>

  <p class="normal">Tüm bunları duyduktan sonra, yaşamlarımızın kendi elimizde olduğunu fark ediyoruz. Çocuklarımıza vereceğimiz "sorumluluk" bilinci ile onlar kendi yaşamlarının tek sorumlusu olacaklar.</p>

  <p class="normal">Her şey bizde başlıyor, her şey bizde gizli. Bu bölümü Can Yücel'in sevdiğim bir şiiri ile bitirmek istiyorum.</p>

  <div class="calibre1" id="calibre_pb_61"></div>
</body>
</html>