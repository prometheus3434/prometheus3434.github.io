<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_65"><span class="sagbaslik1">SON SÖZLER...</span></h2>

  <p class="normal">Bu satırları okuyabildiğinize göre, buraya kadar geldiniz demektir.</p>

  <p class="normal">Sabrınız için teşekkür ediyorum. Ayrıca, tebrikler...</p>

  <p class="normal">Söyleyebileceğim "son sözler"i maddeleştirmek isterim:</p>

  <p class="normal">• Sevgi kapasitenizi geliştirin. "İnsan sevgi gördükçe şımarır" anlayışını, tüm okuduklarınızdan sonra yeniden gözden geçirin.</p>

  <p class="normal">• "Seni seviyorum" demeyi öğrenin!</p>

  <p class="normal">• Kendinize, önce kendinize değer verin. Bunu çocuğunuza da anlatın.</p>

  <p class="normal">• Çocuklarınız için bir rol modelisiniz, bunu unutmayın. Bu nedenle önce "siz" mutlu olun. Çocuklarınıza, mutluluğun şartlara bağlı olmadığını, bunu kendimizin gerçekleştirebileceğini anlatın.</p>

  <p class="normal">• Başkalarını suçlamayın, sorumluluğu kabullenin. Çocuğunuza da küçük yaşlarından itibaren kendi hayatının sorumluluğunu vermeye başlayın, sorumluluk almasına izin verin.</p>

  <p class="normal">• Evde huzurlu bir ortam oluşturmaya çalışın. Her tartışmada mutlaka haklı olmanız gerekmiyor.</p>

  <p class="normal">• Yeniliklere açık olun. Elinizden geldiğince teknolojiyi ve gündemi takip etmeye çalışın.</p>

  <p class="normal">• Empati yeteneğinizi geliştirin.</p>

  <p class="normal">• Duygularınızı tanımaya çalışın.</p>

  <p class="normal">• Nefes egzersizleri öğrenin. Özellikle öfke kontrolü için.</p>

  <p class="normal">• Her gün en az bir kişiye, (mümkünse çocuklarınız ve eşinize) "sevgi" ve "teşekkür" ifadeleri kullanın.</p>

  <p class="normal">• Karşınızdaki kişilerin, olumlu özelliklerini ifade etmeye çalışın. Dile getiremiyorsanız not yazın.</p>

  <p class="normal">• Sahip olamadıklarınıza değil, sahip olduklarınıza bakıp, şükredin.</p>

  <p class="normal">• Karşınızdakinin sözün kesmeyin. Özellikle çocuğunuz konuşurken, cümlesini tamamlamayın (Bu, eşiniz ve sevdikleriniz içinde geçerli tabii).</p>

  <p class="normal">• Sorunlarınızı çözümlerken, küçük bir çift göz tarafından sürekli izlendiğinizi ve her davranışınızın kayıt edildiğini unutmayın.</p>

  <p class="normal">• Okuma alışkanlığınızı geliştirin. Çocuklarınıza kitap okumayı ancak bu şekilde öğretebilirsiniz.</p>

  <p class="normal">• Eleştirilerinizi dile getirirken davranışlarınızı kontrol edin. Eleştiri yaparken "ne" söylediğinizden çok "nasıl" söylediğiniz önemli, bunu unutmayın.</p>

  <p class="normal">• "Sen" dili yerine "ben" dilini kullanın. Bunu benimseyebilirseniz, çocuklarınız ve eşinizle olan konuşmalarınız keyifli hale gelir.</p>

  <p class="normal">• Huylarımız, kişiliğimizi oluşturuyor. Beğenmediğiniz huylarınız için, değişime açık olun.</p>

  <p class="normal">Hoş kalın, hoş olun.</p>

  <p class="normal">Sevgilerimle...</p>
</body>
</html>