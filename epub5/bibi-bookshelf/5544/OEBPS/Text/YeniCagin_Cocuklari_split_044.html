<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_45"><span class="sagbaslik1">ÇOCUKLAR İLE<br class="chapter"/>
  ETKİLİ İLETİŞİM</span></h2>

  <p class="normal">İletişim, diğer insanlarla her türlü sözlü ve sözsüz etkileşim kurmaktır. En az iki kişiyi gerektiren dinamik bir süreçtir. İletişim, söylenen sözlerden fazlasını içerir.</p>

  <p class="normal">Araştırmalara göre iletişim,</p>

  <p class="normal">%55 beden dili,</p>

  <p class="normal">%38 ses tonu ve</p>

  <p class="normal">%7 oranında söylenen kelimelerden oluşmaktadır.<sup class="calibre2"><a href="YeniCagin_Cocuklari_split_071.html#footnote-522-13" id="footnote-522-13-backlink">[13]</a></sup></p>

  <p class="normal">Elbette oranlar değişiklik gösterebilir. Ancak anlaşılan şu ki, karşı tarafa anlatmak istediğimizi ulaştırırken ne söylediğimizden çok nasıl söylediğimiz önem kazanır.</p>

  <p class="sagnormal">"Düşündüğünüz, Söylemek istediğiniz,<br class="chapter"/>
  Söylediğini sandığınız, Söylediğiniz,<br class="chapter"/>
  Karşınızdakinin duymak istediği, Duyduğu,<br class="chapter"/>
  Anlamak istediği, Anladığını sandığı, Anladığı...<br class="chapter"/>
  arasında farklar vardır. Dolayısıyla insanların<br class="chapter"/>
  birbirini yanlış anlaması için en az<br class="chapter"/>
  dokuz (9) ihtimal vardır."<br class="chapter"/>
  <span class="sagitalik">Sylviane Herpin</span></p>

  <p class="normal">Karşınızdaki kişi ve çocuklarınız ile etkili iletişim kurabilmek için, o kişiye anlaşıldığı duygusunu hissettirmeniz gerekir. Bu o kişiyle aynı fikirde olduğunuz anlamına gelmez. İletişimde uyum sağlayabilmek önemlidir.</p>

  <p class="normal">İnsanların düşünceleri ve duyguları davranışlarına yansır. İletişim içindeyken duyularınızı elinizden geldiğince açın. Böylece karşınızdaki kişinin beden dili ve ses tonundan nasıl bir ruh hali içinde olduğunu ve anlatmak istediğinin tam olarak ne olduğunu anlayabilmeniz kolaylaşır. (Büyüklerimiz boşuna "Dört kulağını aç, öyle dinle" dememiş.)</p>

  <p class="normal">Kuracağınız etkili iletişim sayesinde çocuğunuzla karşılıklı anlaşma içinde olursunuz. Anne ve babası tarafından anlaşılan çocuk kendini daha değerli hissedecektir.</p>

  <p class="normal">Karşınızdaki kişinin beden dili ve ses tonuna ayak uydurarak uyum yaratabilirsiniz. Böylece karşınızdaki kişi onunla aynı tarafta olduğunuzu hisseder ve etkili iletişim için gerekli olan güven ortamı sağlanmış olur. Kişiler arasındaki bu ahenk, iletişim sanatını oluşturur.</p>

  <p class="normal">Burada size birkaç sorum olacak.</p>

  <p class="normal">Çocuklarınızla, eşinizle, sevdiklerinizle yeterince açık ve kolay iletişim kurabildiğinizi düşünüyor musunuz?</p>

  <p class="normal">Çocuklarınızın, eşinizin düşünceleri ve duygularını anlayabiliyor musunuz? (Yüzüme Bak, Duygumu Anla oyununu hâlâ oynamadınız mı?)</p>

  <p class="normal">Empati yapabiliyor musunuz?</p>

  <p class="normal">İlk bölümde empatiden kısacık söz etmiştim. Burada biraz daha detaylandıralım.</p>

  <p class="normal">Empati, kişinin kendini karşısındaki kişi yerine koyarak onun duygularını ve düşüncelerini anlaması demektir. Basit gibi görünse de tam anlamıyla tanıma ulaşmak belli bir zaman alır. Bir kişi ile empati kurulabilmesi için üç temel öğe gerekir.</p>

  <p class="indentmetinbold">Empatinin 3 Öğesi:</p>

  <p class="indentmetin">1. Karşımızdaki kişinin bakış açısıyla bakabilmeliyiz. Her insan çevresini kendine özgü bir biçimde algılar. Bu algısal yaşantı kişiye özgüdür. Herkes birbirinden farklıdır. Empatiyi gerçekleştirebilmek için onun rolüne girebilmeli, durumları onun açısından değerlendirebilmeliyiz.</p>

  <p class="indentmetin">2. Empati kurmuş olabilmek için karşımızdaki kişinin duygu ve düşüncelerini tam anlamıyla anlamış olmamız gerekir. Karşımızdaki kişinin (çocuğumuz ya da eşimiz) sadece düşüncesini anlamış olmak da yeterli değildir. Empatiyi, hem duygu hem düşüncesini anlamış olmak gerçekleştirir.</p>

  <p class="indentmetin">3. Son olarak da, empati kuran kişinin bunu empati kurduğu kişiye iletmesi gerekir. Karşımızdaki kişinin hem duygusunu hem de düşüncesini anladığımızı ifade edemezsek, empati sürecini tamamlamış sayılmayız. Empatik tepki verebilmek için hem beden dilimizi hem de duygularımızı dile getirerek onu anladığımızı ifade etmeliyiz.</p>

  <p class="normal">Sempatik olmak "yandaş"lıktır. Sempati duyduğumuz kişi ile sevinir, üzülürüz. Onun yanındayızdır. Ancak onun duygu ve düşüncelerine sahip olmayız. Anlamaktan ziyade paylaşmak vardır. Empati yapabilmek onu duygusal olarak ve düşündükleri ile anlamak demektir. Empati duyduğumuz kişi ile aynı görüşlere sahip olmamız gerekmez. Onu anlamaya çalışmamız yeterlidir. Bu nedenle çocuklarımızı anlamaya çalışmak, onlarla iletişimizde büyük önem taşımaktadır.</p>

  <p class="normal">Anlaşılan çocuklar, anlayışlı yetişkinler olarak büyürler.</p>
</body>
</html>