<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_41"><span class="sagbaslik1">ÇOCUKLARLA İLETİŞİMDE<br class="chapter"/>
  YENİ ANAHTARLAR</span></h2>

  <p class="normal">Bu bölümde çocuğunuzla, eşinizle, sevdiklerinizle daha kolay ve etkili iletişim kurabilmeniz için, çağımızın yeni tekniği NLP hakkında bilgi vereceğim. Ancak, amacım NLP'yi anlatmak değil. Çocuk yetiştirmede çağımızın yeni tekniğinden yararlanabileceğimiz yönleri paylaşmak. Bu nedenle de, NLP'nin çocuk yetiştirmede uygulanabilir kısımlarını anlatacağım.</p>

  <p class="normal">Çocuk yetiştirmede "modellemenin" ne kadar önemli olduğunu önceki bölümlerde açıklamıştım. (Bkz. "Oyun Çağı" bölümü, Albert Bandura'nın Bobo deneyi.) NLP'nin özü de modellemeye dayanır. Bu anlamda NLP'yi çocuk yetiştirmede nasıl kullanabiliriz, bunlara bakacağız.</p>

  <p class="normal">Çocukların ilk eğitim aldıkları yer ailedir. Aile yapısı, aile bireyleri arasındaki iletişim dolayısıyla çocuğun ilk rol modellerini belirlediği yerdir. Birbirine karşı sevgi dolu, birbirini aktif dinleyen bir ailede yetiştirilen çocuk ile, birbirlerini dinlemeyen aile bireylerinin olduğu ortamda büyüyen çocuk elbette farklı olacaktır. Çünkü, gördükleri ilk rol modelleri farklıdır.</p>

  <p class="normal">NLP öncelikle kişinin doğal olarak neler yaptığına bakar. Bu davranışlar için, başka tercihlerin neler olabileceğini ortaya koyar. Davranışlarımızdaki kalıpları ve alışkanlıkları tanımaya başladıkça, yaşamımızda bunları nasıl değiştirebileceğimiz konusunda bize yardımcı olur. Bu konuları yaşamımızın her alanında kullanmaya başlamak bizim için yeni bir dönemi de beraberinde getirir. Esnek olabilme kapasitemizi geliştirir. Bu esneklik çocuk yetiştirme konusunda bizim için önemlidir.</p>

  <p class="normal">İlk bölümde belirttiğim gibi, çocuk yetiştirebilmek için geleneksel davranışlar ile sınırlı kalmak, bizim gelişebilmemiz ve değişebilmemize engel olur. Burada önemli bir noktayı vurgulamak istiyorum. Elbette belli bir değer setimiz olmalı. Anlatmak istediğim, olaylara ve durumlara esnek bakabilmek. Vereceğimiz tepkiler, sınırlı kalmamalı.</p>

  <p class="normal">Yani, kızdığınızda o anda çocuğunuza ters tepki vermeniz de bir seçenek, olayın başlangıcına bakıp, sakin olmak da. Çocuğunuzu kucaklayıp ona neden böyle davrandığını sormak da seçeneklerden biri.</p>

  <p class="normal">Temel inançlar konusunu işlerken açıklamaya çalışmıştım. Otomatik tepkiler, temel inançlarımız ile belirlenir.</p>

  <p class="normal">Ailede kişiler arası iletişim ne kadar etkili ise, çocuk kendini o kadar rahat ifade edecektir (elbette bu diğer aile bireyleri arasındaki iletişim için de geçerli). İletişim ilk önce aktif dinleme ile başlar. Aile içinde çocuk aktif dinleniyorsa, kendini değerli hissetmeye başlayacaktır. (Bu konuya "Çocuklarda Özgüven" bölümde daha detaylı değineceğim.)</p>
</body>
</html>