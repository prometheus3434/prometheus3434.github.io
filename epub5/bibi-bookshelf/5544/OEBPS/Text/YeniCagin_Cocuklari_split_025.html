<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_27"><span class="sagbaslik1">Hikâye Yaratma</span></h2>

  <p class="normal">Kâğıtları küçük küçük kesin. Her bir kâğıda birbirinden bağımsız kelimeler yazın. 30-40 kelime yeterli olacaktır. Hatta bu kelimeler için çocuğunuzun da önerilerini alın. Eğer okuma-yazma biliyorsa onun yazması daha da iyi olur. Sonra kâğıtları katlayıp bir kutu ya da kaba koyun. İçinden çocuğun yaşına uygun olarak 5-20 arası kelime çekmesini isteyin. Çektiği bu kelimeler ile bir hikâye yaratsın.</p>

  <p class="normal">İşte bir örnek, kelimeler şöyle:</p>

  <p class="normal">Çiçek</p>

  <p class="normal">Eldiven</p>

  <p class="normal">Uyumak</p>

  <p class="normal">Masa</p>

  <p class="normal">Koltuk</p>

  <p class="normal">Köfte</p>

  <p class="normal">Toka</p>

  <p class="normal">Elif</p>

  <p class="normal">Arı</p>

  <p class="normal">Televizyon izlemek</p>

  <p class="normal">Okul</p>

  <p class="normal">Masal</p>

  <p class="normal">Askı</p>

  <p class="normal">Ispanak</p>

  <p class="normal">Kalem</p>

  <p class="normal"><span class="idebold">Örnek hikâyemiz</span></p>

  <p class="normal">Hafta sonu olduğundan okul tatildi. Arkadaşım Elif'in doğum günü partisine davetliydim. Annemle birlikte alışveriş merkezine gittik. Hava soğuk olduğundan pembe eldivenlerimi giydim. Elif'e çok güzel bir toka hediye aldım. Karnım acıkmıştı. Köfte menü aldık. İçinden hediye oyuncak olarak arı maya çıkması beni mutlu etti. Annem beni Elif'lerin evine bıraktı. Birçok arkadaşım ordaydı. Masanın üstü hediyeler ile doldu. Oyunlar oynadık. Biraz dinlenmek ve televizyon izlemek için koltuklara oturduk. Tuğba'nın getirdiği pembe kalem ile İrem'in aldığı çiçekli askı çok hoşuma gitti. Daha sonra masal okuduk. Eve geldik. Annem akşam yemeği için çok sevdiğim ıspanak yemeği hazırlamıştı. Çok geç olmuştu. Uyumak için odama geçtim. Güzel bir hafta sonu geçirdim.</p>

  <p class="normal">Ya da daha farklı, basit hikâyeler de olabilir.</p>

  <p class="normal">Örneğin:</p>

  <p class="normal">Annem alışveriş listesini masanın üstüne bıraktı. Alınacaklar fazla idi. Kardeşim için eldiven, toka ve kalem, dolabımıza koymak için askı, börek yapmak için ıspanak. Hepsini ayrı ayrı yerlerden aldım. Yoruldum, hem yemek yemek hem de dinlenmek için bir kafeye gittim. Orada okul arkadaşım, Elif ile karşılaştım. Birlikte köfte yedik. Eve gelirken anneme çiçek aldım. Kardeşim ona masal okumamı rica etti. Ona arıların anlatıldığı bir masal okudum. Biraz televizyon izledim. İzlerken koltuğun üzerinde uyuyup kalmışım.</p>

  <p class="normal">Bu oyun çocuğunuzun yaratıcılığı geliştirecektir.</p>

  <p class="normal">Yaşı ne olursa olsun çocuğunuzla bu oyunu oynayabilirsiniz. 5 yaşındaki çocuklar 6-7 kelime ile çok güzel ve anlamlı hikâyeler oluşturabiliyor. Okullarda çocuklar bu oyunu benden defalarca tekrarlamamı istiyor. Hem çok eğleniyorlar, hem de birbirlerinin yarattığı hikâyeleri keyifle dinliyorlar. Ayrıca biri 7 kelime çektiyse, diğeri ben 10 kelime ile hikâyemi oluşturabilirim diyor.</p>

  <p class="normal">Dikkat ederseniz bu oyunlarda çocuğun hayal edebilmesi amaçlanıyor. Bu oyun sayesinde çocukları yaratıcılığa yönlendiriyoruz. Yani "sağ" beyni aktif olarak çalışıyor. Ayrıca bir mantık sıralaması gerektiğinden, çocuk, "sol" beynini kullanıyor. Ayrıca oyunlar çocuğun ifade yeteneğini de geliştiriyor.</p>
</body>
</html>