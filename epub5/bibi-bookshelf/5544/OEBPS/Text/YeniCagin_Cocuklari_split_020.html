<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_22"><span class="sagbaslik1">Çocuklarla İletişimde<br class="chapter"/>
  Oyunların Gücü</span></h2>

  <p class="normal">Anne-babalar sıklıkla çocuklar karşısında çıkmaza girebiliyor. Basit bir olay, kocaman bir probleme dönüşebiliyor.</p>

  <p class="normal">Örneğin, bir çocuk Cumhuriyet Bayramı'nda babasından bayrak almasını istiyor. Babası ise, "Oğlum kâğıt bayraklar yırtılıyor, kumaş bayrak alalım" diyerek almayı erteliyor. Sonra bir kır lokantasına gidiyorlar. Çocuk yemek boyunca bayrağın alınması için huysuzluk ediyor. Babası, sonunda, son derece hırçınlaşmış olan çocuğu alıyor ve lokantadan çıkıyorlar. Nereye gidiyoruz diyen çocuğa, "Bayrak yapmaya, kırmızı sonbahar yaprakları bulup onlardan bayrak yapacağız" diye cevap veriyor. Kır lokantasına kucaklarında bir sürü yaprakla döndüklerinde çocuğun sakin haline annesi çok şaşırıyor. Babasına, "Ona hangi sihirli sözü söyledin?" diye sorduğunda babası, "Sihirli bir sözüm yok ama oyunların sihri var" diye cevap veriyor.</p>

  <p class="normal">Bu bölümde size bazı oyun örnekleri sunuyorum. Okuduğunuzda bazı oyunlar size tanıdık gelecek. Oyunların belli bölümlerini değiştirerek<sup class="calibre2"><a href="YeniCagin_Cocuklari_split_071.html#footnote-522-11" id="footnote-522-11-backlink">[11]</a></sup> yeni bir biçimle aktarıyorum. Bu oyunların hemen hemen hepsini çocuklar ile oynadım, oynamaya da devam ediyorum. Size de tavsiye ederim.</p>
</body>
</html>