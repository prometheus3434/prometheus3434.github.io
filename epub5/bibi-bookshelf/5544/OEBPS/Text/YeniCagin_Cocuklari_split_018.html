<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_21"><span class="sagbaslik1">Siz Olsanız Ne Yapardınız?</span></h2>

  <p class="normal">1. "<span class="ideitalik">Barış'ın babası çok sinirli bir yapıya sahipti. Sürekli gergindi ve etrafında olan kişilere aşındırıcı sözler söylerdi. Barış da zamanla böyle davranmaya başladı. Annesinin tüm uyarılarına rağmen durumu değişmiyordu. Bir gün Barış annesine bağırırken babası içeri girdi. Babası durumu görünce çok şaşırdı. Küçücük oğlu annesine karşı geliyor ve uygun olmayan bir şekilde konuşuyordu."</span></p>

  <p class="normal">Anneler, böyle bir durumu siz yaşasaydınız tavrınız ne olurdu?</p>

  <p class="normal">a) Eşinize çocuğunuza "rol modeli" olduğunu söyler, sinirli halinin değişmesi, daha sakin davranabilmesi için ona destek olurdunuz.</p>

  <p class="normal">b) Eşinize, "Bu çocuk, bu davranışları senden öğreniyor" diye söylenirdiniz.</p>

  <p class="normal">c) Bunun normal olduğunu düşünürdünüz, "Büyüdükçe saygılı olmayı öğrenecek" der ve ilgilenmezdiniz.</p>

  <p class="normal">d) Çocuğunuza sert bir şekilde bağırırdınız.</p>

  <p class="normal">e) Yukarıdaki seçenekler dışında bir şey düşünüyorsanız belirtiniz.</p>

  <p class="normal">2. <span class="idebolditalik">"</span><span class="ideitalik">Arda okuldan eve gelmişti. Defterinde hiçbir ödevi yazılı değildi. Annesi defalarca uyarmış olsa da hâlâ aynı şeyi yapıyor ve ödevlerini not almıyordu. Annesi her zaman olduğu gibi, sınıf arkadaşını arayıp ödevlerini öğrendi. Arda ertesi gün yine aynı şekilde eve geldi. Bu kez annesi çok kızmıştı. Bağırdı, tatsız sözler söyledi, hatta kulağını bile çekti. Telefonun başına geçerek, ödevini yine arkadaşından öğrendi. Annesinin uyarılarına, bağırmalarına, cezalarına rağmen durum değişmedi. Annesi Arda'ya bir türlü bu sorumluluk kazandıramamıştı."</span></p>

  <p class="normal">Bu durumda siz olsanız ne yapardınız?</p>

  <p class="normal">a) Arkadaşından ödevlerini almaya devam ederdiniz. Diğer türlü hiç ödev yapmayacak.</p>

  <p class="normal">b) Ödevini arkadaşından öğrenmez birkaç gün ödevini yapmadan okula gitmesine izin verirdiniz. Böylelikle sorunu fark etmesini sağlardınız.</p>

  <p class="normal">c) Aile bireylerinin sorumluluklarını gösteren bir tabloyu ailece birlikte hazırlayıp, herkesin görebileceği bir yere asmayı denerdiniz.</p>

  <p class="normal">d) Öğretmeni ile konuşurdunuz, onun çocuğunuzla konuşmasını isterdiniz.</p>

  <p class="normal">e) Yukarıdaki seçenekler dışında bir şey düşünüyorsanız belirtiniz.</p>

  <p class="normal">3. <span class="ideitalik">"Zeynep ve ailesi uygun oldukları hafta sonlarında alışveriş merkezine gidiyorlardı. Ailece yemek yemek, gezmek, birlikte vakit geçirmek için bu iyi bir fırsattı. Zeynep bu merkezde oyuncakların bulunduğu alandan çıkmak istemiyordu. Hatta bazen bunun için ağlıyor, kendini yere atıyordu. O hafta sonu da dışarı çıkacaklardı. Annesi ile evde konuştular. Anne ve babasını dinleyeceğine, ağlamayacağına, yemeğini yiyeceğine söz verdi. Ancak oyuncakları gördüğü an, tüm sözlerini unuttu. Oyun alanından çıkmak istemediği için yine ağladı. Bu duruma hem annesi hem babası çok sinirlenmişti. Yine sesler yükselmiş, keyifleri kaçmıştı."</span></p>

  <p class="normal">Bu manzara pek çoğunuzun aşina olduğu bir durum sanırım. Peki siz ne yapardınız?</p>

  <p class="normal">a) Sen bize ne söz vermiştin diye sorup sakin bir şekilde konuşmaya çalışırdınız.</p>

  <p class="normal">b) O anda orada bir oyun yaratır, kurallarını da Zeynep'le oluşturmaya başlardınız.</p>

  <p class="normal">c) Sesinizi iyice yükseltip, kızgınlığınızı belli ederdiniz.</p>

  <p class="normal">d) "Bir daha asla gezmeye gelmiyorsun" derdiniz. (Ancak bu sözü geçen defa da söylemiştiniz.)</p>

  <p class="normal">e) Yeni bir oyuncak alarak onu ikna ederdiniz.</p>

  <p class="normal">f) Yukarıdaki seçenekler dışında bir şey düşünüyorsanız belirtiniz.</p>

  <p class="normal">4. <span class="ideitalik">"Akşam için beklemedikleri bir misafirleri olacağını öğrenmişlerdi. Annesi 6 yaşındaki Oya'ya hemen önce salondaki oyuncaklarını toplamasını, daha sonra da kendi odasını toplamasını söylemişti. Oya ise sanki duymamış gibi, yeni oyuncakları salona getirerek oyununa devam etti. Salon, Oya'nın dağıttığı oyuncaklardan dolayı felaket durumdaydı. Annesi salonun durumunu görünce, 'Sen bir daha benden bir şey iste. Bak o zaman neler olacak' dedi."</span></p>

  <p class="normal">Bu durumda siz olsanız ne yapardınız?</p>

  <p class="normal">a) Bağırıp, söylenmeye devam edersiniz.</p>

  <p class="normal">b) Sinirle tüm oyuncakları toplarsınız.</p>

  <p class="normal">c) Sakinleşerek, "Canım, şu anda senin yardımına ihtiyacım var. Salonu ve odanı toplayabilir misin?" dersiniz. "Hayır" cevabı karşısında yine sesinizi yükseltirsiniz.</p>

  <p class="normal">d) Biraz sakinleşerek, "Oya'cım seninle mutfakta biraz oynayalım mı? Önce birlikte senin çok sevdiğin çikolatalı keki yapalım. Sonra da kampçılık (2. Bölüm'de geçen eşya toplama temalı "Kamptayız" oyunu) oynayalım" demeyi denersiniz.</p>

  <p class="normal">e) Yukarıdaki seçenekler dışında bir şey düşünüyorsanız belirtiniz.</p>

  <p class="normal">5. <span class="ideitalik">"Efe küçük yaşlarından itibaren müzikle ilgilenmeye başlamıştı. Daha çok küçükken bile eline ne geçse onu müzik aleti gibi kullanıyordu. Tencere, tava, bardak onun için müzik aleti olabilirdi.</span></p>

  <p class="normal"><span class="ideitalik">Büyüdükçe müziğe olan ilgisi arttı. Piyano ve gitar çalmayı öğrendi. Çok iyi bir kulağı vardı. Özellikle klasik müziğe olan ilgisi günden güne artıyordu. Babası ise, Efe'nin kendisi gibi iyi bir tıp doktoru olmasını arzu ediyordu. Bunun için sürekli Efe ile konuşuyordu. Efe ise babasına saygı duyuyor ancak müzikten vazgeçmek istemediğini anlatıyordu. Onun ilgisini tıp değil, müzik çekmekteydi."</span></p>

  <p class="normal">Çocuğunuz bu durumda olsa ne yapardınız?</p>

  <p class="normal">a) Çocuğunuzun müzik zekâsına sahip olduğunu kabul eder ve onu desteklerdiniz.</p>

  <p class="normal">b) Çocuğunuzun matematiksel zekâsını geliştirmek için ona zorla dersler aldırırdınız.</p>

  <p class="normal">c) O bir çocuk, kendisi hangi eğitimi alması gerektiğini nereden bilecek? Tabii ki son karar size ait.</p>

  <p class="normal">d) Hem siz hem de çocuğunuz için iyi bir uzlaşma yolu olarak; tıp eğitimi alıp, hobi olarak müzik ile ilgilenmesini tavsiye edersiniz.</p>

  <p class="normal">e) Yukarıdaki seçenekler dışında bir şey düşünüyorsanız belirtiniz.</p>

  <p class="normal">6. Eğer çocuğunuzu baştan yetiştirme şansına sahip olsaydınız, çocuğunuzun daha çok oyun oynamasına izin verir miydiniz?</p>

  <p class="normal">a) Evet.</p>

  <p class="normal">b) Hayır.</p>

  <p class="normal">7. Küçüklüğünüzde yeterince "oyun" oynadığınızı düşünüyor musunuz?</p>

  <p class="normal">a) Evet, doya doya oynadınız.</p>

  <p class="normal">b) Hayır, yeterince oynamadınız.</p>

  <p class="normal">c) Hatırlamıyorsunuz.</p>

  <p class="normal">d) Bu konu hakkında hiç düşünmediniz.</p>

  <p class="normal"><span class="idebold">Çözümlemeler</span></p>

  <p class="normal">1. Bu durumda (a) şıkkında olduğu gibi eşinize "rol modeli" olduğunu anlatıp daha sakin olabilmesi için ona destek olurdunuz.</p>

  <p class="normal">2. Her olayda tek bir doğru yok. Bu sorumuzda (b),(c) ve (d) şıklarında bulunan uygulamaların hepsini denemekte fayda var.</p>

  <p class="normal">3. Yeni bir oyun yaratarak çocuğu bulunduğu durumdan çıkarmak en uygun olanı (b). Ancak yineliyorum, her durumda tek bir doğru bulunmuyor. Sakin bir şekilde çocuğunuzla konuşmaya çalışmak da bir seçenek (a).</p>

  <p class="normal">4. Bu durumda çocuğunuzla oyun oynamayı denemeniz (d), bağırıp sinirlenmenize oranla daha makul olanı.</p>

  <p class="normal">5. (a) ve (d) seçenekleri bu durum için uygun olan yöntemler.</p>

  <p class="normal">6. Bu kadar bilgiden sonra yanıtınızın (a) olduğunu düşünmekteyim.</p>

  <p class="normal">7. Bizler sokakta oyunlar oynayarak büyüdük. Umarım siz de doya doya oynayıp büyüyen bir yetişkinsinizdir.</p>
</body>
</html>