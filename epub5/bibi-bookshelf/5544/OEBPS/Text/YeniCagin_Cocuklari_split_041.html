<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_42"><span class="sagbaslik1">NLP NEDİR?</span></h2>

  <p class="normal">Size kısaca NLP tekniğinden<sup class="calibre2"><a href="YeniCagin_Cocuklari_split_071.html#footnote-522-12" id="footnote-522-12-backlink">[12]</a></sup> söz etmek istiyorum.</p>

  <p class="normal">NLP (Nöro Linguistic Programming/Sinir Dili Programlaması) 1970'li yıllarda dilbilimci John Grinder ve matematikçi Richard Bandler'in çalışmaları ile ortaya çıkmıştır.</p>

  <p class="normal">Başta da belirttiğim gibi, özü modellemedir. Bandler ve Grinder, yüksek performansa sahip başarılı kişilerin nasıl bu denli başarılı olabildikleri üzerinde yoğunlaşmışlardır. Tüm insanların belli becerileri vardır. Ancak bazı kişilerin becerileri çok daha iyidir.</p>

  <p class="normal">Bu iki bilim adamı, üç ünlü terapistin davranışlarını çok detaylı olarak incelediler. İnceledikleri üç ünlü terapist, Satir, Perls ve Erickson'du. Modelleme sonucunda üç kişinin tarzları farklı olmasına rağmen kullandıkları kalıpların birbirine çok benzediğini gördüler.</p>

  <p class="normal">Grinder ve Bandler, işlerinde başarı elde etmiş başka kişiler ile çalışmalarına devam ettiler. Sonuçta diğer insanların da performanslarını geliştirmek, kişiliklerini olumlu yönde değiştirebilmek, iletişim sorunlarını olabildiğince ortadan kaldırmak için uygulayabilecekleri bir model geliştirdiler.</p>

  <p class="normal">Bugün NLP, kişisel alanda kendini geliştirmek ve değiştirmek isteyen birçok kişi tarafından uygulanmaktadır.</p>

  <p class="normal">Biz de bu bölümde, çocuklarımızla daha etkili iletişim içinde olabilmemiz için nelere dikkat edebileceğimizi göreceğiz. Başta da belirttiğim gibi, çocuk yetiştirirken bizim için yararlı olabilecek NLP tekniklerini aktaracağım.</p>
</body>
</html>