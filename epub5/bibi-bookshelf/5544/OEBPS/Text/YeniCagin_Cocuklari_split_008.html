<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_11"><span class="sagbaslik1">Yeni Çağ, Yeni Bilgiler</span></h2>

  <p class="normal">Her anne-baba çocuğunun sağlıklı, neşeli, mutlu, başarılı, kolay iletişime giren, kendini rahat ifade edebilen, aklını en verimli şekilde kullanan, nazik, iyi kalpli, belli değerlere sahip olan bir birey olmasını arzu eder. Tüm bunların sağlanmasında ailenin payı büyüktür.</p>

  <p class="normal">Konu çocuklar olunca aileler (çok haklı olarak) her şeyin "en iyisini" arzu ediyor. Ancak bu "en iyi" kısmında bazen istemeden de olsa çocuklarımıza zarar verebiliyoruz.</p>

  <p class="normal">Çocuklarımızı onları en az yıpratacak, aşındıracak şekilde yetiştirmek mümkün. Gelin şimdi bu yeni bilgilere başlayalım.</p>

  <p class="normal"><span class="idebold">Neden yeni çağın çocukları?</span></p>

  <p class="normal">Yeni bir çağdayız. Bilgiler sürekli yenileniyor. Artık kulaktan dolma bilgiler ile çocuk yetiştirmek, çağa uygun değil. Bu nedenle kitabı adını "Yeni Çağın Çocukları" koymayı tercih ettim.</p>

  <p class="normal">Bu kitap, küçük yaşlardan itibaren çocuğunuza nasıl davranmanız gerektiğini, onunla doğru iletişim kurabilmeniz için gerekli davranış modellerini, yaşadığınız spesifik olaylara yeni bakış açılarını içeriyor. Okula başlamak (anaokulu ve ilkokul) çocuğunuzun yaşamında önemli bir başlangıç. Bu süreçte göstereceği davranışlara vereceğiniz tepkiler, onun okul hayatının en önemli dönemini oluşturuyor.</p>

  <p class="normal">İlk kez yanında siz olmadan gireceği ortam küçük bir çocuk için önemli. Tanımadığı, bilmediği bir ortamda gününü geçirmek, takdir edersiniz ki kolay değil. Duygularını tam olarak açıklayamayan çocuk bunu farklı şekillerde ortaya koyar. Eminim ki, her anne-baba çocuğunu okul için duygusal olarak hazırlamaktadır. Ancak, çocuk bunun uygulama aşamasında beklemediğiniz tepkiler verir. Her sabah okula bırakılırken ağlamak, olmadık her şeye ağlamak vb.</p>

  <p class="normal">Çocuklar iç dünyalarını ifade edemediklerinden, bunu farklı davranışlar ile dışa vururlar. Geceleri yalnız uyuyamamak, tuvaletini kaçırmak... Tüm bu davranışların temelinde kendi dünyasında oluşturduğu olumsuz bir inanç vardır (güvensizlik, öfke, ilgisizlik, sevilmediği düşüncesi gibi).</p>

  <p class="normal">Eve geldiğinde ellerini yıkamamak, yemeklerden sonra dişlerini fırçalamamak, yalnız başına oynamamak, kitap okumamak gibi davranışları ile sizden daha çok ilgi beklediklerini anlatmaya çalışıyor olabilirler.</p>

  <p class="sagnormal">"Her çığlık bir yardım çağrısıdır."<br class="chapter"/>
  <span class="ideitalik">Meltem Arıkan</span></p>

  <p class="normal">Yaşadıklarınız karşısında nasıl bir davranış göstermeniz gerekiyor? Birlikte bunlara yenilenmiş olarak bakmaya çalışacağız.</p>

  <p class="normal">Yeni bir bakış açısına, olumlu ifadelere, oyunlara ve destekleyici sözlere ihtiyacımız var.</p>

  <p class="normal">NLP tekniği ile temsil sistemini tespit etmek de bize fayda getiriyor. Bunun nedeni, kullandığımız dilin çocuğunuzun temsil sistemine hitap ediyor olması. Elbette olumlu ifadeler her zaman çok önemli. Biz bu durumun etkisini daha da artırmayı amaçlıyoruz.</p>

  <p class="normal">Bir sonraki bölümde bu konuya detaylı olarak değineceğim.</p>

  <p class="normal">Artık geleneksel anlayışla çocuk yetiştirmek yetmiyor. Öncelikle anne ve babalar kendilerini yenileyebilmeli. Gelişen teknoloji ile gelişmeleri takip edebilmeli. Sürekli kendini geliştiren, kitap okuyan, araştıran anne ve babalar çocuklarına olumlu rol modeli oluyor.</p>

  <p class="normal">"Biz nasıl büyüdük?"</p>

  <p class="normal">"Aman bizim psikolojimizi düşünen mi vardı?"</p>

  <p class="normal">"Annem o cahil haliyle üç çocuk büyütmüş, ne olacak yani."</p>

  <p class="normal">"Şimdiki çocuklar doyumsuz. Suç ona yüz veren anne ve babalarda."</p>

  <p class="normal">"Babamın bir bakışı yeterdi. Şimdi çocuklarda korku nerde..."</p>

  <p class="normal">"Okumak insanın içinden gelir, zorluyorum da ne oluyor? Aklı fikri oyunda."</p>

  <p class="normal">Bunlara benzer birçok cümle duymuşsunuzdur/söylemişsinizdir.</p>

  <p class="normal">Elbette hepimiz bir şekilde yetiştirildik. Hepimize belli değerler verildi. Bunları kabul ediyorum. Ancak, artık günümüz, Daniel Pink'in de söylediği gibi "Bilgi ve Kavram Çağı"<sup class="calibre2"><a href="YeniCagin_Cocuklari_split_071.html#footnote-522-1" id="footnote-522-1-backlink">[1]</a></sup>, güncellenmeyen bilgiler ile çocuklarımıza yeterli eğitimi veremeyiz.</p>

  <p class="normal">Okul kitaplarına bakın. Öğrenme sistemi tamamen değişti. Bizim zamanımızdaymış sayfa sayfa çubuk yapmalar.</p>

  <p class="normal">Çocuklar artık bilgiyi daha çabuk alıyorlar. Sistem farklılaştı ve yenilendi. Her türlü yeniliğe önce anne ve babaların açık olması gerekiyor.</p>

  <p class="normal">Çocuklara bakın, birçok bilgiye sahipler. Küçük yaşlarından itibaren, bilgisayar başına geçip, sanki yıllardır kullanıyorlarmış gibi her şeyi kolaylıkla yapıyorlar. İstedikleri bilgilere/oyunlara çok çabuk ulaşıyorlar.</p>

  <p class="normal">Bir çocuğun küçük yaşlardan itibaren merak etmesi, araştırma yapması, derslerini çalışması, okuması, yeni bilgiler öğrenmesi elbette arzu ettiğimiz davranışlar. Hatta anne ve babalar bu konuda çocuklarını sürekli olarak desteklemeli.</p>

  <p class="normal">Peki durumun tersi olursa ne oluyor?</p>

  <p class="normal">Ders çalışmayan ve tembel olarak nitelenen bir çocuk ortaya çıkıyor.</p>

  <p class="normal">Şimdi, ders çalışmak yerine oyun oynamayı tercih eden ya da bir türlü masa başında derse odaklanamayan çocuğunuza sesinizi yükseltip, aşındırıcı ifadeler kullandığınızı düşünün. "Yok, ben öyle yapmıyorum" diyebiliyorsanız ne mutlu size.</p>

  <p class="normal">"Çabuk otur şuraya, bitecek bu ödev."</p>

  <p class="normal">"Hadi diyorum, hadi yazsana güzel çocuğum."</p>

  <p class="normal">"Bak bitir şu derslerini, sonra istediğin kadar oyna."</p>

  <p class="normal">"Otur diyorum!!!"</p>

  <p class="normal">Bunlar yerine farklı bir tercih yapıp onunla birlikte oyun oynayabilirsiniz!</p>

  <p class="normal">Evet, siz de onunla oynayın. Oyuna ortak olun.</p>

  <p class="normal">Burada anlatmak istediğim, duruma uygun bir oyun oynanmalı.</p>

  <p class="normal">Çocuğunuza şöyle dediğinizi düşünün:</p>

  <p class="normal">"Şimdi sen öğretmensin. Ben okula yeni başladım. Bana bunların nasıl yazıldığını, okunduğunu öğretir misin?"</p>

  <p class="normal">Başka bir kâğıtta siz deneyin. Hatta mahsustan, bilerek, yapamayın. Deneyin ve istediğinizi elde edinceye kadar denemekten vazgeçmeyeceğinizi söyleyin. Güzel bir mesaj da vermiş olursunuz.</p>

  <p class="normal">Bana bunun kolay olmadığını söylediğinizi duyar gibiyim.</p>

  <p class="normal">Kabul, ilk anda kolay olmayabilir. Denemeden bilemezsiniz. Ayrıca unutmayın ki, çocuk yetiştirmek büyük bir sabır ve tutarlılık gerektiriyor.</p>

  <p class="normal">Aynı şeyleri deneyerek, sonucu değiştiremezsiniz. Çocuğunuzun ders çalışmasını kızarak, bağırarak, cezalandırarak belli bir süreye kadar sağlayabilirsiniz. Ancak sonrasında ders çalışmak çocuk için bir azap olacaktır. Zihninde oluşturacağınız ders çalışma modeli, okul hayatının önemli bir parçası halini alacaktır.</p>

  <p class="normal">Önemli bir nokta da şu ki, ders çalışmak çocuğunuzun sorumluluğu, sizin değil! Bu sorumluluğu ona vermek yerine, sorumluluğu üstlenmek çocuğunuza yapacağınız en büyük olumsuzluk.</p>

  <p class="normal">Yanlış anlaşılma olmaması adına yinelemek istiyorum: Ders çalışmazsa bırakın öyle kalsın demiyorum. Ders çalışmasını sağlayın. Bunun için yöntemler geliştirin, deneyin. (Hatta bu yöntemleri bulamıyorsanız gelin birlikte bulalım.)</p>

  <p class="normal">Çocuğunuza ders çalışma sorumluluğunu verin. Diğer türlü sizin zorunuzla, sizin sorumluluğunuzda ders çalışması belli noktadan sonra yok olacaktır diyorum.</p>

  <p class="normal">İlerleyen bölümlerde bu sorumluluk konusuna bol bol değineceğim.</p>

  <p class="sagnormal">"21. yüzyıl cahilleri okuma yazma bilmeyenler<br class="chapter"/>
  olmayacak. Öğrenmeyi, yeniden yenilenerek<br class="chapter"/>
  öğrenmeyi bilmeyenler olacak."<br class="chapter"/>
  <span class="ideitalik">Alvin Toffler</span></p>
</body>
</html>