<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_40"><span class="sagbaslik1">ÇOCUK GÖZÜYLE<br class="chapter"/>
  GÖREBİLMEK</span></h2>

  <p class="normal">Baktığınız her şeyi "tam" anlamıyla görebildiğinizi düşünüyor musunuz?</p>

  <p class="normal">Ya da gördüğünüzü düşündüğünüz şey aslında size anlatılmak istenen mi?</p>

  <p class="normal">Sorular çoğaltılabilir.</p>

  <p class="normal">Anlatmak istediğim, her olayda, durumda, resimde... görebileceğimiz şeyleri algılıyoruz.</p>

  <p class="normal">Yaşadığımız deneyimlerle zihnimizde oluşan filtreler bize bakabildiğimiz kısmı gösteriyor. Elbette bunları yeniden programlayabiliriz.</p>

  <p class="normal">Oysa küçük bir çocuğu düşünün, onun bakış açısını, saflığını. En önemlisi, sevgiyle ve tertemiz bakan gözlerini.</p>

  <p class="normal">Çocuklarla yaptığım çalışmalarda, o saflığı ve zekâ fışkıran bakışları görmek için onların gözlerinin içine bakıyorum. Bulundukları ortamda oluşturdukları enerji bana büyük mutluluk veriyor.</p>

  <p class="normal">Sizinle beğendiğim bir hikâyeyi paylaşmak istiyorum:</p>

  <p class="normal"><span class="ideitalik">"Babası İsrail'in en ağır siyasi cezalarının verildiği bir hapishanede mahkûmdu. Küçük kız, fırsat bulduğu her hafta sonu babasını ziyaret için annesiyle birlikte hapishaneye giderdi. Yine bir ziyarete giderken babası için çizdiği bir resmi yanında götürdü, ancak hapishane kurallarına göre özgürlüğü çağrıştıran her türlü şeyin mahkûmlara verilmesi yasaktı. Bu sebeple, kâğıda çizdiği kuş resmini kabul etmemişler ve oracıkta yırtmışlardı... Çok üzülmüştü küçük kız...</span></p>

  <p class="normal"><span class="ideitalik">Babası, 'Üzülme kızım, yine çizersin, bu sefer çizdiklerine dikkat edersin, olur mu?' dedi. Küçük kız diğer ziyaretinde babasına yeni bir resim çizip götürdü. Bu sefer kuş yerine bir ağaç ve üzerine siyah minik benekler çizmişti.</span></p>

  <p class="normal"><span class="ideitalik">Babası keyifle resme baktı ve sordu:</span></p>

  <p class="normal"><span class="ideitalik">'Hmmm! Ne güzel bir ağaç bu, üzerindeki benekler ne? Zeytin mi?'</span></p>

  <p class="normal"><span class="ideitalik">Küçük kız babasına eğilerek, sessizce, 'Hşşşşşşt! O benekler ağacın içinde saklanan kuşların gözleri!' dedi."</span></p>

  <p class="normal">Çocuk saflığımızı kaybedip, yıllar sonra adına "öz" dediğimiz saflığa ulaşabilmek için emek harcıyoruz. Çocuklar için vakit varken, onların görebildiği güzellikleri bozmayalım.</p>
</body>
</html>