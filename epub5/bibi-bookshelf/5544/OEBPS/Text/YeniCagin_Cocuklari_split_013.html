<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_16"><span class="sagbaslik1">Beyin</span></h2>

  <p class="normal">Beyin, kafatasımızın içinde dış etkilere karşı korunmak amacıyla su ile çevrilidir. Beynimizde yaklaşık 100 milyardan fazla nöron (sinir hücresi) olduğu söylenmektedir.</p>

  <p class="normal">Bir nöron, çok sayıda nöronla bağlantısal ağ demetine sahiptir. Ne kadar çok nöron iletişim halinde olursa, zihin işlevimiz de o kadar artmaktadır. Bilgi alışverişi bu ilişki noktaları ile gerçekleşir. (Nöronlar arasındaki ilişki ne kadar fazlaysa, o kadar zekiyiz demektir.) Bir nöronun diğer bir nöronla birleşmesi sinapslar yoluyla olur.</p>

  <p class="normal">Beynimiz içinde yer alan 100 milyar nöron, tek bir çizgi haline getirilse ortaya çıkacak bütün tam 1000 kilometre uzunluğunda olurdu. Bunun anlamı şu ki, büyük bir mucizeyiz. Büyük bir potansiyel olarak dünyaya geliyoruz.</p>

  <p class="normal">İnsan beyninin yüzeyi, insan zihninin gelişmişliğine paralel olarak diğer canlılarınkinden daha kıvrımlıdır. Bu kıvrımlar, daha fazla nöronun yerleşmesine imkân sağlar. Beyin ağı ne kadar büyük ve karmaşık olursa, beynimiz o kadar aktif olur.</p>

  <p class="normal">Bebeğin beyin hücreleri, daha döllenmeyi izleyen üçüncü haftadan itibaren gelişmeye başlamaktadır. Yapılan araştırmalar, bebeklerin üç aydan itibaren öğrenmeye ve öğrendiklerini hafızada tutmaya başladıklarını gösteriyor.<sup class="calibre2"><a href="YeniCagin_Cocuklari_split_071.html#footnote-522-3" id="footnote-522-3-backlink">[3]</a></sup></p>

  <p class="normal">Beynin olgunlaşması yani kıvrımlaşması, doğumda henüz tamamlanmıştır ve tamamlanma süreci 4-5 yaşına kadar devam eder. Bu nedenle bu dönem çok çok önemlidir. Bebek doğum sonrası çok hızlı bir şekilde kendi "beyin ağını" oluşturmaya başlar.</p>

  <p class="normal">Beynin gelişimini tam olarak tamamlaması 20'li yaşlara dek sürer. Beyin de, vücudun esneyebilen kasları gibi esneyebilir, güçlenebilir, yaratıcı olacak şekilde biçimlenebilir.</p>

  <p class="normal">Beyin, bir dönüşüm ve değiştirme merkezidir. Dışarıdan bize gelen bilgi, beynimizde değişime ve dönüşüme uğrar. Öğrendiğimiz bilgiyi ve algıyı, yeni cismi, olduğu gibi kayıt etmez. Beş duyu organımız vasıtasıyla yaptığı deneyimleme temeline göre, ses, koku, görüntü, dokunuş öğesi olarak kodlar ve kayıt eder.<sup class="calibre2"><a href="YeniCagin_Cocuklari_split_071.html#footnote-522-4" id="footnote-522-4-backlink">[4]</a></sup></p>

  <p class="normal">Beynimiz, sağ ve sol lop olmak üzere iki kısımdan oluşur. Her iki lobun dünyayı algılayış biçimleri farklıdır. Sağlıklı bir birey beyninin her iki yanını da aktif olarak kullanır.</p>

  <p class="normal">Bu keşif, 1981 yılında California Üniversitesi'nden Prof. Dr. Roger Spery'e Nobel Tıp Ödülü<sup class="calibre2"><a href="YeniCagin_Cocuklari_split_071.html#footnote-522-5" id="footnote-522-5-backlink">[5]</a></sup> kazandırmıştır.</p>

  <p class="normal">Sağ ve sol beyin fonksiyonlarını sıralayalım:</p>

  <table class="generictable">
    <tr class="calibre3">
      <td class="calibre4"><span class="idebold">Sol Beyin:</span><br class="chapter"/>
      Bedenimizin sağ tarafını yönetir.<br class="chapter"/>
      Mantıksal kısımdır.<br class="chapter"/>
      Konuşma merkezimizdir.<br class="chapter"/>
      Dizileri ve sayıları algılar.<br class="chapter"/>
      Analiz yapabilmemizi,<br class="chapter"/>
      analitik düşünmemizi sağlar.<br class="chapter"/>
      Mantıklı ve doğrusal çalışır.<br class="chapter"/>
      Kuralcıdır.<br class="chapter"/>
      IQ (Zekâ katsayısı) bölgesidir.</td>

      <td class="calibre4"><span class="idebold">Sağ Beyin:</span><br class="chapter"/>
      Bedenimizin sol tarafını yönetir.<br class="chapter"/>
      Hayal kurmamızı sağlar.<br class="chapter"/>
      Müzik ve ritim gibi sanatsal faaliyetlerimiz yönetir.<br class="chapter"/>
      Boyutlar ve hacimle ilgilidir.<br class="chapter"/>
      Detaydan çok bütünle ilgilenir.<br class="chapter"/>
      Beynimizin sanatsal tarafıdır.<br class="chapter"/>
      Bilgiyi şekil ve hayal gücü ile işler.<br class="chapter"/>
      Sezgiseldir.<br class="chapter"/>
      Bilgiyi sorgular.<br class="chapter"/>
      EQ (Duygusal Zekâ) bölgesidir.</td>
    </tr>
  </table>

  <p class="normal">İki lobun da gelişimi çocuğun yetişmiş olduğu aile ve çevresi ile ilişkilidir.</p>
</body>
</html>