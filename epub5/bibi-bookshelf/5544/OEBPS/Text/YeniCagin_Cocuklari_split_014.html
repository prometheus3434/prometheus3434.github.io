<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_17"><span class="sagbaslik1">Sağ Beyin ve Biz</span></h2>

  <p class="normal">Sağ beyin hayal kurmamızı sağlar. Hayal kurmak, yaratıcılık için en önemli adımdır.</p>

  <p class="normal">Sağ beyin bizim yaratıcı tarafımızdır. Oyun oynayan çocuk, bu sayede beyninin sağ tarafını kullanmaya başlar. Önceden eğitim sistemimiz ağırlıklı olarak sol beyin fonksiyonlarına dayanırdı. Sağ beyinin yaratıcı bölge olması ve zihin gelişim için önemi anlaşıldıktan sonra, bu dikkate alınarak yeni düzenlemeler yapıldı.</p>

  <p class="normal">Sosyalleşebilmemiz için sağ beyin fonksiyonlarımızın aktif olması gerekmektedir. Sağ lop, vücut hareketlerimizin koordinasyonlarından da sorumludur. Sağ beyin adım adım düşünerek çalışmaz. Eşzamanlı olarak çalışır. Görüntülerle çalıştığı için aynı anda birçok bilgiyi işler. Küçük çocuklar, karışık gibi duran lego veya oyuncaklarını hızla birleştirebilir. Detayları görüp anında bütünlük oluştururlar. Etkili sağ ve sol beyin koordinasyonu vardır.</p>

  <p class="normal">Ayrıca bir çocuk ne kadar çok ve değişik oyun oynarsa bu, çocuk için o kadar yararlıdır (nöronlar arası iletişim açısından). Oyun, yaşı ne olursa olsun çocuğun öğrenme becerisini geliştirir. Oyuna katılmak, çocuğun dünyasının dikkate alındığının göstergesidir. Bu da onun kendini değerli ve yeterli hissetmesini sağlar.</p>

  <p class="normal"><span class="ideitalik">"Kerem, sürekli olarak oyuncak arabaları ile oynuyordu. Arabaları ile oynarken seslerini çıkarıyor, onları yarıştırıyordu. Arabaları ile saatlerce oynayabilirdi. Trafikte giderken araba modellerini öğrenmeye başladı. Bu konuda giderek kendini geliştirdi. Arabaların motor hacmi, beygir gücü, silindir sayısı, azami hızı, ve daha birçok ayrıntıyı öğreniyordu. Bunları öğrendikçe, büyüdüğünde alacağı arabanın hayalini kurmaya başladı. Porsche almak istiyordu. Porsche Boxster, Cayenne, Carrera, Cayman posterleri odasını süslemeye başlamıştı.</span></p>

  <p class="normal"><span class="ideitalik">Yarış modellerinin hepsini ezberlemişti. Ama favorisi, klasik 911 modeliydi. 911 Turbo motor gücü, bir numaraydı. 4.2 saniyede 100 km/s hıza ulaşması ise, Kerem'i adeta büyülüyordu. Porsche araba koleksiyonunu günden güne geliştiriyordu. Artık değişik arabalar biriktirmek yerine daha seçici davranıyordu. 911 modelin 1964 yılından başlayarak neredeyse tüm modelleri vardı.</span></p>

  <p class="normal"><span class="ideitalik">Porsche hayalini arkadaşları ile paylaştığında herkes ona gülüyordu. Arkadaşları arasında sevilen, aranan bir çocuktu. Konu arabalara ve Kerem'in hayaline gelince, gülüşmeler ve dalga geçmeler başlıyordu. Bu tutkusundan büyüdükçe de vazgeçmedi. Üniversite sınavına girdiği gün, yanına dergiden kesilmiş 911 fotoğrafını da almış, sınav başlamadan bu fotoğrafa bakıp kendini motive etmişti. Çok istediği tıp fakültesini iyi derece ile kazandı. Annesi ve babası, Kerem'in okul başarısından dolayı çok mutluydu. Bir de şu Porsche tutkusu olmasa her şey daha da kolay olacaktı. Her şeyi almayı düşlediği arabaya göre programlıyordu. Evet, insanın hayallerinin olması çok güzeldi. Ancak bu kadarı da fazlaydı. Hesap ortadaydı. Maddi durumları bu arabayı almaya yeterli değildi. Ara sıra araba koleksiyonundan bir Porsche seçip onu sürüyordu Kerem. Kendini gerçeğini sürerken düşlüyordu. Annesi ve babasına göre artık çocuk değil, tıp fakültesinde okuyan bir yetişkindi. Önceliğini okulunu bitirip, başarılı bir doktor olmaya vermeliydi.</span></p>

  <p class="normal"><span class="ideitalik">Aradan yıllar geçti. Kerem uzmanlık sınavlarını da vermişti. Artık mesleğinde uzman bir doktordu. Akademik kariyerine devam etti. Doçent olmuştu. Yaptığı başarılı çalışmalar, yayımladığı makaleler sayesinde çok güzel bir transfer teklifi aldı. Özel bir hastanede bu çalışmalarına devam edebilecekti. Kerem, hastane yönetimi ile görüşmeye gitti. Hastane yönetiminden yüksekçe bir transfer bedeli istedi. Bu para çocukluktan beri hayallerini süsleyen birkaç yaşında bir Porsche'ye yetiyordu. Kerem yıllardır hayalini kurduğu arabasına sahip olmuştu. Bunu da başarılı iş kariyeri ile gerçekleştirebilmişti."</span></p>

  <p class="normal">Bu hikâyeye baktığımızda, Kerem sürekli hayal kuruyor. (sağ beyin). Tıp fakültesini kazanıyor, yani sayısal ağırlıklı bir sınav kazanmış (sol beyin). Ailesi mantıksal yaklaşım içinde. Arkadaşları Porsche hayaline gülüyor.</p>

  <p class="normal">Normal şartlar altında bu tutkusundan vazgeçip, mantıklı düşünmesi ve unutması gerekir, değil mi?</p>

  <p class="normal">Unutmuyor. Vazgeçmiyor. Neden? Oyuncak araba koleksiyonu yüzünden. Yaşı büyümüş olsa da ilk çocukluk dönemi arabaları ve oyunları hayalini canlı tutmasını sağlıyor.</p>

  <p class="normal">Hayallerinize dikkat edin, gerçekleşebilir.</p>

  <p class="normal">Sağ ve sol beyin özelliklerinin keşfi ile, çoklu zekâ kuramı ortaya çıkmıştır. Bu kuram, beynin bilinmeyen yönlerinin açığa çıkarılmasıdır.</p>
</body>
</html>