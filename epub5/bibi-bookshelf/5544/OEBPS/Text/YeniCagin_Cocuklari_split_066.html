<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_64"><span class="sagbaslik1">Siz Olsanız Ne Yapardınız?</span></h2>

  <p class="normal"><span class="idebold">1</span>. <span class="ideitalik">"Teoman 8 yaşına gelmişti. Annesine göre hâlâ büyümemişti. Üstelik annesi sürekli olarak hayaller kurmasına artık kızmaya başlamıştı. Gerçekleşmesi mümkün olmayan hayalleri yüzünden oğluna tepki veriyordu. 'Büyüdüğünde ne olmak istiyorsun?' sorusuna vermiş olduğu, 'Uçak mühendisi, çünkü uçak yapacağım' cevabı ise annesini iyice kızdırıyordu. Teoman doğru dürüst toplama bile yapamıyordu. Mühendislik okumak onun için boş bir hayaldi. Annesi zamanla bu cevaba gülmeye başlamıştı. Teoman 14 yaşına geldiğinde istediği eğitimi İstanbul Teknik Üniversitesi'nde alabileceğini öğrendi. Roket teknolojileri, hava-uzay elektroniği ve optik sistemler araştırma yapmak istediği konulardı. Annesi ise bunların başka kişilerin işi olduğunu söylüyordu. Teoman'ın mühendisliğin başka dallarına ilgi duyması gerektiğini anlatmaya çalışıyordu."</span></p>

  <p class="normal">Teoman'ın annesi olsanız ne yapardınız?</p>

  <p class="normal">a) Teoman'a destek olup, bu eğitimi alabilmesi için derslerini daha iyi çalışması gerektiğini anlatır, onu yönlendirirdiniz.</p>

  <p class="normal">b) Teoman'a arabalar ile ilgili kitaplar alırdınız.</p>

  <p class="normal">c) Siz de bunların boş hayaller olduğunu söylerdiniz.</p>

  <p class="normal">d) Teoman'a inşaat, gıda, makine mühendisliklerinde daha çok iş imkânı olduğunu söylerdiniz.</p>

  <p class="normal">e) Yukarıdaki seçenekler dışında bir şey düşünüyorsanız belirtiniz.</p>

  <p class="normal">2. <span class="ideitalik">"Şebnem hoş bir genç kız olmuştu. Ancak o kendisini kilolu ve yeteneksiz buluyordu. Karşı komşularının oğlu, Şebnem ile evlenmek istediğini bildirmişti. Şebnem buna çok şaşırmış ve karşı çıkmıştı. Çünkü oğlan üniversite mezunu, gayet yakışıklı, iyi bir işi olan biriydi. Oysa kendisi lise mezunuydu ve çalışmıyordu. Bu evlilik onu üzebilirdi. Aslında ona layık olmadığını düşünüyordu.</span></p>

  <p class="normal"><span class="ideitalik">Oğlanın vazgeçmeye niyeti yoktu. Sonuçta evlendiler. Şebnem kısa süre sonra hamile olduğunu öğrendi. Kilolarına yeni kilolar eklenmişti. Kendisini daha da çirkin bulmaya başlamıştı. Artık eşi onu beğenmeyecek ve sevmeyecekti. Oysa yine düşündüğü gibi olmadı. Eşi hamileliği boyunca ona 'sevgi' sözcükleri söylemeye devam etti. Bebekleri doğduğunda, Şebnem'e hep yardımcı oldu. Şebnem ise bu kadar ilgi ve sevgi karşısında şaşkındı."</span></p>

  <p class="normal">Şebnem'in yerinde olsanız ne düşünürdünüz?</p>

  <p class="normal">a) Çok mutlu olduğunuzu ancak bunun uzun sürmeyeceğini düşünürdünüz.</p>

  <p class="normal">b) Kendinizin bu ilgi ve sevgiye layık olmadığınızı düşünürdünüz. Çünkü önce siz, kendinizi değerli görmüyorsunuz. Bu inancınızı değiştirmek için çaba gösterirdiniz.</p>

  <p class="normal">c) Dualarınızın kabul olduğunu düşünürdünüz.</p>

  <p class="normal">d) Eşinizi kıskanırdınız.</p>

  <p class="normal">e) Yukarıdaki seçenekler dışında bir şey düşünüyorsanız belirtiniz.</p>

  <p class="normal">3. <span class="ideitalik">"Yasemin 17 yaşına girmişti. Sessiz, içine kapanık bir kızdı. Babası liseden sonra okumasına izin vermemişti.</span></p>

  <p class="normal"><span class="ideitalik">Uzaktan akrabaları olan Tarık ile evlenmesine karar verdiler. Tarık 24 yaşında, lise mezunuydu. Yasemin gibi sessiz sakin biriydi. Kendi ayakkabıcı dükkânını işletiyordu. Aileler uygun görmüş ve iki genç evlendirilmişti. Yasemin bir evin sorumluluğunu almakta zorluk yaşadı. Üstüne çok kısa zaman sonra oğlu doğdu. Daha hastaneden çıkmadan, bebeğe dedesinin adı verilmişti. Yasemin ve Tarık bu duruma da müdahale edemediler. İlk erkek torun, büyükanne ve büyükbabalar tarafından iyice şımartılıyordu. Tarık ve Yasemin'in yapabilecekleri bir şey yoktu. Oğulları Şerafettin 7 yaşına gelmişti. Şerafettin, söz dinlemeyen, doyumsuz, yaramaz bir çocuk olmuştu. Okula başladı. Öğretmeni neredeyse her gün Şerafettin'den şikâyet ediyordu. Öğretmenin yönlendirmesiyle, Tarık ve Yasemin çözüm için bir uzmana gitmeye karar verdiler. Aile büyükleri bu duruma karşı çıktı. Şerafettin sorunlu değildi</span>."</p>

  <p class="normal">Bu durumda siz olsanız ne yapardınız?</p>

  <p class="normal">a) Aslında gerçekten çocuğunuzda ters bir durum yok. O daha çocuk, öğretmeni biraz abartıyor diye düşünürdünüz.</p>

  <p class="normal">b) Sadece söz dinlemediği için uzmandan destek alırdınız.</p>

  <p class="normal">c) Aile büyüklerini dinlerdiniz. Sonuçta onlar sizden tecrübeli.</p>

  <p class="normal">d) Artık kendi hayat sorumluluğunuzu elinize alır, önce kendinizi, sonra da çocuğunuzu geliştirip, değişim için çaba gösterirdiniz. Bir uzmandan bunlar için gerekli destek alırdınız.</p>

  <p class="normal">e) Yukarıdaki seçenekler dışında bir şey düşünüyorsanız belirtiniz.</p>

  <p class="normal">4. Siz nasıl bir anne-baba olduğunuz düşünüyorsunuz?</p>

  <p class="normal">a) Bilinçli anne-baba</p>

  <p class="normal">b) Mükemmeliyetçi anne-baba</p>

  <p class="normal">c) Rahat anne-baba</p>

  <p class="normal">d) Hiç düşünmediniz.</p>

  <p class="normal">e) Yukarıdaki seçenekler dışında bir şey düşünüyorsanız belirtiniz.</p>

  <p class="normal">5. Çocuğunuza anne ve babanızdan gördüğünüz gibi davrandığınız oluyor mu?</p>

  <p class="normal">a) Evet. Anne ve babam bana her zaman en doğru davranışı gösterdi.</p>

  <p class="normal">b) Hayır. Anne ve babam bana hiç doğru davranmamıştı.</p>

  <p class="normal">c) Örnek aldığım ve önemsediğim davranışlarını ben de çocuğuma uyguluyorum.</p>

  <p class="normal">d) Fikrim yok.</p>

  <p class="normal">e) Yukarıdaki seçenekler dışında bir şey düşünüyorsanız belirtiniz.</p>

  <p class="normal">6. Çocuğunuza yaptığı rutin işler için teşekkür ediyor musunuz?</p>

  <p class="normal">a) Evet.</p>

  <p class="normal">b) Hayır.</p>

  <p class="normal">c) Her zaman değil.</p>

  <p class="normal">d) Genellikle.</p>

  <p class="normal">e) Yukarıdaki seçenekler dışında bir şey düşünüyorsanız belirtiniz.</p>

  <p class="normal">7. Çocuğunuzla daha iyi iletişim kurabilmek için, bu kitap dışında konuyla ilgili kitaplar okudunuz mu?</p>

  <p class="normal">a) Evet.</p>

  <p class="normal">b) Hayır.</p>

  <p class="normal">c) Yukarıdaki seçenekler dışında bir şey düşünüyorsanız belirtiniz.</p>

  <p class="normal">8. Çocuğunuza yeterince sorumluluk verdiğinizi düşünüyor musunuz?</p>

  <p class="normal">a) Evet.</p>

  <p class="normal">b) Hayır.</p>

  <p class="normal">c) Yukarıdaki seçenekler dışında bir şey düşünüyorsanız belirtiniz.</p>

  <p class="normal">9. Çocuğunuzla oyunlar oynar mısınız?</p>

  <p class="normal">a) Evet.</p>

  <p class="normal">b) Hayır.</p>

  <p class="normal">c) Bazen.</p>

  <p class="normal">d) Buna zamanım yok.</p>

  <p class="normal">e) Yukarıdaki seçenekler dışında bir şey düşünüyorsanız belirtiniz.</p>

  <p class="normal">10. Çocuğunuzla değişik oyunlar oynamayı dener misiniz?</p>

  <p class="normal">a) Evet.</p>

  <p class="normal">b) Hayır.</p>

  <p class="normal">c) Yukarıdaki seçenekler dışında bir şey düşünüyorsanız belirtiniz.</p>

  <p class="normal"><span class="idebold">Çözümlemeler</span></p>

  <p class="normal">1. Teoman'a hayalinin gerçek olabilmesi için çok çalışması gerektiğini anlatarak onu yönlendirmeye çalışırdınız (a). Ayrıca hedefleri konusunda esnek olabilmesi için diğer olasılıkları da anlatırdınız (d).</p>

  <p class="normal">2. Şebnem'in mutlu bir evliliği var. Eşi ona karşı daima sevgi dolu ve ilgili. Bu durumda kendi kendine oluşturmuş olduğu değersizlik hissinden kurtulmak ve değişmek uygun olanı (b). Ayrıca dualarının kabul olduğu da ortada (!) (c).</p>

  <p class="normal">3. Bu örneğimizde aileler çocuklarına çok müdahale ettiği gibi, torunlarının hayatını da farkına varmadan etkilemiş durumdalar. Anne ve babanın artık hayat sorumluluklarını eline alıp kendi çocuklarının gelişimi ve değişimini gerçekleştirmeleri doğru olan davranış olacaktır (d).</p>

  <p class="normal">4. Lütfen seçenekleri kendinize karşı dürüst olarak işaretleyiniz (a).</p>

  <p class="normal">5. Elbette anne ve babalarımızdan aldığımız örnek davranışları çocuklarımıza göstermemiz en uygun olanı. Belli değerlerimiz hayat boyu devam etmeli (c).</p>

  <p class="normal">6. Çocuğumuzun yaptığı rutin işlere de olabildiğince teşekkür etmek önemli (a) ve (d).</p>

  <p class="normal">7. Çocuk eğitimi ve iletişimi ile ilgili kitaplar okumuş olduğunuzu düşünüyorum (a).</p>

  <p class="normal">8. Çocuğunuza günlük yapabileceği işler dışında hayatının sorumluluğu ile ilgili destek olduğunuzu düşünmekteyim (a).</p>

  <p class="normal">9. Hayatı neşeli kılan, keyifle geçirilen zamanlardır. En azından belli yaşa kadar bu keyifli zamanı çocuğunuzla oyunlar oynayarak geçirebilmenizi diliyorum (a).</p>

  <p class="normal">10. Eğer 9. soruda (a) şıkkını işaretlediyseniz eminim ki bu sorunun yanıtı da (a) olacaktır.</p>
</body>
</html>