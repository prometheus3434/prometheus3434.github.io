<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_12"><span class="sagbaslik1">OYUN</span></h2>

  <p class="sagnormal">"Oyun yaşamı eğlenceli kılıyor."<br class="chapter"/>
  <span class="ideitalik">Albert Einstein</span></p>

  <p class="normal"><span class="ideitalik">Gaye yeni yıl hediyesi olarak bir bebek daha istiyordu. Sevdiği bebek serisinin yeni yıla özel farklı bir modeli çıkmıştı. Oysa onun çok sayıda bebeği vardı.</span></p>

  <p class="normal"><span class="ideitalik">Bebekleri ve oyuncakları ile oynamayı çok sevmesine rağmen, iki üç gün sonra sıkılıyordu. Uzun zamandır eline almadığı, oynamadığı bebekleri ve oyuncakları vardı. Hatta bazılarını unutmuştu bile. Annesi bunu hatırlattığında, ağlayıp yenisini istediğini söyledi. Ayrıca "yeni yıl" hediyesi olarak istediği tek şey o bebekti.</span></p>

  <p class="normal"><span class="ideitalik">Annesi "Peki," dedi. "Birlikte bir oyun oynayalım. Bu oyuna göre ikimiz de birbirimize karşılıklı söz vereceğiz."</span></p>

  <p class="normal"><span class="ideitalik">Ardından annesi yeni bebeği alacağına söz verdi.</span></p>

  <p class="normal"><span class="ideitalik">Gaye'den de bir söz aldı: "Gaye oynamadığı bebeklerini ayıracak ve oyuncak alamayacak durumda olan diğer çocuklara hediye edecekti."</span></p>

  <p class="normal"><span class="ideitalik">Bazı bebeklerinin kolları ve bacaklarını çıkarmıştı. Bazılarının elbiseleri ve saçları darmadağındı. Hatta Gaye bazılarının yüzlerini renkli kalemlerle boyamış ve öyle bırakmıştı. Bunlar oyuncak sepetinde dağınık olarak durmaktaydı.</span></p>

  <p class="normal"><span class="ideitalik">Annesi, Gaye sözünü tuttuğu zaman ona yeni bebeği alacaktı. Gaye ertesi gün odasına girdi. Önce bebeklerinin ayrılan parçalarını birleştirdi. Bebekleri yıkayıp, saçlarını taradı. Bazı bebekleri tamamlaması mümkün olmadı. Onların parçalarını diğer bebeklerinkilerle tamamladı. Bebekleri hediye paketi yapıp vereceklerdi. Bu hediye paketlerini de karton ve renkli kâğıtlardan Gaye yapacaktı. Gaye bu renkli kutulardan ve kâğıtlardan, bebeklerine ev bile yaptı. Bunları yapmak çok hoşuna gitmişti. Parçaları birleştirme işi, unuttuğu bir çok oyuncağı hatırlamasını sağlamıştı. Uzun zamandır bakmadığı, eline almadığı bebeklerini böyle yıkayıp düzeltmek keyifli bir gün geçirmesine neden oldu. Gerçekten çok fazla bebeği vardı. Ve bir yenisine ihtiyacının olmadığını o gün iyice anlamıştı.</span></p>

  <p class="normal"><span class="ideitalik">Oynamayacağı bebeklerini de hazırlayıp hediye paketi yaptı. Annesi ile birlikte bu paketleri, başka çocuklar da oynayabilsin diye hediye ettiler.</span></p>

  <p class="normal"><span class="ideitalik">Gaye yeni bebekten vazgeçmişti. Başka çocuklar ile oyuncaklarını paylaşmış olması güzel bir davranıştı. Artık oyuncakları ile daha verimli oynamaya, ayrılabilir parçaları başka oyuncaklarınkiyle birleştirmeye başladı. Böylelikle, oyuncakları ve bebekleri yenileniyordu. Yeni yıl daha keyifli başlamıştı.</span></p>

  <p class="normal">Annesi Gaye'nin arzusunu doğrudan yerine getirmek için ondan eski bebeklerini vermesi konusunda söz istememiş olsaydı, yeni bebek hemen alınmıştı. Yeni bebek alındığında Gaye'nin davranışı değişecek miydi? Hiç sanmıyorum. Yeni bebeği ile de üç dört gün oynayıp sıkılacak ve onu da kenara atacaktı. Sonra yine yeni bebek ve oyuncaklar...</p>

  <p class="normal">Annesi bu kez farklı bir yol izlemişti. Gaye'nin farkına varamadığı bir şey için onu oyun ile yönlendirdi. Bu sayede Gaye bebek ve oyuncaklarının ne kadar çok olduğunu anladı. Oyuncakları ile verimli oynamadığının farkına vardı. Çeşitli karton ve kâğıtlar ile yeni eşyalar yaratma fırsatı buldu.</p>

  <p class="normal">Oyun aracılığı ile bebeklerini ve oyuncaklarını düzenledi. Kendisi gibi şanslı olamayan diğer çocuklarla paylaşma kavramını edindi. Yenilediği bebeklerini hediye ederek yeni yıla güzel bir başlangıç yaptı.</p>

  <p class="sagnormal">"Hayal gücü bilgiden daha değerlidir."<br class="chapter"/>
  <span class="ideitalik">Albert Einstein</span></p>

  <p class="normal">Oyun çocuğun hayal gücünü geliştirir. Çocukların sağlıklı gelişimi için sevgi ne kadar gerekliyse oyun ve oyuncaklar da o kadar gereklidir. Oyunun çocuğun bedensel, duygusal, sosyal, zihinsel ve dil gelişiminde önemli bir rolü vardır.</p>

  <p class="normal">Oyun oynamak, sadece çocuğun zaman geçirmesi için gerekli bir faaliyet değildir.</p>

  <p class="normal">Oyun yoluyla çocuklar;</p>

  <p class="indentmetin">• Yaratıcı düşünmeyi,</p>

  <p class="indentmetin">• Kendi başına karar vermeyi,</p>

  <p class="indentmetin">• Sorumluluk almayı,</p>

  <p class="indentmetin">• İşbirliği yapmayı ve paylaşmayı öğrenir.</p>

  <p class="indentmetin">• Hayal gücü ve becerilerini geliştirir.</p>

  <p class="indentmetin">• Dikkatini bir noktaya toplamayı ve becerilerini organize etmeyi öğrenir.</p>

  <p class="indentmetin">• Çocuk oyun oynayarak kendini tanır.</p>

  <p class="indentmetin">• Değişik sosyal rolleri deneme, duygularını dışa vurma imkânını elde eder.</p>

  <p class="indentmetin">• Oyun, kas gelişimini hızlandırır ve güçlendirir.</p>

  <p class="indentmetin">• Çevresini araştırma ve problem çözme imkânı sağlar.</p>

  <p class="indentmetin">• Çocuk kendini ifade etmeyi, sözlü olarak ifade edilenleri anlamayı öğrenir, yeni sözcükler kazanır.</p>

  <p class="indentmetin">• Toplu yaşam için gerekli olan kuralları oyunlar sayesinde öğrenir.</p>

  <p class="normal">Bir oyunda çocuk rol seçer. Çocuklar seçim yapmayı öğrendikçe ve seçimlerinin sorumluluğunu kabul ettikçe, hayatları üzerindeki kontrolleri de o derece artacaktır. Oyunda çocuk girdiği rolü en iyi şekilde oynamak için çalışır. Sorumluluk bilinci oyun sayesinde gelişmeye başlar. Oyun, çocukların deneme-yanılma yoluyla öğrenmelerine de olanak sağlar.</p>

  <p class="normal">Oyun, çocuğun oynarken geçen zamanının mutlu, neşeli ve öğretici olmasına yardımcı olur. Oyun düşünceler, duygu ve ilişkilerde beceri ve kontrol kazanmanın önemli bir yoludur. Oyuncak ise çocuğun beş duyusu ve duygularını uyaran, değerlendirme ve uygulama yetilerini geliştiren, hayal gücünü zenginleştiren, bedensel ve sosyal gelişimini hızlandıran bir aracıdır.</p>

  <p class="normal">Yaz okullarında uzman bir ekiple uyguladığımız "Sıra Dışı Çocuk Oyunları" adlı yeni bir programımız var. Bu programda çocuklarla oyunlar oynuyoruz. Program sayesinde bir kez daha gördüm ki, oyunlar ile tüm çocuklara ulaşabiliyorsunuz.</p>

  <p class="normal">Hazırlamış olduğumuz fotoğrafik oyun kartları ile onların hafızalarını geliştiriyoruz. Dikkat oyunları ile odaklanmalarını sağlıyoruz. Anlattığımız öyküler ise hayal güçlerini artırıyor. Ayrıca beyinlerinin sağ taraflarını tüm ders boyunca aktif olarak kullanmalarına olanak sağlıyor. Mantıksal kısımlarda ise beyinlerinin sol taraflarını kullanmış oluyorlar. Böylece tam kapasite ile beyinlerini kullanmalarına destek oluyoruz.</p>

  <p class="normal">Bir eğlence olarak görülen oyun aslında farkına varmamış olsalar da onların zihinsel gelişimleri ve öğrenmeleri için büyük yarar sağlıyor.</p>

  <p class="normal">Şimdi gelin, oyun çocuk için ne anlama geliyor, ona bakalım.</p>
</body>
</html>