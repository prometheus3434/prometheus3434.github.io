<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_19"><span class="sagbaslik1">Sinir Sistemimiz</span></h2>

  <p class="normal">Sizlere sinir sistemimiz hakkında da bilgiler vermeyi arzu ediyorum. Bu kısımda bulunan bilgiler <span class="ideitalik">Otizm<sup class="calibre2"><a href="YeniCagin_Cocuklari_split_071.html#footnote-522-7" id="footnote-522-7-backlink">[7]</a></sup></span> kitabından alınmıştır.</p>

  <p class="normal">Beynimiz iki loptan oluşmaktadır demiştik. Beyin, fonksiyonlarına göre de farklı bölgelere ayrılır. Bu beyin bölgelerine de "lop" adı verilir.</p>

  <p class="normal"><span class="idebold">Frontal lop (alın)</span> karar verme, anımsama, muhakeme gibi zihnin temel yürütücü işlemlerinden sorumludur.</p>

  <p class="normal"><span class="idebold">Temporal lop (şakak)</span> dil ve bellek işlevlerimizden sorumludur.</p>

  <p class="normal"><span class="idebold">Parietal lop (çeper</span>) duyu işlevlerimizden sorumludur.</p>

  <p class="normal"><span class="idebold">Oksipital lop (ense)</span> görme işlevimizden sorumludur.</p>

  <p class="normal">Bu bilgileri duyu merkezlerimiz hakkında fikir sahibi olabilmeniz açısından aktardım.</p>

  <p class="normal">Esas üzerinde durmak istediğim ise "limbik sistem".</p>

  <p class="normal">Limbik sistem, frontal, parietal ve oksipital lopların altında kıvrım şeklinde yer alır. Bu sistemde bizim için önemli olan hipotalamus, hipokampüs ve amigdal sinir hücreleri bulunmaktadır.</p>

  <p class="normal">"Bu ne demek oluyor?" derseniz çok haklısınız.</p>

  <p class="normal">Limbik sistemimizin iyi çalışması bizi cesaretlendirir. Heyecanımızı artırır. Biyolojik ritmimizi düzenler. Moral düzeyimizin yüksek, heyecanımızı ifade etme becerilerimizin yeterli olmasını sağlar. Ayrıca, sosyal ilişki kurmamızda büyük faydası vardır.</p>

  <p class="normal">Limbik sistemde yer alan hipotalamus, gün içinde karşılaştığımız olayların yarattığı duygu ve heyecanları beden diline çeviren bölgedir. Hipotalamusun ön bölümü, parasempatik sinir sistemi aracılığıyla vücudumuza sakinleştirici, rahatlatıcı sinyaller gönderir. Parasempatik sistem sükunet durumunda oluşur. Hipotalamusun arka bölümü ve amigdal sinir hücreleri grubu ise, hoşumuza gitmeyen, bizi korkutan, kaygılandıran durumlar karşısında sempatik sinir sistemi aracılığı ile çeşitli fiziksel belirtiler gönderir. Bu fiziksel belirtiler, çarpıntı, yüz kızarması, gerginlik ve titreme olarak ortaya çıkar. Yani sempatik sistem stres aracılığı ile harekete geçer.</p>

  <p class="normal">Şimdi tüm bu bilimsel veriler güzel, kabul de, neden bizi ilgilendiriyor derseniz, eminim vereceğim bilgiler ilginizi çekecektir.</p>

  <p class="normal">Limbik sistemin ilginç bir özelliği var. Kadınlarda limbik sistem erkeklere oranla daha "büyük". Bu nedenle kadınlar, erkeklere göre daha fazla duygularıyla hareket edebilirler. Duygularını daha başarılı ifade edebilirler. Sosyal iletişim kurma becerileri, erkeklere oranla daha gelişmiştir. Bu sosyal yönden bağlanma yetileri nedeniyle "annelik duygusu" ile "fedakârlık" gerektiren bakım olaylarını kolaylıkla üstlenebilirler. Tüm toplumlarda çocuklara bakım veren birincil kişiler bu nedenle erkek değil, kadındır.</p>

  <p class="normal">Kadınlarda limbik sistemin daha büyük olması, kadının kokuya karşı duyarlılığını artırır. Kadınlar özellikle hamilelik döneminde bunu somut olarak hissederler. Bu duyarlılık bebeğini kokusundan tanıma açısından da çok değerlidir.</p>

  <p class="normal">Bu avantajlarının yanı sıra dezavantajları da vardır. Kadınlar, duygu ve heyecan güdüleri yüksek olduğundan, depresyona üç kat daha yakındırlar.</p>

  <p class="normal">Limbik, kelime anlamı olarak "sınır" demektir.</p>

  <p class="normal">(Zaten işlevsel olarak da sınırlarımızı belirler.)</p>

  <p class="normal">Gerginlik ve depresyon, motivasyon kaybı, uyku ve yemek alışkanlığı sorunları, çekingenlik, sosyal iletişimsizlik gibi bizi olumsuz etkileyen her durum, limbik sistemin yeterli çalışmadığında/bozulduğunda ortaya çıkar.</p>

  <p class="normal">Limbik sistemi çok yoğun çalışan kişilerde saldırganlık, dağınıklık vardır. Aynı zamanda cömertlik, empati ve sevgi çok fazladır.</p>

  <p class="normal">Beynimiz, elektriksel ve kimyasal iletiler ile çalışan biyolojik bir bilgisayardır. Bazen çok mutlu, özlem dolu, enerjik ve heyecanlı oluyoruz. Bazen de üzgün, yorgun, hırçın oluyoruz. Bunun nedeni, beynimizdeki kimyasallar. Yani, hormonlar ruh halimizi etkiliyor.</p>

  <p class="normal">Her türlü duyguyu tatmamızı sağlayan bu kimyasallar, "nörotransmitter" olarak tanımlanmakta. (Transmitter, iletici demektir, nörotransmitter ise sinir ileticileri.) Genellikle vücudumuz tarafından üretilen bu doping maddelerinin bazıları hipofiz bezinde, bazıları da böbreküstü bezlerde üretilir. İhtiyaç duyulduğunda salgılanır.</p>

  <p class="normal">Dopamin, seratonin ve asetilkolin beynimizin işleyişinde bilgi aktarıcı maddelerdir.</p>

  <p class="normal"><span class="idebold">Dopamin;</span> motivasyonumuzu fazlaca etkiler. Bir şeyi yapma isteğimiz kalmadığında, enerjimiz azaldığında dopamine ihtiyaç duyarız. Dopamin düzeyini yükseltmenin en basit yolu hareket etmektir.</p>

  <p class="normal">(Burada bir parantez açmak gerekir: Çocuklar sürekli hareket eder, yani onların motivasyonu, enerjileri hep yüksektir. "Allah'ım bu enerji neden geliyor?" diye sormuşsunuzdur mutlaka. Enerjinin sırrı dopaminde gizli.)</p>

  <p class="normal">Ayrıca, dikkat eksikliğinde dopaminin az salgılandığı tespit edilmiştir. Dopaminin öğrenmenin dikkatle ilgili sürecindeki rolü ise, yeni bir araştırma konusu olmuştur.</p>

  <p class="normal"><span class="idebold">Serotonin;</span> mutluluk hormonu olarak bilinmiş olsa da, aslında bir "nörotransmitter"dır. Mutluluk hormonunun salgılanmasını tetikler. Uyku düzenimizi, ruh halimizi ve iştahımızı düzenler. Serotonin yeterli düzeyde salgılandığında, rahat, huzurlu, hoş ve keyifli oluyoruz. Az salgılanması ise bizi aşırı takıntılı, tedirgin, hırçın, sinirli ve huzursuz yapıyor. Açlık, yorgunluk, stres ve yemek, serotonin düzeyini etkileyen faktörlerdir.</p>

  <p class="normal">(Burada yine bir parantez açmak istiyorum: Fark ettiyseniz, yaşadığımız her şey döngüsel. Aç, yorgun, mutsuz olduğumuzda, beynimiz yeterli kimyasal salgılayamadığından, daha mutsuz, daha sinirli ve daha yorgun oluyoruz. Döngüyü kırmak bizim tercihimiz. Biz bu ruh halinden çıkmaya niyet edip harekete geçtiğimizde, beynimiz ve bedenimiz bize destek olup, gerekli hormonların salgılanmasını sağlıyor.)</p>

  <p class="normal">Serotonin, üretimi besinlerden etkilenen tek ileticidir. Çikolata, muz, ceviz bu anlamda bizim yardımcılarımızdır. Serotonin salgılanması gece azaldığından, çocukların tedirginlik hali artar. Bunu azaltabilmenin yolu, gece yatarken çocuklara çikolatalı süt veya muz yedirmektir. Bu hem rahat uyumalarına, hem de sakinleşmelerine yardımcı olur.</p>

  <p class="normal"><span class="idebold">Asetilkolin;</span> parasempatik sinir sistemimizde yer alan bir ileticidir. Öğrenme ve hafıza ile yakın ilişkisi vardır. Bu nedenle beynimizde asetilkolin içeren nöronlar bulunur. Ayrıca ağrıya duyarlılığımız ile yakın ilişkisi olduğu saptanmıştır.</p>

  <p class="normal">Asetilkolin, uykunun ilk aşamasında azalır. Ram uykusuna geçtiğimizde asetilkolin en yüksek sevidedir. Bu ne demek? Burada çok önemli bir durum söz konusu. Uyurken zihnimiz yavaşlar ama öğrenme seviyemiz en üst noktadadır. Eğer uyku sırasında çocuklarımıza olumlu şeyler söylersek bu bilgiler zihinlerine direkt kayıt edilir. Bilgileri CD'ye kaydedip dinletmek ise mükemmel olur. (Öğrenci Koçluğu sürecinde bu yöntemden de yararlanıyoruz.)</p>

  <p class="normal">Kısa süreli hafızanın daha çok elektriksel nitelikte, orta ve uzun süreli hafızanın ise kimyasal nitelikte olduğu saptanmış. Yani, beynimize duygular ve düşünceler kimyasal harfler ile yazılmıştır.</p>

  <p class="normal">Peki hiç mi stres hormonu salgılanmamalı? Elbette salgılanmalı.</p>

  <p class="normal">Stres hormonu da vücudumuz ve beynimiz için gereklidir. Az miktarda salgılanan stres hormonu, dikkatimizi artırır, zihnimizi açıp, öğrenmemizi hızlandırır. Fazla salgılanması ise, beyinde hücreler arası enerji transferini ve bilgi akışını bozar.</p>

  <p class="normal">(Yine bir parantez açalım: Sınava giren çocuklar, "Bildiklerimi unuttum, yapamadım" diyor. Bunun nedeni bedenlerine göndermiş oldukları olumsuz sinyaller. Bu sayede beyin kimyasallarını etkileyip, kendilerine farkında olmadan zarar veriyorlar. Oysa, uyguladığımız bazı teknikler sayesinde bunları kolayca aşabilirler.)</p>

  <p class="normal">Özetlersek, beynimiz iki yarım küreden (fonsiyonel açıdan dört loptan) oluşur. "Oyun"lar ile beyinlerinin sağ yarım kürelerini harekete geçirmek çocukların gelişimleri açısından gereklidir.</p>
</body>
</html>