<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_63"><span class="sagbaslik1">ANNE-BABA<br class="chapter"/>
  DAVRANIŞ MODELLERİ</span></h2>

  <p class="normal">Hepimiz çocuklarımıza, yaşamı algılayış şeklimize göre davranıyoruz. Bu davranışlar ile onun hayatını şekillendiriyoruz. Aşağıda anne ve baba davranış modellerinin özelliklerini göreceksiniz.<sup class="calibre2"><a href="YeniCagin_Cocuklari_split_071.html#footnote-522-24" id="footnote-522-24-backlink">[24]</a></sup></p>

  <p class="normal">Oluşturduğum kısa seneryolar ile uygulamalar hakkında fikriniz oluşacaktır.</p>

  <p class="indentmetinbold">Anne-Baba Davranış Modelleri</p>

  <p class="indentmetin">İlgisiz Anne-Baba</p>

  <p class="indentmetin">Tutarsız Anne-Baba</p>

  <p class="indentmetin">Rahat Anne-Baba</p>

  <p class="indentmetin">Aşırı Seven ve Koruyan Anne-Baba</p>

  <p class="indentmetin">Baskıcı Anne-Baba</p>

  <p class="indentmetin">Mükemmeliyetçi Anne-Baba</p>

  <p class="indentmetin">Düşman Anne-Baba</p>

  <p class="indentmetin">Bilinçli Anne-Baba</p>

  <p class="normal"><span class="idebold">İlgisiz Anne-Baba</span></p>

  <p class="normal">Bu anne ve babalar, olaylar ve çocukları karşısında kayıtsız ve ilgisizdir. Hoşgörü ile boşvermişlik kavramları birbirine girmiştir. Çocuklarından uzak kalmayı tercih ederler. Çocuğunun ilgi ve ihtiyaçlarından habersizdirler. Onları rahatsız etmediği sürece çocukları ile aralarında pek sorun yoktur.</p>

  <p class="normal"><span class="ideitalik">"Tolga, arkadaşları ile oynarken bir anda öfkelenmiş ve arkadaşına vurmuştu. Öğretmeni sorduğunda bir neden belirtememişti. Akşam okul çıkışı durum anne ve babasına anlatıldı.</span></p>

  <p class="normal"><span class="ideitalik">Eve geldiler. Annesi sofrayı hazırladı, babası televizyon izledi. Tolga yüzü asık bir halde oturdu. Çok geç olmadan yatıp uyudular."</span></p>

  <p class="normal">Yukarıdaki hikâyede, anne ve baba olaya ilgisiz kalarak hiçbir şey yapmıyorlar. Onlara göre bu olay, gayet çocukça bir davranış.</p>

  <p class="normal"><span class="idebold">Tutarsız Anne-Baba</span></p>

  <p class="normal">Bu anne ve babaların sözleri ve davranışları arasında tutarlılık, denge yoktur. Bir gün önce tamam dedikleri olaya, ertesi gün karşı çıkarlar. Bu tutarsızlıklar zamanla çocuğun hareketlerine de yansır.</p>

  <p class="normal"><span class="ideitalik">"Babası eve çok keyifli gelmişti. Eren ile top oynayıp, maç yaptılar. Birlikte keyifli zaman geçirdiler. Annesi de onları gülerek izledi. Ertesi akşam Eren babasını heyecan ile bekledi. Aynı keyifli olayı yeniden yaşamak için sabırsızlanıyordu.</span></p>

  <p class="normal"><span class="ideitalik">Bu kez babası eve keyifle gelmemişti. İşyerinde canı sıkılmış ve çok yorulmuştu. Eren'in top oynama isteğine sert bir tepki verdi. Nedenini açıklamadı. Hatta Eren odasında top ile oynayıp gürültü yapıyor diye bağırdı. Annesi de babasını daha çok kızdırdığı için Eren'e söylendi. Çünkü o anda baba çok sinirliydi, annesi de gergindi. Ayrıca her gün aynı ruh halinde olmak mümkün değildi. Bu durumun çocuğa açıklanması gerekmezdi. Yine mutlu, keyifli olduğunda oynayacaktı elbette."</span></p>

  <p class="normal">Bu hikâyemizde ise baba ve anne tutarsız davranarak, Eren'e hiçbir açıklama yapmamışlardır. Eren ne olduğunu anlayamamıştır. Bir gece önce aynı olayda çok eğlenmişler, ertesi akşam ise aynı olay yüzünden azar işitmiştir.</p>

  <p class="normal"><span class="idebold">Rahat Anne-Baba</span></p>

  <p class="normal">Rahat anne ve babalar, çocuklarına karışmaz. Olaylara dahil olmaz. Çocuğun yaşayarak öğrenmesi gerektiğini düşünürler. Ara sıra sert çıkışlarda bulunup, çocuğu cezalandırırlar.</p>

  <p class="normal">Rahat bırakılarak yetişen çocuklar, kırılgan, sorumsuz, anti-sosyal olma eğilimindedir.</p>

  <p class="normal"><span class="ideitalik">"Anne babası, Tuba'yı çok sevdiği fast food restoranına götürmüşlerdi. Tuba'ya beğendiği oyun menüsünden aldılar. Ancak, Tuba masada yemeğini yemek yerine etrafta koşarak dolaşıyordu. Anne ve babası sohbete dalmışlardı. Tuba'nın ne yaptığını fark etmiyorlardı. Birden bir ses duydular. Tuba koşarken, yemeğini almış başka bir bayana çarpmış, bayanın elindekiler yere dökülmüştü. Tuba da düşmüştü. Davranışlarına müdahale etmediler. 'Özür dilemesi' konusunda bile konuşma gereği duymadılar. Tuba yapması gerekeni biliyordu. Allah'tan canı da fazla yanmamıştı. Ayrıca tek suçlu o değildi. Bayan da biraz daha dikkatli olmalıydı. Burası çocukların çok olduğu bir mekândı."</span></p>

  <p class="normal">Yukarıdaki örnek hikâyemizde anne ve baba çocuklarına karşı rahat bir tavır içindedir. Davranışlarına karışmamışlardır.</p>

  <p class="normal"><span class="idebold">Aşırı Seven ve Koruyan Anne-Baba,</span></p>

  <p class="normal">Bu anne ve babalar, çocuklarına karşı sevgisini abartılı olarak gösterir. Dış dünya ile çocuğun arasında girerek onu aşırı koruyup kollar. Çocuk bir fanus içinde büyütülür. Çocuğa doğal yaşam hakkı verilmez. Çocuğa karşı aşırı şefkat verilir. Bu da ileri yaşlarda şımarık ya da bağımlı bir birey olmasına neden olabilir. Aşırı korumacılık çocukların çekingen, becerilerinin eksik olmasına da neden olur. Çocuk onu himayesi altına almak isteyenlere bağımlı olmaya başlayabilir.</p>

  <p class="normal"><span class="ideitalik">"Ebru'yu her sabah anne ve babası sevgi ile uyandırıyordu. Ebru güne her sabah, 'Güzel kızım iyi uyumuş mu? Bizim kelebeğimiz uyansın, günaydın güzelim' gibi cümlelerle başlıyordu. O sabah Ebru'nun canı simit istemişti. Fırın evlerine çok yakındı. Fırına gitmek için hazırlandı. Annesi, 'Ben bebeğime kıyar mıyım hiç? Sen otur ben alır gelirim' dedi. Okula gittiler. Öğretmeni proje ödevi vermişti. Off, ne kadar da zordu. Akşam babası eve geldiğinde, Ebru'nun yüzünün asık olduğunu gördü. Projesi zordu, sabaha yetişmeyecekti, uykusu gelmişti bile. Babası, Ebru'ya, 'Bunun için mi üzülüyor benim kraliçem?' dedi ve kızını yatırdı. Projeyi bitirdi. Onlar kızlarını çok seviyordu. Kızları için her şeyi yapmaya hazırdılar."</span></p>

  <p class="normal">Bu örneğimizde ise, anne ve babası Ebru'yu aşırı sevip korudukları için, onun kendi gelişimini tamamlamasına izin vermemişlerdir.</p>

  <p class="normal"><span class="idebold">Baskıcı Anne-Baba</span></p>

  <p class="normal">Baskıcı anne ve babalar, hükmetmeyi sever. Çocukları yerine karar verirler. Onun isteklerini dikkate almazlar. Esnek değillerdir. Eleştirilere kapalıdırlar. Her şeye "hayır" demeyi tercih eder.</p>

  <p class="normal">Çocuklarının davranışlarına sürekli kusur bulurlar. Çocuktan yaşının üstünde olgunluk beklerler.</p>

  <p class="normal">Sürekli kızıp azarlar, olumsuz ifadeler ile çocuğu rencide ederler. Çocuğa özgürlük vermezler. Sürekli sıkar, bunaltırlar. Yalan söyleme, suça yatkınlık baskıcı anne-babaların çocuklarında daha çok görülmektedir.</p>

  <p class="normal">Burada gerçek bir olayı paylaşmak istiyorum.</p>

  <p class="normal"><span class="ideitalik">"Babası onu korumak için elinden geleni yapıyordu. Her şey onun daha iyi olması içindi. Bir konu hakkında fikri olamazdı. Babası onun yerine düşünür, gerekeni söylerdi. Çocuk lise son sınıfta staja başlamıştı. Maddi durumları çok iyi değildi. Stajdan aldığı parayı, babası elinden alıyordu. Okul bitince o işyerinde kadrolu olarak işe başladı. Ancak babası, yol masrafı ile yemek bedeli kadar olan parayı eline veriyor, kalanını hemen alıyordu. İş çıkışı arkadaşları ile gezmesi yasaktı. O da yeni elbiseler, makyaj malzemeleri, ayakkabı almak istiyordu. Ancak tüm bunlar olmazdı. Işyerine daha bakımlı gitmeyi arzu etmesine rağmen babası izin vermiyordu. Hafta sonları iş arkadaşları dışarı çıkıyorlardı. Asla gidemezdi. Bir süre sonra, işyerine gelen, kendinden oldukça büyük biri ile tanıştı. Ailesine ondan söz edemiyordu. Babası duysa işten bile alırdı. En sonunda o adamla kaçtılar. Evlerine gittiğimde annesi perişandı. Babasının sözü kulaklarımda çınladı. 'Yazıklar olsun verdiğim emeklere.' Bu durumdan kendisinin sorumlu olabileceği aklına bile gelmiyordu."</span></p>

  <p class="normal">Bu gerçek olayda sonuç çok açık ortada.</p>

  <p class="normal"><span class="idebold">Mükemmeliyetçi Anne-Baba</span></p>

  <p class="normal">Mükemmeliyetçi anne ve baba, çocuğundan her şeyin en iyisini bekler. Çocuğun yanlış yapma hakkı yoktur.</p>

  <p class="normal">Çocuğunu olduğu gibi kabul edemezler. Aşırı titizlik ve düzen beklerler. Çocukça davranışlara tahammülleri yoktur. "Çocuğunun iyiliği için" mantığından yola çıkarak, ona aşındırıcı sözler eder, davranışlar uygularlar.</p>

  <p class="normal"><span class="ideitalik">"Mesut basketbol oynamayı çok seviyordu. Üstelik gayet başarılıydı. Dersleri de iyiydi. Ancak babası Mesut'un derslerinde çok daha başarılı olabileceğini düşünüyordu. Basketbol oynasın, kabuldü. Ancak, annesi ve kendisi gibi başarılı bir doktor olabilmesi için, derslerine daha fazla zaman ayırması gerekliydi. Başarılı olabilmesi için yapılacak olan belliydi, daha çok ders çalışmak. Bunun için, ona sürekli olarak 'Derslerini çalış, oğlum biraz daha çalışman gerek. Basketbola gitmek yerine otur, matematik çalış' diye uyarılarda bulunuyordu."</span></p>

  <p class="normal">Bu örneğimizde baba sürekli olarak, çocuğunun ders çalışmasını ve mükemmel olmasını bekliyor. Mesut'un istediklerini yapmasına izin vermiyor.</p>

  <p class="normal">Mükemmellik beklemek yerine, anlayabilmek gerekiyor.</p>

  <p class="normal"><span class="idebold">Düşman Anne-Baba</span></p>

  <p class="normal">Bu anne ve babalar çocuğunu çeşitli sebeplerden dolayı istemez. Ona ilgi ve şefkat göstermezler.</p>

  <p class="normal">Çocuklarına sürekli baskı yaparlar. Çocuğu beğenmez ve sürekli eleştirirler. Çocuklarını istemediklerini açıkça belli ederler. Ona kötü isimler takarlar. Bu durum, çocuğun ileriki yaşlarında, hırçın, inatçı, uyumsuz, sinirli, özgüveni düşük birey olma olasılığını artırır.</p>

  <p class="normal"><span class="ideitalik">"İkinci çocukları da kız olacaktı. Oysa baba, bir oğlan çocuğunun olmasını çok arzu ediyordu. İlk çocuklarına kendi istedikleri isim konmuştu. Madem bu da kız olacaktı, adı büyük babaannenin adı olmalıydı. Hamileliğinin son aylarında bu isim olayı, anneyi çok üzmüştü. Bir de baba çocukları kız olacak diye anlamsız yere anneyi suçlamaya başlamıştı. Bebek dünyaya geldi ve adı kondu. Anne mutlu olmadan ve isteksizce bebeğini kucağına aldı. Baba da 'yine kız' diyerek, yapmacık sevgi gösterisinde bulundu. Anne bebeğin adını içinden gelmeden söylüyordu. İçten içe öfkeleniyordu ona. Ağlamasına bile tahammülü yoktu. Babası da onu gönüllü olarak kucağına almıyordu. Bu sevimli bebek, daha dünyaya gelmeden istenmeyen biri olmuştu. Anne ve babası farklı nedenlerden dolayı ona alışmada zorluk yaşadılar."</span></p>

  <p class="normal">Anne ve baba daha doğduğu andan itibaren çocuklarına düşmanca davranmışlardır. Onu farklı nedenlerden dolayı besimseyememişlerdir.</p>

  <p class="normal"><span class="idebold">Bilinçli Anne-Baba</span></p>

  <p class="normal">Bilinçli anne ve baba, sevgi dolu ve ilgilidir. Karar alırken çocuğunun düşüncelerine önem verirler.</p>

  <p class="normal">Eleştiriye açık ve esneklerdir. Çocuklarına değer verir ve bunu ona yansıtırlar. Çocuğun seçim hakkı vardır.</p>

  <p class="normal">Çözüm ararken demokratik yollara başvururlar. Çocuk için iyi bir modeldirler.</p>

  <p class="normal"><span class="ideitalik">"Elif o yıl ilkokula başlayacaktı. Anne ve babası okul arayışına girdiler. Elif'i de yanlarına alıp, gidebileceği okulları dolaşmaya başladılar. Gidebileceği okul konusunda Elif'in fikri onlar için çok önemliydi. Öncelikle Elif okulu sevmeli ve benimsemeliydi.</span></p>

  <p class="normal"><span class="ideitalik">Elif iki okul arasında kararsız kaldı. Her ikisini de çok sevmişti. Bir okul evlerine daha yakındı. Diğerine ise, servisle gidip gelecekti.</span></p>

  <p class="normal"><span class="ideitalik">Anne ve babası onunla konuşup, durumu açıkladılar. İki okulun da tüm değerlendirmelerini ona sundular. Elif, iki okula da bir kez daha gitmeyi istedi. Ertesi gün yeniden okullara gittiler. Elif, evlerine yakın olan okula gitmesinin daha uygun olacağında karar kıldı.</span></p>

  <p class="normal"><span class="ideitalik">Anne ve babası da evlerine yakın olan okula gitmesini arzulamışlardı. Ancak, diğer okulu seçmiş olsa da onu servise yazdırarak, olayı çözümleyeceklerdi."</span></p>

  <p class="normal">Bu son örneğimizde, anne ve baba bilinçli davranarak, çocuklarının fikirlerine önem veriyorlar.</p>

  <p class="normal">Dikkat ederseniz, tüm örnekleri eş tavır sergileyen anne ve baba olarak verdim. Bir de şöyle düşünün, Anne rahat, baba baskıcı olsa? Baba ilgisiz, anne mükemmeliyetçi olsa? Anne aşırı seven kollayan, baba bilinçli olsa? Baba tutarsız, anne rahat olsa? O çocuk nasıl yetişir?</p>

  <p class="normal">Bu konuyu bu kadar detaylandırmamın nedeni, çocuk yetiştirme "iş"inin, anne ve babanın birlikte aynı tutarlılık ve sabırla, çocuğa göstereceği ortak tavır ile gerçekleşebileceği.</p>

  <p class="normal">İdeal olan, anne ve babanın aynı sabır, tutarlılık ve istekle çocuklarını yetiştirmesidir.</p>

  <p class="normal">Anne ve baba farklı görüşlere sahip olabilir. Bu çok doğal ve normaldir. Önemli olan, bu farklı görüşleri çocuğa farklı olarak yansıtmamaktır.</p>

  <p class="normal"><span class="ideitalik">"Kemal öğlen okuldan eve gelmişti. Önce yemeğini yiyip biraz dinlendi. Bilgisayarının başına geçti. Aradan uzun süre geçmesine rağmen hâlâ derslerini yapmaya başlamamıştı. Annesi, 'Kemal'ciğim, yeterince oynadın. Artık derslerine başlar mısın? Yarın matematik sınavım var demiştin' diye uyardı. Kemal hiç ilgilenmedi ve oynamaya devam etti. Annesi kek yapmıştı. Meyve suyunu da koyup, onu mutfağa çağırdı. Bir yandan akşam yemeğini hazırlarken, bir yandan da Kemal'le sohbet ediyordu. Kendi okul hayatından söz etti. Üniversiteye gitmeyi çok istemesine rağmen, yeterli çalışmadığı için gidememişti. Hiç öğüt vermedi, ona uyarılarda bulunmadı. Sadece anlattı. Kemal odasına döndü. Bilgisayarını kapattı. Matematik çalışmaya başladı.</span></p>

  <p class="normal"><span class="ideitalik">Akşam babası geldi. Kemal yemekte yarın olacak sınavından söz etti. Babasından anlamadığı bir konu için yardım istedi. Babası ile çalışmaya başladılar. Kemal soruları yanlış cevaplıyordu. Babası bir anda öfkelendi. 'Okuldan geldiğinden beri iyice çalışmış olsan böyle cevaplamazdın. Aklın fikrin oyunda' deyip dışarı çıktı. Annesi, babasının bu tavrına sinirlendi. Bu kez, anne ve baba aralarında tartışmaya başladılar. Babası, annesine, 'Sen böyle anlayışla yaklaş bakalım, göreceğiz neler olacak. Ceza nedir sayende bilmiyor. Senin oğlun adam olmayacak!!!' diye bağırdı.</span></p>

  <p class="normal"><span class="ideitalik">Kemal odasından tüm bu tartışmaya kulak misafiri olmuştu."</span></p>

  <p class="normal">Duymaz, anlamaz dediğiniz birçok şeyi çocuklarınız biliyor. Malum, onlar yeni çağın çocukları...</p>

  <p class="normal">Şimdi, bilinçli bir anne-babanın çocuğu nasıl olur, gelin onu sıralayalım.</p>

  <p class="indentmetinbold">Bilinçli Anne ve Babanın Çocuğu;</p>

  <p class="indentmetin">• Özgüven sahibi,</p>

  <p class="indentmetin">• Kendine saygılı,</p>

  <p class="indentmetin">• Sorumluluk duygusu gelişmiş,</p>

  <p class="indentmetin">• Sosyal, aktif ve girişken,</p>

  <p class="indentmetin">• Yaratıcı ve üretken,</p>

  <p class="indentmetin">• Başkalarının haklarına saygı duyan,</p>

  <p class="indentmetin">• Eleştirilere açık,</p>

  <p class="indentmetin">• Sınırlarını bilen,</p>

  <p class="indentmetin">• Yeni düşünceler üretebilen,</p>

  <p class="indentmetin">• Kendini rahat ifade edebilen,</p>

  <p class="indentmetin">• Uyumlu,</p>

  <p class="indentmetin">• İyi ilişkiler kurabilen,</p>

  <p class="indentmetin">• Hedefleri olan,</p>

  <p class="indentmetin">• Düşünce ve inançları doğrultusunda hareket eden,</p>

  <p class="indentmetin">• Hoşgörülü bir birey olur.</p>
</body>
</html>