<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_35"><span class="sagbaslik1">Benim Elim,<br class="chapter"/>
  Benim İfadelerim</span></h2>

  <p class="normal">Daha önceki bölümlerde belirttiğimi gibi, kişinin kendine inancı, kendisinin iyi özelliklerini görmesiyle yakından ilgilidir. Bu olumlu özelliklerin yazılması çocuğunuzun özgüven gelişimi açısından da önemlidir.</p>

  <p class="normal">Kendisine olan özsaygısının gelişimi açısından da bu oyun oldukça değerlidir. Özsaygı çok büyük başarılar gerektirmez. Çocuğun bir şeyi iyi yapabildiğine inanmasıyla gelişir.</p>

  <p class="normal">Aile bireyleri ayrı kâğıtlar üstüne ellerini koyup şeklini çizsin. Sonra bu el şekli üzerine "olumlu" özelliklerini belirtsin. Çocuğunuz el şeklini çizdikten sonra, kendisinde olumlu bulduğu özellikleri yazsın. Daha sonra diğer aile bireyleri, onun unuttuğu, yazmadığı olumlu özelliklerini söylesin. Bunu birlikte yapmak, aile içinde kendi değerini bir kez daha görmesini, hissetmesini sağlayacaktır.</p>

  <p class="normal">Bazen birbirimize sadece olumsuz özelliklerimizi söylüyoruz. Bu etiketlemeler zamanla kişilik özelliği halini alıyor. Bir çocuğa sürekli "dağınıksın", "tembelsin" demek bunların bilinçaltında kayıtlanmasını sağlıyor. Bu durumun farkına varamayan aileler sonra,</p>

  <p class="normal">"Bu çocuk neden bu kadar tembel?" veya</p>

  <p class="normal">"Neden bu kadar dağınık anlayamıyorum" gibi ifadeler kullanıyor.</p>

  <p class="normal">Kullandığımız ifadelere dikkat etmemiz gerekir. Bu nedenle çocuğumuzun olumlu özelliklerini daha fazla dile getirmeliyiz. Ayrıca bu oyun sayesinde, çizdiği için görüyor, unuttuğu söylendiği için duyuyor ve hissediyor. Yani duygularla bilinçaltına tam kayıt gerçekleşmiş oluyor. (Konuyla ilgili detaylı bilgiler için, "Çocuklar ile İletişimimizi Engelleyen İfadeler" bölümüne bakabilirsiniz.)</p>

  <p class="normal">Ben bu uygulamayı "yapamamlar" listesinden sonra yaptırıyorum. Sonuç daha çabuk geliyor. Kendi yazdığını diğer yazdığı ile eşleştirip, "yapamam" dediği konu hakkında yeniden düşünmesini sağlıyor.</p>

  <p class="normal">Şöyle örnek vereyim. Elinin üstüne "çalışkanım" yazmışsa ve "yapamamlar" listesinde, "Matematikten asla yüksek not alamam" demişse, sorular sormaya başlıyorum.</p>

  <p class="normal">Kısa bir zaman sonra, "Demek ki ben matematiğe yeterli çalışmıyorum" diyor.</p>

  <p class="normal">Burada önemli olan, çocuğunuzun sorununu kendinin dile getirebilmesi. Sorunu bu sayede fark edebiliyor.</p>

  <p class="normal">Anne ve babaların söylediği, "Tembellik ediyorsun ve matematiği yeterince çalışmıyorsun" cümlesi onu, yazık ki daha çok çalışmaya yönlendiremiyor.</p>

  <p class="normal">(Konuyu "Çocuk Yetiştirmede Yeni Çağ Tekniği: NLP" bölümünde detaylarıyla ele alacağız.)</p>
</body>
</html>