<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_55"><span class="sagbaslik1">Siz Olsanız Ne Yapardınız?</span></h2>

  <p class="normal">1. <span class="ideitalik">"Gökhan'ın bitip tükenmek bilmeyen bir enerjisi vardı. Yerinde duramıyordu. Odası sürekli dağınık haldeydi. Annesinin defalarca uyarması işe yaramıyordu. Gökhan arkadaşları ile basketbol oynamayı seviyordu. Ancak eve geldiğinde eşyalarını bir yığın halinde salona koyuyor ve koltuğa yatıyordu. Televizyon izlerken oturarak değil yatarak izlemeyi seviyordu. Evin içinde sürekli hareket halindeydi. Bir de dışarı çıkarken, kıyafet seçme derdi, annesini çileden çıkarıyordu. Birini giyiyor, diğerini çıkarıyor, bir daha deniyordu. Çıkardıkları da yatağının üstüne koyuyordu!!! Tüm bu enerjik ve hareketli yapısı evlerine misafir geldiğinde kayboluyor ve odasında oturmayı tercih ediyordu. Ya da gittikleri bir yerde konuşması gerekirse, sık sık duraksayarak ve kontrollü konuşuyordu. Akşam yemekleri için ailece dışarı çıktıklarında, Gökhan en az 2-3 kez oturduğu sandalyesini değiştiriyordu. Bir yerde uzun süre oturmak ona göre değildi. Hele kulağında sürekli o tuhaf müzik dinlemesini annesinin anlaması imkânsızdı."</span></p>

  <p class="normal">Siz Gökhan'ın annesinin yerinde olsanız odasını ve bu dağınık halini nasıl düzeltmeye çalışırdınız?</p>

  <p class="normal">a) Defalarca onunla konuşmayı denerdiniz. Ta ki sonuç değişinceye kadar.</p>

  <p class="normal">b) Gökhan, Rahatına Düşkün, Dokunsal-Görsel-İşitsel bir tip. Ona göre davranırdınız.</p>

  <p class="normal">c) Bir kez eşyalarını çöpe atarsınız, bak bir daha ortalığı dağınık bırakıyor mu?</p>

  <p class="normal">d) Artık siz de toplamazsınız, o dağınıklıkta kalsın bakalım.</p>

  <p class="normal">e) Gökhan İşitsel-Dokunsal-Görsel, Geveze tipte bir çocuk. Ona göre davranırdınız.</p>

  <p class="normal">f) Yukarıdaki seçenekler dışında bir şey düşünüyorsanız belirtiniz.</p>

  <p class="normal">2. <span class="ideitalik">"Deniz okulda çok başarılı bir öğrenci olmasına rağmen kitap okumayı sevmiyordu. Öğretmeni sınıfta yüksek sesle bir şey okumasını söylediğinde bunu rahatlıkla gerçekleştiremiyordu. Arkadaşları ile çok rahat sohbet etmesine karşın, kalabalık ortamlarda sessiz kalmayı tercih ediyordu. Öğretmeni bu durumu annesine aktardı."</span></p>

  <p class="normal">Annesinin yerinde olsanız ne yapardınız?</p>

  <p class="normal">a) Deniz, Görsel-Dokunsal-İşitsel bir "empatik" kişilik tiplemesinin özelliklerine sahip. Ona göre davranırdınız.</p>

  <p class="normal">b) Evde yüksek sesle kitap okuması için onu zorlardınız. Bu şekilde alışması kolay olur.</p>

  <p class="normal">c) Deniz, İşitsel-Görsel-Dokunsal, Konuşkan bir tip. Ona göre davranırdınız.</p>

  <p class="normal">d) Bir şey söylemezdiniz, nasılsa alışır.</p>

  <p class="normal">e) Yukarıdaki seçenekler dışında bir şey düşünüyorsanız belirtiniz.</p>

  <p class="normal">3. <span class="ideitalik">"Murat öğrenmeye çok hevesli bir çocuktu. Çok konuşkan, neşeli ve enerji doluydu. Hiç susmadan saatlerce konuşabilirdi. Çok güzel taklitler yapıyordu. Buna rağmen tanımadığı kişilerin bulunduğu kalabalık bir gruba girince çekingen davranıyordu. Murat'ın bu çekingen davranışlarına nasıl bir çözüm bulurdunuz?"</span></p>

  <p class="normal">a) Onu daha sosyal olabileceği gruplara götürürdünüz.</p>

  <p class="normal">b) Bu çekingenliğini bırakmasını kesin bir dille söylerdiniz.</p>

  <p class="normal">c) Karşınıza alır, ona bu konu hakkında ders verirdiniz.</p>

  <p class="normal">d) Ders vermek ya da emretmek yerine, bunu nasıl aşabileceğini tartışırdınız.</p>

  <p class="normal">e) Biliyorsunuz ki, o İşitsel-Dokunsal-Görsel, Geveze bir tip. Ona göre davranırdınız.</p>

  <p class="normal">f) Yukarıdaki seçenekler dışında bir şey düşünüyorsanız belirtiniz.</p>

  <p class="normal">4. Çocuğunuzu, eşinizi ya da sevdiklerinizi eleştirirken gerektiği kadar kibar mısınız?</p>

  <p class="normal">a) Evet.</p>

  <p class="normal">b) Hayır.</p>

  <p class="normal">c) Bazen.</p>

  <p class="normal">d) Yeterince.</p>

  <p class="normal">5. Çocuğunuz okuldan geldi. Yüzü biraz asık ve gergin, odasına girdi ve dışarı çıkmıyor. Yalnız kalmak istediğini söyledi. Bu durumda nasıl davranırdınız?</p>

  <p class="normal">a) Yanına gider, ısrarla ne olduğunu öğrenmeye çalışırdınız.</p>

  <p class="normal">b) Onu eğlendirmek için zorlardınız.</p>

  <p class="normal">c) İstediği zaman onunla konuşmaya hazır olduğunuzu söyler ve yalnız kalmasını sağlardınız.</p>

  <p class="normal">d) Dışarı çıkıp yanınıza gelmesini söylerdiniz. Sizin yanınızda olursa gerginliği geçer.</p>

  <p class="normal">e) Yukarıdaki seçenekler dışında bir şey düşünüyorsanız belirtiniz.</p>

  <p class="normal">6. Çocuğunuzun çok önemli bir sınavı var. Sınavdan bir gece önce en sevdiği arkadaşı ile birlikte kalmak istediğini söylüyor. Yanıtınız ne olurdu?</p>

  <p class="normal">a) Çok çalıştı ve bunaldı, bu iyi bir fikir.</p>

  <p class="normal">b) Asla kabul etmezsiniz, lafı bile olamaz.</p>

  <p class="normal">c) Önce hayır der, sonra ısrarlarına dayanamaz kabul ederdiniz.</p>

  <p class="normal">d) Olasılıkları ona anlatır, tercihi kendisine bırakırdınız.</p>

  <p class="normal">e) Yukarıdaki seçenekler dışında bir şey düşünüyorsanız belirtiniz.</p>

  <p class="normal">7. Çocuğunuz en sevdiği arkadaşı ile kavga etmiş ve küsmüş. Size durumu anlatıyor. Tavrınız ne olurdu?</p>

  <p class="normal">a) Aman, küsmeleri iyi oldu. Çocuğunuz evde hep yanınızda.</p>

  <p class="normal">b) Onu çok iyi anladığınızı, o anda neler hissettiğini tahmin edebildiğinizi söylersiniz. Yani empati kurarsınız.</p>

  <p class="normal">c) Arkadaşına telefon açar, aralarındaki sorun için onunla konuşurdunuz. Bunu da çocuğunuza söylemezdiniz.</p>

  <p class="normal">d) Nasıl olsa iki gün sonra barışırlar, bu nedenle ilgilenmezdiniz.</p>

  <p class="normal">e) Yukarıdaki seçenekler dışında bir şey düşünüyorsanız belirtiniz.</p>

  <p class="normal">8. Çocuğunuzun en samimi arkadaşı, başka bir arkadaşlarına okulda vurmuş. Çocuğunuz akşam size durumu anlatıyor. Nasıl davranırdınız?</p>

  <p class="normal">a) "O kötü bir çocuk. Bir daha asla onunla görüşme" dersiniz.</p>

  <p class="normal">b) "O hep böyle yaramazlıklar yapıyor. Sen de kendine dikkat et lütfen" dersiniz.</p>

  <p class="normal">c) Arkadaşının annesini arar, durumu onlara bildirirdiniz.</p>

  <p class="normal">d) Olayı ayrıntıları ile öğreninceye kadar yorum yapmamaya özen gösterirsiniz.</p>

  <p class="normal">e) Yukarıdaki seçenekler dışında bir şey düşünüyorsanız belirtiniz.</p>

  <p class="normal">9. Aşağıdaki ifadelerden çocuğunuza kullandıklarınızı lütfen işaretleyiniz.</p>

  <p class="normal">a) Tembel.</p>

  <p class="normal">b) Dağınıklığından bıktım.</p>

  <p class="normal">c) Hep böylesin.</p>

  <p class="normal">d) Sen daha çalışma bakalım, karneni alınca görüşeceğiz seninle.</p>

  <p class="normal">e) Ben sana Ceren ile konuşmayacaksın demedim mi?</p>

  <p class="normal">f) Sen bu çalışmanla sınav falan kazanamazsın.</p>

  <p class="normal">g) Her gün beni üzüyorsun.</p>

  <p class="normal">h) Senin iyiliğin için söylüyorum.</p>

  <p class="normal">i) Yukarıdaki seçenekler dışında bir şey söylüyorsanız belirtiniz.</p>

  <p class="normal">10. Aşağıda bulunan ifadelerden size tanıdık gelenleri işaretleyin lütfen.</p>

  <p class="normal">a) Ablan gibi olsana biraz.</p>

  <p class="normal">b) Bak Tuba'ya, hiç annesini üzüyor mu?</p>

  <p class="normal">c) Sen de Cenk gibi çalışsan başarılı olursun.</p>

  <p class="normal">d) Kardeşin beni hiç üzmüyor.</p>

  <p class="normal">e) Ağabeyin gibi odanı toplar mısın?</p>

  <p class="normal">f) Ezgi gibi uslu durur musun lütfen.</p>

  <p class="normal">g) Yukarıdaki seçenekler dışında bir şey söylüyorsanız belirtiniz.</p>

  <p class="normal"><span class="idebold">Çözümlemeler</span></p>

  <p class="normal">1. Gökhan Dokunsal-Görsel-İşitsel, Rahatına Düşkün bir tip. Bu durumda ona kullanacağınız ifadeler sizin hissettiklerinize yönelik olmalı. Bu ifadeleri kullanarak konuşmanızın size yararı olacaktır (b).</p>

  <p class="normal">2. Deniz, Görsel-Dokunsal-İşitsel, Empatik bir tip. Bu kişiler ile yazarak iletişim kurmak daha kolay olur. Konuyla ilgili duygu ve düşüncelerini yazmasını istemek, kendisini rahatlıkla ifade etmesi açısından yararlı olacaktır (a).</p>

  <p class="normal">3. Murat, İşitsel-Dokunsal-Görsel, Geveze bir tip. Onun duyguları hakkında konuşacaksanız hareket etmesi gerekir. Bu sayede kendini rahat ifade edecektir. Birlikte yürüyüşe çıkmak iyi fikir olabilir (e).</p>

  <p class="normal">4. Eşinize, çocuğunuza ya da sevdiklerinize karşı eleştiri yaparken kibar olmak durumu kolaylaştıracaktır. "Sandviç" denilen bir teknik vardır. Önce karşımızdaki kişiye olumlu yönlerini söyleyip takdirlerimizi bildiririz. Ardından bizi rahatsız eden durumu (eleştireceğimiz konuyu) anlatıp yine hoş sözler ile konuşmamızı sonlandırırız. Bu tarz bir eleştiri kişiyi aşındırmayacağı için sonrasında tatsız bir durum da oluşturmayacaktır. Mümkünse (a) ve (d).</p>

  <p class="normal">5. Çocuğunuzu anladığınızı söylemek ve yanında olduğunuzu hissettirmek onun için çok önemli (c).</p>

  <p class="normal">6. Kendi sorumluluğunu alması adına tüm olasılıkları anlatıp kararı ona bırakmanız uygun olanı. Aşındırıcı ifadeler kullanmaktansa tüm olasılıkları anlatıp son kararı kendisine bırakmanız sorumluluk bilincini geliştirecektir (d).</p>

  <p class="normal">7. Çocuklar için arkadaşlık çok önemli. Bazen bize çok basit gelen konular onlar için büyük önem taşıyor. Onun üzüntüsünü anladığınızı hissettirip empati kurmanız iletişiminiz açısından çok yararlı olacaktır. Anlaşılmış olmak kendisini daha iyi hissetmesine neden olacaktır (b).</p>

  <p class="normal">8. Objektif olabilmek ve çocuğunuzu etkilememek adına tüm yönleriyle olayı öğreninceye kadar yorum yapmamış olmanız uygun olacaktır (d). Etiketleme ya da yargılayıcı ifadeler yerine detayları bilmek sizin için de önemli.</p>

  <p class="normal">9. Dilerim çok az seçenek işaretlemişsinizdir.</p>

  <p class="normal">10. Yine çok az seçenek işaretlemiş olmanızı diliyorum.</p>
</body>
</html>