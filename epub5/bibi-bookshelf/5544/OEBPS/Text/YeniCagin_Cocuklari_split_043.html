<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_44"><span class="sagbaslik1">ÇOCUĞUNUZU YETİŞTİRMEYE<br class="chapter"/>
  KENDİNİZDEN BAŞLAYIN</span></h2>

  <p class="normal">Önce kendimizde değiştirmek, geliştirmek istediğimiz yönlerimizi tespit etmeliyiz. Temel inancımız değersiz olduğumuz yönündeyse, önce biz bunu değiştirmeliyiz ki, çocuğumuza değerli olduğunu aktarabilelim. Kendinize olan özgüveniniz düşükse, bunu da çocuğunuza yansıtırsınız. Yani önce siz özgüveninizi kazanmalısınız ki, bunu çocuğunuza modelleyebilesiniz.</p>

  <p class="normal">Değiştirmek, geliştirmek istediğiniz yönlerinizi belirledikten sonra, niyet edip eyleme geçmeniz yeterli.</p>

  <p class="normal">Başarının özgüvenle geliştiği varsayılır. Şimdi, özgüveninizi kazanmak, geliştirmek ve daha sonra da çocuklarınıza aktarabilmek için uygulayabileceğiniz yolları sıralayalım.</p>

  <p class="indentmetin">Çocuğunuzu Yetiştirmeye Kendinizden Başlayın:</p>

  <p class="indentmetin">1. Olumsuz tecrübelerinizi, kötü deneyimlerinizi hafızanızdan silin.</p>

  <p class="indentmetin">2. Kendinizle konuşun.</p>

  <p class="indentmetin">3. Yapacaklarınızı ertelemeyin.</p>

  <p class="indentmetin">4. Başarmak istediğiniz şeyi düşünün.</p>

  <p class="indentmetin">5. Geçmişte başardığınız işleri düşünün.</p>

  <p class="indentmetin">6. Sorunlarınızı gözünüzde büyütmeyin.</p>

  <p class="indentmetin">7. Hareket edin, gezinin!</p>

  <p class="indentmetin">8. İstediğiniz şeyi gerçekmiş gibi hayal edin.</p>

  <p class="indentmetin">9. Giysilerinizi iyi seçin.</p>

  <p class="indentmetin">10. "Hayır" demeyi öğrenin.</p>

  <p class="indentmetin">11. Sizi başarısızlığa iten davranış kalıplarınızı tespit edin.</p>

  <p class="indentmetin">12. Olumsuz düşüncelerden kurtulun.</p>

  <p class="indentmetin">13. Hedefinize odaklanın.</p>

  <p class="indentmetin">14. Bu "oyunun" keyfini çıkarın.</p>

  <p class="normal"><span class="idebold">1. Olumsuz tecrübelerinizi, kötü deneyimlerinizi hafızanızdan silin</span>. Yazıldığı kadar kolay değil dediğinizi tahmin ediyorum, denemeden lütfen karar vermeyin. Siz adım atın, gerisi kendiliğinde gelecek. Kötü bir çocukluk geçirmiş olabilirsiniz. Bu deneyimlerinizden, gerekliyse bir uzmandan da yardım alarak kurtulmaya çalışın. Bunları unutarak yeni bir başlangıç yapabilmek, çocuğunuzu yetiştirmeniz için çok önemli. Unutmayın, çocuğunuzun hayatına şekil vereceksiniz.</p>

  <p class="normal"><span class="idebold">2. Kendinizle konuşun.</span> Kendinizle iletişiminiz çok önemli. Ben zaten kendimle yeterince konuşuyorum diyorsanız, lütfen konuşmalarınızı takip edin. Sözünü ettiğim konuşmalar kendinizi yargılayıp, suçladığınız konuşmalar değil. "Ben başarılıyım", "Ben değerliyim", "Ben çok güçlüyüm" mesajları içeren konuşmalar. İçsel konuşmalarınızda mümkün olduğu kadar olumlu ifadeler kullanın. Ve çocuğunuza da bunları defalarca tekrarlayın.</p>

  <p class="normal"><span class="idebold">3. Yapacaklarınızı ertelemeyin</span>. Yapmayı arzu ettiğiniz işleri gün gün yazıp kendi otokontrolünüzü yapmaya özen gösterin. Yaptığınız işleri yarım bırakmak başarısızlık korkunuzdan kaynaklanıyor olabilir. Yarım bıraktığınız işleri tamamlamak kendinize güven duymanıza yardımcı olacaktır. Ayrıca bunu çocuğunuza da aşılayın. İşlerini yarım bırakmaması için ona destek olun. (Amaç Kartları oyununu birlikte oynayın.)</p>

  <p class="normal"><span class="idebold">4. Başarmak istediğiniz şeyi düşünün</span>. Bunun için kendinize zaman ayırın. Detaylandırmak ve başarma hissini yaşamak sizi olumlu bir ruh haline getirecektir. Çocuklar bir işi başardıkları zaman daha mutlu olurlar. Onların başarılarını takdir edin. Başarmanın tadını birlikte yaşayın.</p>

  <p class="normal"><span class="idebold">5. Geçmişte başardığınız işleri düşünün.</span> Hatta bunları yakınlarınıza anlatın. (Burada bir parantez, toplum olarak acılarımızı, dertlerimizi paylaşmayı seviyoruz. Dikkat edin tüm dertleşme konularımız genelde üzüntüler, sıkıntılar, tatsızlıklar üzerine. Sevinçlerimizi, başarılarımızı da paylaşıyoruz ama bunların konuşulma süresi ile tatsız konuşmaların süresi çok farklı. Nedense, başarılarımızdan daha az söz ediyoruz. Yaptığınız konuşmalarda başarı ve sevinçlerinizi anlatırken cömert olun. Elbette çocuklarınızın başarılarını da anlatmayı ihmal etmeyin.</p>

  <p class="normal"><span class="idebold">6. Sorunlarınızı gözünüzde büyütmeyin.</span> Olayları büyüttükçe işin içinden çıkamayacakmışsınız gibi hissetmeye başlarsınız. Bu da kendinize olan güveninizi aşağıya çeker. Daha önce yaşadığınız ve üstesinden geldiğiniz olayları hatırlayın. Çocuğunuzun da başarılı olduğu anları, ona hatırlatın. Başarılı olduğu zaman neler hissettiğini aklında canlandırmasına yardımcı olun.</p>

  <p class="normal"><span class="idebold">7. Hareket edin, gezinin!</span> Sürekli aynı ortamda bulunmak enerjinizin düşmesine neden olur. Çok bunaldığınızı düşündüğünüzde yürüyün, egzersiz yapın. Unutmayın, duyu organlarımızın da enerjiye ihtiyacı var. Yürümek ya da spor yapmak seratonin ve endorfin hormonlarınızı (Bkz. "Neden Oyun?" bölümü) artıracağından, kendinizi daha iyi hissedersiniz. Mümkünse çocuğunuzla birlikte yürüyün, yüzün, bisiklete binin. Hem birlikte vakit geçirin, hem de ortak bir eylem yapmanın tadına varın.</p>

  <p class="normal"><span class="idebold">8. İstediğiniz şeyi gerçekleşmiş gibi hayal edin.</span> Bu, bilinçaltınızı harekete geçirir. Bilinçaltımız emirlerimiz ile eyleme geçer. İmgeleme tekniğini kullanın. Çocuklarınızı hayal kurma konusunda rahat bırakın. Ve lütfen onların hayallerine gülmeyin.</p>

  <p class="normal"><span class="idebold">9. Giysilerinizi iyi seçin.</span> Kendinizi mutlu, rahat hissedeceğiniz giysiler giymek kendinizi iyi hissetmenize neden olacaktır. Çocuğunuz dışarı çıkarken giysi konusunda sizinle inatlaşırsa, onu rahat bırakın. İstediğini giymesine izin verin.</p>

  <p class="normal">"Okula da pijamasıyla gitmek istiyor, yine de izin mi vereceğim" demişti bir kez bir anne. Evet diye cevaplamıştım. "Nasıl olur Nur Hanım?" diye itiraz etti doğal olarak. Beş dakikacık bir canlandırma yapın dedim (yine oyun yani). Şimdi okula geldik. Arkadaşların ve öğretmenlerin seni pijama ile gördü. Sence ne yapacaklar? Tabii ki gülecekler, sen kendini nasıl hissedeceksin? İyi hissedeceksen bence tamam. Ayakkabılarını giyebilirsin.</p>

  <p class="normal">Bir sonraki hafta anne ile karşılaştık. Ne oldu diye sordum? Önce ikna etmeye çalışmış. Sonra da söylediğimi denemiş. Sonuçta sesini yükseltmeden, ağlamadan üstünü değişmiş. Hatta gülüşmüşler. Aslında orada çocuğun istediği, annesinin onunla biraz daha ilgilenmesi, o ilgiyi aldığı an sorun bitiyor. Demiştik ya, her çığlık bir yardım çağrısıdır.</p>

  <p class="normal"><span class="idebold">10. "Hayır" demeyi öğrenin.</span> Başka birini mutlu etmek adına, kendinizi üzecek bir şey yapmayın. Sizi olumsuz ruh haline götüren şeyleri yapmak enerjinizi aşağıya çekecektir. Hayır dedikten sonra da pişmanlık duyup geri dönmeyin. Çocuğunuz "hayır" dendiğinde bunun geri dönüşsüz olduğunu bilmeli. Tutarlılık çocuk yetiştirmede çok önemli.</p>

  <p class="normal"><span class="idebold">11. Sizi başarısızlığa iten davranış kalıplarınızı tespit edin.</span> Bunları ortadan kaldırmak için yöntemler geliştirin. Değişimi kendiniz yapabilirsiniz. Başka biri sizin yerinize, sizde bir değişim gerçekleştiremez. Size belli yöntemleri, uygulamaları anlatabilir, öğretebilir. Bunları uygulayacak ve kendi üzerinde çalışacak olan sizlersiniz. Kimse sizin zihninizde değişim yapamaz!!! Bu tarz olumsuz kalıpları çocuğunuzda da tespit ederseniz, onu bu konuda erken yaşta kendini geliştirmeye, değiştirmeye yönlendirebilirsiniz.</p>

  <p class="normal"><span class="idebold">12. Olumsuz düşüncelerden kurtulun.</span> Olumsuz kelimeler ve düşünceler beyninizde yer ederek kalıplaşır. Kullanıldıkça beslenir ve yine olumsuzluk olarak size geri döner. Sonuç olarak, kullandığımız kelimelere dikkat etmeliyiz. Her kullandığımız olumsuz kelime, bize geçmiş olumsuz deneyimlerimizi anımsatır. Bu kelimeleri dilimizden çıkarmamız gerekmektedir.</p>

  <p class="normal"><span class="idebold">13. Hedefinize odaklanın.</span> Hayatınıza yön verecek olan sizsiniz. Başarıya kanalize olmuş ruh hali size enerji ve mutluluk olarak geri dönecektir. Bu davranış, çocuğunuzun da başarı konusundaki modeli olacaktır.</p>

  <p class="normal"><span class="idebold">14. Bu "oyunun" keyfini çıkarın.</span> Bu süreci bir zorlu sınav gibi değil, kendi kendinize oynadığınız bir "oyun" gibi görün. Oyunlar sadece Yeni Çağın Çocuklarına yönelik değildir!</p>

  <p class="normal">Algılama filtreleri bireyseldir ve kişiye özgüdür. Herkesin kendi deneyimlerine, varsayımlarına, yetiştirilme tarzına, inançlarına göre değişir. Filtreleri değiştirerek dünyayı ve olayları algılayışımızı değiştirebiliriz.</p>

  <p class="normal">Dünyanızda bulduğunuz her şey, bilinçli ya da bilinçsiz olarak zihniniz tarafından yaratılmaktadır.</p>

  <p class="normal">NLP'de gerçeklik haritaları diye bir bölüm vardır. Bu da az önce belirttiğim gibi, dünyayı algılayışımızla ilgilidir. İnsanlar ile iletişim kurma aşamasında haritalar kullanılır. Haritalar bize her bireyin kendi kişisel gerçeğini yansıtır. İletişim sırasında karşımızdaki kişinin haritasını anlayabilmek ve ona anlayış gösterebilmek durumundayız. Her kişinin çok farklı bir dünya haritasına sahip olduğunu aklımızdan çıkarmamalıyız. Çocuklarınız arasında farklılıkları bu nedenle anlamaya çalışın. Her birey, her çocuk ayrı ayrı özeldir.</p>

  <p class="normal">Burada bir küçük uygulama yapalım. Bunun için en az iki kişi olmanız gerekiyor. Elinize kâğıt kalem almanızı rica ediyorum. Bir çizim yapacağız. Lütfen çizimi yaparken birbirinizin kâğıtlarına bakmayın.</p>

  <p class="normal">Büyük bir masa düşünün (çiziyoruz). Masanın üstünde kareli bir masa örtüsü var. Örtünün üstünde hasırdan bir meyve tabağı bulunmakta. Bu tabağın içinde muz, siyah üzüm, armut, elma ve portakallar var. Meyve tabağının yanında kare bir tepsi var. Desenli olan bu tepsinin içinde çay bardakları bulunuyor. Tepsinin arkasında içi su dolu bir şişe ve boş bir su bardağı var.</p>

  <p class="normal">Şimdi kâğıtlarınıza bakın lütfen. Nasıl? Aynı şeyleri duyduğunuz halde ortaya çıkan resim ya da resimler ne kadar farklı değil mi?</p>

  <p class="normal">Anlatmak istediğimi bu uygulama ile daha iyi görmüşsünüzdür. Herkesin algılaması ve deneyimleri birbirinden farklıdır.</p>

  <p class="normal">Çocuğunuzla iletişimde bu gerçeği anımsayın lütfen. Anlatmak istediğinizi şeyi açık bir ifade ile belirtin. Ve anlattığınız konuyu onun nasıl algıladığını öğrenmeye çalışın.</p>
</body>
</html>