<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_59"><span class="sagbaslik1">OLUMLU BAKIŞ</span></h2>

  <p class="sagnormal">"Kendilerinden memnun olan kişiler,<br class="chapter"/>
  iyi sonuçlar yaratır."<br class="chapter"/>
  <span class="ideitalik">Acar Baltaş</span></p>

  <p class="normal">Yeni bir güne nasıl başlıyorsunuz? (Öğrenmek istiyorsanız, çocuğunuzla Yüzüme Bak Duygumu Anla oyunu oynayabilirsiniz.)</p>

  <p class="indentmetin">• Gülümseyerek</p>

  <p class="indentmetin">• Neşeli ve umut dolu</p>

  <p class="indentmetin">• Yüzü asık</p>

  <p class="indentmetin">• "İyi kalkmadım" diyerek</p>

  <p class="indentmetin">• Sinirli</p>

  <p class="normal">Yaşadığınız olumsuz olaylara karşı tepkiniz ne oluyor?</p>

  <p class="indentmetin">• Çok sinirlenip, beddualar ediyorsunuz.</p>

  <p class="indentmetin">• Karşınızdaki kişiye küfrediyorsunuz.</p>

  <p class="indentmetin">• Bağırıp, tartışıyorsunuz.</p>

  <p class="indentmetin">• Sakin olmaya gayret ediyorsunuz.</p>

  <p class="indentmetin">• Sakinleşip, yaşadığınız olay hakkında konuşmaya çalışıyorsunuz.</p>

  <p class="normal">Yukarıdaki sorulara yanıtlarımız yaşama bakışımızı gösteriyor. Birlikte yaşadığımız kişilere (anne, baba, eş, çocuk, arkadaş, sevgili) karşı davranışlarımız, onların hayatlarını da etkilememize neden oluyor. Kendimizi "iyi" hissetmediğimizde (istemeden de olsa) yanımızdaki kişilere karşı daha kırıcı, yıpratıcı ve aşındırıcı konuşmalar yapıyoruz.</p>

  <p class="normal">Önce bizler kendimizden memnun olmalıyız. Kendimizle barışık ve mutlu olabildiğimiz zaman, etrafımızdaki kişilere karşı davranışımız da değişiyor. Yaşadığımız olaylara/durumlara sakin olmaya özen göstererek bakabilsek, hayat bizim için daha keyifli olacaktır.</p>

  <p class="normal">22 Mart "Dünya Su Günü" nedeniyle, birlikte çalıştığım bir anaokulu özel bir gösteri hazırlamıştı.</p>

  <p class="normal">Okulun yetkilileri benden bu konuyla ilgili bir sunum rica etmişlerdi. Bende bu vesile ile hem suyun bedenimizle ilişkisini hem de birbirimize ve çocuklarımıza uyguladığımız "Duygusal Şiddet"i anlatmıştım.</p>

  <p class="normal">Üzerinde yaşadığımız dünyanın büyük kısmı sudan oluşmuştur. Tıpkı bedenimiz gibi. Su bizim hayatımızdır.</p>

  <p class="indentmetin">• Bedenimizin %65-70'i sudan oluşur.</p>

  <p class="indentmetin">• Kanda %90,</p>

  <p class="indentmetin">• Kemiklerde %22,</p>

  <p class="indentmetin">• Beyinde %75 oranında su bulunur.</p>

  <p class="normal">Vücudumuz suyu depolayamadığı için, açlığı uzun süre tolere edebilmemize karşın, susuzluğa karşı dayanıksızızdır. Bedenimizde var olan suyun tamamına yakını aktif olarak kullanılmaktadır.</p>

  <p class="normal">Suyun bedenimiz için sayısız yararı var. Kısaca, benim için önemli olan maddeleri sıralamak istiyorum.</p>

  <p class="indentmetin">• Su vücudun her hücresinde elektriksel ve manyetik enerji üretir. Bize yaşam gücü verir.</p>

  <p class="indentmetin">• Hücre yapısındaki maddeleri birbirine bağlayan yapıştırıcıdır.</p>

  <p class="indentmetin">• DNA hasarını önlemeye yardımcı olur.</p>

  <p class="indentmetin">• Zihin ve vücut fonksiyonlarını bütünleştirir.</p>

  <p class="indentmetin">• Canlı olan her şey sudan yaratılmıştır.</p>

  <p class="normal">Su ile ilgili elbette birçok araştırma yapılmıştır. Bunlardan çok ilginç olan bir tanesi, İranlı Doktor Fereydoon Batmanghelidj'in yaptığı araştırmadır.</p>

  <p class="normal">Konuyla ilgili iki kitabı bulunmaktadır: <span class="ideitalik">Vücudunuz Sizden Su İstiyor</span> ve <span class="ideitalik">Hasta Değil Susuzsunuz</span>.</p>

  <p class="normal">Bedenimizdeki suyun rolü ile ilgili olarak yirmi yıldan uzun bir süredir devam eden klinik çalışmaların ve bilimsel araştırmaların sonucunda, öncü bir tıp doktoru ve tanınmış bir yazar olan Batmanghelidj, suyun –evet yanlış anlamadınız suyun!– pek çok çözümsüz hastalığı nasıl iyileştirebildiğini keşfetmiştir. Basit bir şekilde sıvı ve tuz dengenizi ayarlayarak yüzlerce hastalığı iyileştirebilir, hastalıklardan korunabilir ve sağlıklı bir yaşamın tadını çıkarabilirsiniz.<sup class="calibre2"><a href="YeniCagin_Cocuklari_split_071.html#footnote-522-18" id="footnote-522-18-backlink">[18]</a></sup></p>

  <p class="normal">Peki, bizim için bu kadar önemli olan su bedenimizde başka neler yapıyor, şimdi ona bakalım.</p>
</body>
</html>