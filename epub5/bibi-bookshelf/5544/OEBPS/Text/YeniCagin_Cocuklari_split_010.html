<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_13"><span class="sagbaslik1">OYUNLAR ÇOCUKLARA<br class="chapter"/>
  NE KAZANDIRIR?</span></h2>

  <p class="normal">Oyun çocuk için ciddi bir iştir<span class="idebold">.</span></p>

  <p class="normal">Basit bir cümle gibi durmuş olsa da, çocukların dünyası oyunlarla şekillenir. Nasıl bir bayan için elbiseleri, takıları, ayakkabıları değerli ise, çocuk içinde oyuncakları aynı değeri taşır.</p>

  <p class="normal">Oyuncakları konusundaki hassasiyetleri de bu yüzdendir. Oynayabilmeleri için oyuncaklarına ihtiyaç duyarlar.</p>

  <p class="normal">Çocuk oyun sayesinde sosyalleşir.</p>

  <p class="normal">Çocuk, oynamak için bir başkasının zorlamasını beklemez. Oyun oynamaya kendi karar verir, oyunu yine kendi özgür iradesiyle bitirir. Dikkat ederseniz çocuklar çok kısa sürede sokakta, parkta ya da oyun alanında arkadaş bulurlar ve oyun bitince de ayrılırlar. Oyunun bu özelliği çocuğa ileriki yaşlar için kendi başına karar verme alışkanlığını kazandırır, işbirliği yapma, yardımlaşma duygusunu geliştirir. Bazen çocuk oyuna yeni kurallar getirme kararı alır. Bu kararlar ileriki yaşlarda hangi durumlarda nasıl karar vermesi gerektiğini kavramasına yardımcı olur. Çocuk oyunları, çocuklar arasında iletişimin sağlıklı bir şekilde gelişmesine de yarar sağlar. Çocuklar oyunlar sayesinde sosyalleşir. Saygı duymaları gerektiğini, başkalarının haklarını da koruması gerektiğini öğrenirler. Aralarında iletişim kurulur ve bu iletişim onların gerçek hayatı anlamalarına yardımcı olur. Oyun çocuklarda yaratıcı düşünme gelişimini sağlar. Çocuk kurallar çerçevesinde düşünce ve duygularını rahatlıkla açıklar, yenilikler bulur. Oyun ortamındaki problemler yine çocuklar arasında tartışılarak çözülür. Oyunlardaki bu özgür ortam, çocuğun büyüdüğünde kişilikli, kendini rahat ifade eden, haklarını koruyan ve karşısındaki kişinin haklarına saygılı, toplumla uyum ve barış içinde yaşayan, gereğinde toplumu da yönlendiren bir kişi olmasını sağlar.</p>

  <p class="normal">Oyun çocuğun yaşamının vazgeçilmez bir parçasıdır. Çocuklar oynadıkları oyunlar ve oyundaki kişilik rolleri ile yaşadıkları ortamı yansıtırlar, kendi hayal dünyalarını aktarırlar. Bu dünya onunların duygu ve düşüncelerini, isteklerini rahatlıkla gerçekleştirdiği bir dünyadır. Çocuğun oyundaki hayal dünyası onun gerçek yaşamı daha iyi görmesini ve kavramasını sağlayarak psikolojik olgunluğuna yardımcı olur.</p>

  <p class="normal">Oyun alanlarına bırakılan çocuklar çok kolay kaynaşırlar. Hatta bu kaynaşma ve anında kurulan diyalog sayesinde dakikalarca oynayabilirler. Oyun sonrası anne ve baba yeni arkadaşı ile ilgili soru sorduklarında çocuğun arkadaşının adını dahi sormadığını öğrenirler. Küçük bir çocuk için ad, yaş, sosyal durum hiç önemli değildir. Onun için arkadaşı ile keyifli oyun oynaması yeterlidir.</p>

  <p class="normal">İlerleyen dönemlerde ise, yeni girdiği ortamlarda küçük bir çocukken yaşadığı rahatlığı yazık ki yaşayamaz. Adını bilmediği biri ile dakikalarca vakit geçirmesi zordur. Kendinizi düşünün. Tanımadığınız kişilerle bir araya geliyorsunuz ve birlikte geçireceğiniz 40-60 dakikanız (oyun alanlarındaki süre bu kadar) var. Ne kadar eğlenebilirsiniz? Bu süreyi verimli olarak kullanabilmek için neler yaparsınız?</p>

  <p class="normal">Kısaca anlatmak istediğim, çocukların bu kadar kolay iletişim kurabilme nedenleri "oyundur". Eğer sizin de tanımadığınız kişiler ile bir araya gelmek için ortak bir nedeniniz varsa süre sizin için verimli ve etkili geçecektir. Ortak bir amacınız ya da konuşma nedeniniz yoksa bu süre sizin için zorlayıcı olacaktır.</p>
</body>
</html>