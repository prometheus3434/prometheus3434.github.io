<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_47"><span class="sagbaslik1">TEMSİL SİSTEMLERİ</span></h2>

  <p class="normal">Deneyimlerimizi algılarken beş duyumuzu kullanıyoruz. Bu nedenle, NLP temsil sistemi, beş duyumuz ile adlandırılıyor. Ancak ben burada üç temsil sistemimizden söz edeceğim.</p>

  <table class="generictable">
    <tr class="calibre3">
      <td class="calibre4">Görme</td>

      <td class="calibre4">&lt;–&gt;</td>

      <td class="calibre4">Görsel</td>

      <td class="calibre4">&lt;–&gt;</td>

      <td class="calibre4">G</td>
    </tr>

    <tr class="calibre3">
      <td class="calibre4">Duyma</td>

      <td class="calibre4">&lt;–&gt;</td>

      <td class="calibre4">İşitsel</td>

      <td class="calibre4">&lt;–&gt;</td>

      <td class="calibre4">İ</td>
    </tr>

    <tr class="calibre3">
      <td class="calibre4">Dokunma</td>

      <td class="calibre4">&lt;–&gt;</td>

      <td class="calibre4">Dokunsal</td>

      <td class="calibre4">&lt;–&gt;</td>

      <td class="calibre4">D</td>
    </tr>
  </table>

  <p class="normal">Her temsil sistemi bir ağın bölümüdür. Herkesin ağırlıklı temsil sistemi farklıdır. Bir insanın temsil sisteminin doğumundan sonraki ilk üç ayında oluştuğu tahmin edilmektedir. Temsil sistemi bulunduğumuz ortama göre de oluşmaktadır. Çok kucağa alınan bir bebek, kuvvetle muhtemel "dokunsal" bir kimlik olacaktır. Aynı şekilde çok müzik dinletilen bir bebek "işitsel" temsil sistemine sahip olacaktır. Etrafında bol oyuncaklar ile bırakılan bebeğin "görsel" yönü gelişecektir.</p>

  <p class="normal">Herkes bu temsil sistemlerinin üçüne de sahiptir. Ancak sistemler herkeste eşit oranda gelişmediği için kişiye göre farklılık gösterir.</p>

  <p class="normal">Temsil sistemini bilmek neden önemli?</p>

  <p class="normal">Çok basit ve açık olarak yanıtlarsak, sağlıklı iletişimimiz için.</p>

  <p class="normal">Anne ve babaların çocukları ile iletişiminde, temsil sistemini bilmek önemlidir. Bu elbette iletişim halinde olan herkes için geçerli.</p>

  <p class="normal">Temsil sistemini bilmek önemli dedik. Şöyle örnekleyebiliriz:</p>

  <p class="normal">"Çocuk dokunsal bir kimlik ise, yerinde duramaz. Kıpır kıpırdır. Hareket halinde olmak onların doğal yapısıdır. Bitmek tükenmek bilmeyen enerjileri vardır. Oyuncaklarını bozup tekrar tamir etmekten hoşlanırlar. Etrafın dağınık olması onları rahatsız etmez. Eşyalarını genellikle yığınlar halinde toplarlar."</p>

  <p class="normal">Görsel kimlik olan anne veya baba bu çocuğa, "Odanı topla, burası çok dağınık" demiş olsa da çocuk bunu yapmakta zorlanacaktır. Dağınıklık onu rahatsız etmez. Hatta o dağınıklık içinde size istediğiniz eşyayı kolaylıkla bulabilecektir. Aynı şekilde, ders çalışırken masalarının üstü de bu şekilde dağınıktır.</p>

  <p class="normal">Anne veya baba çocuğa görsel temsil sistemine ait kelimeler kullandığı sürece, aralarında tatsız konuşmaların yaşanması olasıdır. Dokunsal kimlik olan çocuklara, "hissetmek", "dokunmak", "tutmak" gibi kelimeler kullanarak odasını toplamasını söylemeyi deneyin.</p>

  <p class="normal">Unutmayın, eylem yoksa sonuç da yoktur... Temsil sistemine göre kullanacağımız ifadeler, çocuklarımız ile iletişimimizde bize yardımcı olacaktır.</p>

  <p class="normal">NLP temsil sistemini tespit etmek için çeşitli testler uyguluyoruz. Bu testler ile çocuğun ve ailenin temsil sistemini bulup iletişimde düştükleri yanlışlıkları düzeltmek için gerekenleri paylaşılıyoruz.</p>

  <p class="normal">Şimdi size temsil sistemlerine göre kişilikler hakkında "genel" bilgiler vereceğim. Bu bilgiler ışığında siz de, çocuğunuzun ve kendinizin temsil sistemi hakkında fikir sahibi olacaksınız.</p>
</body>
</html>