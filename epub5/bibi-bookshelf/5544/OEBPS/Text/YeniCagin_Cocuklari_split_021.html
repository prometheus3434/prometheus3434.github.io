<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_23"><span class="sagbaslik1">Sinemaya Gidiyoruz</span></h2>

  <p class="normal">Oyun kahramanları, işten eve yorgun gelmiş anne-baba ve çocuk.</p>

  <p class="normal">Tüm gün okulda ya da kreşte olan çocukların, akşam eve geldiklerinde enerjileri hâlâ yerindedir. Eve geldiğinizde televizyon karşısına geçip, dinlenmeyi ya da sevdiğiniz bir programı izlemeyi düşünürken, çocuğunuz sizinle oynamak ister. Bu durumda ona ters yanıtlar verip, kendisini "değersiz" hissettirmeden, çocuğunuzla oyun oynayarak, bu isteğinizi gerçekleştirebilmeniz mümkün.</p>

  <p class="normal">Odanın ışıklarını söndürüp dışarı çıkın. Çocuğunuza şimdi sinemaya (tiyatroya) geldik deyin. Sinemada sessiz ve karanlık bir ortamın olduğunu, bu nedenle buna uygun davranmanız gerektiğini söyleyin. Baba biletleri alsın. Çocuk meyve suyu, süt ya da sadece su alabilir.</p>

  <p class="normal">Televizyon karşısında hepiniz yan yana sessizce oturup, onun yaşına uygun bir filmi izleyebilirsiniz. Zaten belli bir zaman sonra uyuyup kalacaktır. Bu hem onun için oyun olacaktır, hem bu sayede birlikte özel zaman geçirmiş olursunuz ve böylece kendinize biraz olsun dinlenme imkânı yaratırsınız.</p>
</body>
</html>