<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>YeniCagin Cocuklari</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="sagbaslik" id="calibre_toc_14"><span class="sagbaslik1">Oyun Çocuğu<br class="chapter"/>
  Hayata Hazırlar</span></h2>

  <p class="normal">Oyun üzerine yapılan araştırmalar, oyunun birçok temel özelliği olduğunu belirlemiştir.<sup class="calibre2"><a href="YeniCagin_Cocuklari_split_071.html#footnote-522-2" id="footnote-522-2-backlink">[2]</a></sup></p>

  <p class="normal"><span class="idebold">1. Oyun kurallı özgür bir eylemdir.</span></p>

  <p class="normal">Çocuklar oyun oynamaya kendi kendilerine karar verirler. Anne-babasının ya da arkadaşlarının diretmesiyle oyuna giren çocuk uyumsuzluk gösterir.</p>

  <p class="normal">Oyun ortamı çocuğun en özgür olduğu ortamdır. Oyun kurallarına uyduğu, oyunun ciddiyetini bozmadığı, oyunbozanlık yapmadığı sürece, oyun içinde müdahale söz konusu değildir. Düşüncelerini, duygularını oyun içerisinde kurallara uygun olarak açıklayabilir. Her ne kadar oyun ciddi bir eylemse de, katılanın zevk alması esastır.</p>

  <p class="normal">Marifet, kurallar çerçevesinde oyun oynayabilmektir. Bu aynı zamanda çocuğu sosyal kurallara uyması konusunda hayata hazırlar.</p>

  <p class="normal"><span class="idebold">2. Oyun ciddi bir eylemdir.</span></p>

  <p class="normal">Oyun eğlenirken öğrenmek, zevk almak, keyifli vakit geçirmek amacıyla oynanır ama bir ciddiyet içerir. Oyun oynarken kurallara uymak, başkasının hakkına saygı göstermek gerekir. Oyun oynayan çocuk ciddi bir iş yaptığı bilincini taşır. Çocuk oyundaki nesneleri gerçek yaşamdaki varlıklar olarak nitelendirir. Arabacılık oynayan çocuk, hareketleriyle, ses taklitleriyle kendisini arabasının yerine koymaktadır. Bebeğini uyutan kız çocuğu anne rolünü benimser. Yapılacak bir müdahale onu üzer. Çocuklar oyun oynarken büyüklerin izlemesinden rahatsızlık duyarlar. Çünkü büyüklerin müdahale etmesi, gülmesi onları rahatsız eder.</p>

  <p class="normal"><span class="idebold">3. Oyunlar, oynayıp bitirildikten sonra aynı şekilde yeniden oynanır.</span></p>

  <p class="normal">Çocuklar sıkılmadan aynı oyunu defalarca oynayabilir. Bu büyükler tarafından biraz zor anlaşılır.</p>

  <p class="normal">"Doymadın hâlâ?"</p>

  <p class="normal">"Yetmedi mi?"</p>

  <p class="normal">Bol bol oyun oynayanlar, hayatlarında birçok şeye yeniden aynı hevesle başlayabilmeyi de öğrenirler. Örneğin yeni bir iş gününe.</p>

  <p class="normal"><span class="idebold">4. Oyunlar başlar, sürdürülür ve biter.</span></p>

  <p class="normal">Her oyunun bitiş süresi vardır. Bir oyun bittiğinde başka bir oyuna başlanabilir. Rekabete dayalı grup oyunları, genellikle bir grubun oyuncularının diğer grubun oyuncularını saf dışı bırakmasıyla son bulur. Her oyunun temposu başlangıcından itibaren yavaş yavaş artar ve oyun belirli bir heyecana ulaşır. Bu heyecan oyun içerisinde iniş çıkışlar gösterir, heyecan sona erdiği an oyun da bitmiş olur. Oyun zevkli olmaktan çıkmaya başladığında hemen bırakılır.</p>

  <p class="normal"><span class="idebold">5. Çocuk oyunla mekân tercih etmeyi öğrenir.</span></p>

  <p class="normal">Bu mekânlar açık ve kapalı mekânlar olabilir. Oyunun özelliğine göre oyun mekânları seçilir. Gerçi günümüz şartları gereği çocukların oyun alanları kısıtlanmış durumdadır. Modern yaşamının getirdiği tehlikeler çocukları evlerinde oynamaya zorlar. Apartman yaşamının güçlüğü çocukların ev içinde oynamasına da engel teşkil etmektedir. Komşuların rahatsız olmaması için anne ve babaların oyun oynayan çocuklara sürekli müdahele etmeleri, çocuklarda gerilim yaratmakta, onları huzursuz etmektedir. "Koşma, zıplama, sessiz oynayın..." Bu cümleler çok tanıdık sanırım.</p>

  <p class="normal">Çocuklar, tercihleri konusunda bilgiler edinmeye, şartları değerlendirmeye, yaratıcı fikirler üretmeye başlar.</p>

  <p class="normal"><span class="idebold">6. Her oyunun kendine göre kuralları vardır ve bu kurallara uygun olarak oynanmak zorundadır.</span></p>

  <p class="normal">Kurallar genelde önceden konulmuştur. Kurallar bozulduğunda oyun, oyun olmaktan çıkar. Oyun içerisinde bu kurallara uymayan hemen oyundan atılır. Bu anlamda çocuk dünyası çok acımasızdır. Çünkü oyunbozanlık, mızıkçılık yapan çocuk oyunun büyülü dünyasını bozar. Ve bunun affedilebilecek yanı yoktur. Cezası da anında oyundan dışlanmaktır.</p>

  <p class="normal">Çocuk kurallara uymadığında neler olabileceğini yaşayarak öğrenir.</p>

  <p class="normal"><span class="idebold">7. Oyunda rekabet vardır.</span></p>

  <p class="normal">Grup oyunlarında kazanma hırsı gerilim yaratır. Oyunlarda oyuncu bir çaba harcar. Bu çaba başarılı olmak için gösterilen bir çabadır. Başarılı olan kişi veya grup daha çok zevk alır, sevinç duyar. Grup oyunlarında kazanan çocuğun sevinci ve kaybeden çocuğun üzüntüsü vardır. Çocuk bir dahaki sefere kazanmak için kendini motive eder. Rekabet duygusu oluşur.</p>

  <p class="normal">Çocuklarla her hafta buluşup, deneyler yaparak, oyunlar oynayarak öğrenmelerini desteklemeye çalışıyorum. Çalışmamızda, grup oyunları en keyifli ve en gerilimli zamanı oluşturuyor. Bir sonraki hafta gittiğimde son oyunu kaybeden grup oynadığımız oyunu tekrarlamak istiyor. Kazanma isteği ile motive oluyorlar.</p>

  <p class="normal">Bu tatlı rekabet ortamı, onları hayattaki mücadeleleri için hazırlamaktadır.</p>

  <p class="normal"><span class="idebold">8. Her oyunda bir ritim ve uyum söz konusudur.</span></p>

  <p class="normal">Oyun başlar, gittikçe çabukluk ve hız kazanır. Çabukluk ve hızda inişler ve çıkışlar olur. Bu iniş ve çıkışlar hem oyunun oynanışına keyif verir hem de bir ritm katar. Bu ritm çocuğun bedeni ve zihni arasında bir uyum oluşturur.</p>

  <p class="normal">Çocuklar bu sayede çabuk düşünüp, düşüncelerini hareketlerine yansıtmayı öğrenir.</p>

  <p class="normal">Başta da belirttiğim gibi, oluşturduğumuz oyun programı ile çocuklarla bol bol oyun oynuyorum. Bir yetişkin olarak oynadığım oyunlar sayesinde, yaptığım işe sevgim zaman geçtikçe daha da artıyor.</p>
</body>
</html>