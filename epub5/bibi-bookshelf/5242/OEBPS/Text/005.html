<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p5">Henüz bir şeyler yokken, hiçbir şey yokken ne vardı? Bu soruya Yunanlar anlatılarla, mitlerle yanıt verdiler.</p>

  <p class="p5">En başta, ilk başta var olan şey Boşluk&rsquo;tu; Yunanlar buna <span class="t13">Khaos</span> derler. Boşluk neydi? Bir boşluk, hiçbir şeyin ayırt edilemediği karanlık bir boşluk. Uçurum, karmaşa; yitik, sınırsız, dipsiz. Her şey bu Boşluk&rsquo;a kapılmış, tıpkı belirsiz bir gecede her şeyi yutacak uçsuz bucaksız bir ağız gibi. İşte böyle, başta Boşluk, uçurum, zifiri karanlık, uçsuz bucaksız boşluk vardı.</p>

  <p class="p5">Derken Toprak belirdi. Yunanlar <span class="t13">Gaia</span> dediler ona. Toprak boşluğun içinde belirdi. İşte Toprak, Khaos&rsquo;tan sonra doğdu; bazı yönleriyle onun tam zıddıydı. Toprak o karanlık uçurum, uçsuz bucaksız, belirsiz boşluk gibi değildi. Toprak&rsquo;ın belirli, ayrı, kesin bir biçimi vardı. Khaos&rsquo;un karmaşıklığının, karanlık belirsizliğinin karşısında Gaia&rsquo;nın açıklığı, sağlamlığı, kesinliği vardı. Toprak üstünde her şey belirgindi, görünebilirdi, sağlamdı. Gaia&rsquo;yı, Tanrıların, insanların, hayvanların üstünde güvenle yürüyebilecekleri bir şey olarak tanımlayabiliriz. Gaia dünyanın tabanıydı.</p>

  <h3 class="h31"><a id="ncx40"></a><a id="a4"></a>Toprağın dibinde: Boşluk</h3>

  <p class="p5">Engin Boşluk&rsquo;tan doğan dünyanın artık bir tabanı vardı. Bu taban bir yandan dağ biçiminde yukarılara doğru yükselir, öte yandan uçurum biçiminde aşağıya doğru iner. Bu yeraltının ucu bucağı yoktu; Gaia&rsquo;nın, sert, sağlam zeminin altında yine bir boşluk, Khaos vardı. Boşluk&rsquo;un bağrından çıkan Toprak yeraltı yoluyla yine ona bağlanıyordu. Khaos dendi mi Yunanlar bütün sınırların karıştığı bulanık bir sis düşünürler. Toprak&rsquo;ın en derin yerinde, işte o ilk baştaki kaos görüntüsü vardı.</p>

  <p class="p5">Toprak her ne kadar görünebilir, belirli bir biçime, ayrıca ondan doğanlar da tıpkı onun gibi sınırlara, kesin hatlara sahip olsa da, derinlikleriyle Boşluk&rsquo;a benzer. Kara Toprak&rsquo;tır o. Anlatılarda onu tanımlayan sıfatlar, Boşluk&rsquo;u anlatan sıfatlara benzer. Kara Toprak alt ile üst arasında gerinir; bir yanda karanlık, Toprak&rsquo;ın derinliklerinin temsil ettiği Boşluk ile diğer yanda göğe doğru yükselen karlı dağlar, en yüksek zirveleri hep ışık içindeki göğe ulaşan, aydınlık dağlar vardır. Kozmos denen bu yerde Toprak temeli oluşturur, ama işlevi sadece bu değildir. Her şeyi doğurur, her şeyi doyurur, elbette Khaos&rsquo;tan çıkma kimi varlıklar dışında, ki onlara biraz sonra değineceğiz. Gaia evrensel anadır. Ormanlar, dağlar, yeraltı mağaraları, deniz dalgaları, engin gök, hep Gaia&rsquo;dan, Toprak Ana&rsquo;dan doğar. İşte böyle, başta uçurum, Boşluk, uçsuz bucaksız, karanlık bir derinlik biçiminde devasa bir ağız vardır, ama bu ağız sonradan sağlam bir temele doğru, Toprak&rsquo;a doğru açılır. Toprak yukarı doğru yükselir, aşağı doğru derinleşir.</p>

  <p class="p5">Khaos ile Toprak&rsquo;tan sonra üçüncü olarak Yunanların Eros dedikleri, daha sonradan da &ldquo;Yaşlı Aşk&rdquo; adını verecekleri varlık doğar, resimlerde beyaz saçlı görünür: İlk Aşk&rsquo;tır o. Peki neden böyle bir ilk Eros vardır? Çünkü çok eski zamanlarda erkekle dişi henüz yoktu, cinsiyete sahip varlıklar da yoktu. Bu ilk Eros sonradan, erkeklerle kadınların varoluşuyla birlikte ortaya çıkacak Eros değildir. O andan sonra artık sorun zıt cinsleri çiftleştirmek olacaktır, bu da her iki tarafın arzulamasıyla, rıza göstermesiyle olacaktır.</p>

  <p class="p5">İşte <span class="t13">Khaos</span> cinssiz bir sözcüktür, eril bir sözcük değildir. Toprak Ana, <span class="t13">Gaia,</span> elbette dişidir. Ortada cinssiz Khaos tan başka varlık olmadığından, Gaia&rsquo;nın kendi kendini sevmekten başka çaresi de yoktur! Boşluk ile Toprak&rsquo;tan sonra üçüncü sırada ortaya çıkan <span class="t13">Eros</span> daha başta karşı cins arasındaki aşkı idare eden varlık değildir. İlk Eros evrende bir fışkırmayı ifade eder. Nasıl ki Toprak, Boşluk&rsquo;tan doğduysa Toprak&rsquo;tan da derinliklerinde taşıdıkları çıkacaktır. Toprak&rsquo;ın içinde, onunla karışmış durumda olan şeyler dışarı çıkar: Toprak herhangi bir şeyle birleşmeksizin doğurur. Toprak&rsquo;ın çıkarıp sergilediği şey aslında kendi içinde, karanlıklarda sakladığı şeydir.</p>

  <p class="p5">Toprak ilk önce çok önemli bir kişiyi doğurur, <span class="t13">Uranos,</span> Gök, hatta yıldızlı Gök. Sonra <span class="t13">Pontos&rsquo;</span>u, yani suyu, bütün suları, tam olarak deniz dalgasını doğurur, sözcüğün Yunancası erildir. İşte böyle, Toprak bu ikisini hiç kimseyle birleşmeden doğurur. İçinde taşıdığı güçle içinde var olanı dışarı çıkarır, bu da o andan sonra onun ikizi, karşıtı olacaktır. Neden mi? Çünkü yıldızlı Gök&rsquo;ü kendisiyle eşit biçimde yaratır, yani kendisiyle aynı büyüklükte, aynı sağlamlıkta, aynı dirilikte. İşte böylece Uranos onun üstüne uzanır. Toprak ile Gök evrenin üst üste binmiş iki düzlemini oluştururlar, birbirini eksiksiz tamamlayan taban ile kubbe, alt ile üst.</p>

  <p class="p5">Toprak Pontos&rsquo;u, Deniz&rsquo;i doğurunca, Pontos onu tamamlar, onun içine sızar, onu engin bir sıvı biçiminde çevreler. Tıpkı Uranos gibi Deniz de Toprak&rsquo;ın karşıtıdır. Toprak sağlam, yekparedir, burada hiçbir şey birbirine karışamaz, oysa Deniz tam aksine sadece sıvıdır, akışkandır, belirli biçimi yoktur, ele gelmez: Suları belirsiz, karmaşık biçimde birbirine karışır. Pontos yüzeyde ışıklıdır, ama derinlerinde tamamen karanlıktır, bu da onu tıpkı Toprak gibi bir yönüyle kaosa bağlar.</p>

  <p class="p5">Sözün kısası, dünya ilkin üç Tanrısal varlıkla oluşmuştur: <span class="t13">Khaos, Gaia, Eros,</span> sonra Toprak&rsquo;ın doğurduğu iki varlık: <span class="t13">Uranos</span> ile <span class="t13">Pontos.</span> Bunlar hem doğal güçlerdir hem de Tanrısal varlıklardır. Gaia, üzerinde yürüdüğümüz topraktır, ama aynı zamanda bir Tanrıça&rsquo;dır. <span class="t13">Pontos,</span> denizi temsil eder, aynı zamanda onuruna bir kült sunulabilecek Tanrısal bir güçtür. İşte bunlardan sonra başka türden anlatılar, şiddet yüklü, dramatik hikâyeler başlayacaktır.</p>

  <h3 class="h31"><a id="ncx48"></a><a id="a5"></a>Uranos&rsquo;un hayalarının kesilmesi</h3>

  <p class="p5">Gök&rsquo;le başlayalım. Hani şu Gaia&rsquo;nın kendiyle aynı boyda yarattığı Uranos. Onu doğuranın üstüne çöreklenmiş, uzanmış yatmıştır. Gök, Toprak&rsquo;ı tamamen örter. Toprağın her bir parçasının yukarıda bir ikizi vardır; bu ikiz her bir parçanın yakasına yapışmıştır. Kudretli Tanrıça Gaia, Toprak Ana, tastamam kendi sureti, karşıtı, birebir karşıt-ikizi olarak Uranos&rsquo;u yarattığı andan itibaren karşımızda biri erkek biri dişi bir çift vardır. Nasıl ki Gaia <span class="t13">(di</span><span class="t13">ş</span><span class="t13">il)</span> Toprak&rsquo;tır, Uranos da <span class="t13">(eril)</span> Gök&rsquo;tür. Uranos var olduktan sonra Aşk&rsquo;ın rolü değişir. Artık birbirinden farklı varlıklar, içindekileri dışarı çıkarıp doğuran Gaia&rsquo;dan ya da içindekileri çıkaran Uranos&rsquo;tan değil, bu iki gücün birleşmesinden doğacaktır.</p>

  <p class="p5">Uranos, Gaia&rsquo;nın üstünde sürekli olarak uzanır. Baştaki Uranos&rsquo;un cinsel etkinlikten başka bir işi yoktur. Gaia&rsquo;yı istediği kadar sarıp sarmalar: Tek düşündüğü budur, hep bunu yapar. Gel zaman git zaman, zavallı Toprak Ana hamile kalır, derken Uranos&rsquo;un tohumlarını bıraktığı yerde boy boy çocuklar türer, ama bunlar dışarı çıkamazlar. Gök Toprak&rsquo;tan asla ayrılmadığı için aralarında bu çocuklara, Devlere, gün ışığına çıkıp özgürce yaşamalarına yetecek yer kalmaz. Bu çocuklar kendi öz biçimlerine bir türlü kavuşamaz, tekil varlıklar haline gelemezler, çünkü tıpkı doğmadan önce bizzat Gaia&rsquo;nın karnında kapalı kalan Uranos gibi Gaia&rsquo;nın karnına tıkılıp kalmışlardır.</p>

  <p class="p5">Gaia ile Uranos&rsquo;un çocukları kimlerdi? Altı erkek Dev ile onların kız kardeşleri, altı dişi Dev vardı. Erkek Devlerden ilkinin adı <span class="t13">Okeanos</span> idi. Evreni çevreleyen akışkan bir kemerdi bu, öyle ki Okeanos&rsquo;un sonu aynı zamanda bir başlangıçtı; kozmik nehir kendi üstüne kapalı bir daire biçiminde akıyordu. Devlerden en gencinin adı <span class="t13">Kronos</span> idi, ona &ldquo;art düşünceli koca Kronos&rdquo; denirdi. Erkek ile dişi Devlerden başka, canavar mı canavar iki üçlü doğdu. İlk üçlü Tepegözlerdi: Brontes, Steropes, Arges. Bir tek gözleri olan çok güçlü varlıklardı bunlar; adları da neyle uğraştıklarını yeterince gösteriyordu: Şimşek çakması, yıldırım çarpması. İleride yıldırımı yaratıp Zeus&rsquo;a hediye edeceklerdir. İkinci üçlüye Yüzkollular denirdi: Kottos, Briareus, Gyes. Bunlar dev boylu, elli kafalı, yüz kollu canavarlardı, kollarının her biri korkunç bir güce sahipti.</p>

  <p class="p5">Kişilik kazanmış ilk Tanrıların, Devlerin &ndash;bunlar tıpkı Gaia, Uranos ya da Pontos gibi doğa güçlerine verilen adlar değildi&ndash; yanı sıra Tepegözler keskin bakışı temsil ederler. Alınlarının ortasında bir tek gözleri vardır, ama bu gözden şimşekler çıkar, tıpkı Zeus&rsquo;a verecekleri silah gibi. Gözün sihirli gücü. Yüzkollular ise kaba kuvvetle yenme gücünü, kol gücüyle, fiziksel güçle üstün gelme yeteneğini temsil ederler. Bir tarafta şimşek çıkaran bir gözün gücü, diğer tarafta kavrayıp sıkan, kıran, alaşağı eden, dünyadaki bütün varlıklara boyunduruk vuran bir kol gücü. Gelgeldim hepsi, Devler, Yüzkollular, Tepegözler Gaia&rsquo;nın karnında kalmışlardır; Uranos Gaia&rsquo;nın üstüne abanmıştır çünkü.</p>

  <p class="p5">Henüz tam anlamıyla ışık yoktur, çünkü Uranos Gaia&rsquo;nın üstüne uzanıp yatarak sürekli gece olmasına neden olur. İşte o zaman Toprak öfkesini boşaltır. Karnındaki çocukları çıkaramadığı için küplere biner, çünkü çocuklar dışarı çıkamadıkları için analarını şişirirler, sıkıştırırlar, boğarlar. Onlara, özellikle Devlere şöyle söyler: &ldquo;Dinleyin beni, babanız hepimize haksızlık ediyor, korkunç eziyetlerle inletiyor bizi, buna bir son verelim artık. Babanıza, Gök&rsquo;e başkaldırmalısınız&rdquo;. Bu ağır sözleri duyan Devler, Gaia&rsquo;nın karnında korkudan titrerler. Biteviye Gaia&rsquo;nın üstüne abanmış Uranos&rsquo;u, Toprak kadar büyük Uranos&rsquo;u yenmek kolay değildir. Bir tek son evlat, Kronos, Gaia&rsquo;ya yardım etmeyi, babasıyla kapışmayı kabul eder.</p>

  <p class="p5">Toprak çok kurnazca bir düzen kurar. Tasarısını gerçekleştirmek için kendi içinde bir alet, ak çelikten bir tırpan, bir <span class="t13">harpe</span> yapar. Sonra bu tırpanı Kronos&rsquo;un eline tutuşturur. Anasının karnında, Uranos&rsquo;un anasıyla birleştiği yerdedir Kronos; saklanır, pusu kurar. Uranos Gaia&rsquo;ya abandığı zaman sol eliyle babasının cinsel organını yakalar, sıkıca tutar, sağ elindeki tırpanla bir hamlede keser. Sonra yaptığı işten içi yanınasın diye hiç arkasına dönmez, Arkaya doğru fırlattığı hayalar, toprağa değil, daha uzağa denize düşer. Bu arada da toprağa kan damlar. Hayaları kesilen Uranos o anda acıyla kıvranır, birden Gaia&rsquo;dan uzaklaşır. O andan sonra artık dünyanın en üstüne çakılıp kalacak, yerinden hiç kımıldamayacaktır. Uranos büyüklük bakımından Toprak&rsquo;a eş olduğundan, başımızı kaldırdığımız anda, yukarıda, yeryüzündeki her bir toprak zerresinin karşılığını, gökyüzündeki eşini görebiliriz.</p>

  <h3 class="h31"><a id="ncx55"></a><a id="a6"></a>Toprak, mekân, gök</h3>

  <p class="p5">Annesinden aldığı öğüt, bir de kurduğu düzen sayesinde Uranos&rsquo;un hayalarını kesen Kronos, kozmosun doğuşunda temel bir aşamayı gerçekleştirir. Gök ile yeri ayırır. Gök ile yer arasına serbest bir mekân açar: Toprağın üreteceği her şey, canlı varlıkların doğuracakları her şey yaşamak için nefes alacak bir mekâna sahip olmuştur. Mekân açılmıştır açılmasına ama zaman da değişmiştir. Uranos, Gaia üstünde uzanıp yattığı sürece birbirini izleyen kuşaklar olmamıştı, bunlar onu üreten varlığın karnında kapalı kalmışlardı. Uranos geri çekildiği andan itibaren Devler ana karnından çıkabilmişler, kendileri de doğurmaya başlamışlardır. İşte böylece bir dizi kuşak doğmuştur. Mekân genişlemiş, &ldquo;yıldızlı gök&rdquo; bir kubbe, toprağın üstüne asılı kalmış bir tür dev gölgelik halini almıştır. Bu kara gök ışıyacaktır, çünkü gün ile gece birbirini izleyecektir. Kimi kez sadece yıldızların ışıklarıyla kara bir gece olacak, kimi kez tam aksine sadece bulutların gölgesinin bulunduğu ışıltılı bir gün olacaktır.</p>

  <p class="p5">Toprak&rsquo;ın soyunu burada bırakıp Khaos soyuna bakalım. Boşluk&rsquo;tan iki varlık çıkar, birinin adı <span class="t13">Erebos&rsquo;</span>tur, diğerininki <span class="t13">Nyks,</span> Gece. Khaos&rsquo;un doğrudan uzantısı olarak Erebos mutlak karanlıktır, hiçbir şeyle karışmayan halis karanlığın gücüdür. Gece&rsquo;nin durumu farklıdır. O da tıpkı Gaia gibi hiç kimseyle birleşmeksizin, sanki kapkara kumaşından bir başına dokuyormuş gibi çocuklar doğurur: Bir yanda <span class="t13">Aither,</span> Esir, Esirli Işık diğer yanda da <span class="t13">Hemera,</span> Gün, Gün Işığı vardır.</p>

  <p class="p5">Boşluk&rsquo;tan doğma Erebos, Khaos&rsquo;a özgü karanlığı temsil eder. Oysa Nyks, Gece, Günü çağırır. Gün olmazsa Gece de olmaz. Gece, Aither&rsquo;le Hemera&rsquo;yı doğurunca neler olur dersiniz? Tıpkı Erebos&rsquo;un halis karanlık olması gibi Aither de halis aydınlıktır. Aither, Erebos&rsquo;un karşılığıdır. Parlak Aither gökyüzünde hiç karanlık olmayan yerdir, Olymposluların mekânıdır. Aither hiçbir gölgeyle lekelenmeyen, olağanüstü, canlı bir ışıktır. Tam aksine Gece ile Gün birbirlerine yaslanıp zıtlaşırlar. Mekân açılalı beri Gece ile Gün düzenli olarak birbirlerini izlerler. Tartaros&rsquo;un girişinde Gece&rsquo;nin malikânesinin kapıları bulunur. İşte orada Gece ile Gün sırayla belirirler, birbirlerine uzaktan bakarlar, karşılaşırlar ama asla birleşemez, birbirlerine dokunamazlar.</p>

  <p class="p5">Gece olunca Gün yok olur, Gün olunca Gece yok olur, ama Gün olmadan Gece olmaz.</p>

  <p class="p5">Erebos tam, kesin bir karanlığı gösterirken Aither de mutlak aydınlığı gösterir. Yerdeki bütün canlı varlıklar Gün ile Gecenin çocuklarıdır; hiçbir güneş ışığının asla ulaşamayacağı bu mutlak karanlığı, Erebos Gecesini bilmezler, eğer ölmezlerse elbette. İnsanlar, hayvanlar, bitkiler zıt olguları birbiri ardına yaşarlar. Hem geceyi hem de gündüzü yaşarlar, oysa Tanrılar öyle mi ya? Göğün en zirvesinde, bu birbirini izleyen Gece ile Günü bilmez onlar. Sürekli, canlı, hiç kesilmeyen aydınlıkta yaşarlar. Yukarıda parlak Aither&rsquo;in Gök Tanrıları, aşağıda Yeraltı Tanrıları ya da yenilip de Tartaros&rsquo;a yollanmış, hep gece içinde yaşayan Yeraltı Tanrıları vardır; ayrıca bu dünyadaki, o karışımlar dünyasındaki ölümlüler vardır.</p>

  <p class="p5">Uranos&rsquo;a dönüp bakalım bir. Dünyanın üstünde asılıp kalınca ne olur? Gaia&rsquo;yla artık birleşemez, bereket taşıyan bol yağmurlu zamanlar hariç... O zaman gök yere doğru eğilir, toprak da doğurur. Bu bereket saçan yağmur toprağın yeni varlıklar, yeni bitkiler, tahıllar doğurmasına yarar. Ancak bu zamanlar dışında toprak ile gök arasındaki bağ kopar.</p>

  <p class="p5">Uranos, Gaia&rsquo;dan ayrılırken oğulları için korkunç bir beddua eder: &ldquo;Adınız Dev olacak <span class="t13">(titainô;</span> bir sözcük oyunu yapar, bu sözcük &ldquo;uzatmak, yayılmak&rdquo; anlamına gelir), çünkü boyunuzdan büyük işlere <span class="t13">kalk</span><span class="t13">ı</span><span class="t13">ş</span><span class="t13">t</span><span class="t13">ı</span><span class="t13">n</span><span class="t13">ı</span><span class="t13">z,</span> babanıza el kaldırmış olmanın bedelini ağır ödeyeceksiniz.&rdquo; Gel zaman git zaman, kesik hayalardan toprağa düşen kan damlalarından Erinysler doğar. Bunlar esas işleri bir akrabanın bir diğerine vurduğu darbenin hatırasını saklamak, bunun öcünü er geç almak olan ilk güçlerdir. Aynı kanı taşıyanların birbirlerine karşı işledikleri suçların kinini güden Öç Tanrıçalarıdır onlar. Erinysler kini, suçun hatırasını, suçun bedelinin ödenmesini temsil ederler.</p>

  <p class="p5">Uranos&rsquo;un kanından Erinyslerle birlikte Devler, bir de <span class="t13">Meliai,</span> yani o koca dişbudak ağaçlarının Nymphaları doğar. Devler esasen savaşçıdırlar, savaşçı şiddeti kişileştirirler: Çocukluğu ya da yaşlılığı bilmezler, sürekli olarak en güçlü çağlarındaki, gürbüz yiğitler olarak, günlerini savaşla geçirir, ölümcül kavgalardan zevk alırlar. Dişbudak Nymphaları, Melia kızları da savaşçıdırlar, aynı şekilde kıyım ehlidirler, çünkü savaş sırasında kullanılan mızraklar da tastamam dişbudak dallarından yapılmıştır. İşte böyle, Uranos&rsquo;un hayalarından damlayan kandan şiddeti, cezayı, dövüşü, savaşı, kıyımı kişileştiren üç tür varlık peydahlanır. Yunanların gözünde bu şiddeti bir tek sözcük özetler: <span class="t13">Eri</span><span class="t13">ş</span><span class="t13">,</span> her tür, her çeşit çatışma, ya da Erinysler söz konusu olduğunda, aile içi anlaşmazlık.</p>

  <h3 class="h31"><a id="ncx64"></a><a id="a7"></a>Kavga ile aşk</h3>

  <p class="p5">Kronos&rsquo;un denize, <span class="t13">Pontos</span>&rsquo;a attığı hayalara ne olur peki? Dalgalar arasında kaybolmaz, üstte kalır; sonra dölün köpüğü denizin köpüğüne karışır. Dalgalara kapılmış, sürüklenen cinsel organın etrafındaki bu iki köpüğün birleşmesinden muhteşem bir yaratık doğar: Aphrodite, deniz ile köpükten doğmuş Tanrıça. Bir süre su üstünde yüzer, sonra adasına, Kıbrıs&rsquo;a çıkar. Kumda yürür, o ilerledikçe bastığı yerde en kokulu, en güzel çiçekler biter. Aphrodite&rsquo;nin peşinden, onu izleyen <span class="t13">Eros</span> ile <span class="t13">Himeros,</span> Aşk ile Arzu çıkagelir. Bu Eros ilk Eros değildir, artık erkek ile dişi cinslerin olmasını isteyen bir Eros&rsquo;tur. Kimi kez onun Aphrodite&rsquo;nin oğlu olduğu da söylenecektir. İşte bu Eros, uğraşını değiştirir. Artık eskiden, kozmosun başlangıcında olduğu gibi ilk güçlerin karanlığında gizlenenleri aydınlığa taşıma işini bırakır. Artık onun işi, baştan çıkarma, uzlaşma, kıskançlık gibi bütün bir aşk stratejisini gerektiren erotik oyun yoluyla, bu iyice kişileşmiş, iki ayrı cinsten iki varlığı birleştirmektir. Eros iki farklı varlığı birleştirirken onların bir üçüncü kişiyi yaratmalarını amaçlar, bu üçüncü varlık ikisinin de aynısı olmayacak, ama her ikisinin de soyunu sürdürecektir. İşte şimdi, ilk zamanlardakinden farklı bir yaratım etkinliği vardır. Başka bir deyişle Kronos babasının hayalarını keserek iki güç oluşturmuştur; bunlar Yunanlara göre birbirlerini tamamlarlar, birinin adı Kavga, <span class="t13">Eri</span><span class="t13">ş</span>, diğerininki de <span class="t13">Eros</span>, Aşk&rsquo;tır.</p>

  <p class="p5">Eriş aynı aile içinde ya da aynı cemiyet içinde, birliği, beraberliği bozan kavga, tartışma, anlaşmazlıktır. Aksine, Eros eril ile dişil gibi birbirinden farklı olanların uzlaşıp birleşmeleridir. Eriş ile Eros bir tek eylemin ürünleridir; mekânı açıp zamanı başlatan, artık iyice genişlemiş dünya sahnesine dizi dizi kuşakları çıkaran eylemdir bu.</p>

  <p class="p5">Derken bütün bu Tanrısal varlıklar, bir yanda Eriş, bir yanda Eros, karşı karşıya gelip savaşacaklardır. Neden savaşacaklar? Temelleri çoktan atılmış evreni iyice rayına oturtmak için derseniz değil, bu evrenin efendisini belirlemek için elbet. Evrenin efendisi kim olacak? İşte bu sorudan itibaren kozmik oluşumunu anlatıp &ldquo;Dünyanın başlangıcı nasıldır? Neden önce Boşluk var? Evrende bulunanlar nasıl oluştu?&rdquo; gibi sorulara yanıt arayan hikâyenin yerini, başka sorularla karşılaşıp bunları çözmeye çalışan çok daha dramatik başka hikâyeler alacaktır. Sonradan yaratılmış, kendileri de doğurabilen Tanrılar birbirleriyle nasıl savaşacak, birbirlerini nasıl paralayacaklar? Nasıl anlaşacaklar? Devler, babaları Uranos&rsquo;a yaptıklarının bedelini nasıl ödeyecek, cezalarını nasıl çekecekler? Her şey olan bir hiçten, ışığı bile doğuran bir geceden, dolu, sağlam şeyin doğduğu bir boşluktan türeyen bu dünyanın dengesini kim sağlayacak? Dünya nasıl dengesini bulacak, kişileşmiş varlıklarla nasıl düzenlenecek? Uranos geri çekilince birbiri ardına birçok kuşak türeyecektir. Ama Tanrı kuşakları arasında sürekli çatışma olması, dünyanın hiç dengeye kavuşamayacağı anlamına gelir. Dünyanın düzeninin tastamam kurulabilmesi için Tanrılar savaşının bitmesi gerekir. İşte böylece perde, Tanrısal egemenlik yolundaki çarpışma sahneleri için açılır.</p>

  <p class="p5">&nbsp;</p>
</body>
</html>
