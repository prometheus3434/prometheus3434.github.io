<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p4">Adrastos Argos kralı, Polyneikes&rsquo;in kayınbabası, Oidipus&rsquo;un oğullarından biri. Kardeşi tarafından Thebai&rsquo;den kovulur. Thebai&rsquo;ye karşı Yediler seferini yönetir.</p>

  <p class="p4">Agamemnon Argos kralı. Troya Savaşı sırasında Yunanlara kumanda eder. Karısı Klytaimnestra tarafından öldürülür.</p>

  <p class="p4">Agave Kadmos&rsquo;un kızı, Pentheus&rsquo;un annesi.</p>

  <p class="p4">Agenor Tyr ya da Sidon kralı. Europe&rsquo;nin babası.</p>

  <p class="p4">Aglaia Kharitlerden biri.</p>

  <p class="p4">Aigipan Typhon&rsquo;un Zeus&rsquo;tan çıkarıp aldığı sinirleri geri almasında Hermes&rsquo;e yardım eder.</p>

  <p class="p4">Aigisthos Atreusoğullarının düşmanı Thyestes&rsquo;in oğlu. Klytaimnestra&rsquo;yı baştan çıkarıp onun yardımıyla, Troya&rsquo;dan dönen Agamemnon&rsquo;u öldürür.</p>

  <p class="p4">Aineias Ankhises ile Aphrodite&rsquo;nin oğlu. Troyalılarla çarpışır. Kent düşünce yaşlı babasıyla birlikte kaçmayı başarır, sonra da İtalya kıyılarına çıkar.</p>

  <p class="p4">Aiolos Rüzgârların efendisi. Odysseus&rsquo;u ağırlar, ona bütün rüzgârları verip dosdoğru İthake&rsquo;ye gidebilmesi için yardım eder.</p>

  <p class="p4">Aither Ya da Eter. Gece&rsquo;nin oğlu. Göğün halis, süreğen ışığını kişileştirir.</p>

  <p class="p4">Akhilleus Thetis ile Peleus&rsquo;un oğlu. Troya Savaşı&rsquo;nın en büyük kahramanı. Gencecik yaştaki ölümün onurunu, dingin ama ünsüz bir yaşama yeğlemiştir.</p>

  <p class="p4">Akrisios Danae&rsquo;nin babası, Argos kralı. Medusa&rsquo;yı altedip geri dönen torunu Perseus tarafından öldürülür.</p>

  <p class="p4">Aleksandros Paris&rsquo;in diğer adı, Priamos&rsquo;un oğlu, Helene&rsquo;yi kaçırmıştır.</p>

  <p class="p4">Alkinoos Phaiaklarınkralı, Arete&rsquo;nin kocası, Nausikaa&rsquo;nın babası. Odysseus&rsquo;u konuk eder, gemilerinden biriyle onu İthake&rsquo;ye götürür.</p>

  <p class="p4">Amphiaraos Argos kâhini. Eriphyle&rsquo;nin kocası. Thebai&rsquo;ye karşı Yediler seferinin başlamasına önayak olur, savaşta ölür.</p>

  <p class="p4">Amphion Zeus ile Antiope&rsquo;nin oğlu. Zethos&rsquo;un kardeşi. Thebai tahtına çıkmış Lykos&rsquo;u öldürür, kardeşiyle birlikte onun yerine geçer.</p>

  <p class="p4">Amphitrite Nereus kızı, Poseidon&rsquo;un karısı.</p>

  <p class="p4">Andromeda Aithiopialıların kralı Kepheus&rsquo;un kızı; Kepheus Poseidon&rsquo;un öfkesi dinsin diye bir deniz canavarına sunmak üzere onu bir kayalığa bağlar. Perseus, kızı kurtarır.</p>

  <p class="p4">Ankhises Troyalı. İda Dağı&rsquo;nda Aphrodite&rsquo;yle birleşir. Aineias&rsquo;ın babası.</p>

  <p class="p4">Antigone Oidipus&rsquo;un kızı. Sürgüne giden kör babasına eşlik eder.</p>

  <p class="p4">Antinoos Penelopeia&rsquo;nın taliplerinden biri.</p>

  <p class="p4">Aphrodite Aşk, baştan çıkarma, güzellik Tanrıçası; deniz köpüğüyle hayaları kesilen Uranos&rsquo;un dölünden doğmuştur. Paris&rsquo;ten Tanrıçaların en güzeli ödülünü alır.</p>

  <p class="p4">Ares Savaş, kanlı kavga Tanrısı.</p>

  <p class="p4">Arges Üç Tepegöz&rsquo;den biri, Uranos ile Gaia&rsquo;nın oğlu.</p>

  <p class="p4">Argos Odysseus&rsquo;un köpeği, bu ad belki de kahraman Argos&rsquo;un hatırası için konmuştur. Gözünden hiçbir şey kaçmaz, her şeyi görür.</p>

  <p class="p4">Artemis Zeus ile Leto&rsquo;nun kızı, Apollon&rsquo;un kız kardeşi. Devlere karşı Olymposluların yanında savaşan avcı Tanrıça.</p>

  <p class="p4">Athamas Boiotia kralı. İkinci evliliğini Kadmos&rsquo;un kızı İno ile yapar.</p>

  <p class="p4">Athena Zeus ile Metis&rsquo;in kızı. Zeus&rsquo;un başından tepeden tırnağa silahlı olarak doğar. Savaş ile akıl Tanrıçası. Paris&rsquo;in hakemlik yaptığı yarışta Hera ile Aphrodite&rsquo;nin rakibidir.</p>

  <p class="p4">Atlas İapetos&rsquo;un oğlu, Prometheus&rsquo;un kardeşi. Zeus onu sırtında yeryüzünü taşımaya mahkûm etmiştir.</p>

  <p class="p4">Autolykos Hermes&rsquo;in oğlu. Yalancı, hırsız, Odysseus&rsquo;un dedesi.</p>

  <p class="p4">Autonoe Kadmos&rsquo;un kızlarından biri. Aristaios&rsquo;un karısı, köpekleri tarafından parçalanacak Aktaion&rsquo;un annesi.</p>

  <p class="p4">Balios Akhilleus&rsquo;un atlarından biri. Ölümsüzdür, konuşan bir attır.</p>

  <p class="p4">Bellerophontes At Pegasos&rsquo;un yardımıyla Khimaira&rsquo;yı yenen Korinthoslu kahraman.</p>

  <p class="p4">Bie Styks&rsquo;in kızı. Hükümdarın sahip olduğu şiddete dayalı gücü temsil eder.</p>

  <p class="p4">Boreas Kuzey rüzgârı.</p>

  <p class="p4">Briareus Uranos ile Gaia&rsquo;dan doğma Tepegözlerin kardeşi. Üç Yüzkolludan biri.</p>

  <p class="p4">Brontes Üç Tepegöz&rsquo;den biri.</p>

  <p class="p4">Danae Akrisios&rsquo;un kızı; babası onu yeraltına kapattığında Zeus onunla gizlice birleşir, bu birleşmeden Perseus doğar.</p>

  <p class="p4">Deiphobos Priamos ile Hekabe&rsquo;nin oğlu. Hektor&rsquo;un kardeşi. Yunanlar ile Troyalıların görüşmelerinde rol oynar. Kentin alınışı sırasında Menelaos tarafından öldürülür.</p>

  <p class="p4">Dev Uranos ile Gaia&rsquo;nın çocuğu. Olymposlularla dünyanın hâkimiyeti için çalışan ilk kuşak Tanrılarından biri.</p>

  <p class="p4">Devler Uranos&rsquo;un yere dökülen kanlarından doğmuşlardır. Savaşı, çarpışmaları kişileştirirler.</p>

  <p class="p4">Diktys Seriphos kralı Polydektes&rsquo;in kardeşi. Akrisios&rsquo;un kovduğu kızı Danae ile torunu Perseus&rsquo;u kurtarır.</p>

  <p class="p4">Dionysos Zeus ile Semele&rsquo;nin oğlu. Doğduğu yere, Thebai&rsquo;ye dönüp kültünü kabul ettirir.</p>

  <p class="p4">Dioskuroslar Kastor ile Polluks, Zeus ile Tyndareos&rsquo;un karısı Leda&rsquo;nın ikiz oğulları. Helene ile Klytaimnestra&rsquo;nın kardeşleri.</p>

  <p class="p4">Ekhidna Yarı kadın, yarı yılan canavar. Typhon&rsquo;la birleşerek bir dizi canavar doğurur.</p>

  <p class="p4">Ekhion Beş Spartoi&rsquo;den biri, Agave&rsquo;nin kocası, Pentheus&rsquo;un babası.</p>

  <p class="p4">Eos Şafak. Tithonos&rsquo;a âşık bu Tanrıça Zeus&rsquo;tan sevgilisi için ölümsüzlük elde eder.</p>

  <p class="p4">Epimetheus Prometheus&rsquo;un kardeşi, onun tam aksidir. Önceden anlamak yerine sonradan, iş işten geçtikten sonra anlar. Pandora&rsquo;yı evine alıp onunla evlenir.</p>

  <p class="p4">Erebos Khaos&rsquo;un oğlu. Karanlıkları kişileştirir.</p>

  <p class="p4">Erinysler Uranos&rsquo;un yere damlayan kanlarından doğmuş öç Tanrıçaları.</p>

  <p class="p4">Eriphyle Amphiaraos&rsquo;un karısı. Polyneikes ona Harmonia&rsquo;nın kolyesini sunar. O da Eteokles&rsquo;in hüküm sürdüğü Thebai&rsquo;de savaştan yana görüş bildirmesini sağlar.</p>

  <p class="p4">Eros Aşk. 1) Yaşlı Eros: Dünyanın kökenindeki ilk Tanrılardan. 2) Aphrodite&rsquo;nin oğlu Eros: Cinslerin yakınlaşmasını, cinsel birleşmeyi ifade eder.</p>

  <p class="p4">Eteokles Oidipus&rsquo;un oğlu, kardeşi Polyneikes&rsquo;in rakibi; babaları gittikten sonra Thebai&rsquo;nin yönetimini onunla paylaşmak istememiştir.</p>

  <p class="p4">Eumaios Odysseus&rsquo;un sadık domuz çobanı.</p>

  <p class="p4">Europe Tyr ya da Sidon kralı Agenor&rsquo;un kızı. Boğaya dönüşmüş Zeus tarafından kaçırılıp Yunanistan&rsquo;a götürülür.</p>

  <p class="p4">Eurykleia Odysseus&rsquo;un sütninesi; geri dönen Odysseus&rsquo;u tanıyan ilk kişilerdendir; Odysseus&rsquo;un ayaklarını yıkarken bacağındaki yara izini görür.</p>

  <p class="p4">Eurylokhos Odysseus&rsquo;un hem kayınbiraderi hem arkadaşı. Öğütleri, yaptığı işler pek yerinde değildir.</p>

  <p class="p4">Gaia Tanrı olarak toprağa verilen ad.</p>

  <p class="p4">Gorgolar Ölümü gözlerinde taşıyan üç canavar. Aralarından sadece biri ölümlüdür: Medusa. Başını Perseus keser.</p>

  <p class="p4">Graialar Tek gözle tek dişi aralarında alıp verirler. Perseus hem gözü hem de dişi ele geçirir.</p>

  <p class="p4">Gyes Üç Yüzkolludan biri.</p>

  <p class="p4">Hades Diğer bütün Olymposlular gibi Kronos ile Rhea&rsquo;nın oğlu. Yeraltındaki karanlık dünyada hüküm süren ölüm Tanrısı.</p>

  <p class="p4">Harmonia Ares ile Aphrodite&rsquo;nin kızı. Kadmos&rsquo;un karısı.</p>

  <p class="p4">Harpyalar Kuş bedenli kadın başlı canavarlar, insanlara saldırıp onları kaçırırlar, hiç iz bırakmadan kaybolurlar.</p>

  <p class="p4">Hekabe Troya kralı Priamos&rsquo;un karısı. Hektor&rsquo;un annesi.</p>

  <p class="p4">Hekate Devler kızı; bu ay Tanrıçası Zeus&rsquo;tan özel bir saygı görür.</p>

  <p class="p4">Helios Güneş tanrı.</p>

  <p class="p4">Hemere Gece&rsquo;nin kızı. Gün ışığını kişileştirir.</p>

  <p class="p4">Hephaistos Zeus ile Hera&rsquo;nın oğlu. Madenlerin efendisi.</p>

  <p class="p4">Hera Zeus&rsquo;un karısı.</p>

  <p class="p4">Herakles On iki işli kahraman. Annesiyle babası Perseus soyundan gelen Amphitryon ile Alkmene&rsquo;dir. Gerçek babası Zeus&rsquo;tur.</p>

  <p class="p4">Hermes Zeus ile Nympha Maia&rsquo;nın oğlu; bu genç haberci harekete, temaslara, alışverişlere, geçişlere, ticarete bağlıdır. Gök ile yeri, canlılar ile ölüleri birbirine bağlar.</p>

  <p class="p4">Hesiodos Boiotialı şair, <span class="t13">Theogonia</span> yı, ayrıca <span class="t13">i</span><span class="t13">ş</span><span class="t13">ler ile Günler</span>&rsquo;i yazmıştır.</p>

  <p class="p4">Hestia Ocak Tanrısı. Kronos&rsquo;un yuttuğu çocukların sonuncusu, tekrar çıkarmak zorunda kaldığı çocukların ilkidir.</p>

  <p class="p4">Himeros Aşk arzusunun kişileşmiş hali.</p>

  <p class="p4">Hippodamia Elis kralı Oinomaos&rsquo;un kızı. Babası kızını evlendirmek için taliplerden araba yarışında onu geçmelerini istemiş, ödül olarak da kızını koymuştur.</p>

  <p class="p4">Homeros <span class="t13">Ilyada</span> ile <span class="t13">Odysseia</span>&rsquo;nın şairi.</p>

  <p class="p4">Horalar Ya da &ldquo;Saatler&rdquo;. Zeus ile Themis&rsquo;in üç kızı, Moiraların kız kardeşleri. Düzenli akışını sağladıkları mevsimlerin Tanrıçalarıdır.</p>

  <p class="p4">Hyperenor Beş Spartoi&rsquo;den biri.</p>

  <p class="p4">Hypnos Uykunun kişileşmiş hali. Gece ile Erebos&rsquo;un oğlu, Thanatos&rsquo;un, Ölüm&rsquo;ün kardeşi.</p>

  <p class="p4">İapetos Devlerden biri. Prometheus&rsquo;un babası.</p>

  <p class="p4">İdas Lynkeus&rsquo;un kardeşi, İdas ile Lynkeus&rsquo;un savaştıkları Dioskurosların kuzeni. Çarpışma sırasına İdas Kastor&rsquo;u öldürür, Polluks&rsquo;u yaralar. Zeus oğluna yardım etmek için onu yıldırımıyla çarpar.</p>

  <p class="p4">İno Kadmos ile Harmonia&rsquo;nın kızı, Dionysos&rsquo;un kız kardeşi. Athamas&rsquo;la evlenip onu küçük Dionysos&rsquo;u almaya ikna eder. Bunu kıskanan Hera onları delirtir. İno kendini suya atar, Nereus kızı Leukothea&rsquo;ya dönüşür.</p>

  <p class="p4">İokaste Laios&rsquo;un karısı, Oidipus&rsquo;un annesi. Oğlu olduğunu bilmeden Oidipus&rsquo;la evlenecektir.</p>

  <p class="p4">İros İthake&rsquo;de kraliyet sarayında masaya çağrılan dilenci. Odysseus, saraya girmesine engel olmaya çalışan bu dilenciyi cezalandırır.</p>

  <p class="p4">İsmaros Kikonlar ülkesinde, Trakya&rsquo;da bir kent. Odysseus geri dönerken buraya uğrayıp kenti alır, etraftaki köylüler tarafından kovulur.</p>

  <p class="p4">İsmene Oidipus&rsquo;un kızı, Antigone&rsquo;nin kız kardeşi.</p>

  <p class="p4">Kadmos Sidon kralı Agenor&rsquo;un oğlu. Annesi Telephassa ile birlikte kız kardeşi Europe&rsquo;yi aramaya çıkar. Harmonia&rsquo;nın kocası. Tlıebai&rsquo;yi kurup kral olur.</p>

  <p class="p4">Kalydon Korinthos körfezinin kuzeyinde Aitolia bölgesi.</p>

  <p class="p4">Kastor Dioskuroslardan biri, Zeus ile Leda&rsquo;nın oğlu. Kardeşi Polluks&rsquo;un aksine ölümlüdür, at binicisidir; savaş ile atlar konusunda uzmandır.</p>

  <p class="p4">Kentaurlar Başları insan başı, gövdeleri insan gövdesi, ama diğer yerleri atmkiler gibi olan canavarlar. Ormanlarda, tepelerde vahşi bir yaşam sürerler, ama gençlerin eğitimini de üstlenebilirler.</p>

  <p class="p4">Kepheus Aithiopialılarınkralı. Andromeda&rsquo;nın babası.</p>

  <p class="p4">Kerberos Hades&rsquo;in köpeği. Hiçbir canlının içeri girmemesi, hiçbir ölünün dışarı çıkamaması için ölüler krallığının kapısını bekler.</p>

  <p class="p4">Keres Gece&rsquo;nin kızları, ölüm ile yıkım güçleri.</p>

  <p class="p4">Keto Deniz canavarı, Pontos ile Gaia&rsquo;nın kızı, Graialarla Gorgoların annesi.</p>

  <p class="p4">Khaos Ya da Boşluk. Dünyanın içinden çıktığı ilk öğe.</p>

  <p class="p4">Kharybdis Deniz canavarı, kayalıkta durup oradan geçen bütün gemileri yutar.</p>

  <p class="p4">Kheiron Kantaur, çok bilgili, iyiliksever, Pelion&rsquo;da yaşar. Kahramanların özellikle Akhilleus&rsquo;un öğretmeni.</p>

  <p class="p4">Khimaira Keçi, aslan, yılan karışımı azman. Ağzından alev çıkar. Typhon ile Ekhidna&rsquo;dan doğmuştur.</p>

  <p class="p4">Khrysippos Korinthos kralı Pelops&rsquo;un oğlu. Babasının konuğu Laios tarafından ayartılmak istenir. Zorla kaçırılır. İntihar eder.</p>

  <p class="p4">Khthonios Beş Spartoi&rsquo;den biri. Thebai toprağından çıkar çıkmaz birbirleriyle kavgaya tutuşan Ekilmişler&rsquo;in savaşından sağ çıkar.</p>

  <p class="p4">Kikonlar Trakya halkı, Troyalıların müttefikleri. Savaştan dönen Odysseus onlara uğrar, kentleri İstmaros&rsquo;u yağmalar, ama her yandan saldırıya uğrayan Yunanlar denize açılıp kaçarlar.</p>

  <p class="p4">Kiliks Sidon kralı Agenor&rsquo;un oğlu. Kadmos&rsquo;un kardeşi, o da kız kardeşi Europe&rsquo;yi aramaya çıkar.</p>

  <p class="p4">Kimmerler Hades&rsquo;in kapışma yakın, güneşin ışımadığı bir yerde yaşayan halk.</p>

  <p class="p4">Kirke Büyücü, Güneş&rsquo;in kızı, Aiaie adasında oturur. Odysseus&rsquo;un arkadaşlarını domuza dönüştürür. Odysseus onu yener, onunla birleşip uzun süre birlikte yaşarlar.</p>

  <p class="p4">Klytaimnestra Zeus ile Leda&rsquo;nın kızı, Helene&rsquo;nin kız kardeşi, Agamemnon&rsquo;un karısı. Aigisthos ile bir olup kocasını aldatır. Troya&rsquo;dan dönen Agamemnon&rsquo;u öldürür.</p>

  <p class="p4">Kottos Yüzkollulardan biri.</p>

  <p class="p4">Kratos Styks&rsquo;in oğlu. Egemenin sahip olduğu baskın gücü kişileştirir.</p>

  <p class="p4">Kreon İokaste&rsquo;nin kardeşi. Thebai&rsquo;de Laios&rsquo;un ölümünden sonra, Oidipus&rsquo;un gelişinden önce kral olur.</p>

  <p class="p4">Kronos Devlerin küçüğü, dünyanın ilk efendisi.</p>

  <p class="p4">Ksanthos Akhilleus&rsquo;un atı, ölümsüzdür, gerektiğinde dile gelir.</p>

  <p class="p4">Tepegözler Uranos ile Gaia&rsquo;nın üç çocuğu. Alınlarında yıldırım saçan bir tek gözleri vardır: Brontes, Steropes, Arges.</p>

  <p class="p4">Labdakos Kadmos&rsquo;un torunu, anne tarafından da Spartoi&rsquo;den Khthonios&rsquo;un torunu. Laios&rsquo;un babası Oidipus&rsquo;un dedesi.</p>

  <p class="p4">Labdakosoğulları Pelops&rsquo;un lanetlediği Labdakos&rsquo;un soyu.</p>

  <p class="p4">Laertes Odysseus&rsquo;un babası.</p>

  <p class="p4">Laios Labdakos&rsquo;un oğlu, Oidipus&rsquo;un babası. Karısı İokaste&rsquo;yle birlikte Thebai&rsquo;de hüküm sürer. Bir yol kavşağında karşılaştığı, ama, bebekken terk etmiş olduğundan, tanıyamadığı oğlu tarafından öldürülür.</p>

  <p class="p4">Leda Aitolia kralı Thestios&rsquo;un kızı. Tyndareos&rsquo;un kocası. Zeus bir kuğu kılığına girerek onunla birleşir.</p>

  <p class="p4">Lestrygonlar İnsan yiyen devler.</p>

  <p class="p4">Leukothea İno&rsquo;nun iyiliksever, kurtarıcı bir deniz Tanrıçasına dönüşmesinden sonra aldığı ad.</p>

  <p class="p4">Limos Açlığın kişileşmiş hali.</p>

  <p class="p4">Lotophaglar Lotosyiyenler, unutuşa yol açan yiyecek olan, Iotos&rsquo;u yerler.</p>

  <p class="p4">Lykos Nykteis&rsquo;in kardeşi, Spartoi&rsquo;den Khthonios&rsquo;un oğlu.</p>

  <p class="p4">Lykurgos Trakya kralı. Genç Dionysos&rsquo;un peşine düşer, o da kurtulmak için kendini denize atar.</p>

  <p class="p4">Lynkeus İdas&rsquo;ın kardeşi. Keskin gözleriyle ünlüdür. Kardeşiyle birlikte kuzenleri Dioskuroslara karşı yaptıkları savaşta Polluks tarafından öldürülür.</p>

  <p class="p4">Maron Apollon&rsquo;un Ismaros&rsquo;taki rahibi. Kentin yıkılışı sırasında Odysseus onu sağ bırakır. O da kahramana sihirli bir şarap sunar.</p>

  <p class="p4">Medeia Kolkhis kralı Aietes&rsquo;in kızı. Güneş&rsquo;in torunu, Kirke&rsquo;nin yeğeni. Büyücü.</p>

  <p class="p4">Medusa Uç Gorgo&rsquo;dan ölümlü olanı; Perseus onun başını kesmiştir.</p>

  <p class="p4">Mekone Korinthos yakınlarındaki olağanüstü verimli ova.</p>

  <p class="p4">Meliai Ya da Meliadlar. Uranos&rsquo;un yere dökülen kanından doğmuşlardır. Dişbudak ağacı Nymphalandır, savaşçı ruhu temsil ederler.</p>

  <p class="p4">Menelaos Agamemnon&rsquo;un kardeşi. Helene&rsquo;nin kocası.</p>

  <p class="p4">Metis Zeus&rsquo;un ilk eşi, Athena&rsquo;nın annesi. Kurnazlığı ve zekâyı kişileştirir.</p>

  <p class="p4">Minos Girit kralı. Yeraltı dünyasında yargıç.</p>

  <p class="p4">Moirai Ya da Moiralar. Sayıları üçtür. Kaderleri, her insana verilmiş alm yazısını temsil ederler.</p>

  <p class="p4">Musalar Tanrısal ozanlar. Zeus ile Mnemosyne, Hafıza&rsquo;nın dokuz kızlarıdır.</p>

  <p class="p4">Nausikaa Phaiak kralı ile kraliçesinin kızları. Odysseus&rsquo;la karşılaşır, ailesinin onu konuk edebilmesi için ona öğüt verir, yol gösterir. Odysseus&rsquo;un iyi bir koca olacağını düşünmüştür.</p>

  <p class="p4">Nemesis Öç alıcı Tanrıça. Gece&rsquo;nin kızı, Zeus onunla zorla birleşir; Zeus kuğu, o ise kaz kılığındadır. Leda&rsquo;nın hediye olarak alacağı bir yumurta yumurtlar.</p>

  <p class="p4">Nereus Gaia ile Pontos&rsquo;un oğlu. Ona &ldquo;denizin yaşlısı&rdquo; denir. Okeanos&rsquo;un kızlarından biri olan Doris ile birlikte elli Nereus kızını peydahlarlar.</p>

  <p class="p4">Nestor Troya Savaşı&rsquo;ndaki savaşçıların en yaşlısı. Ağzı laf yapan bir bilgedir, eski çarpışmalarını özlemle anlatmaktan geri durmaz.</p>

  <p class="p4">Notos Sıcak, nemli güney rüzgârı.</p>

  <p class="p4">Nyks Gece, Khaos&rsquo;un kızı.</p>

  <p class="p4">Nykteis Spartoi&rsquo;den biri olan Khthonios&rsquo;un kızıdır. Polydoros&rsquo;un karısı, Labdakos&rsquo;un annesidir.</p>

  <p class="p4">Nykteus Spartoi&rsquo;den biri olan Khthonios&rsquo;un oğludur. Lykos&rsquo;un kardeşi.</p>

  <p class="p4">Nymphai Ya da Nymphalar. Zeus&rsquo;un kızları, kaynakları, ırmakları, ormanları, kırları canlandıran genç kızlar.</p>

  <p class="p4">Odysseus İthake kralı.</p>

  <p class="p4">Oidipus Laios ile îokaste&rsquo;nin oğlu. Babasını öldürüp annesiyle yatacağını söyleyen bir kehanet yüzünden ülke dışına atılır. Kehanet o farkında olmadan gerçekleşecektir.</p>

  <p class="p4">Okeanos Okyanus. Devlerden biri. Akışıyla dünyayı çerçeveleyen daire biçimindeki ırmak.</p>

  <p class="p4">Olympos Olymposlu Tanrıların zirvesinde oturdukları dağ.</p>

  <p class="p4">Othrys Devlerin Olymposlularla çarpışmak için çıktıkları dağ.</p>

  <p class="p4">Pan Çobanların, sürülerin Tanrısı, Hermes&rsquo;in oğlu.</p>

  <p class="p4">Pandora İlk kadın, Olymposlular tarafından Epimetheus&rsquo;a sunulmuştur; Epimetheus kardeşi Prometheus&rsquo;un uyarılarına karşın hediyeyi kabul eder.</p>

  <p class="p4">Paris Priamos ile Hekabe&rsquo;nin en genç oğlu, diğer adı Aleksandros. Doğduğunda terkedilmiş sonra ailesi tarafından geri alınmıştır. Helene&rsquo;yi kaçırıp onunla evlenir.</p>

  <p class="p4">Pegasos Medusa&rsquo;nın kesilen kolundan doğan, Olympos&rsquo;a kadar uçan Tanrısal at. Zeus&rsquo;un yıldırımını taşır.</p>

  <p class="p4">Peleus Phthia kralı, Thetis&rsquo;le evlenir, Akhilleus&rsquo;un babası.</p>

  <p class="p4">Pelion Peleus ile Thetis&rsquo;in düğünlerinin yapıldığı Thessalia&rsquo;daki dağ, Kheiron Akhilleus&rsquo;u orada eğitmiştir.</p>

  <p class="p4">Pelops Tantalos&rsquo;un oğlu, Hippodamia&rsquo;nın kocası. Laios&rsquo;un ayartmalarından kurtulmak için intihar eden Khrysippos&rsquo;un babası. Pelops Labdakosoğullarmı lanetlemiştir.</p>

  <p class="p4">Peloros Spartoi&rsquo;den biri.</p>

  <p class="p4">Penelopeia Odysseus&rsquo;un karısı, Telemakhos&rsquo;un annesi. Taliplerin sürekli ısrarlarına karşın kocasının dönüşünü sadakatle bekler.</p>

  <p class="p4">Pentheus Kadmos&rsquo;un torunu, Agave&rsquo;yle Spartoi&rsquo;den Ekhion&rsquo;un oğlu. Thebai&rsquo;ye gelen Dionysos&rsquo;a karşı koyar.</p>

  <p class="p4">Periboia Korinthos kralı Polybos&rsquo;un karısı. Kocasıyla ailesi tarafından terkedilmiş Oidipus&rsquo;u çocukları sayarlar.</p>

  <p class="p4">Perseus Zeus ile Danae&rsquo;nin oğlu. Dedesi Akrisios tarafından annesiyle birlikte kovulduktan sonra, Seriphos kıyısına çıkarlar, bu adanın kralına Medusa&rsquo;nın başını getirecektir.</p>

  <p class="p4">Phaiaklar Gemici halk, Odysseus&rsquo;u yolculuğunun sonunda öte dünyadan insanların dünyasına geçirerek onu İthake sahiline uyur halde bırakırlar.</p>

  <p class="p4">Philoitios Odysseus&rsquo;un sığır sürülerini güden çoban, efendisine sadık kalır.</p>

  <p class="p4">Phoiniks Agenor&rsquo;un oğullarından biri, Zeus&rsquo;un kaçırdığı Europe&rsquo;nin peşine düşer.</p>

  <p class="p4">Phorkys Gaia ile Pontos&rsquo;un oğlu. Keto ile birleşerek üç Graia&rsquo;yı doğurtur.</p>

  <p class="p4">Polluks Dioskuroslardan biri, Kastor&rsquo;un kardeşi. Dövüş uzmanı. Ölümsüz doğmuştur, kardeşiyle ölümsüzlüğü paylaşmaya karar verir.</p>

  <p class="p4">Polybos Korinthos kralı, Oidipus&rsquo;un üvey babası.</p>

  <p class="p4">Polydektes Seriphos kralı. Danae&rsquo;ye âşık olur. Perseus&rsquo;u Medusa&rsquo;nın başını getirsin diye gönderir.</p>

  <p class="p4">Polydoros Kadmos ile Harmonia&rsquo;nın oğlu. Ekilmişler&rsquo;den biri olan Khthonios&rsquo;un kızı Nykteis&rsquo;in kocası, Labdakos&rsquo;un babası.</p>

  <p class="p4">Polyneikes Oidipus&rsquo;un oğlu, Eteokles&rsquo;in kardeşi. İki kardeş arasındaki çekişme çarpışmaya dönüşür, sonunda her ikisi de ölür.</p>

  <p class="p4">Polyphemos Tepegöz, Poseidon&rsquo;un oğlu. Odysseus tarafından aldatılıp kör edilir, o da kahramana etkili bir lanet yağdırarak öcünü alır.</p>

  <p class="p4">Pontos Gaia&rsquo;nın peydahladığı Tanrılaşmış denizin dalgası.</p>

  <p class="p4">Poseidon Olympos Tanrısı, Zeus&rsquo;un kardeşi. Deniz dalgalarına hükmetmek ona düşer.</p>

  <p class="p4">Priamos Troya kralı, Hekabe&rsquo;nin kocası, Hektor&rsquo;un babası.</p>

  <p class="p4">Proitos Akrisios&rsquo;un ikiz kardeşi, onun rakibi. Tiryns kralı.</p>

  <p class="p4">Prometheus İapetos&rsquo;un oğlu, insanlara iyilik yapar, Zeus&rsquo;la çatışır.</p>

  <p class="p4">Proteus Deniz Tanrısı, değişebilme gücüne, kehanet bilgisine sahiptir.</p>

  <p class="p4">Rhadamantys Zeus ile Europe&rsquo;nin oğlu. Girit kralı Minos&rsquo;un kardeşi. Bilgeliği nedeniyle Hades&rsquo;e götürülüp ölülere yargıçlık yapar.</p>

  <p class="p4">Rheai Dev. Uranos ile Gaia&rsquo;nın kızı, Kronos&rsquo;un kız kardeşi, sonradan onun karısı olur.</p>

  <p class="p4">Satyrler Yarı insan yarı hayvan azmanlar: Üst tarafları insan, altları at ya da keçidir. Fallusları kalkık gezerler. Dionysos alayında yer alırlar.</p>

  <p class="p4">Semele Kadmos ile Harmonia&rsquo;nın kızı. Zeus&rsquo;un sevgilisi. Dionysos&rsquo;a hamileyken tanrısal âşığının ateşiyle kül olur.</p>

  <p class="p4">Sphinks Dişi canavar; kadın başlı, kadın göğüslü, kanatlı aslan. Sorduğu bilmeceyi çözemeyenleri öldürür; Oidipus bilmeceyi çözer.</p>

  <p class="p4">Steropes Üç Tepegöz&rsquo;den biri, Uranos ile Gaia&rsquo;nın oğlu.</p>

  <p class="p4">Styks Okeanos&rsquo;un büyük kızı, öldürücü güçlere sahip bir yeraltı ırmağını kişileştirir.</p>

  <p class="p4">Talos Madeni vücutlu, Girit&rsquo;in koruyucusu.</p>

  <p class="p4">Tartaros Karanlık yeraltı dünyası, yenilmiş, ölmüş Tanrılar buraya kapatılır.</p>

  <p class="p4">Teiresias Esinini Apollon&rsquo;dan alan kâhin. Oidipus doğduğu kente döndüğünde onun kim olduğunu bilen bir tek o vardır.</p>

  <p class="p4">Telemakhos Odysseus ile Penelopeia&rsquo;nın oğlu.</p>

  <p class="p4">Telephassa Agenor&rsquo;un karısı, Kadmos&rsquo;la kardeşlerinin annesi, ayrıca çocuklarıyla birlikte aramaya çıktığı Europe&rsquo;nin de annesidir.</p>

  <p class="p4">Thasos Agenor&rsquo;un oğlu, Kadmos&rsquo;un kardeşi.</p>

  <p class="p4">Theseus Attikalı kahraman. Annesi Aethra&rsquo;dır; babası Aigeus, babası da Poseidon&rsquo;dur. Atina kralı.</p>

  <p class="p4">Thestios Leda&rsquo;nın babası.</p>

  <p class="p4">Thetis Nereus kızlarından biri Peleus&rsquo;un karısı, Akhilleus&rsquo;un annesi.</p>

  <p class="p4">Tithonos Priamos&rsquo;un kardeşi. Eos onun güzelliğine vurulur. Onu kaçırıp onun için ölümsüzlüğü elde eder.</p>

  <p class="p4">Tyndareios Dioskuroslarm, Helene ile Klytaimnestra&rsquo;nın babası.</p>

  <p class="p4">Typhon Ya da Typheus. Azman, Gaia ile Tartaros&rsquo;un oğlu. Zeus&rsquo;la çarpışır, sonunda yenilir.</p>

  <p class="p4">Udaios Beş Spartoi&rsquo;den biri.</p>

  <p class="p4">Uranos Gaia&rsquo;nın doğurduğu Tanrısal gök.</p>

  <p class="p4">Yüzkollular Gaia ile Uranos&rsquo;tan doğmuş üç çocuk: Kottos, Briareus, Gyes. Elli başlı, yüz kollu devler, güçleri sayesinde yenilmezdirler.</p>

  <p class="p4">Zephyros Yumuşak, düzenli rüzgâr.</p>

  <p class="p4">Zethos Zeus ile Antiope&rsquo;nin oğlu. Lykos&rsquo;la karısının davranışları yüzünden ölen annesinin öcünü almak için kardeşi Amphion&rsquo;la birlikte Lykos&rsquo;u öldürürler; daha sonra Thebai tahtına oturur.</p>

  <p class="p4">Zeus Olympos Tanrısı, Tanrıların kralı. Evrenin hâkimi olarak kurduğu kozmik düzeni tehdit eden Devlerle canavarları yener.</p>
</body>
</html>
