<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>

<body>
  <h1 class="chapter9 sigil_not_in_toc" id="c01"><a id="page12"></a>bölüm <strong>onbir</strong></h1>

  <h1 class="chapter1" id="sigil_toc_id_11" title="ARINMA"><br />
  <br />
  ARINMA<br />
  <br /></h1>

  <p class="center"><span class="small2">BİR VARSAYIM</span></p>

  <p class="nonindent">Herkes kendi evinde, özgür. Nihai çözüm açısından kölelerin öyküleri örtüşüyor. Biz de, bu öyküleri anlatırken, tutsaklığın zorlukları kadar dönüş şenlikleri üzerinde de durduk ve bunu bilinçli olarak yaptık. Geri dönüş sahneleri, metinlerin en güvenilir olduğu bölümlerdir. Deniz aşırı ülkelerde, "inançsızlar" arasında olanlar, uzaklık ve belirsizlik sisiyle örtülüydü; belli bir özgürlükle uydurmak ya da daha önceden belirlenmiş retorik bir yapıya uymayı seçmek mümkündü. Oysa yurda geri dönüş, herkesin gözleri önünde olan bir olaydı. Gene de, böylesine doğrulanabilir bu gerçeklik de, katmanları arasında itiraf edilemez bir şeyleri gizliyordu. Şaşırmaya gerek yok: Artık, Türklerle ilişkinin hangi gizli katmanlardan oluştuğunu biliyoruz.</p>

  <p class="indent">Peki ama tam olarak ne gördük? Kurtarılan kölelerin bir dizi törensel aşamadan geçtiği ve sonunda "Türk usulü" giysileri "kendi yurtları"nın giysileriyle değiştirerek toplumla yeniden bütünleştikleri törenlere tanık olduk. Doğal olarak, bu tür şenliklerin yalnızca Ferrara'da düzenlendiği düşünülmemelidir. Akdenizli ve Katolik Avrupa'da, özellikle de Fransız-İspanyol bölgesinde, en azından birkaç yüzyıldır düzenleniyordu bu şenlikler; köle kurtarıcı dini cemiyetler bu törenlerin inançlı destekleyicisiydiler. Ancak, İtalya'da sivil gelenekler ve dayanışma ağları, uzman tarikatlar modelinde daha iyi ifadesini buluyordu. Triniterler ile Nolaskenler pek varlık gösteremiyordu, hatta bazı devletlerde (papalık devleti de dahil olmak üzere) doğrudan hareket etme yetkileri yoktu. Dolayısıyla, pek sevdikleri şenlikler daha seyrek yapılıyordu; yapıldığı yerde de, bizim örneğimizde olduğu gibi, Triniter tarikatının, resmi olarak yükümlü tarikata gizlice "sızmasına"na bağlıydı bu.<sup><a class="hlink" href="#not12_1" id="ref1">1</a></sup></p>

  <p class="indent">"Kurtarılan köleler için düzenlenen karşılamalar" ikincil görülen kamusal fırsatlardı. Gene de, şimdi taşramızda dile getirilen değişkelere yönelik yoğun ve dikkatli bir okuma sunma niyetimizin bir gerekçesi var:</p>

  <p class="indent">Burası yalnızca Türklere göre bir taşra değildir, aynı zamanda dönemin dinselliğinin ve beğenisinin evrimine göre de ayrıksı bir Hıristiyan taşrasıdır. Sınırlayıcı olmak bir yana, bütün bu koşullar, tutumlarda olguları daha açık seçik ve anlaşılır kılacak belli bir saflığa yol açmaktadır. Ama, gerektiğinde, daha geniş kapsamlı karşılaştırmalara başvurmak, bizi belli sonuçların çıkarsanabileceğini düşünmeye yöneltmektedir. Yoğun okumanın gerekçesi budur: "Karşılamalar"ın törensel yapısı, dönemin Hıristiyan kimliğinde, dile getirilmemiş olan ve bütünüyle meşru da olmayan kirlenme kavramının varlığını görmemizi sağlamaktadır.</p>

  <p class="center"><span class="small2">GÜNEŞ KRALIN GÖZLERİ ÖNÜNDE</span></p>

  <p class="nonindent">Bir durumdan diğerine senaryo ve sahne düzeni farklılıkları devreye giriyor ve bir bütün olarak Avrupa çapında bir teatral coğrafyayı oluşturuyordu. Birkaç örnek buluşmadan söz edelim. Lizbon'da 1559'da kurtarılmış iki yüz köle, yıllarca beslendikleri küçük siyah ekmekleri sopaların üzerine geçirerek şehri kat ettiler: O dönemde, bugünden farklı olarak, esmer ekmek yetersiz beslenmenin simgesiydi. 1635'te, Marsilya'da, Triniterlerin kurtardığı kırk iki köle zincirlerle geçit töreni yaptı, daha sonra "zafer alayı"nı geçtikleri şehirlerde yineleyerek Paris'e kadar yolculuk ettiler. 1653'te Livorno ve Piza'da başka kurtarılmış köleler geçit töreni yaparak omuzlarında bir zinciri teşhir ettiler; ayrıca, Venedik'te, 1765'te –<span class="color4">bizim olaylarımızın tarihine denk bir tarih</span>– doksan bir kurtarılmış köle görülüyordu. Kimi zaman, biraz ağır zincirlerin yerini yalnızca onları anımsatacak şeyler, sözgelimi ipek kordonlar ya da küçük altın zincirler alıyordu: 17. yüzyılda Marsilya ve Paris'te törenler pek çok kez bu hafifletilmiş biçimiyle gerçekleştirilmiştir. Roma'da halk kitleler halinde geçit törenlerine katılıyordu; bu yolla V. Sixtus'un 1585'te çıkardığı genel aftan yararlanıyorlardı. Sık sık, kurtarılmış kişilere ilişkin kataloglar yayınlanıyordu, bu arada tek tek örnekler hakkında risaleler basmak da yaygın bir uygulamaydı.<sup><a class="hlink" href="#not12_2" id="ref2">2</a></sup></p>

  <p class="indent">Gösteriş, özel duygusal yatırımı olan durumlarda artıyordu. 1571'de, V. Pius'un Loreto Meryem'ine adadığı İnebahtı zaferinin ertesinde yaşanan böyle bir örnektir. Savaştan sonra Roma'ya dönen papalık donanmasının amirali Marcantonio Colonna, yanında birçok kurtarılmış Hıristiyan kürek mahkûmu olduğu halde, Loreto'da durdu. Aynısını 1575'te ittifakın başındaki kumandan Don Juan de Austria yapmıştı ve ona eşlik eden eski kölelerin sayısı binleri buluyordu. Her iki sefer de, Meryem Ana'nın ayakucuna zincirler ve köstekler bırakıldı; daha sonra, demir eritilerek, tapınağın orta sahınındaki sunaklar için demir parmaklıklar yapıldı.<sup><a class="hlink" href="#not12_3" id="ref3">3</a></sup> Daha önce belirttiğimiz gibi, zincirlerin gerçek olup olmadığı sorunu çıkıyor bir kez daha karşımıza: Donanmalar arasındaki bir çarpışmanın cehennemi ortamında mı alınıp getirilmiştir bu zincirler? Birazdan bu konuyu derinleştireceğiz. Bu arada, Viyana'da ele geçirilen sultanın sancağı ile sadrazamın çadırını karşılamak için nasıl Loreto'da her şeyin artık hazır olduğunu görüyoruz.</p>

  <p class="indent">Başka yerlerde daha bir karnaval havası taşıyan törenler kendini gösteriyordu. 1667'de, Kuzey Fransa'daki Douai'da, üzerinde forsalar gibi giyinmiş kurtarılmış kölelerin bulunduğu kadırga biçiminde bir araba geçit töreninde boy gösterdi: Bütün bunlar istisnai bir seyircinin, bir Fransız kadırgalar birliği kurmaya karar veren XIV. Louis'nin yararına yapılıyordu.<sup><a class="hlink" href="#not12_4" id="ref4">4</a></sup> Örnekler çoğaltılabilir. Kurtarıcı kurumların yerel tarihleri ya da haritaları üzerindeki herhangi bir irdeleme, örnekçemizin hiç de ayrıksı olmadığını doğrulamaktadır; buna karşılık, açıkça giysi çıkarma/yeni giysi giyme hareketleri daha az belgelenmiş durumdadır. Daha önce gördüğümüz Bologna karşılaştırmasından uzaklaşmayacak olursak, on sekiz kurtarma bildirisinde yalnızca bir kez (1717) kurtarılmış kişi "Türk giysisi giymiş köle görünüşünde" betimlenmektedir.<sup><a class="hlink" href="#not12_5" id="ref5">5</a></sup> Aslında, Bologna'da alaylarda taşınmış ve günümüze ulaşmış zincirlerin, kösteklerin ve boyunlukların varlığı kesindir, ama bunlar 1722'de olduğu gibi alçı süsler halinde biçimlendirilmiştir ve değişik ipuçları Türk giysilerinin varlığından kuşku duymamıza yol açmaktadır.<sup><a class="hlink" href="#not12_6" id="ref6">6</a></sup> Sonuçta, anlatıda bunların rolünü vurgulamamayı yeğlemenin bir anlamı vardır. Bu bize, Ferrara Kurtarma Cemiyeti'nin başlangıçtaki üslubuna daha sadık kaldığını ya da belki de yeni duyarlık taleplerine uyum sağlamada daha yetersiz kaldığını söyleme olanağını veriyor.</p>

  <p class="indent">Bu tören günlerinin tanıtım ve kefarete yönelik amacı açıktır. İlk kurtarılan köle Paolo Nigrisoli'nin şehre girişi dolayısıyla bunu okumuştuk. Ama her zaman törenle şehre girişlerin öncelikle bağış toplamaya, "müminlerin öteki Hıristiyan kölelere karşı cömertliğini daha da artırma"ya<sup><a class="hlink" href="#not12_7" id="ref7">7</a></sup> hizmet ettiğinin altı çizilmektedir. Trento Katolikliğinin –<span class="color4">taşrada, Aydınlanmacı "düzenli ibadet"ten pek etkilenmemiş bir Katolikliğin</span>– tam ortasındayız; barok teatralliğinin kaynaklarını, halk kitleleri üzerinde sınanmış misyonerlik pratiğinin iki yüzyılı içinde belirlenmiş propaganda araçlarını kullanmada becerikli bir Katoliklikti bu.<sup><a class="hlink" href="#not12_8" id="ref8">8</a></sup> Katolik ülkelerin yollarında ve meydanlarında zaten görülmedik şey kalmamıştı: kafatasları ve dikenli taçlar, kalın ipler ve kırbaçlar, gece alayları ve bükülebilir İsa'lar, mızıkalar ve alevler... Köle zincirleri ve Türk kılığına girmeler de ortaya çıkıyorsa, bunda tuhaf olan ne vardı?</p>

  <p class="center"><span class="small2">"NERON'A ÖZGÜ TUHAFLIKLAR"</span></p>

  <p class="nonindent">Bu birinci okuma düzeyi, kabul edilebilir olmakla birlikte, indirgeyici ve biraz totolojiktir. Elbette başka okumalar vardır. Her şeyden önce, söz konusu törenlerin hukuki imaları göz ardı edilmemelidir; bir başka deyişle, "ölü" kölelik durumundan kurtulan kişi, yasal haklarına kavuşuyordu. Herkesçe kabul edilen bir şeydi bu;<sup><a class="hlink" href="#not12_9" id="ref9">9</a></sup> yerel düzlemde de insanlar bunun bilincindeydi. Elimizde buna ilişkin eski, tersi bir duruma gönderme yapan bir örnek var: Maria adlı bir Rus kölenin azat edilmesi. Yıl 1449'du; bu edimin aktörleri ve tanıkları, Ferraralı köle sahibi Bartolomeo Pendaglia'nın evindeki "resimli oda"da bir araya geliyorlardı. Mesleğinin erbabı noter, yapmak üzere oldukları şeyin anlamını herkese hatırlatıyordu:</p>

  <div class="block">
    <p class="bl_nonindent">Ölümü andıran ve sivil bir ölüm olarak kabul edilen kölelikten daha kötü hiçbir şey yoktur; kimse, sivil haklarından ve yasal haklarından yoksun bir köleden daha yoksul değildir, bu yüzden özgürlükten daha değerli hiçbir şey yoktur.<sup><a class="hlink" href="#not12_10" id="ref10">10</a></sup></p>
  </div>

  <p class="nonindent">Bu metnin her sözcüğüne katılmamamız mümkün değil.</p>

  <p class="indent">Gene de, öne sürülen açıklamalardan her biri tek başına alındığında yetersiz gibi görünüyor. Öyleyse, meseleye daha derin ve daha kavrayıcı bakmaya çalışalım. İlk olarak, kölelikten çıkan kişilerimizin ille de dönmeler olmadıklarını fark ediyoruz. İlgili arşiv kaynaklarının kaybedilmesinden sonra, engizisyonun bu kişilere yönelik ilgilerinin dolaylı bir anısı bile yok elimizde. Onlar, birçok kimsenin zorunluluk, içten pazarlıklılık ya da çıkar itkisiyle attıkları adımı atmamışlardır. Sınır insanları olan, bazen çoğul gelgitlerin ya da Müslüman dünyasında olağanüstü kariyerlerin kahramanları olan, aşağılanan, korkulan, kıskanılan dönmeler, çağdaşlarının ilgisini çekmişlerdir, tıpkı tarihçilerin dikkatini çektikleri gibi. Aslında, günümüzde kültürler arası alışverişlerin ve karışmaların yoğunluğu (arada tehdit edici ideolojik içe kapanmalar söz konusu olsa bile), karşıya geçişler, din değiştirmeler, dinini reddetmeler olgusuna yeni bir gözle bakmamızı sağlıyor.<sup><a class="hlink" href="#not12_11" id="ref11">11</a></sup></p>

  <p class="indent">Bu cephede hiçbir bölge masum değildi ve Ferrara da ötekilerden daha az masumdu. Ama hiç kimse, hiçbir zaman, yüz yıl önce Tunus'taki Ferraralılar topluluğuna en küçük bir göndermede bulunmayacaktır: Masum bir bilgisizlik mi, bastırma mı, yoksa utanç duygusuyla başvurulmuş bir sansür mü? Aynı şekilde hiç kimse, aslında herkesin bildiği bir başka ünlü dönmeyi, Kont Claude-Alexandre de Bonneval'i anımsamayacaktır ya da yalnızca korkulması gereken bir silah adamı olarak anımsayacaktır. Kont, 1708-1709'da Ferrara topraklarında, İspanyol tahtı savaşı zamanında, henüz Hıristiyanken ve Comacchio'yu işgal eden imparatorluk ordusuna amansızca komuta ederken, ortalığı kasıp kavurmuştu.<sup><a class="hlink" href="#not12_12" id="ref12">12</a></sup> Sonra söz dinlemezliği yüzünden rütbesi düşürülmüş, 1720'de Ahmet adını alarak Türk olmuş ve Osmanlı topçu sınıfının komutanı ve Rumeli'nin güçlü paşası haline gelmişti. Bonneval hakkındaki bu sessizliği anlamak da pek mümkün değil. Viyana'da yaptıkları, ruhları, dilleri ve Giacomo Casanova'nın kalemi de dahil olmak üzere kalemleri sarsıyordu.<sup><a class="hlink" href="#not12_13" id="ref13">13</a></sup> Bonneval'in Lutherci askerlerinin Comacchio rahipleri ve kiliseleri üzerindeki baskılarının iyi bir polemik malzemesi sunmuş olması gerektiği göz önünde bulundurulursa, daha da az anlaşılır bir sessizlik söz konusu. Ama belki de, tehdit edici dönmelerin her durumda aslında hayaletler gibi uzakta olduklarını düşünmek daha rahatlatıcıydı.</p>

  <p class="indent">Tunus'ta Mami'yle Ali Reis'in öyküsü beklenmedik olaylarla, hakikat ve yalanla dolu, sahih bir öyküydü; İstanbul'da Bonneval'inki ve başka yerlerde başka pek çok kişininki de. Oysa, köle kurtarma bildirilerinde, dönmeler klişe tiplere indirgenmektedir.</p>

  <div class="block">
    <p class="bl_nonindent">Şunu bilmelidir ki, zavallı bir Hıristiyan kölenin en kötü durumu, dönmelerin uygunsuz gücü altında bulunmak [...], Hıristiyan dininin en kutsal gizemlerine karşı o alçakların ağzından çıkan korkunç küfürleri, Hıristiyan adını taşıyan kişiye karşı hakaret ve aşağılamaları [...] ve daha önce ardından gittiği, oysa şimdi şeytani bir imansızlıkla çiğnediği İsa Mesih inancına karşı kara çalmaları işitmektir.</p>
  </div>

  <p class="nonindent">Onlar, "Müslümanların kendilerinden bile daha kötü vahşilikle" iş gören ya da dinden dönmeyi teşvik etmek için sinsice ve yavaş yavaş zihinlere giren amansız efendilerdir:</p>

  <div class="block">
    <p class="bl_nonindent">Her gün efendisi onu Katolik inancını inkâra teşvik ediyor [...]; bazı dönmeler aracılığıyla onu kutsal İsa Mesih inancından döndürmeye çalışıyordu [...]; onu pek çok değerli taş, değerli inci, gümüş ve altın önerileriyle ezip, adını ve Katolik dinini inkâr ettirmeye çalışmışlardı; maalesef zavallı Hıristiyanların her gün karşılarında bulup çaresizce teslim oldukları sınamalardı bunlar.<sup><a class="hlink" href="#not12_14" id="ref14">14</a></sup></p>
  </div>

  <p class="nonindent">Ama dininden döndürme baskısı yalnızca dönmelerden yararlanmaz; her durumda, başlangıçtaki kültürlerini bırakmanın yarattığı suçluluk duygusuna karşı bir savunma olarak, dönmelerin gayretkeşliği normaldir. Tehditler savrulduktan sonra, sıra olağanüstü pohpohlamalara gelir: "Ekmek, şarap, pilav, para ve itibar [...] gizli yoldan yavaş yavaş aklı Kuran'a ibadete yönlendirmek için." İnsanları İslama döndürmek için şarap! Hıristiyanlıkta, inatçıları yola getirebilen içecekler ya da sihirli iksirlerin efsaneleştirilerek anlatıldığı bir gerçektir. Sonra, şeytani araçlar: "Arsız kadınların çekicilikleri," "arlanmaz Delilalar"ın "şehvani sözleri, ahlaksızca deyişleri, müstehcen eylemleri." Ve daha da şeytani olanları, "kösnül ve kadınsı Türkler"in sunduğu, adı konulmayan zevklerdir:</p>

  <div class="block">
    <p class="bl_nonindent">En büyük rezillikleri, en hayvanca kösnüllükleri seyretmeye zorlanmıştır; amaç, bu yolla onu iğrenç mezheplerine [...] ya da o iğrenç yollardan ve evlerden –<span class="color4">sayıları o kadar çoktu ki, Sodom'la Gomorra'yı andırıyordu</span>– birine ya da ötekine sokmaktı.<sup><a class="hlink" href="#not12_15" id="ref15">15</a></sup></p>
  </div>

  <p class="nonindent">Müslümanlara atfedilen şehvet imgesi, bütün söylemin kaidesi yerine geçiyordu;<sup><a class="hlink" href="#not12_16" id="ref16">16</a></sup> kalanı, onların arasında yaygın olduğu belirtilen sıra dışı cinselliklerin ikircikli çekiminden geliyordu. Tunus'ta, 1625'te, tercüman Salvago'nun ortaya attığı "Neron'a özgü tuhaflıklar" göndermesi, korkutmaktan çok, merak uyandırmak için yapılmamış mıydı?<sup><a class="hlink" href="#not12_17" id="ref17">17</a></sup></p>

  <p class="center"><span class="small2">MÜSLÜMAN İLMİHALİ</span></p>

  <p class="nonindent">Belki de dinden döndürme arzusu böylesine belirgin değildi; her durumda, bu arzunun genel eğilimi yansıttığı düşünülmemelidir. Uç noktaya vardırıldığında, başkalarını kendi dinine döndürme, özellikle 18. yüzyıl gibi kölelerin azalmaya başladığı bir yüzyılda, Berberi devletlerin kendi ekonomilerine zararlı azat etmeler anlamına gelecekti. Dinini reddetme itkileri, toplumsal ve psikolojik nitelikliydi: Kurtarılma umutlarının tükenmesi, koşulların yumuşaması beklentisi, Türk dininin kısmi hoşgörüsünün ve daha kayıtsız bir cinsel ahlakın çekiciliği, yeni duygusal bağların doğuşu, serüvenin büyüleyiciliği ya da intikam arzusu, kana dayalı ayrıcalıkların olmayışının getirdiği yükselme olanağı (Mami ile Ali Reis'in kariyerleri bunun örnekleridir) gibi etkenler söz konusuydu. Doğrudan dinsel düzleme gelince –<span class="color4">bunun da unutulmaması gerekir</span>–, İslamın kurallarının yalınlığının teşvik ettiği içten bir inanç da söz konusuydu. Bu kuralları, 1770'te, Ferrara Köle Kurtarma Cemiyeti'nin papazı, kendini küçük bir Müslüman ilmihalinin yazarı gibi daha önce görülmemiş bir sıfatla takdim ederek şöyle özetliyordu:</p>

  <div class="block">
    <p class="bl_nonindent">Kuran yılda bir kez bile camiye gitmeyi zorunlu koşmaz, yalnızca yüce Allah'a tapmayı ve yüce Meryem Ana'yı onurlandırıp ona hamd etmeyi –<span class="color4">çünkü Meryem Ana, diyor onlar, peygamberleri Hz. Muhammed'in doğumunda hazır bulunmuş ve peygamber henüz çocukken onu bizzat defalarca ziyaret etme lütfunu göstermiş</span>– zorunlu koşar.</p>
  </div>

  <p class="nonindent">Demek ki, Trento Katolikliğinin dayattıklarına göre ibadet yükümlülüklerinin hafifliği söz konusu.</p>

  <div class="block">
    <p class="bl_nonindent">Aralıksız olarak oruç tuttukları ramazan ayının yirmi dokuz günü boyunca, cehennemin kapıları kapalıdır [...], hatta mübarek ramazan ayından sonra da, Allah hiç kimseyi –<span class="color4">akla gelebilecek bütün günahlarla lekelenmiş ve suçlu olarak ölse bile</span>– cehenneme mahkûm etmez, yeter ki Muhammed peygamberin sadık bir kulu olmuş ya da kötü bir günahı işlediği elini, ayağını, yüzünü, kulağını ya da bedeninin başka kısmını suyla yıkamış olsun.<sup><a class="hlink" href="#not12_18" id="ref18">18</a></sup></p>
  </div>

  <p class="nonindent">Ruhban sınıfının aracılık etmediği bir kurtuluştan söz ediliyor burada: Aptes alma gibi törensel ve sessiz hareketler, Hıristiyanlıktaki kişiyi zorlayıcı, bir papaza günahlarını itiraf etmeye dayalı günah çıkarmanın yerini alıyor.</p>

  <p class="indent">Rahibin sözleri, yandaşlarının barbarlığıyla yoldan çıkmış ve vahşileşmiş bir Hıristiyan mezhebi şeklinde anlaşılan İslamın kolay uygulanabilirliği fikrini yansıtmaktadır. Rahibin yazdığı devirde Avrupa kültürünün İslam dini karşısında daha kapsamlı bilgiye ve saygıya dayalı tutumlar takınmakta olduğunu belirtmeliyiz.<sup><a class="hlink" href="#not12_19" id="ref19">19</a></sup> Ama, 16. yüzyıldaki ilk basımlardan sonra, Kuran'ın gözden geçirilmiş filolojik basımlarını değerlendiren ve doğal ahlakı, kültürel göreciliği, yaradancılığı [deizm] tartışan, yüksek kültürdür. Oysa burada gecikmiş ve taşralı kolaycı şemalar –<span class="color4">polemikçi ortaçağ yazınından pasif olarak miras alınmış ve misyonerlerin değerlendirmelerine nüfuz etmiş olan abartılı betimlemelere benzer bir beğeninin hâkim olduğu şemalar</span>– iş görmektedir. Gene de, bir kez daha, karşıtlar birbirini etkileme riski içindedir. Papazın bu "pek kaba mezhep"in, "kaba" ama rahatlatıcı, bu yüzden de insanları kendine çekebilecek öğretisine bakışı küçümseyicidir. Zihninin gizli bir köşesinde, kendisinin de farkında olmadığı bir kıskançlık damarının gizli olmadığından emin miyiz? Ayrıca, dönmelere atfedilen zenginlikler ve şehvet duygusu, gerçekten de, herkesin üzerinde, gündeme getirilmelerinin nedeni olan iticiliği sağlıyor mu?</p>

  <p class="center"><span class="small2">SAHTE ZİNCİR VE GİYSİLER</span></p>

  <p class="nonindent">Dönmelerdeki kimlik sorunu olağanüstü boyuttadır. Terk edilen ve yeniden kurulan çoğul kimlikler, her kimliği, en eski ve en köklü olanını da, bir kurgu ürünü, potansiyel olarak reddedilebilir "bir kararlar olgusu" haline getiren arkadaki mekanizmayı açığa çıkarmaktadır.<sup><a class="hlink" href="#not12_20" id="ref20">20</a></sup> Ama kurtarılan köleler dinlerinden dönmüş kişiler değillerdir ve sonuçta, hep tarihin derinliklerinde kalan ikincil huzursuzluklara yol açmışlardır. Basmakalıp anlatının onları sunduğu gibi gerçekten dirençli olup olmadıklarını bilmek bizi ilgilendirmiyor. Bu noktayla ilgili olarak, insanların içlerinin rahat etmesi için çok az şey yetiyordu: "Afrikalı sahip sözlü, papa temsilcisi ise yazılı olarak, sözü edilen kişinin inanç, itaat ve iyi mizacına tanıklık etmektedir."<sup><a class="hlink" href="#not12_21" id="ref21">21</a></sup> Bir başka deyişle, Müslüman köle sahibi dinden dönmenin söz konusu olmadığı güvencesini veriyor (aksi durumda kurtarma umudu kalmıyordu), bu bölgede yetkili Hıristiyan otorite ise bu ifadeyi doğruluyordu. Deniz aşırı ülkelere kaçışların pek çoğunda azımsanmayacak sorumluluğu bulunan Trento Konsili Katolikliğinin yargısal çatısının burada oldukça gevşek bir biçim sergilediğini teslim etmek gerekir.</p>

  <p class="indent">Ama yüzeysel kanıtların ötesinde, işler kim bilir nasıl yürümüştü o uzak ülkelerde, yalnızlık, korku, fiziksel ve ruhsal çöküntüler, kimi zaman yeni sevgi bağları arasında? Ya da insanoğlunun başkalarının buyruğu altındaki durumlara uyum gösterirken başvurduğu sonsuz nüanslar yelpazesinde? Bunu bilmek olanaksız olduğu için, ne denli çekici ve şövalye romanslarına özgü ipuçları açısından ne denli zengin olsa da –<span class="color4">hatta fazlaca zengin, eğer ünlü bir yazınsal arketipten, Cervantes'in <i>Don Quijote'</i>undaki tutsak bölümünden <i>(El captivo</i>) yankılar yakalandığı doğruysa</span>–, tutsaklık deneyimlerine çok fazla yer vermemeyi yeğledik.<sup><a class="hlink" href="#not12_22" id="ref22">22</a></sup> Öyleyse resmi yaklaşımı kabul ediyoruz: "Hıristiyanlık ilkelerine bağlı," "Müslümanlığın kötü alışkanlık ve hatalarına düşmeksizin saflıklarını korumuş"<sup><a class="hlink" href="#not12_23" id="ref23">23</a></sup> kişiler kölelikten kurtarılmıştır. Gene de, bu yoldan çıkmamış Hıristiyanlar, Türk kılıkları altında takdim edilmektedir. Bu, şehre giriş töreni varışa göre birkaç gün geç olsa da böyledir; kendi içinde simgesel ağırlıktan yoksun işlevsel bir değeri vardır bunun. Elbette herkes yeni, tören vesilesiyle üretilmiş Türk giysileri almaktadır. Gerçekten de, özgün giysilerin karantina bölgelerindeki –<span class="color4">Venedik'te, Ancona'da ve özellikle Grandüklük yetkililerinin titizliğiyle ünlü Livorno'da</span>– sağlık tedbirleri karşısında korunabilmiş olması olasılık dışıdır.<sup><a class="hlink" href="#not12_24" id="ref24">24</a></sup> Şark'taki salgın hastalıklara ilişkin kesintisiz haberlerin karantina bölgelerine ulaşmaması çok güçtü.</p>

  <p class="indent">Zincirlerin gerçek oluşu konusunda bile bazı kuşkular söz konusu. Mantık öyle gerektiriyor, ama söylemek gerek: Giysiler ve zincirler üzerindeki entrikalar konusunda neredeyse hiçbir bilgimiz yok. Seyrek olarak, kurtarılan kölelerin giysi deposu gün yüzüne çıkmaktadır. Ferrara'da, 1775'te, Giuseppe Rovere'den, yanlışlıkla bir Türk gemisine bindiğini öne süren gençten söz ederken bir şeyler sezmiştik ve orada, kılık değiştirmelerin çeşitliliği ve Akdeniz'de kendini gösteren kaçınılmaz sahte kılık trafiği su yüzüne çıkmıştı. Ne var ki, komşu Bologna'dan, 1683 tarihli anma yazısını okuduğumuz Giovanni Maria Ghiselli'yle ilgili daha ilginç bir öykü gelir. Giovanni, ödenen yüklü kurtulmalık doğrudan Venedik baylosuna (konsolosuna) teslim edilmiş olmasına rağmen, İstanbul'da köleydi. Aslında, sahibi onu o sıralar Türk başkentinde bulunan Kont Luigi Ferdinando Marsili'nin baskıları yüzünden özgür bırakmak zorunda kalmıştı, ama bu durumdan hiç hoşnut değildi. Bu yüzden, "onu bırakmak zorunda olmanın öfkesiyle, üzerinden gömleğini bile çıkardı." Giysiler dışında, zincirler üzerinde de hak iddia etti. Köle ona "yakarmasına rağmen, ona zincirlerini bile vermek" istemedi. Sonunda adaletsiz bir davranışta bulundu: "İsteksizliğini göstermek için, durup dururken parçaladı zincirleri." Köle sahibi bu kaprisi gösterebilecek biriydi, çünkü önemli bir kişiydi: Sakız Adası Beyi Mustafa Deli. Gelecekteki geri dönüş törenine yönelik bu suikasta karşın, daha sonra Bologna'da Ghiselli "köleliğinin simgeleri"ni sergilemiştir.<sup><a class="hlink" href="#not12_25" id="ref25">25</a></sup> Bugün de San Gerolamo alla Certosa Kilisesi'nde gördüğümüz, onun adına kayıtlı zincirlerdir bunlar; demek ki sahte zincirlerdir, bir başka deyişle, İstanbul'da taktığı ve Mustafa Deli'nin alıkoyduğu zincirler olamazlar. Orada asılı öteki zincirlerin de sahte olduğundan kuşkulanmak için usta bir demirci olmak gerekmez; çünkü bu zincirler, Berberistan'dan İstanbul'a, 17. yüzyılın ortalarından 18. yüzyıla, köken ve tarihleri ne olursa olsun, aynı biçim ve ağırlığa sahiptirler.</p>

  <p class="indent">Ama Ghiselli'nin koruyucusu Kont Marsili'nin de gerçek olmayan zincirlerle ilgisi vardır. Marsili'nin Türklerin elindeki köleliğini daha önce görmüştük. Kurtarma müzakereleri sona erdiğinde, 1684 baharında, sahibi zincirlerini çözdü ve onu bir atin üzerinde teslim etti; Marsili şöyle anlatıyordu bu sahneyi: "Ata çıplak çıktım, yanımdaki tek gereç zincirlerimdi." Demek ki, sahibi zincirleri ona hediye etmiş, Sakız Adası Beyi'nin Ghiselli'ye davrandığından daha cömert davranmıştı. Bosna'dan yola çıkarak Spalato'da karaya ayak basan Marsili, zincirlerini Zara, Venedik ve sonra Ferrara'ya götürmüş, Bologna'ya girmeden önce, Ferrara'da papalık elçisi kardinalin sarayında iki gün dinlenmişti. Buradan gene zincirlerle, Loreto'ya doğru yeniden yola çıktı. En sonunda, "Floransa'daki Pek Kutsal Müjdeli Meryem Kilisesi'ne" ulaştı: "Buraya zincirlerimi asılı bıraktım." Cinsel ve dinsel dedikodulara aldırmayan Marsili, sonraki yıllarda zincirlerin simgesel değerini yükseltti: Kölelikten kurtarılmış Bolognalıların halkın arasında giysileri üzerinde küçük zincirlerle görünmelerini teşvik etti, köleler için Bilimler Kurumu'na koyulmuş bağış sandığı üzerine bir zincir yerleştirdi ve kendisi de omuzlarında bir köle zinciriyle insanların önüne çıktı. Bu arada gerçek zincirler Floransa'daydı (bu zincirler günümüze ulaşmamıştır).</p>

  <p class="indent">Ne var ki, Bologna Üniversitesi'nin tarihi koleksiyonlarında, bir 19. yüzyıl yazmasında Marsili'ye ait olduğu, onun tarafından bağışlandığı söylenen iki zincir bulunmaktadır (<a class="hlink" href="../Text/Resim18.xhtml">Resim 18</a>, s. 174). O halde? Bunlar (ne kadar gerçekçi olsalar da) büyük bir olasılıkla gerçek değil, kamusal gösteriler için kullanılan simgesel zincirlerdir.<sup><a class="hlink" href="#not12_26" id="ref26">26</a></sup> Teknik açıdan, San Gerolamo Kilisesi'nde asılı duran ve tümü de gerçek olmayan zincirlere oldukça benzeyen sahte zincirlerdir. Bologna'da köle zincirlerinin bir ilk örneği bulunuyor muydu? Ve son olarak, düzenbazca metinler başka açılardan ne kadar yararlı olurlarsa olsunlar, saf halkı kandıran sözde kurtarılmış kölelerin, para kazanmak için sergiledikleri "uzun zincirler" hangi modeli taklit ediyordu?<sup><a class="hlink" href="#not12_27" id="ref27">27</a></sup> Kısacası, çok sayıda kişi, çok değişik amaçlarla sahte köle zincirleri üretiyordu.</p>

  <p class="indent">Aydınlanma çağı geldiğinde, kılık değiştirmeler ve zincirlere dayalı –<span class="color4">zahmetli ve biraz da aşağılayıcı</span>– törenlere yönelik tutum değişmeye başladı. Toplumun üst kesimlerinden azatlılar güçlerinden yararlanarak kamusal sergilemeden uzak duruyorlardı; ötekiler, her ne kadar kurtarma sözleşmelerinde şenlikte bulunma zorunluluğu çoğu zaman açıkça belirtilse de, karşı çıkıyorlardı. Eski görenek artık kaybolmaya yüz tutmuştu; Fransa'da 1785'te kesin olarak son buldu. Mizansenleri düzenleyenlere karşı, en sefil görünümleri sunmak için, özellikle bakımsız bırakılmış saç ve sakalı, düzme Arap <i>humus</i>'larını ya da belki kölelerin hiç maruz kalmadıkları zincirleri zorla dayatma gibi suçlamalar getiriliyordu.<sup><a class="hlink" href="#not12_28" id="ref28">28</a></sup> Düzenbazların hileleriyle tehlikeli yakınlıklar söz konusuydu. Bu yalanlar tablosunda, İstanbul hikâyesi (sıra dışı sahibinin kendisinden esirgediği zincirler için yalvarıp yakaran kölenin hikâyesi), şehre girişlerde kullanılan tören nesnelerine ilişkin pozitivist kesinlikte bir bakış açısı sağladığı için öğreticidir. Aynısı, Kont Marsili'nin zincirlerinin –<span class="color4">Bologna'daki ve Floransa'daki</span>– çifte varlığı için de geçerlidir.</p>

  <p class="center"><span class="small2">RÜYADA GİBİ</span></p>

  <p class="nonindent">Kölelik simgeleri ister sahte ister gerçek olsun, temel bir soru yanıtlanmayı bekliyor: Bu tutumlar bütününe nasıl bir anlam yüklemeli? Uygun bir analiz yöntemi arayışıyla, şehre giriş törenlerini Freud'un rüyaları ele aldığı gibi ele alma yolunu deneyeceğiz. Sonuçta törenlerle rüyalar, gerçeklik parçalarını yeniden birleştiren sahnesel kurgular olup, zaman dışı ve mekân dışından korkmazlar, bağlamı özgürce kurarlar; ayrıca, her dilsel edim gibi, farklı okuma düzeylerine açıktırlar. Rüyalarda belirgin bir içerik ile örtük bir içerik, başka bir deyişle yoğunlaştırılmış ("anlaşılması güç") bir çeviri ile özgün bir metin üst üste biner.<sup><a class="hlink" href="#not12_29" id="ref29">29</a></sup> Bizim törenlerimizde, belirgin içerik, iyiliksever girişim lehine ahlaki öğreti, propaganda olarak görülebilir. Örtük içeriğe, bilinçaltı katmanlarına dokunan yöne gelince, sansürlere tabi olup ikincil ayrıntılardan kendini açığa vurur; bu içeriği açıkça dile getirilmemiş, buna karşılık işlevsel bir kuşkular kümesi halinde özetleyelim: Geçmişin posalarının nesnel olarak kurtarılmış köleler üzerinde biriktiği; kurtarılmış kölelerin, kendi iradelerinden ya da iyi niyetlerinden bağımsız olarak, gerçekten de, bir ölçüde Türkleştikleri; gerçekleşen dönüşümün törensel bir yeniden bütünleşmeyi –<span class="color4">neredeyse başlangıçtaki aidiyetin onaylanması için yeni bir vaftizi</span>– gerektirdiği şeklinde yaklaşımlarda bulunulabilir. Sonuçta, Türklerin kölesi olmuş kişi hakkındaki cinsel dedikodular, son derece bayağılaştırılmış olsalar da, bu kuşkuları dile getiriyordu.</p>

  <p class="indent">Bu yüzden, törenlerin daha genel ve su yüzüne çıkmamış bir olgunun gözle görülür belirtileri olduğu söylenebilir. İpucu paradigmasına dayalı bilişsel yöntem için bir uygulama alanı –<span class="color4">tam da rüyaların psikanalizinden doğmuş epistemolojik bir model</span>– beliriyor burada.<sup><a class="hlink" href="#not12_30" id="ref30">30</a></sup> Freud kuramının yeğlediğimiz yaklaşım için yalnızca mecazi bir öneri niteliği gösterdiği açık olsa gerektir. Yoksa gerçeklik düzleminde, İslamı gizli kabullenmeler olduğuna ilişkin kuşkuların kendini göstermiş olması olasıdır. Kurtarılmış kölelerin ayinlerden uzaklığı da göz ardı edilmemelidir. Misyonerler, sakınarak da olsa, Osmanlı topraklarında düzenli olarak etkinlik gösteriyorlardı; Hıristiyan ibadetinin kesintiye uğramasının, herkesin yeniden kutsanmasını zorunlu kılacak ölçüde bütünsel olması son derece güçtür. Hayır, gerçekten önemli olan, vurgulanan yöndür: Kimlik, bunun böyle olmasını istemeyen kişide bile aşınmaya uğrayabilir.</p>

  <p class="indent">Bu yorumun "kanıtlar"a değil akla yatkın bağlamlara, "ipuçları"na dayandığı şeklinde bir itiraz getirilebilir. Doğrudur. Peki ama işbirliğine çağrılan iki "bilim"in, psikanaliz ile tarihyazıcılığının sahip oldukları "kanıtlar"ın niteliği nedir? Tarihçi ile yargıç arasındaki pozitivist analoji, tarihin derin, karanlık ve zorlukla ulaşılabilir katmanlarını irdeleme zorunluluğuyla bugün aşılmış görünüyor.<sup><a class="hlink" href="#not12_31" id="ref31">31</a></sup> Gerçeklik ilkesinin düşmanı olan şüphecilik biçimlerini benimsemesek de, bir noktadan eminiz: Kanıta dayalı yargı modeli üzerine kurulmuş tarihyazıcılığı, artık geçmişi bilme gereksinmelerini karşılayamamaktadır.</p>

  <p class="center"><span class="small2">DİNDEN DÖNMELER VE PİŞMANLIKLAR</span></p>

  <p class="nonindent">1624'te, Palermo engizisyon sorgu yargıcının Ferraralı Ali Reis'e sorduğu ilk sorular şunlardı: "Ailen hangi soydan geliyor? Yahudi mi? Magripli mi? Türk mü? Yoksa yakınlarda Katoliklikten dönen bir başka mezhepten mi? Yoksa vaftiz olmuş bir Hıristiyan mısın?"<sup><a class="hlink" href="#not12_32" id="ref32">32</a></sup> O zamanın bir Hıristiyanı; ama, karışık bir biçimde de olsa dinsel, kültürel, etnik aidiyeti birbirinden ayırmaya çalışan bilgili bir insanı, böyle konuşuyordu. Oysa Müslüman dünyasında kimlik daha bütünlüklü bir biçimde ve zorunlu ibadetler (kelime-i şahadet, namaz, zekât, oruç, hac) ile ahlaki normlara bağlılık üzerinden belirlenir. Mümini açıkça yükümlülük altına sokan bu sonuncular [ahlaki normlar], haram yiyecek ve içecekleri, aptes ve cinselliğe ilişkin buyrukları, genel olarak ekonomik ve toplumsal etiği içerir. Yaşama geçirilmesi gereken ilkeler toplamı olan İslam, birbirinden ayrılmayacak biçimde bir din ve bir yaşam tarzıdır. Bu, Avrupa tarihinde üretilmiş olan, din ile devlet arasındaki, iç dünya ile dış dünya arasındaki ayrımı engeller ve bireysellik uzamını azaltır; ama yok etmez.<sup><a class="hlink" href="#not12_33" id="ref33">33</a></sup> Batı kamuoyunu kaygılandıran şeriatçı türevler, bu konumların zorunlu sonucu olmasalar da, onlardan beslenirler. Bu şeriatçı türevleri, belki de, şiddetli sömürgecilik karşıtı ve emperyalizm karşıtı tepkiler olarak, yabancı, saldırgan ve yozlaştırıcı şeklinde algılanan siyasal-kültürel modellerin nüfuzuna direnmeler olarak anlamak gerekir.<sup><a class="hlink" href="#not12_34" id="ref34">34</a></sup> Ama bu hararetli konuda yorumlar birbirini izlemekte ve bunlar gitgide artacak, üst üste yığılacak gibi görünmektedir.<sup><a class="hlink" href="#not12_35" id="ref35">35</a></sup></p>

  <p class="indent">Yukarıdaki çok kabaca basitleştirilmiş tablo, "saf" Hıristiyanlarımızı dönmelerle birleştiren ilginç bir rastlantıya anlam vermemizi sağlıyor. (İki durumun nerede birbirinden ayrıldığını daha sonra göreceğiz.) Din değiştirenler her zaman kesin kararlı olmayabiliyorlardı; eski inançlarına dönmek istedikleri oluyordu. Bu durumda, gizlice bir Hıristiyan otoriteye –<span class="color4">bir konsolos ya da bir misyoner</span>– başvuruyorlardı. Ülkelerine dönme zorlukları aşıldığında, uzlaşma pratiği başlıyordu. Mahkemeler bu uzlaşmayı, matbu formların kullanımından da belli olduğu üzere, olumlu bir bürokratik bakışla izliyorlardı; gerekçe gösterilen bütün varsayımları kabul ediyor, yumuşak kefaretler ve hafif sivil yaptırımlarla yetiniyorlardı. Engizisyon kaynakları da dahil olmak üzere her tür kaynak, tövbe edenlerin dışsal görünümü –<span class="color4">geri dönüş günü kurtarılmış kölelere dayatılana benzer görünüm</span>– üzerinde durmaktadır. İşte bir 17. yüzyıl örneğinden alınmış, sıkça karşılaşılan ifadeler: "Türk giysisi içinde," "Türk giysisi ve ibadeti içindeki dönme," "yeniçeri kıyafetiyle," "dıştan Türk gibi görünecek şekilde giyinmiş."<sup><a class="hlink" href="#not12_36" id="ref36">36</a></sup> Kıyafet, pabuçlar, sarık, fes, saç biçimi, "Türkçe" bilgisi; dinden dönme öykülerinin hepsinde, tövbe edenin gerçek kimliğini değerlendirmek zorunda olan kişinin kayda geçirdiği öğelerdir.</p>

  <p class="indent">Öte yandan, Hıristiyanların bu bakışı, Müslüman toprağında gerçekleşen İslama geçiş törenlerinin doğrudan bir sonucuydu.<sup><a class="hlink" href="#not12_37" id="ref37">37</a></sup> Sağ işaret parmağının kaldırılmasıyla birlikte kelime-i şahadet <i>(Eşhedü enlâilâhe illallah ve eşhedü enne Muhamedden resulullah),</i> resmi din değiştirmeyi belirliyordu. Sonra başka dönüşümler geliyordu: aptes, kafanın tepesindeki bir tutam dışında başın tıraş edilmesi, sarığın ya da kırmızı fesin ve göz alıcı, bol Türk giysilerinin giyilmesi (Hıristiyan giysileri daha az renkliydi ve vücudu daha sıkı sarıyordu), yeni adın alınması ve son olarak da korkulan sünnet. Gösteriş düzeyi, koşullara ve yerlere göre değişiklik gösteriyordu: İstanbul'dan Kahire'ye Doğu Akdeniz'de daha fazlaydı, Magrip'de ise daha az. Kimi zaman bunlara mızıkalar, kortejler, sancaklar, ziyafetler ekleniyordu, özellikle din değiştirme gerçekten de gönüllü ise ve baskı altında olmayan özgür birisi tarafından yapılıyorsa; ancak bu durumda giysilerin değiştirilmesi zorunluydu. Tövbe eden dönmeler, yolcular ve misyonerlerin tanıklıkları sayesinde, prosedür Hıristiyan toprağında biliniyordu. Ferrara Köle Kurtarma Cemiyeti de bu konudan haberdardı: "Bin bir batıl ve aynı zamanda üzücü törenle çevresinde raks eder, köle giysilerini üzerinden çıkarıp onu dininden dönmesi ve Magripliler gibi giyinmesi için camiye götürürler."<sup><a class="hlink" href="#not12_38" id="ref38">38</a></sup></p>

  <p class="indent">Hıristiyanlar arasında aklını tuhaf düşüncelere takmış olanlar, uyarılıyordu: Onu "acı verici" sünnet bekliyordu. Sünnet birçoklarınca iğdiş edilmeyle karıştırılıyor ve eşcinselliğe adım atma olarak gösteriliyordu.<sup><a class="hlink" href="#not12_39" id="ref39">39</a></sup> Cinsel fantezilerin ötesinde, giysiler haklı olarak her şeyin merkezine yerleştiriliyordu. Tabarka'nın Tunus'un eline geçişi hakkındaki anlatıda, aydınlatıcı bir sahne vardır. Şehir halkı esir düşürüldüğünde, bir gün bir anne, kızı Sinforosa'yı "Türk usulü giyinmiş" görür. Bunun üzerine bağırır: "Ah, kızım Türk olmuşsun!" Daha sonra "kendinden geçer" ve dördüncü gün "ölüme boyun eğmek zorunda kalır." Ne yapalım ki, bu kez belirti yanlıştı, çünkü kız dininden dönmemiş, "sevimli, oldukça ak tenli Türk genci Mehmed"in aşkını umursamamıştı.<sup><a class="hlink" href="#not12_40" id="ref40">40</a></sup> Ama anne, daha önce öğrendiklerinden yola çıkarak, her şeyi giysiden anladığına inanmış, giysiyi salt işlevsel bir zorunluluk olarak değil, törensel yasaya bağlanmanın bir kanıtı olarak, bir aidiyet ifadesi olarak yorumlamıştı.</p>

  <p class="center"><span class="small2">BOZULMA VE DÜZELME</span></p>

  <p class="nonindent">Türk giysisiyle şehre giriş törenlerinin bilinçaltında benzer bir şeyleri gizlediğini ve bunların bilincine varılmamış bir uzlaşma işlevi gördüğünü varsayıyoruz. Aslına bakılırsa, uzlaşma teknik bir terim olup, tövbe disiplini çerçevesinde bir ayin niteliği taşır. "Kilise yasasının öngördüğü ya da kamusal tövbe sürecinin doruk anı"dır; "cemaatten dışsal ayrılık haline son veren bağış"tır. Aziz Tommaso bunu <i>amicitiae reparatio</i> ("dostluğun eski haline döndürülmesi") olarak adlandırır.<sup><a class="hlink" href="#not12_41" id="ref41">41</a></sup> Doğrusu, dinini yadsıma ile bağlantılı olduğundan, bu terim burada kullanılamaz. Ama kuralları böylesine az belirlenmiş toplu ayinler –<span class="color4">bunlara toplu ayinleri andıran törenler demek daha doğru olur</span>– için sağlam bir dilden yoksunuz. Bu yüzden, geçici olarak, "eski haline döndürme"den söz edeceğiz: Dinini reddetmeksizin, her durumda, giysilerinin açığa vurduğu bir kirlenmeye maruz kalmış kişinin, yerleşik yaşam ortamlarından koparılarak Akdeniz potasına dalan ve buradan lekelenerek çıkan kişinin kimliğinin eski haline döndürülmesi.</p>

  <p class="indent">Eski haline döndürme, en üst düzeydeki kilise yetkililerinin –<span class="color4">bizim özgül örneğimizde, papalık elçisi kardinal ile başpiskoposun</span>– katıldığı törenlerle olur. Buradan, teorinin somut günlük deneyime dönüştüğü ibadetler, törenler ve imgeler bütünü olarak anlaşılan dinsel yaşama ilişkin önemli bir sonuç çıkmaktadır.<sup><a class="hlink" href="#not12_42" id="ref42">42</a></sup> Gerçekten de, kimliğin eski haline döndürülmesi gereği, Hıristiyan din yaşamına kaçamak yoldan (ama gösterişli bir biçimde) maddi kirlenme konusunu sokar. Bu, Hıristiyanlara değil, Yahudilere ve Müslümanlara özgü bir konudur. Başlangıcından beri Hıristiyanlık katı maddi ayrılık sınırlarını –<span class="color4">beslenmeyle ilgili yasak ve buyruklar, bedenin ve giysilerin kullanımına ilişkin kurallar, aidiyeti gösteren fiziksel göstergeler</span>– silmiş,<sup><a class="hlink" href="#not12_43" id="ref43">43</a></sup> Aziz Paulus'un izinden giderek, bunların yerine düşünce ve irade değerini geçirmiştir. Yiyeceklere ilişkin tabular, varlığını sürdüren biçimleri içinde, belli dönemlerde belli şeyleri yememeye indirgenmiştir.</p>

  <p class="indent">Tektanrılı dinler arasındaki bu farklılığı 17-18. yüzyılın çeşitli gözlemcileri fark etmişlerdir. Bu kişiler arasında, İslamın törensel biçimlerine son derece dikkatli, Ferrara Köle Kurtarma Cemiyeti'nin adını bilmediğimiz papazı da vardır; onun 1770 tarihli eserinin yalın sözlerini daha önce okumuştuk. Bütün bunları Max Weber şu şekilde özetlemiştir: Yahudilik ve İslamda günah, "kutsal hukuk"u ihlal ederek Tanrı'nın öfkesine yol açan "aptessiz ibadet etme" hali ya da "dinsel küfür" olarak belirir; oysa Hıristiyanlık "niyet etiği"ne ayrıcalık tanır.<sup><a class="hlink" href="#not12_44" id="ref44">44</a></sup> İki tür dinsel deneyim arasında olası hiyerarşik farklılıklar gözetmeyen bu formül, bugün de kabul edilebilir niteliktedir. İlkeler düzleminde ve pratik uygulamaların –<span class="color4">tövbe etmiş dönmelerle ilgili olanlarının da</span>– büyük bölümü açısından geçerlidir bu. Bu durumda, aslında, engizisyon sorgu yargıçları dinsel yaşamı yönlendiren bir dışsallık fikrini reddetmişlerdi; gene de, bu sorgu yargıçları, tövbe eden kişinin Türk âdetleriyle geçirdiği dönemlerin altını çiziyorlardı. Genel olarak, mahkemeler, uzlaşmış kişilerin yüreklerinde Hıristiyan kaldıkları konusunda güvence vermeleriyle –<span class="color4">Protestanlığın benzeri çözümüne sessiz bir onay vermeydi bu</span>– yetiniyorlardı.<sup><a class="hlink" href="#not12_45" id="ref45">45</a></sup> Görünüşü, dinsel değeri olmayan bir kültürel olgu şeklinde yorumlayarak, toplumsal yükümlülüklerden ayrı, içselleştirilmiş bir etik adına, kirlenmeye ilişkin törensel zorunlulukları yadsıyorlardı.<sup><a class="hlink" href="#not12_46" id="ref46">46</a></sup> Bölünüp parçalara ayrılmış ve içselleştirilmiş tepkilerden bağımsız olduğu için uyarlanma yetisine sahip modern Batılı öznelliğin bu yoldan geçerek oluşup oluşmadığına gelince,<sup><a class="hlink" href="#not12_47" id="ref47">47</a></sup> derinleştirilmeyi hak eden bir noktadır bu. Bu engizisyon uygulamasında, din değiştirmeyi arzulayan yabancı sapkınlara uygulananlardan daha yumuşak yöntemler kendini gösteriyor,<sup><a class="hlink" href="#not12_48" id="ref48">48</a></sup> çünkü stratejik hedefler farklı: Öğretiyi korumak değil, askeri cepheyi pekiştirmek, böylece kaçakların Hıristiyanlığa geri dönüşlerini kolaylaştırmak söz konusu.</p>

  <p class="indent">Oysa resmi olarak Hıristiyan kalmış, kurtarılmış köleler için, görünüşten ayrı bir içselliğe başvurmak gerekmez. Bu durum, dönmelerinki kadar problemli değildir ve analiz düzeyi, tanımı gereği, daha basittir. Gözetimin azalmasıyla rakip bir fikir kendini kabul ettirir: Zorunlu olarak Müslümanlar arasında ve Müslümanlar gibi yaşamak (cuma günü et yiyerek –<span class="color4">sık sık dile getirilen bir şeydir bu</span>– ya da ramazanda oruç tutarak veya gusül aptesi alarak), kâğıt üzerinde teslim olmamış kişinin de iç dünyasını lekeler. "Orada barbarlar arasında tatil günü olan her cuma, Katoliklerin kilisesine"<sup><a class="hlink" href="#not12_49" id="ref49">49</a></sup> giden bir kurtarılmış kölemizin yaptığı gibi, Hıristiyan pratiğini Müslüman takvimine uydurmak zorunda kalmak da yansız bir şey değildir. Buradaki tehlike, İslama açık ya da örtük bir bağlanmadan çok, dinsel kayıtsızlık gibi, kuramsallaştırılmamış bağdaştırmacılık gibi bu dönemde birçok örnekleriyle karşılaştığımız biçimlerde yatmaktadır: İki din arasında, özellikle Kutsal Üçleme gibi bir konuda benzerlikler arayışıyla, kimi zaman irade dışı mizah açısından zengin örneklerdir bunlar.<sup><a class="hlink" href="#not12_50" id="ref50">50</a></sup> Kısacası, dönmelerle ilgili olarak yadsınan kirlenme, paradoksal biçimde "saf" Hıristiyanlarla ilgili olarak yeniden belirir; onların kimliğini, saflaştırıcı bir giysi çıkarma/giyinme törenini gerektirecek kadar bozar; bu, dini takvim ve yeme düzeni konusunda yeniden eğitilmenin bir mecazı olarak da yorumlanabilir.</p>

  <p class="indent">Pislikten arınma gibi yaygın bir gereksinmenin ışığında, Köle Kurtarma Cemiyeti merkezi ile din okulu arasındaki daha önce işaret ettiğimiz uzamsal yakınlık gerçekten de rastlantısal görünüyor. Bu noktada, yalın bir gerçeği vurgulamamız gerekir. Kurgulanmış olan ve asla doğal olmayan her kimlik, gene arındırıcı eylemlerle kurulmuş bir saflıkla bağlantılıdır: "Saf olmayan yok edilmez; yok edilmesine karar verilen şey, saf olmayandır."<sup><a class="hlink" href="#not12_51" id="ref51">51</a></sup></p>

  <p class="center"><span class="small2">SAF OLMAYAN HORTLAKLAR</span></p>

  <p class="nonindent">Toplumsal yaşamın bütün ortamlarında, eski rejimde dinsel törenin gücü büyüktü. Dinsel tören, ruhsal ve antropolojik nitelikli derin katmanları bir araya getirerek, ortam üzerinde yoğunlaşıyordu (ortamı etkilemek, ona anlamlar, hiyerarşiler, niyetler aktarmak için) ve çoğu zaman istikrarı ve değerlerin sürekliliğini sağlıyordu; kimi zaman simgesel yoldan dönüşümleri ve kopmaları da sergiliyordu.<sup><a class="hlink" href="#not12_52" id="ref52">52</a></sup> O halde, büyük ölçüde törensel nitelikli giysi değiştirme jestine –<span class="color4">aklımızı hep meşgul eden bu jeste</span>– dönelim. Şimdi karşımıza bir çelişki çıkıyor: Belki de yalnızca görünüşte bir çelişki, çünkü söylediklerimiz, bizi çözüme kavuşturacak olan anahtarı içeriyor olsa gerektir. Gerçekten de, yoldan çıkmamış Hıristiyanlara uygulanan kimliğin eski haline döndürülmesi töreni, Berberistan'da uygulanan ve önceki giysilerin terk edilmesini merkeze alan İslamı kabul törenini taklit etmekle kalmaz; aynı zamanda, bunun tersi olan töreni, Hıristiyanlığa geçen Müslümanların vaftiz törenini de anımsatır; bu tören de, çoğu kez, giysilerin değiştirilmesiyle son buluyordu.<sup><a class="hlink" href="#not12_53" id="ref53">53</a></sup> (Yerel olarak beliren tek örneğe, 1692'deki "Türk Mustafa" örneğine ilişkin ayrıntılara sahip olmayışımız çok yazık.) Dinden dönme durumları arasında bir denklik söz konusu: kavramsal açıdan aykırı bir denklik. Öyleyse, kölelerin geri dönüşü dolayısıyla, onların geçmişteki dış görünüşlerine bu kadar önem vermeyi gerektirecek ne olmuştu? Hıristiyan din görevlileri, törensel biçimciliğe dayalı bir görüş açısı mı edinmişlerdi? Bizzat onların Müslümanlar gibi akıl yürüttüklerini mi söyleyeceğiz? Ne olursa olsun, temel bir şeyler kendini gösteriyor: Kurtarılmış köleler örneği karşısında, Hıristiyan kimliği kavramı krize giriyor.</p>

  <p class="indent">Ne var ki, Hıristiyan olan Müslümanlar bunu anlamamıza yardım ederken, aynı şey Yahudi kökenli yeni Hıristiyanlar için söylenemez; onların vaftiz törenleri giysilerin değiştirilmesini içermez. Dikkat çekici bir Yahudi cemaatinin ve her zaman yeni Hıristiyanlar kazanmaya istekli bir din okulunun varlığı nedeniyle, Ferrara bu şenliklere alışıktı.<sup><a class="hlink" href="#not12_54" id="ref54">54</a></sup> Bazı örneklerde, din okulu yetkililerinin özeni sayesinde, olanları iyi biliyoruz. 1735'te, dolayısıyla kölelerin "karşılanmaları"na ilişkin tarihsel dizinin tam ortasında, Yahudi Graziadio Vita Coen'in vaftizi kutlanmıştır. Coen, büyük bir ticari şirketin "zengin ve erdemli" vârisi ve 1721'de töre cinayetiyle suçlanmış olan Felice Coen'in akrabasıydı; vaftiz törenini yöneten kişi, az önce sözünü ettiğimiz rezalete karşı çıkan Piskopos Ruffo'ydu. Bu olay için hazırlanan sahne çok pahalıya mal olmuştu, "soylulardan ve halktan törene katılım" çok yüksekti. Yeni Hıristiyan, "parasını kendi cebinden ödediği beyaz damasko bir giysi giymiş; büyük havan topları atışının, keza İsviçreli muhafızların parasını da o karşılamıştı": "Benzeri bir vaftiz" ve böylesine "değerli bir yeni Hıristiyan" daha önce hiç görülmemişti.<sup><a class="hlink" href="#not12_55" id="ref55">55</a></sup> Harcamalara aldırış edilmemişti, ama giysi tekti, o beyaz giysiydi: Saflığın kazanıldığı varsayılmış, ne o zaman, ne daha alçakgönüllü vaftizler dolayısıyla, kirlenmenin adı asla anılmamıştır.<sup><a class="hlink" href="#not12_56" id="ref56">56</a></sup></p>

  <p class="indent">Bu noktada, kurtarılmış kölelerin Türk giysilerini, bu şaşırtıcı hortlakları, masum bir maskeliler alayı olarak göremeyiz; adını bilmediğimiz kişilerin çizdiği sabık köle Kont Marsili'nin Türk giysili portreleri de masum değildi. O halde, resmi terminolojiden yoksun olduğumuz için, bizi "eski haline döndürme"den söz etmeye zorlayan sözcük dağarcığının zayıflığı, kirlenmeye ilişkin kilisenin öngördüğünden farklı bir görüşü yansıtmaktadır; yaratıcı ve istikrarsız törensellik bunun bir sonucudur. Öte yandan, saf/saf olmayan kutuplaşması, Hıristiyanlıkta ilahiyatla ilgili olarak var olmasa da, fiili olarak Hıristiyan toplumunun çeşitli bağlamlarında etkisini gösterir. Hatta somut kimlik eşiği kavramı, ortaçağ ile yeniçağ arasında gelişme göstermiş gibidir. Bu görüş her yerde karşımıza çıkar, özellikle de marjinal insan topluluklarına gönderme yaparken: Manastır topluluklarında bekâret yeminleri;<sup><a class="hlink" href="#not12_57" id="ref57">57</a></sup> lekeleyici meslekler (deri yüzücülerle kasaplar, mezarcılarla çöpçüler, hekimlerle cerrahlar); İspanyolların <i>limpieza de sangre</i> (kan saflığı) saplantıları; Yahudinin ideoloji temelinde değil, soy ve fizyoloji temelinde tanımlanması...<sup><a class="hlink" href="#not12_58" id="ref58">58</a></sup> Ve din antropolojisinin sınırlarının çok ötesinde, saf olmama kavramının kaynaklandığı başka zeminler vardır. Sözgelimi, iftira etme ve sonra bu iftiranın etkilerini ortadan kaldırmayan bir sözünü geri alma düzeneği, kirlenmenin gücünü bütünüyle doğrulamaktadır. Kurnaz Prens Talleyrand'ın bağlı olduğunu belirttiği bir söz <i>–<span class="color4">"Calomniez, calomniez: il en reste toujours quelque chose"</span></i> <span class="color4">("Çamur atın, çamur atın: Her zaman bir izi kalır")</span>– yaygınlık kazandığına göre, devrim Fransa'sında iyi biliniyordu bu.</p>

  <p class="indent">Toplumsal disiplin gerilimlerine sahne olan 17-18. yüzyıl Almanya'sında da, ceza yasasının bedensel yaptırımlarına maruz kalan, ceza boyundurukları, darağaçları, işkence aletleriyle ilgisi olmuş kişinin üzerinde, bu kişi aklanmış olsa bile, utancın izinin kaldığına tanık oluruz.<sup><a class="hlink" href="#not12_59" id="ref59">59</a></sup> Onursuzluğun taşıyıcıları olan demirler ile zincirler, adaletin bu kirlenmiş nesneleri arasındadır: Yeni bir ipucu mu bizim için? Şehre törenle girişlerin sonunda zincirlerin atılması davranışının içerdiği bir başka lekeden arınma anlamı mı? Tanık olduğumuz, bazı ayinlerin kendiliğinden etkisi anlamına gelen ifadeyi ödünç alacak olursak, <i><a class="hlink" href="../Text/CevirenNotlar.xhtml#not12" id="cev12">ex opere operato</a></i> bir kirlenmedir denebilir; ahlaki koşullardan ya da niyetlerden etkilenmemiş, gene de düzen, iman ortodoksisi, cinsel kurallılık, kültürel konformizm üreten bir kirlenme. Gerçekten de, Hıristiyan toprağında kirlenme, denetimsiz de olabilecek tarzda gelişmeye elverişli, kaçak, ama çok yer tutan bir binayı besler. Türklerin serbest bıraktığı kölelerin Avrupa'nın bir taşrasına dönüşlerini inceleyerek, bu kaçak binaya bir tuğla eklemeyi öneriyoruz.</p>

  <div class="footnote">
    <p class="footnote"><a class="hlink" href="#ref1">1</a> <i>Nel riscatto di G. Battista Beluo...,</i> s. 8.</p>

    <p class="footnote"><a class="hlink" href="#ref2">2</a> Krş. P. Dan, <i>Histoire de Barbarie...,</i> s. 60,199, 224; P. Deslandres, <i>L'ordre des Trinitaires pour le rachat des captifs,</i> I, Toulouse-Paris, 1903, s. 394-400; S. Bono, <i>I corsari barbareschi...,</i> s. 283-309, 470-474; S. Bono, <i>Schiavi marchigiani...,</i> s. 123-133; I. Buonafalce, "I Trinitari a Livorno: la forza delFesempio, l'impatto delle immagini", <i>Nuovi studi livomesi,</i> VIII (2000), s. 141-143. Güzel bir özgül örnek: <i>Componimentifatti in occasione della pubblica presentazione di alcuni schiavi insubri riscattati da' [...] Trinitari Scalzi,</i> Milano, 1764.</p>

    <p class="footnote"><a class="hlink" href="#ref3">3</a> Krş. M. Moroni, <i>L'economia di un grande santuario europeo. La Santa Casa di Loreto tra basso Medioevo e Novecento,</i> Milano, 2000, s. 24-26, 30-31; L. Scaraffia, <i>Loreto...,</i> s. 25-26.</p>

    <p class="footnote"><a class="hlink" href="#ref4">4</a> Krş. P. Deslandrse, <i>L'ordre des Trinitaires...,</i> s. 400.</p>

    <p class="footnote"><a class="hlink" href="#ref5">5</a> <i>Nel riscatto di Carlantonio Betti...,</i> sayfa no yok.</p>

    <p class="footnote"><a class="hlink" href="#ref6">6</a> Krş. E. Lovarini (yay. haz.), <i>La schiavitü...,</i> s. 172-173.</p>

    <p class="footnote"><a class="hlink" href="#ref7">7</a> <i>Compendio istorico del riscatto di Ippolito Mazzolani...,</i> s. 8.</p>

    <p class="footnote"><a class="hlink" href="#ref8">8</a> Krş. A. Prosperi, <i>Tribunali délia coscienza. Inquisitori, confessori, missionari,</i> Torino, 1996, s. 600-649.</p>

    <p class="footnote"><a class="hlink" href="#ref9">9</a> Hâlâ yararlı bir değerlendirme için bkz. L. Cibrario, <i>Della schiavitü e del servaggio e specialmente dei servi agricoltori,</i> II, Milano, 1868, s. 319.</p>

    <p class="footnote"><a class="hlink" href="#ref10">10</a> Bkz. E. Peverada, <i>Schiavi...,</i> s. 26.</p>

    <p class="footnote"><a class="hlink" href="#ref11">11</a> Şu dosyaya bakınız: "Conversions religieuses", <i>Annales. Histoire, Sciences Sociales,</i> LIV (1999), s. 805-944. Örnek bir inceleme: M. Mafrici, "Meridionali schiavi di musulmani nel Mediterráneo moderno: l'abiura", <i>Nuove Effemeridi,</i> XIV, 54, 2001, s. 125-136.</p>

    <p class="footnote"><a class="hlink" href="#ref12">12</a> Krş. S. Bertelli, <i>Erudizione e storia in Ludovico Antonio Muratori,</i> Napoli, i960, s. 114-116; L. Paliotto, "Comacchio all'indomani del Concilio di Trento" ve F. Fiocchi, "La cittâ conclusa: Comacchio nel Settecento", <i>Storia di Comacchio nelVEtâ moderna</i> içinde, I, Comacchio, 1993, s. 132-133, 386-387.</p>

    <p class="footnote"><a class="hlink" href="#ref13">13</a> Krş. <i>Biographie universelle ancienne et moderne,</i> V, Paris, 1812, s. 133-136; P. Preto, <i>Venezia e i turchi...,</i> s. 434-436.</p>

    <p class="footnote"><a class="hlink" href="#ref14">14</a> <i>Nel riscatto di trefratelli...,</i> s. 11-13; <i>Compendio istorico del riscatto di Giorgio Grotti...,</i> s. 8; <i>Nel riscatto di Bartolomeio Govonni...,</i> s. 11; <i>Nel riscatto di G. Battista Beluo...,</i> s. 12.</p>

    <p class="footnote"><a class="hlink" href="#ref15">15</a> G. M. Badia, <i>Istorico discorso...,</i> s. IX-X, XII-XIII; G. M. Badia, <i>Orazione composta e recitata...,</i> s. 12-13; <i>Compendio istorico del riscatto di Giorgio Grotti...,</i> s. 6.</p>

    <p class="footnote"><a class="hlink" href="#ref16">16</a> Krş. A. Wheatcroft, <i>The Ottomans. Dissolving Images,</i> Harmondsworth, 1995, s. 208-230; H. Glidden, "Ces paillards Turcqs': Rabelais devant le Levant", <i>L'Europa e il Levante...</i> içinde, yay. haz. L. Zilli, s. 15-24.</p>

    <p class="footnote"><a class="hlink" href="#ref17">17</a> G. Salvago, "<i>Africa overo Barbaria", age,</i> s. 97.</p>

    <p class="footnote"><a class="hlink" href="#ref18">18</a> G. M. Badia, <i>Istorico discorso...,</i> s. IX-XI.</p>

    <p class="footnote"><a class="hlink" href="#ref19">19</a> Krş. L. Rostagno, <i>Mi faccio turco. Esperienze ed immagini dell'islam nellTtalia moderna,</i> Roma, 1983, s. 5-11, 52-59, 73-85.</p>

    <p class="footnote"><a class="hlink" href="#ref20">20</a> Krş. F. Remotti, <i>Contro Videntitá,</i> Roma-Bari, 1996, s. 3-10.</p>

    <p class="footnote"><a class="hlink" href="#ref21">21</a> C. Cittadella, <i>Discorso...,</i> s. XXIII.</p>

    <p class="footnote"><a class="hlink" href="#ref22">22</a> M. de Cervantes, <i>Don Chisciotte della Manda,</i> yay. haz. C. Segre ve D. Moro Pini, Milano, 1998, 9. basım, s. 429-475 (I 39-41). Krş. A. Mas, <i>Les Turcs dans la littérature espagnole du siècle d'or,</i> Paris, 1967.</p>

    <p class="footnote"><a class="hlink" href="#ref23">23</a> <i>Nel riscatto di trefratelli...,</i> s. 17; G. M. Badia, <i>Orazione composta e recitata...,</i> s. 14.</p>

    <p class="footnote"><a class="hlink" href="#ref24">24</a> Krş. C. M. Cipolla, <i>Il burocrate e il marinaio. La "sanità" toscana e le tribolazioni degli inglesi a Livorno nel XVII secolo,</i> Bologna, 1992, s. 67-75.</p>

    <p class="footnote"><a class="hlink" href="#ref25">25</a> <i>Nel riscatto di Gio. Maria Ghiselli...,</i> s. 14.</p>

    <p class="footnote"><a class="hlink" href="#ref26">26</a> Krş. E. Lovarini (yay. haz.), <i>La schiavitü...,</i> s. 50-52, 81-84, 131 (Marsili alıntıları, kölelik anlatısından alınmıştır).</p>

    <p class="footnote"><a class="hlink" href="#ref27">27</a> Krş. P. Camporesi (yay. haz.), <i>II libro dei vagabondi...,</i> s. 115.</p>

    <p class="footnote"><a class="hlink" href="#ref28">28</a> Krş. P. Deslandres, <i>L'ordre des Trinitaires...,</i> s. 395-396.</p>

    <p class="footnote"><a class="hlink" href="#ref29">29</a> Krş. S. Freud, <i>L'interpretazione dei sogni, Opere</i> içinde, yay. haz. C. L. Musatti, III, Torino, 1980, s. 257-285, 312-321.</p>

    <p class="footnote"><a class="hlink" href="#ref30">30</a> Krş. C. Ginzburg, <i>Miti emblemi spie. Morfología e storia,</i> Torino, 1986, s. 158-209.</p>

    <p class="footnote"><a class="hlink" href="#ref31">31</a> Krş. C. Ginzburg, <i>II giudice...,</i> s. 8-14.</p>

    <p class="footnote"><a class="hlink" href="#ref32">32</a> Bkz. B. Bennassar, <i>Un corsaire...,</i> s. 140; B. Bennassar ve L. Bennassar, <i>Les Chrétiens...,</i> s. 86.</p>

    <p class="footnote"><a class="hlink" href="#ref33">33</a> Birçok yazar arasından, genel çizgileriyle krş. E. Riverso, <i>L'Islâm,</i> Roma, 1985, s. 119-136; A. Ventura, "L'islam sunnita nel periodo classico (VII-XVI secolo), <i>İslam</i> içinde, yay. haz. G. Filoramo, Roma-Bari, 2000, s. 110-157.</p>

    <p class="footnote"><a class="hlink" href="#ref34">34</a> Krş. B. Scarcia Amoretti, "Tolleranza e intolleranza nelPlslam", <i>L'intolleranza: uguali e diversi nella storia</i> içinde, yay. haz. P. C. Bori, Bologna, 1986, s. 147-169.</p>

    <p class="footnote"><a class="hlink" href="#ref35">35</a> Krş. M. Campanini, <i>Islam e política,</i> Bologna, 1999; G. Kepel, <i>Jihad. Ascesa e declino. Storia delfondamentalismo islámico,</i> Roma, 2001.</p>

    <p class="footnote"><a class="hlink" href="#ref36">36</a> Krş. S. Bono, "Conversioni all'islâm e riconciliazioni in Levante nella prima meta del Seicento", <i>I turchi</i> içinde, yay. haz. G. Motta, s. 325-339. Ayrıca bkz. P. Preto, <i>Venezia e i turchi...,</i> s. 188-191, 196, 206, 228-229; i- Tedeschi, <i>II giudice e Yeretico.</i> Saggio <i>sulVlnquisizione romana,</i> Milano, 1997, s. 41-43, 87-92.</p>

    <p class="footnote"><a class="hlink" href="#ref37">37</a> B. Bennassar ve L. Bennassar, <i>Les Chrétiens...,</i> s. 308-332; L. Rostagno, <i>Mifaccio turco...,</i> s. 61-63.</p>

    <p class="footnote"><a class="hlink" href="#ref38">38</a> C. Cittadella, <i>Discorso...,</i> s. XXI-XXIL</p>

    <p class="footnote"><a class="hlink" href="#ref39">39</a> Krş. B. Bennassar ve L. Bennassar, <i>Les Chrétiens...,</i> s. 426-432.</p>

    <p class="footnote"><a class="hlink" href="#ref40">40</a> Krş. C. Bitossi, <i>Per una storia dell'insediamento...,</i> s. 271-272.</p>

    <p class="footnote"><a class="hlink" href="#ref41">41</a> Krş. P. Adnés, <i>"Réconciliation", Dictionnaire de spiritualité</i>içinde, XIII, Paris, 1988, sütun 236, 243.</p>

    <p class="footnote"><a class="hlink" href="#ref42">42</a> Krş. O. Niccoli, <i>La vita religiosa...,</i> s. 11-12.</p>

    <p class="footnote"><a class="hlink" href="#ref43">43</a> Antropolojik temeller için bkz. M. Douglas, <i>Purezza e pericolo. Un analisi dei concetti di contaminazione e tabú,</i> Bologna, 1993, s. 85-105; daha genel olarak, M. Douglas, <i>I simboli naturali,</i> Torino, 1979, M. Douglas, <i>Antropología e simbolismo. Religione, cibo e denaro nella vita sociale,</i> Bologna, 1985.</p>

    <p class="footnote"><a class="hlink" href="#ref44">44</a> M. Webber, <i>Economía e societa,</i> I, Milano, 1968, s. 567-568, 609.</p>

    <p class="footnote"><a class="hlink" href="#ref45">45</a> Krş. C. Ginzburg, <i>II nicodemismo. Simulazione e dissimulazione religiosa nelVEuropa del '500,</i> Torino, 1970, s. 69.</p>

    <p class="footnote"><a class="hlink" href="#ref46">46</a> Krş. M. Turrini, <i>La coscienza e le leggi. Morale e diritto nei testi per la confessione della prima Etá moderna,</i> Bologna, 1991, s. 245-288.</p>

    <p class="footnote"><a class="hlink" href="#ref47">47</a> L. Scaraffia'nın, <i>Rinnegati...,</i> s. 94-99, 155-188'deki önerisine göre.</p>

    <p class="footnote"><a class="hlink" href="#ref48">48</a> Krş. I. Fosi, "Roma e gli ultramontani. Conversioni, viaggi, identitâ", <i>Quellen und Forschungen aus Italienischen Archiven und Bibliotheken,</i> 81, 2001, s. 351-395.</p>

    <p class="footnote"><a class="hlink" href="#ref49">49</a> <i>Compendio istorico del riscatto di Ippolito Mazzolani...,</i> s. 6.</p>

    <p class="footnote"><a class="hlink" href="#ref50">50</a> Krş. L. Rostagno, <i>Mifaccio turco...,</i> s. 68-69; B. Bennassar ve L. Bennassar, <i>Les Chrétiens...,</i> s. 311 312; R. Sarti, <i>Viaggiatrici...,</i> s. 262-271.</p>

    <p class="footnote"><a class="hlink" href="#ref51">51</a> F. Remotti, <i>Contro Videntitâ...,</i> s. 26-27.</p>

    <p class="footnote"><a class="hlink" href="#ref52">52</a> Krş. V. Valeri, "<i>Cerimoniale</i> ve <i>Rito", Enciclopedia Einaudi</i> içinde, II, Torino, 1977, s. 955-967 ve XII, Torino, 1981, s. 210-243.</p>

    <p class="footnote"><a class="hlink" href="#ref53">53</a> Krş. S. Bono, <i>Schiavi musulmani...,</i> s. 282; O. Gobbi, "'Quando il turco si fece cristiano': conversioni di schiavi e relativo cerimoniale", <i>Pirati e corsari</i> içinde, yay. Haz. S. Anselmi, <i>age</i>, s. 145-157; S. Bono, "Battesimi di schiavi cristiani nell'Ascolano: rituale e integrazione fra XVII e XIX secolo", <i>Proposte e ricerche,</i> 43,1999, s. 222-233. Törensel değil, demografik yönlere ilişkin bir değerlendirme için bkz. M. Luzzati, "Schiavi e figli di schiavi attraverso le registrazioni di battesimo medievali: Pisa, Gemona del Friuli, Lucca", <i>Quademi storici,</i> 107, 2001, s. 349-362.</p>

    <p class="footnote"><a class="hlink" href="#ref54">54</a> Krş. M. Marzola, <i>Per la storia della Chiesa...,</i> I, s. 622.</p>

    <p class="footnote"><a class="hlink" href="#ref55">55</a> Archivio diocesano di Ferrara [Ferrara Piskoposluk Arşivi], <i>Casa dei catecumeni,</i> Bölüm 2, Takım 15, Mektup Derlemesi P, No. 2, Not 147 <i>(Registro di varie notizie spettanti alla Congregazione dei catacumeni).</i></p>

    <p class="footnote"><a class="hlink" href="#ref56">56</a> <i>Rególe da osservarsi...,</i> s. 18-19.</p>

    <p class="footnote"><a class="hlink" href="#ref57">57</a> Krş. E. Brambilla, <i>Aile origini del Sant'Uffizio. Penitenza, confessione e giustizia spirituale dal medioevo al XVI secolo,</i> Bologna, 2000, s. 64-65.</p>

    <p class="footnote"><a class="hlink" href="#ref58">58</a> Krş. Y. M. Yerushalmi, <i>Sefardica. Essais sur Vhistoire des Juifs, des marranes et des nouveaux-chrétiens d'origine hispano-portugaise,</i> Paris, 1988, s. 255-292; A. Prosperi'nin "Giriş" <i>(Introduzione)</i> yazısı, M. Lutero, <i>Degli ebrei e delle loro menzogne,</i> yay. haz. A. Malena, Torino, 2000, özellikle s. LXVIII-LXX.</p>

    <p class="footnote"><a class="hlink" href="#ref59">59</a> Krş. K. Stuart, "Disonore, contaminazione e giustizia criminale ad Augusta nella prima etâ moderna", <i>Quademi storici,</i> 99, 1998, s. 677-705.</p>
  </div>
</body>
</html>
