<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>

<body>
  <h1 class="chapter9 sigil_not_in_toc" id="c01"><a id="page12"></a>bölüm <strong>altı</strong></h1>

  <h1 class="chapter1" id="sigil_toc_id_6" title="VİYANA VE BUDA İÇİN"><br />
  <br />
  VİYANA VE BUDA İÇİN<br />
  <br /></h1>

  <p class="center"><span class="small2">ANLAMI BELİRSİZ KUYRUKLUYILDIZLAR</span></p>

  <p class="nonindent">Böyle ele gelmez konularda hesaplamalar yapılamaz. Ama büyük bir olasılıkla, Hıristiyanların büyük bir bölümünün Türklere karşı duyguları –<span class="color4">öyle inandıkları için ya da herhangi bir ayartmayla karşılaşmadıkları için</span>– Ariano köyündeki ikircikli duygulardan farklıdır. En azından kronik yazarlarını okuduğumuzda, 1656'da Ferrara'da insanlar gene kaygıyla Macaristan'daki Osmanlı tehditlerinden söz ediyorlar; bu tehditlere karşı koymak için ilan edilen jübile yılına dört elle sarılıyorlar ve Ege Denizi'nde Venediklilerin "iki ünlü adayı, Tenedos [Bozcaada] ile Limni'yi ve düşman donanmasının gemi ve kadırgalarını alarak" ilerlemelerine seviniyorlardı. Bitmek bilmez güç çatışması aralıksız olarak sürüyordu; öyle görünüyor ki, herkes bu çatışmayı büyük bir açlıkla izliyordu. 1660'da, yeniden, "Kutsal Kilise Ana'nın avunduğu Hıristiyanlık zaferleri" –<span class="color4">bu kez Erdel'de ve "yalnızca 600 Erdelli ve 6.000 Türkün ölümüyle"</span>– kayda geçiriliyordu: Ama "Türk barbarlığı" Slavonya'da buna hemen karşılık vermiş ve uzun bir kuşatmanın ardından Varadin Kalesi'ni ele geçirmişti. Buna karşılık Venedik, Skiathos Adası'nı aldı; kulağa bugünkünden daha az turistik gelen –<span class="color4">coğrafi bir açıklamayı gerektirecek</span>– bir addı bu: "Doğanın Selanik [Thermai] Körfezi'nin ucuna yerleştirdiği [bir ada], ... pek bilge kozmograf Coronelli'nin sözünü ettiği gibi."<sup><a class="hlink" href="#not7_1" id="ref1">1</a></sup></p>

  <p class="indent">Ertesi yıl, 1661'de, "hain, gözü pek Türkler" imparatorluğa saldırdı. Gene jübile yılı ilan edildi ve "Osmanlılara karşı Tanrı'dan yardım dilemek için her zamanki dualar" okundu. Bu olağanüstü durumda, papa "Kutsal Kilise'nin hazinelerini açtı"; bu, dinsel planda Fransız Katolik Kilisesi'nin özerkliğinden yana olan ve Habsburg karşıtı amaçlarını paylaştığı Türk'ün dostu Fransa kralıyla tatsızlıklara yol açmadı değil. Ama olağanüstü bir olay her şeyi susturdu. Türk karşıtı kehanet geleneğine uygun olarak,<sup><a class="hlink" href="#not7_2" id="ref2">2</a></sup> gökte "birçok kişinin gözlediği, bazılarının yorumladığı ve hiç kimsenin anlamını tahmin edemediği küçük sayılamayacak bir kuyrukluyıldız" belirdi. Alamet güçlüydü, dolayısıyla insanlar bu işareti şevkle, ama pek net olmayan bir biçimde, Türklerin "belki aleyhine" ve "gelecekteki" –<span class="color4">uzak, pek uzak bir gelecekteki</span>– "sıkıntılarının öngörüsü olarak" çözdüler. Kuyrukluyıldız, 1456'da gökte belirerek Türklerin Belgrat'tan ani geri çekilişlerini kanıtlamış olan Halley'den daha az dost olduğunu ortaya koydu. Gerçekten de, insanlar 1669'da, Kandiye'nin alınışının yasını tutmak zorunda kaldı: "onurlu, ama gene de dezavantajlı koşullarla, toprağının büyüklüğü ve dökülen kan nedeniyle üzücü, bütün harcama ve yardımların boşa çıktığı bir kayıp." Bu deneyimden sonra, 1682'de yeni göksel alâmetler ihtiyatlı ve kötümser bir tutumla yorumlandı. "Hıristiyanlığın gelecekteki felaketlerinin belki de bir ilk belirtisi olarak, gökte açıkça gözlenebilen iki kuyrukluyıldız belirdi, epeyce bir süre orada kalarak, insanları düşünceye sevk etti." Sonunda, neyi haber verdikleri keşfedildi: "Hain Huguenotlar"ın XIV. Louis'ye karşı manevralarını (aslında, onun uyguladığı baskıları bir başka yöne çevirme çabaları) ve Viyana'ya karşı dramatik "hareketi(ni) Türklerin."<sup><a class="hlink" href="#not7_3" id="ref3">3</a></sup></p>

  <p class="center"><span class="small2">RAHAT BİR SOLUK ALMA</span></p>

  <p class="nonindent">O sırada, 1683 yazında, askeri ve dinsel çatışmaya kolektif katılımın inandırıcı kanıtları geldi. Hıristiyan Avrupa için alarm zilleri çaldı. Balkanlar'dan Osmanlı saldırısı yeniden harekete geçmişti ve 150 yıl önce olduğu gibi, büyük bir ordu imparatorluk başkentini kuşatıyordu. Tuna halkları dehşete düşmüşlerdi, gözlemciler durumun umutsuz olduğuna hükmediyorlardı. Sonra, 12 Eylül günü, Jan Sobieski'nin komutasındaki Avusturyalı-Polonyalı askerler Viyana üzerindeki denetimi kırdılar.<sup><a class="hlink" href="#not7_4" id="ref4">4</a></sup> Türkler büyük bir bozguna uğrayarak geri çekilince, bütün Hıristiyan âlemi bayram etti. Tercih edilen kutlama dilleri heterojen kültür katmanlarını kapsıyor, eski zihniyet parçalarını miras alıyor ya da böyle bir zihniyetin yeni öğelerini önceliyor, kimi zaman çelişkileri dile getiriyor ya da bunları örtmeye çalışıyordu. İşte, tam bu noktada, korkunun ve ister istemez art niyetin egemen olduğu, şiddet yüklü o kolektif mutluluğun yapısını çözümlemek istiyoruz. Bunu 17. yüzyılın sonundaki savaşlar dönemiyle ilintili olarak yapacağız: Ancak Türklerle uzun süreli ilişkiyle birlikte değerlendirildiğinde anlam kazanan kısa ve gergin bir dönem bu.</p>

  <p class="indent">Viyana'dan iyi haber Ferrara'ya çabuk ulaştı. Bunu izleyen tepkiler üzerine dönemin önemli iki kronik yazarı, baba Niccolò Baruffaldi'yle oğlu Girolamo Baruffaldi bilgi veriyorlar. Bunu, Türklerin kendileri aramışlardı –<span class="color4">yorum böyle</span>– "her zamanki gözü peklikle" ateşkesi bozarak ve "bu zaferle daha sonra Avrupa'nın büyük bir bölümünü ele geçirmeyi" umarak; ama "bütün" Hıristiyan güçleri "barbarlara karşı ordularını harekete geçirdiler, kimi deniz, kimi kara yoluyla." "Pek Hıristiyan" Fransa kralının Habsburglara yardım etmekten kaçındığını, her şey olup bittikten sonra yapmacık bir tutumla sevindiğini, sonraki Türk karşıtı savaşlara da<sup><a class="hlink" href="#not7_5" id="refs">5</a></sup> katılmadığını biliyoruz, ama inançlı kronik yazarlar bunlar üzerinde durmuyorlar. Sultan IV. Mehmed'in "kendini beğenmişliği"nin ve sadrazam Merzifonlu Kara Mustafa Paşa'nın "hainliği"nin itkisiyle hareket eden Türkler, onları "onurlu bir çaba"yla alıkoymaya çalışan şeyhülislamı küçümseyerek saldırıya geçmiş; ne var ki, Viyana, "kana susamış Tatarlar"ın "çılgınca" gözü pekliğine rağmen İstanbul'un kaderini yaşamamıştı.</p>

  <p class="indent">Bu durum Ferrara'da öğrenildiğinde kutlamalar günlerce sürdü. Katedralde dualar ve <i>Te Deum</i>'lar, uzun uzun çalınan kilise çanları, top ve arkebüz atışları, kule ve binaların üzerinde fenerler, meydanda yakılan şenlik ateşleri ve halk konserleriyle, halka ve aydın kesime özgü, dinsel ve laik şenlikler yelpazesi eksiksiz olarak sergilendi. Pescheria Meydanı'nda, Este şatosu önünde, "üzerinde Türkü alaya alan çeşitli simgeler"in, bir başka deyişle küçümseyici alegorik temsillerin bulunduğu "iki zafer takı" dikildi. Takların üzerinde "bir kartal ve kartalın pençelerinin altında bir ay" bulunuyordu: Osmanlı hilalini ezen Habsburg İmparatorluğu kartalıydı bu. Sonunda, "orada bir araya gelmiş halka büyük zevk veren havai fişekler, fişekler, çarkıfelekler ve başka şeylerle dolu olan" taklar ateşe verildi.</p>

  <p class="indent">Ama Hıristiyan dünyasında yalnızca Hıristiyanların yaşamadığını unutmamak gerekir; kültürel ve dinsel bir istisna vardı: Yahudiler. Özellikle Ferrara'da bu dönemde sayıları 1.500'ü bulan bir Yahudi cemaati kendini gösteriyordu. O günlerde bütün Avrupa'da Yahudiler Hıristiyan çoğunluğun şiddetine maruz kalıyorlardı. Yahudilerin Türklere istihbarat verdiklerinden ya da en azından gizlice onların zafer kazanmasını umduklarından kuşku duyuluyordu. İster doğru olsun ister yanlış, din değiştiren yoksul Hıristiyanlardan söz ederken sorduğumuz gibi soralım kendimize: Niçin yapmasınlardı böyle bir şeyi? O ortamda, Yahudiler de tedbirli davranıp "Hıristiyanlarla yarışırcasına, ateşler ve fenerlerle büyük kutlamalar" düzenlediler. Kısacası, "Türkleri alaya alan gülünç gösteriler" kapladı bütün şehri.<sup><a class="hlink" href="#not7_6" id="ref6">6</a></sup> Ne var ki, bazıları için, bu kutlamalar burukluk ve kaygı içeren zorlama bir katılım anlamına geliyordu.</p>

  <p class="center"><span class="small2">İDAM EDİLEN SULTAN</span></p>

  <p class="nonindent">Buraya kadar her şey normal. O koşullarda her yerde, özellikle savaşa ilişkin bir gazeteler, "ayrıntılı bilgiler" ve "haberler" sağanağıyla coşmuş İtalya'da uygulanan şenlik modelleriydi bunlar.<sup><a class="hlink" href="#not7_7" id="ref7">7</a></sup> 1683'teki Ferrara kutlamalarının son aşaması ise daha az alışılmış nitelikteydi. Kronik yazarı sözünü sürdürüyor: "Türk'ü ve Mustafa'yı temsil eden, ayaklarından iki darağacına asılmış iki figür ateşe verildi, bunun üzerine herkesten büyük bir alkış koptu." Asılanlar, sultan ile Viyana'daki ordunun ve büyük bozgunun başı sadrazamdı. En azından biçimsel olarak, klasik bir temsili infaz sahnesiyle karşı karşıya bulunuyoruz. Bütün bir ortaçağ boyunca ve sonrasında İtalya'da yaygınlık kazanan onur kırıcı resimler kullanmanın bir değişkesiydi bu: Kamusal merkezlere asılan bu onur kırıcı resimlerde, halkın tanıdığı bir cani hakaret dolu ya da küçük düşürücü biçimlerde (ya baş aşağı ya da uygunsuz pozlar içinde) gösteriliyordu. Ancak temsili infaz, aşağılamayla ya da alay etmeyle sınırlı kalmıyor, temsili ceza işlevini de görüyordu. Suçlunun kaçarak kurtulduğu ölüm cezasının resmi çiziliyor ya da maddi bir nesne olarak temsili tasvirin kendisi ceza görüyordu (engizisyon mahkûmiyetlerinde sık sık oluyordu bu).<sup><a class="hlink" href="#not7_8" id="ref8">8</a></sup> Arka planda, portrenin resmedilen bireyi aktarma gücüne sahip olduğu ve böylece aynı anda hem yansılama, hem yerine geçme rolü oynadığı fikri vardı.<sup><a class="hlink" href="#not7_9" id="ref9">9</a></sup> 1575'de bir Fransız hukuk bilgini "insanın resim yoluyla onurlandırılması mümkün ise, resim yoluyla ceza ve utanç görmesi de mümkündür" hükmünü veriyordu.<sup><a class="hlink" href="#not7_10" id="ref10">10</a></sup> Bu arkaik törenlere başka birçok ortamda –<span class="color4">sözgelimi, hepsi çare bulma ya da kurban verme amaçlarıyla yüklü büyü yapma ya da adak adama eylemlerinde</span>– rastlanabiliyordu.</p>

  <p class="indent">Ferrara'da daha önce gerçekleştirilmiş, şimdi ele aldığımız konuyla hiçbir ilgisi olmayan, 1452, 1552 ve 1556'da gerçekleşen üç temsili infazın izleri günümüze ulaşmıştır.<sup><a class="hlink" href="#not7_11" id="ref11">11</a></sup> Sonra uzun bir süre boyunca hiçbir yeni örneğe rastlanmaz. Ama tarihçi, keskin kriz anlarının harekete geçirdiği kültürel fosiller, gecikmeli su yüzüne çıkmalar karşısında şaşırmaz. Öyleyse, dönüm noktası niteliğindeki 1683 yılına geliyoruz. Sultanla sadrazamın asılması, temsili infazlar geleneğiyle biçimsel benzerlikler gösterdiği gibi, işlevsel farklılıklar da gösteriyor. Hep baş aşağı üç boyutlu figürler söz konusu, doğru; ama şimdi bu figürler cümbüşlü bir şölen havası içinde hemen yakılıyorlar, oysa eski temsili infazlar uzun süre boyunca ve patırtı olmaksızın göz önünde kalıyordu. Sonra, bunlar, aşağılama yoluyla gıyaben temsili cezaya tabi tutulacak adi suçluların portreleri değil. İki kuklanın, ihlal edilen yasanın yerine getirilmesi gibi bir işlevi yok. Hazır bulunmayan kişilerin ikamesi işlevine gelince, büyü amacıyla olsa bile, imge büyücülüğünü kanıtlamak da güç, yadsımak da. Zaten hedef alınan bireylerin konumları birbirinden epey farklı: Biri, her durumda güçlü bir hükümdar, öteki ise Osmanlı görenekleri bilindiğine göre, hiç kimsenin yazgısından emin olamayacağı bir mağlup. (Gerçekten de, bir süre sonra, sadrazam Belgrat'ta sultanın adamlarınca idam edilerek öldürülecektir.) Temsili infazın birçok anlamından yalnızca en hafif olanı –<span class="color4">alay, hakaret, "alaycı simgeler"i ve "gülünç gösteriler"i harekete geçiren anlam</span>– korunuyor.</p>

  <p class="indent">Dolayısıyla, söz konusu olayı bu daha genel çerçeveye oturtmak ve benzeri örnekleri orada aramak gerekir. Yakın bir örneği, Bologna'da aynı günlerde yapılan kutlamaları ele alalım. Ferrara'da, şehrin önde gelen yayıncısının yayınladığı, Emilia ağzıyla yazılmış bir "yergi şiiri" bu şenlikleri alaylı bir dille aktarır bize. Gösterişli bir halk edebiyatı ürünü olan şiir, "esin perileri"yle hiçbir "ilişkisi"nin olmadığını öne süren bir yazar tarafından yazılmıştır. Şenlikler her mahallede, "alçak Türk ile sadrazam"ın ve diğer Osmanlı yetkililerinin ("paşa, vezir, çavuş, müftü, kadı, yeniçeri ve sipahi") yakılmalarıyla sona ermiştir. İki ana kurbanın –<span class="color4">sultanla sadrazam</span>– sık sık başları kesilip samanla doldurulmuştur; kafese koyulmuşlar ya da asılmışlardır. "Ve onlardan çok zevk alıp eğlendi halk / Boyunlarında ilmik olduğu için": Kuklaların boyunlarında birer ilmik vardı, ama baş aşağı değillerdi. Üzerlerinde Fransız simgeleri bulunan kuklaların yakıldığı, ihanet suçlamasında Yahudilerle bağlantılı görülen Fransız halkına ya da Fransızca konuşan öteki bahtsız insanlara (Savoielılar ya da Burgonyalılar) şiddet uygulandığı da oluyordu.<sup><a class="hlink" href="#not7_12" id="ref12">12</a></sup></p>

  <p class="indent">Keza Bolognalı Giuseppe Maria Mitelli'nin o yıllarda IV. Mehmed'i, Merzifonlu Kara Mustafa Paşa'yı, şeyhülislamı, Osmanlı yetkililerini, Hıristiyan yiğitliklerini ve Türk yenilgilerini ele alan karikatür oymabaskılarına bakılabilir. Güncel konuları ele alan bu eğlendirici ikonografik ürünler çok geçmeden Bologna'dan Ferrara'ya sıçrayıp orada da yaygınlık kazanacaktır. Hatta baskılardan biri, "yergili" şiirle Ferrara'da basılmıştır ve bize Viyana'nın kurtarılışı için düzenlenen zafer alayını gösterir: Zincirli Türklerin çektiği bir arabanın üzerinde alegorik Bologna figürü oturmaktadır, bu arada çevresinde ertesi günkü bir savaş alanının yerle bir olmuş görüntüsü vardır (<a class="hlink" href="../Text/Resim10.xhtml">Resim 10</a>, s. 167). Resmin altındaki bir tomarda <i>[cartiglio]</i> "Ve ölsün bütün hain ve alçak Türkler" yazısı vardır. Oymabaskının bir kopyasında, arabanın üzerinde, "Ölsün ölsün Muhammed mezhebi" sloganının yer aldığı sancaklar arasında, daha gerçekçi bir anlatımla, Avusturya imparatoru ve Polonya kralı oturmaktadırlar.<sup><a class="hlink" href="#not7_13" id="ref13">13</a></sup> Son olarak, asılan sultanla sadrazama dönecek olursak, 1683 yılındaki olaylarda, ortaçağ ve Rönesans temsili infazlarına oranla anlam farklılıkları söz konusudur; çünkü artık, resmedilen iki bireyi cezalandırma konusunda hiçbir umut yoktur. Göstergebilimi bir yana bırakırsak, bu büyük Türk karşıtı gösterilerde resmi duygular belirginleşiyor ve pekişiyordu. İki ya da üç kuşak önce Tunus'taki Ferraralı dönekler olgusu, sanki hiç olmamış gibiydi.</p>

  <p class="center"><span class="small2">SANCAKLAR VE BAŞKA ZAFER HATIRALARI</span></p>

  <p class="nonindent">Haberden sonra, Viyana'dan zaferin somut kanıtı geldi: Osmanlı'nın yenilmezliği mitinin baskısı altındaki Hıristiyanların çekip çevirmeye alışık olmadıkları bir zafer hatırasıydı bu. Viyana'dan kaçarken, Türkler sadrazamın gösterişli çadırını ve sultanın sancak-ı şerifini bırakmışlardı. Osmanlı Teşrifatçıbaşısı Ahmet Ağa'nın günlüğünde acı acı yakındığı, büyük simgesel değeri olan kayıplardı bunlar: "Üzgün gittiler ve alt üst olmuş bir halde, yalnızca çıplak yaşamlarını kurtararak ve kanlı gözyaşları dökerek. Ne var ki, gâvurlar çadırı, hâzineyi, mühimmatı, savaş aletlerini ve bütün topları ele geçirdiler."<sup><a class="hlink" href="#not7_14" id="ref14">14</a></sup> Galipler, çadır ve sancağı Türk karşıtı ittifakın esinleyicisi Papa XI. İnnocentius'a armağan ettiler gururla. Roma'ya giderken geçilen yerlerde ganimetler her yerde büyük bir ilgiye yol açtı. "Hıristiyan ilerlemelerine hevesli" Ferrara'da 22 Eylül günü sergilenen "Sadrazam Mustafa'nın çadırında bulunan ünlü sancak-ı şerif'i halk hayranlıkla seyretti. Kronik yazarı şöyle söz ediyor sancaktan:</p>

  <div class="block">
    <p class="bl_nonindent">Papalık elçisi sancağın şatoya getirilmesini istedi. Burada bazıları, altın işli kırmızı ve yeşil kenarları, ortasında birçok gümüş hilali olan, her yanı en saf altınla sırma işlemeli sancağın zenginliğine bakarak, Türklerin kararlılığını ve Tanrı'nın bizi esirgeyen yardımını akıllarından geçirip sevinç gözyaşları dökmekten kendilerini alamadılar.'<sup><a class="hlink" href="#not7_5" id="ref5">5</a></sup></p>
  </div>

  <p class="nonindent">Viyana düştükten sonra, sancağın St. Stephan Katedrali'nin çan kulesine dikileceği biliniyordu. Heyecan dalgasının ardı sıra, hemen sancağın bir gravürünü ve "bu sancağa büyük bir sanatla işlenmiş Arapça sözlerin gerçek yorumu"nu<sup><a class="hlink" href="#not7_l6" id="refl6">6</a></sup> içeren bir yaprak basıldı; bu yapraktan bir tane edinen kronik yazarı Niccolò Baruffaldi onu elyazmasının sayfaları arasına eklemiştir (<a class="hlink" href="../Text/Resim11.xhtml">Resim 11</a>, s. 168). Sonra, sultana ait zafer hatırası top atışları ve fener alaylarıyla yeni yolculuğuna uğurlandı. Özgürleştirici ateşle, patırtı ve alaylarla, Türk korkusu dağılabildi. Ama hakkı olanın hakkını teslim edelim: Kronik yazarları, aşırı coşku atmosferinde bile, barış ruhu Avrupa'da çok iyi bilinen şeyhülislamın bilgeliğini teslim etmişlerdir. Sonrasına gelince, sancak Bologna'dan geçip –<span class="color4">burada onun için bir sone<sup><a class="hlink" href="#not7_17" id="ref17">17</a></sup> yazılmıştır</span>– en sonunda Roma'ya ulaştı. Papaya sunuluşu şöyle olmuş olsa gerek: "Türklerin Hz. Muhammed'e ait değerli bir şey olarak sancağa büyük değer verdiklerini bilen" XI. İnnocentius, "onu yere atıp, küçümser bir tutumla bir ayağıyla ezdi." Bunun ardından, "kazanılan zaferin kanıtı" olduğu için, sancağı "taşıttı ve ebediyen hatırlanması için San Pietro Bazilikası'na astırdı."<sup><a class="hlink" href="#not7_18" id="ref18">18</a></sup></p>

  <p class="indent">Elbette, o dönemde İtalya'da görülen tek Türk sancağı değildi bu: Güç ilişkilerinin tersine dönmesinin bundan daha iyi kanıtı olabilir miydi? Düşmanın ardından giden Sobieski'nin 27 Eylül'de ele geçirdiği "daha büyük ve daha görkemli" bir başka sancak, Loreto'daki Meryem'in Kutsal Evi'ne sunulmuş olup, halen oradadır.<sup><a class="hlink" href="#not7_19" id="ref19">19</a></sup> Ferrara'dan geçtiyse –<span class="color4">güzergâh gerekçelerinden ötürü olası bir şey bu</span>– bunu gizlice yapmış olmalı. Buna karşılık, Loreto'da sancağın gelişine büyük önem verildi ve sancakla ilgili bir gravür ve üzerindeki yazıların bir çevirisi yayınlandı. Burada düşmanın dini inançları, o zaman herkesin yaptığı gibi, alaya alınıyordu: "Müslümanların, Osmanlı milletinin körü körüne benimsediği delice ve gülünç dogmaları." Ama siyasal değerler daha baskındı. Özellikle, Bizans'ın yok olmasından sonra, sultanın evrensel iktidara gözünü dikmesi insanları tedirgin ediyordu. Bu durum, sultanın "yalnız Doğu'nun değil, Batı'nın da imparatoru unvanı"nda<sup><a class="hlink" href="#not7_2" id="ref20">20</a></sup> kendini gösteriyordu. Loreto'ya sadrazamın çadırı da gönderildi ve "çok güzel otağ" ile bugün de kullanılan bir tören alayı sayvanı yapıldı; çadırın öteki kısımları ayin giysilerine dönüştürüldü. Loreto'daki kutsal evin kuruluşundan beri sahip olduğu "inançsızlar"a karşı ileri karakol değeri, bu armağanlarla onaylanmış oluyordu.<sup><a class="hlink" href="#not7_21" id="ref21">21</a></sup></p>

  <p class="indent">Venedik'in Dalmaçya ve Mora'da bunu izleyen zaferleri, İtalya'ya doğru bir başka zafer hatıraları akınına yol açtı. Her zaman sultana ait olmayan ve her zaman değerli de olmayan sancaklar, soyluların saraylarında kaldı ya da ikincil önemdeki Meryem Ana ibadethanelerine bağışlandı.<sup><a class="hlink" href="#not7_22" id="ref22">22</a></sup> Ama Venedik'e çok değerli şeyler akın etmeye devam ediyordu. 1685'in Ağustos'unda, kumandan Francesco Morosini'nin Mora eyaletindeki Koron'da ele geçirdiği sancak IV. Mehmed'e aitti (<a class="hlink" href="../Text/Resim12.xhtml">Resim 12</a>, s. 169). Orada yenilgiye uğratılan paşanın simgeleri olan iki atkuyruğuyla birlikte ganimet, San Gaetano ai Tolentini'nin sunağı üzerinde "hep görülecek şekilde durmak üzere" Venedik'e getirildi. Venedik Cumhuriyeti'nin kozmografı Vincenzo Coronelli, bununla ilgili bir gravür —<span class="color4">çokdilli bir betimleme ile sancağın üzerindeki yazıların bilimsel bir çevirisi</span>– yayınladı.<sup><a class="hlink" href="#not7_23" id="ref23">23</a></sup> Bu vesileyle, her zaman Venedik etkisine açık olan Ferrara'da da, havai fişeklerle "birçok kutlama" yapıldı. Havai fişeklerden önce, mucizeler –<span class="color4">Yunanistan'ın kurtarılması ("yeniden ele geçirmek Zeus'un yurdunu") ve başka yerlerde kitlesel din değiştirmeler ("Nil'in ağzından yukarıya / İsa'nın gerçek dinine tapılacak")</span>– vaat eden bir oratoryo sunuldu.<sup><a class="hlink" href="#not7_24" id="ref24">24</a></sup> Bugün Venedik'teki sancaktan eser kalmamış olması yazık. Oysa, o dönemde, Hıristiyan taşraları beklenmedik başarıların meyvelerine dokunuyorlardı. Türk sancağı, Viyana zaferi için düzenlenen zafer alayını resmeden Mitelli gravürlerinin fonunda da görülür. Gene Mitelli, 1686'da, "160 bin Türk'ün bozguna uğratılmasıyla, Viyana'da at kuyruklarıyla birlikte alınan büyük sancak"ın bir başka görünümünü sunmuş (<a class="hlink" href="../Text/Resim13.xhtml">Resim 13</a>, s. 170) ve bunu "Katolik güçlerin dev Osmanlılara karşı" elde ettikleri en önemli zafer hatıraları arasına yerleştirmiştir.<sup><a class="hlink" href="#not7_25" id="ref25">25</a></sup> "Dev" sözcüğü Avrupalının Türklere o ana kadarki bakışını özetliyor.</p>

  <p class="center"><span class="small2">ZİNCİRLİ HEYKELLER</span></p>

  <p class="nonindent">Viyana tehlikesi sona erince, Hıristiyan karşı hareketi Avusturya, Polonya ve Venedik'ten oluşan Kutsal İttifak'ın savaş eylemleriyle ete kemiğe büründü: Eski Haçlı Seferi ruhunu çağrıştıran bir atmosferde, Tuna cephesinde ve Venedik Levant'ında girişilen eylemlerdi bunlar.<sup><a class="hlink" href="#not7_26" id="ref26">26</a></sup> Güvenli gözlem noktasından, "Türk kendini beğenmişliği"ne karşı "çok haklı bir savaş" yorumunda bulunuyordu kronik yazarı. İmparatorluk güçleri "Viyana'dan 160 mil uzaklıktaki krallık şehri Buda"ya ulaştılar ve şehri 1686 Eylül'ünün ilk günlerinde yeniden ele geçirdiler. Bu öğrenilir öğrenilmez, Ferrara'da, kurtarılan Viyana için yapılanlardan da büyük yeni kutlamalar yapıldı. 15 Eylül'deki bir <i>Te Deum</i>'dan sonra, eylülün 19'unda can alıcı noktaya gelindi ve tutsaklara Aşai Rabbani ayini yapılarak ekmek-şarap verildi; neyse ki, "meleklerin ekmeği"ni bol, gerçek bir yemek izledi. O dönemde din ve yiyecek konularında pek ilgi görmeyen mahkûmların büyük sevincini anlamak mümkün. Dini törenler iki gün boyunca devam etti ve sonra, 22 Eylül Pazar günü, San Martino Kontu Enrico'nun tasarımını yaptığı düzenek ve gereçler sergilendi. Pescheria Meydanı'nda, Este Şatosu önünde "sekizgen yüksek bir kule" yükseliyordu:</p>

  <div class="block">
    <p class="bl_nonindent">Kulenin çevresinde yıkılmış ve dört bir yana dağılmış bazı sur parçaları güzel bir görünüm oluşturuyordu. Kulenin tepesinde, imparatorun ve Venedik Cumhuriyeti'nin pek şanlı simgeleri kartal ile aslanın parçaladığı hilal görülüyordu.</p>
  </div>

  <p class="nonindent">Gerçekten de, Venedik, Macaristan seferine katılmamakla birlikte, Türklerle Dalmaçya ve Mora'da savaşmıştı. Dolayısıyla, Habsburg kartalının müttefiki San Marco aslanı, Buda'nın yıkılmış savunma yapıları üzerinde Osmanlı hilalini parçalıyordu.</p>

  <p class="indent">Kulenin üzerinde, Katolik inancını gösteren giysi ve simgelerinden papalık silahlarıyla bezenmiş olduğu anlaşılan büyük bir heykel duruyordu. Heykelin yanında "doğal boydan büyük" iki heykel daha vardı. Biri, atlı olanı, Lorraine Dükü V. Charles; öteki, "başkumandan" Francesco Morosini'ydi. Bu ikisi Tuna ve Ege'deki savaşlarda Hıristiyan ordularına kumandanlık eden komutanlardı. Ama iş bununla kalmıyordu, seyircilerin hayal gücünü harekete geçirecek başka şeyler de vardı. İnebahtı zamanından başlayarak Hıristiyan Avrupa'da da kullanılan antik bir zafer işareti beliriverdi: Atlar ya da zafer arabaları üzerinde zincirli Türkler ya da Türk heykelleri.<sup><a class="hlink" href="#not7_27" id="ref27">27</a></sup></p>

  <div class="block">
    <p class="bl_nonindent">Sonra, Ortolane Meydanı'nın kalan kısmına çeşitli yüksek kaideler yerleştirildi; bunların üzerinde zincire vurulmuş ve yenilmiş Türklerin heykelleri vardı. Önlerinde, imparatorluğun ve Venedik'in bayraklarını sallayan utkulu iki sancaktar yürüyordu.</p>
  </div>

  <p class="nonindent">Halk hayranlıkla gösteriyi izledikten sonra, 23 Eylül günü ortalık kararırken <i>II trionfo della Fede</i> ([Katolik] İnancın Utkusu) oratoryosu söylendi: "artık son verirken / eski yağmalarına / Osmanlı saldırganlığı." Burada Hıristiyanlıktaki içsel kopma, Ortodokslarla polemiğe girilerek dile getiriliyor, her ikisi de Roma Kilisesi'nce yenilgiye uğratılan Bizans imparatoru ile Türk özdeşleştiriliyordu ("sarsılınca eski aldanışlar, / Rum imparatorun öpmesini öngörür / sağduyu, Petrus'un ardılının [papanın] tabanlarını"). Dokuz yıl önce Fransız Cizvit Louis Maimbourg'un başarılı bir kitabında önerdiği bir tezin bir tür bayağılaştırılmış biçimiydi bu.<sup><a class="hlink" href="#not7_28" id="ref28">28</a></sup> Bu tez, Doğu'nun Katolik Kilisesi'nden kopmasını cezalandıracak kişiler olarak Türklere biçilen Tanrısal rolü teyit ediyordu. Son olarak, top atışlarının ardından havai fişek gösterisi yapıldı. "Havai fişeklerle yüklü" temsili tasvirler "öyle ustalıkla" patladı ki, "o düzeneklerle Türklerin heykelleri yandığında, sanki gündüz geri gelmiş gibi oldu."<sup><a class="hlink" href="#not7_29" id="ref29">29</a></sup> Adı bilinmeyen bir sanatçının yaptığı bir gravür (<a class="hlink" href="../Text/Resim14.xhtml">Resim 14</a>, s. 171), kargaşanın bir kazaya yol açmasından kısa bir süre önce şenliğin görünümünü aktarıyor bize:</p>

  <div class="block">
    <p class="bl_nonindent">Bu şeyler yanarken, alevler meydanda sözü edilen kulenin yakınına yerleştirilmiş, içinde balık vergisi memurunun durduğu ahşap bir gişeye sıçradı ve gişeyi kül etti, bu da ateşin daha da büyümesine yol açtı.<sup><a class="hlink" href="#not7_30" id="ref30">30</a></sup></p>
  </div>

  <p class="nonindent">Halka zarar vermemek için alınması gereken önlemlerden çok, şenlik ve şaka tutkusuna kafa yorulduğunu biliyoruz. Estelerin eğlence politikası daha önce de zincirleme kazalara neden olmuştu: 1559'da, altı kişi IV. Paulus'un papa seçilmesini kutlamak için atılan fişeklerden yanarak ölmüş; 1569'da, Habsburglu Arşidük Karl için düzenlenen bir deniz savaşı gösterisi sırasında dört kişi boğulmuş, bu olaydan ötürü gösteriye ara verilmemişti...<sup><a class="hlink" href="#not7_31" id="ref31">31</a></sup> Bu tür geçmiş örneklere bakıldığında, kimsenin ölmediği gişedeki yangının insanların keyfini bozmaması anlaşılabilir bir şeydir. Ve 24 Eylül Salı günü nihayet bitmek bilmez şenlik "şiirli ve müzikli bir anmayla" kapandı. Barok dili tercüme ettiğimizde, bunun anlamı, <i>La morte delusa</i> (Hüzünlü Ölüm) –<span class="color4">Hıristiyan şehitleri için yapılan ayinden ötürü hüzünlü</span>– oratoryosunun söylenmiş olduğudur.<sup><a class="hlink" href="#not7_32" id="ref32">32</a></sup> Günahlarından arınan bir ruhlar korosunun eşlik ettiği merhamet, utku, adalet, ölüm ve şeytan arasında müzikli bir diyalog olan oratoryo, Türklerle daha sonraki her savaş karşılaşmasında yinelenecek kadar büyük bir başarı kazandı; en azından, Eugène de Savoie'nın komuta ettiği imparatorluk güçlerinin Tisza Irmağı kıyılarında "yirmi iki bin Türkün öldürüldüğü, yüz altmış parça topun, altı bin top ve savaş mühimmat arabasının, iki yüzden fazla sancağın ele geçirildiği olağanüstü bir zafer"e<sup><a class="hlink" href="#not7_33" id="ref33">33</a></sup> imza attıkları 1697'ye kadar. Bütün bir Hıristiyanlık âlemini etkisi altına alacak olan yeni sancaklardı bunlar.</p>

  <p class="indent">Ama 1686'da, sıcağı sıcağına, uyaklı bir yerginin yer aldığı bir metin yayınlandı Ferrara'da. Metin, Buda'nın Türkler için düzenlediği bir vasiyetname gibi sunuluyordu: "Bütün Türkiye'ye akıldan çıkmayan korkuyu bırakıyorum/her saat Hıristiyanlar karşısında duydukları." Daha sonra Mora, Kandiye, Kıbrıs ve Eğriboz'daki [Negroponte]<sup><a class="hlink" href="#not7_34" id="ref34">34</a></sup> zaferlere ilişkin öngörüler yer alıyordu: Bunlar, Venedik'in yitirdiği kolonilerdi ve Kutsal İttifak'a ilişkin bazı yorumlarda, savaş kampanyasının hedefleri arasında olmaları öngörülüyordu.<sup><a class="hlink" href="#not7_35" id="ref35">35</a></sup> Türkiye'nin ya da sultanın vasiyetnamesi, o yıllarda yaygın, polemikçi bir klişeydi; çalışkan Mitelli bunu resme de dökmüştü. ("Vasiyetname. Bir anı bırakıyorum Türklere, bir daha asla Viyana kapılarına gitmesinler diye.")<sup><a class="hlink" href="#not7_36" id="ref36">36</a></sup> Ne var ki, kışkırtılan coşkuların yaşama geçirilmesi kısmi olacaktı; bu yüzden ya da bıkkınlık nedeniyle, yavaş yavaş duygu-heyecan patlamasının dindiği görüldü. 1699 ve 1718'deki Karlofça ve Pasarofça Antlaşmaları Osmanlı geri çekilmesini kesinleştirdiğinde, Hıristiyan Avrupa şaşırmıyordu artık. Viyana kuşatmasından sonraki beş yıllık süre, Türk karşıtı tutkuların tarihinde bir doruk noktası olarak kaldı.</p>

  <p class="center"><span class="small2">"DÜŞKÜN AVRUPA"</span></p>

  <p class="nonindent">Büyük ve artık zengin olmayan bir şehrin kutlamalara bu kadar kaynak ayırabilmesi, ancak buna karşılık gelen duygu-heyecan yatırımı göz ardı edilirse şaşırtıcı olur. Öte yandan, Buda'nın kurtuluşunu benzeri biçimlerde kutlayan yerlerin sayısı çoktu.<sup><a class="hlink" href="#not7_37" id="ref37">37</a></sup> Yabancı hükümdarların elde ettikleri uzak zaferlere bu katılımda, Haçlı Seferi ruhu ve <i>respublica christiana</i> [Hıristiyan devleti] gibi ortaçağa özgü fikirlerin yanı sıra, yeni bir "Avrupalı" duyarlılığı da kendini gösteriyordu. Ferrara düklüğünün ikinci şehri Cento, Ferrara'yla yarışa girmek ve sonra bunun "gerçek bir öyküsü"nü bırakmak istemişti. Halkı katılmaya teşvik eden bir bildiriyle hazırlığı yapılan şenlik<sup><a class="hlink" href="#not7_38" id="ref38">38</a></sup> 20 Ekim günü bütün hızıyla başladı: Müzikli ayinler, kutsal emanetlerin gösterilmesi, kilise çanlarının çalması, ateşli silah atışlarıyla selamlamalar, askeri geçit törenleri, şiir okumalar, konserler, süslemeler, meşaleler, ("daha az karışıklık olsun diye erkeklerle kadınların ayrıldığı") alaylar...</p>

  <p class="indent">Ve son olarak, burada da, bir "ateş düzeneği"nin sunduğu "eğlence." Düzenek, "uygun bir simetri ve çok düzgün bir tasarımla biçim verilmiş epey yüksek bir şato"dan oluşuyordu. Bu şato, iki yüzyıldır gündemde olan bir fikre göre, "eskiden de Katolik Avrupa'nın gözetleme kulesi olan" ve "şimdi Osmanlı kibrinin hak etmediği bir ileri karakol haline gelen Buda şehri"ni temsil ediyordu. Şato, heykeller, afişler ve savaşta olan olaylardan esinlenmiş alegorilerle süslenmişti; hepsinin üzerinde "düzenlice sıralanmış, Türk ordusuna ait ve cehennem yaratıklarının tuhaf renklere boyadığı zafer hatıraları" göze çarpıyordu. Yanda "kız giysisiyle Avrupa" görülüyordu: Yığılıp kalmış, "Osmanlı barbarlığının zincirleri arasında, yitirdiği özgürlüğüne ağlamak"taydı, bu arada "bir Türk zincirlerle sağ elinden tutuyordu." Fransız-Türk ittifakını kınamak için de 16. yüzyıl Habsburg propagandasınca kullanılan kederli kız olarak Avrupa ikonografisi,<sup><a class="hlink" href="#not7_39" id="ref39">39</a></sup> şimdi belirgin olarak Türk karşıtı (ve örtük olarak Fransız karşıtı) niteliğiyle yeniden beliriyordu. Seyirciler arasında kaçının kişileştirme simgeciliğini tümüyle algılayabilecek durumda olduğunu bilmiyoruz ve belki de hiç kimse, Ferraralı Antonio Arquato'nun, iki yüzyıl önce, Müslümanların din değiştirmesinden önce Avrupa'nın yıkılacağını öngörmüş olduğunu (<i>De eversione Europae)</i> anımsamıyordu.</p>

  <p class="indent">Herkes için Cento'daki şenliğin bir sonraki aşamasını değerlendirmek daha kolaydı: Havai fişek düzeneğinin patlatıldığı ve askerlerin, Buda kuşatmasını canlandırarak, düzeneğe "çılgınca" yaylım ateşi açtıkları aşamaydı bu. Böylece, Macaristan'ın "tatlı Habsburg boyunduruğu"na geçmesiyle, "düşkün Avrupa" da "son yıkım"ı atlatmayı başarmıştı. Söz sanatları seli ve barok abartmalar arasında, Türk söyleminde bir yenilik kendini gösteriyor; o ateşlerin görüntüsü karşısında şaşırtıcı bir kehanet bu: "Türk ordularınca yerle bir edilen Avusturya'da belki yüzyıllar boyunca Osmanlı barbarlığının anılarını canlı tutacak olan uğursuz ateşler."<sup><a class="hlink" href="#not7_40" id="ref40">40</a></sup> Avrupa için, Türkleri geriye püskürterek doğuya doğru yayılmaya başladığı bir anda, yeni savunmalarla dolu bir gelecek mi öngörülüyor? "Düşkün Avrupa"nın son yazgısına nasıl bir süre tanınıyor?</p>

  <p class="center"><span class="small2">PRIAMOS'UN OĞLU ATATÜRK</span></p>

  <p class="nonindent">Varlığını sürdürme düşüncesi, Türkle ilişkide kendini gösteren uzun süreli tek yapı değildir. Öyleyse, bir bakalım. 1690'ın sonlarında –<span class="color4">savaş coşkularının durulmasıyla</span>– Ferrara'da yerel ağızla (katışıksız bir Bolognaca ile) yazılmış yeni bir şiir çıktı. Şiirde, "önemli kale ve şato"<sup><a class="hlink" href="#not7_41" id="ref41">41</a></sup> Belgrad'ın da imparatorluğun eline geçmesinden sonra, "Hıristiyan ordularının ilerlemeleri" üzerine bir durum saptamasında bulunuluyordu. Şiirin destansı girişi ("Size ezgisini söyleyeceğim hem Troyalının, hem Troya'nın yıkımının"), daha sonra aksak ölçülü dizelerle geliştirilen savı önceler: Kutsal İttifak'ın savaşı, yeni bir Troya savaşıdır; burada saldırı halindeki Hıristiyanlar Yunanlılara, kuşatılan Türkler ise Troyalılara karşılık gelmektedir.</p>

  <p class="indent">O zaman savaşın nasıl sonuçlandığı bilinmektedir, o yüzden yeterince zaman geçmesini beklemek yeterlidir.<sup><a class="hlink" href="#not7_42" id="ref42">42</a></sup> Miras ve tarihsel göndermeler konusunda, Bizans İmparatorluğu ile Osmanlı İmparatorluğu'nun birbirine benzetildiğini daha önce görmüştük; bu ikisi arasında benzerlikler gerçekten de yok değildir. Şimdi ilginç olan, Troya savaşıyla kurulan benzerliktir: İlginç, ama etimolojik bir geleneğin öncelediği bir şeydir bu; bu gelenek, salt ses benzerliğine dayanarak, "Türkler" ile "Teukroslar" (Teukro, Troya'nın mitsel kurucusuydu) sözcüklerinin eşanlamlı olduğunu öne sürüyordu. Bu benzerliğin tarihini yeniden kurmak öğretici olacaktır, çünkü her iki safın da paylaştığı bir kanıdır bu.</p>

  <p class="indent">II. Mehmed kişisel olarak, atılan ilk adımı değilse de, hiç olmazsa yalnızca onun sunabileceği tanıklıkların erken ve inandırıcı bir örneğini sunmuştur bize. 1462'de, İstanbul'un alınmasından dokuz yıl sonra, Fatih henüz ona direnen Midilli'yi kuşatmaya giderken Troas'ı ziyaret etti. Orada bir konuşma yaptı (Bizanslı tarihçi İmrozlu Kritovulos bu konuşmayı aktarır). Mehmed, Troyalı kahramanları övüyor ve Troya'nın yıkımından ötürü Yunanlıları, Selaniklileri, Makedonları ve Moralıları, bütün Yunanistan halkını suçluyordu; ama şimdi, diye belirtiyordu, Yunanlılar onun eliyle "Asya halkları"na yapılan zulümlerin cezasını çekiyorlardı, Kısacası, İstanbul dramı, Troya dramının intikamını alıyor ve Asya Yunanistan'a (henüz Avrupa'ya değil) isyan ediyordu. Fikir bütünüyle sultana ait değildi. Elbette, sultanın maiyetinde, ona tutkunu olduğu Homeros şiirlerini anlatan ve sultanın zihnine Teukro'dan geldiği fikrini işleyen birkaç İtalyan hümanist bulunuyordu.<sup><a class="hlink" href="#not7_43" id="ref43">43</a></sup> Aslında, İtalya'da, Türkler/Teukroslar değiş tokuşu 15. yüzyılın başından beri alışılmış bir şeydi; farklı kaynaklardaki varlığının gösterdiği gibi, yalnızca yazınsal bir alışkanlık değildi bu.<sup><a class="hlink" href="#not7_44" id="ref44">44</a></sup> Bunu doğrulamak için fazla uzağa gitmek gerekmez: Ferrara'da, 1444'te, "Teukroslar soyundan Teucro [Türk] Bartolomeo" adlı bir Türk köle serbest bırakılmıştır.<sup><a class="hlink" href="#not7_45" id="ref45">45</a></sup></p>

  <p class="indent">Çağın büyük siyasetine dönecek olursak, bir başka Rum tarihçi, Laonikos Khalkokondyles, hayatta kalan Bizanslıların İstanbul'un yıkımını "Yunanlıların Troya'da gerçekleştirdikleri kitlesel öldürmenin barbarlarca alınan intikamı"<sup><a class="hlink" href="#not7_46" id="ref46">46</a></sup> olarak görmelerinden yakınıyordu. Papa II. Pius Piccolomini bile (adı Enea [<i>Lat. Aeneas</i>] olduğu için bir kat daha yetkiliydi buna), Haçlı Seferi tasarılarına zarar veren Troya efsanesini yok etmeyi başaramadı. Ama Vergilius, Hıristiyanlığın habercisi olarak okunduğunda daha da önemliydi ve herkes onun Troya'nın yağmalanması sırasındaki dehşet verici olaylara ilişkin anlatısını anımsıyordu. Bütün bunlar yetmiyormuş gibi, Fransa'da Fatih Sultan Mehmed'e atfedilen bir mektup dolaşmaya başladı; bu mektupta sultan İtalyanların Türklere yönelik düşmanlığına hayret ediyordu. Yoksa İtalyanlar, tıpkı Türkler gibi, Troya soyundan gelmiyorlar mıydı? Bu fikir öyle rağbet gördü ki, hümanist Jean Lemaire de Belges hemen müdahale edip Türklerin Priamos'la akrabalıklarını yadsıdı; dolayısıyla, Türkler savaşılması zorunlu olan geçici işgalciler arasına sokulmalıydı.<sup><a class="hlink" href="#not7_47" id="ref47">47</a></sup> Sahte yazıtlar ya da tuhaf tarihsel göndermelerle desteklenen tuhaf soy kütükleri kurulması, günlük siyasetin hizmetinde geçerli bir uygulamaydı. (Este dükleri büyük ölçüde yararlanıyorlardı bu uygulamadan.)<sup><a class="hlink" href="#not7_48" id="ref48">48</a></sup> Yunanlı ve Troyalı soylarla oyun, bir yenilik olmaktan çok uzaktı: 1000 yılı civarında, Sakson ve Frank imparatorları bunları kişisel meşruluğun ya da rakiplerle polemiğin bir aracı haline getirmişlerdi.<sup><a class="hlink" href="#not7_49" id="ref49">49</a></sup></p>

  <p class="indent">Sonra, toprak mirası ile soyu birbirine karıştırma, yakın tarihsel zamanlarda yerleşik yaşama geçen ve salt fetih hukuku yoluyla elde edilmiş bir toprakta kök salmaya çalışan Türklerin ulusal kimliğinin bir parçası haline geldi. Tarihi –<span class="color4">eski ya da çok eski tarihi de</span>– manipüle etmeler, bu meşruluk gereksinmesi kapsamına girer; Türkiye'nin Avrupa Birliği'ne girme taleplerine de, tarihsel kimliklerin, sürekliliklerin ve duraklamaların rehberi haline getirilen geçmişin garip yeniden yorumlanmaları eşlik etmiştir, üstelik bizzat başbakanın önerdiği yeniden yorumlamalardır bunlar.<sup><a class="hlink" href="#not7_50" id="ref50">50</a></sup> Sergilenen belleğin depoları olan Türk müze düzenlemeleri, militan yaklaşımı yansıtır. Troya kazıları sırasında bulunan ve daha önce Hisarlık'taki arkeolojik sit alanının yakınlarında sergilenen buluntuların daha sonra Çanakkale'deki yeni bir müzeye taşındığını anımsatalım yalnızca. Orada, bu buluntuların hemen yanında, İngilizlerle Fransızların İstanbul'u tehdit etmek için Çanakkale Boğazı'nı boşuna zorlamaya çalıştıkları 1915 Gelibolu seferine karşı Türk direnişinin anıları da bir araya getirilmiştir... Bu düzenleme bir ideolojiyi açığa vurmaktadır: Tarih, denizden gelip (Yunanlılar, sonra öteki Batılılar) saldıran halk ve toprağı savunan "Anadolu" soyuyla (Troyalılar, sonra Türkler) tekerrür ediyor. Troya döneminde böyleydi ve sonu kötü bitti, Birinci Dünya Savaşı'nda böyleydi ve sonu iyi bitti; kim bilir bir daha bir başkası bunu denemeye kalkar mı... Açık bir uyarı. Hiç kuşku yok ki, İtalya'nın en içlerindeki taşrasından Türkleri ve Troyalıları anlatırken, 17. yüzyıl İtalyan şairi [Torquato Tasso] beklenmedik yoldaşlar bulmuş oluyor kendisine.</p>

  <div class="footnote">
    <p class="footnote"><a class="hlink" href="#ref1">1</a> G. Baruffaldi, <i>Dell'istoria di Ferrara [...] dall'anno MDCLVfino al MDCC,</i> Ferrara, Pomatelli, 1700, s. 35-36,43-44,73-74,</p>

    <p class="footnote"><a class="hlink" href="#ref2">2</a> Krş. P. Preto, <i>Venezia e i turchi,</i> Floransa, 1975, s. 83-91; O. Niccoli, <i>Profeti epopolo nell'Italia del Rinascimento,</i> Roma-Bari, 1987, s. 110-118.</p>

    <p class="footnote"><a class="hlink" href="#ref3">3</a> G. Baruffaldi, <i>Dell'istoria...,</i> s. 79-80, 168-169, 319-320.</p>

    <p class="footnote"><a class="hlink" href="#ref4">4</a> Krş. P. Broucek, <i>Der Sieg der Wien 1683,</i> Viyana-Varşova, 1983.</p>

    <p class="footnote"><a class="hlink" href="#ref5">5</a> Krş. J. Bérenger, "La politique ottomane de la France dans les années 1680", <i>I Turchi il Mediterráneo e l'Europa</i> içinde, yay. haz. G. Motta, Milano, 1998, s. 269-295.</p>

    <p class="footnote"><a class="hlink" href="#ref6">6</a> N. Baruffaldi, <i>Annali di Ferrara [...] dal 1660 sino al 1720,</i> Ferrara Belediyesi Ariosto Kitaplığı, yazma Antonelli 594, I, yaprak 95; G. Baruffaldi, <i>Dell'istoria...,</i> s. 320-323,</p>

    <p class="footnote"><a class="hlink" href="#ref7">7</a> Krş. M. Infelise, "La guerra, le nuove, i curiosi. I giornali militari negli anni della Lega contro il Turco (1683-1690)", <i>I Famese: corii, guerra e nobiltâ in antico regime</i> içinde, yay. haz. A. Bilotto, P. Del Negro ve C. Mozzarelli, Roma, 1997, s. 321-348.</p>

    <p class="footnote"><a class="hlink" href="#ref8">8</a> Krş. G. Ortalli, <i>"Pingatur in Palatio." La pittura infamante nei secoli X</i><b><i>1</i></b><i>II-XVI,</i> Roma, 1979, s. 110-125; S. Y. Edgerton, <i>Pictures and Punishment. Art and Criminal Prosecution during the Florentine Renaissance,</i> Ithaca-Londra, 1985, s. 68-72.</p>

    <p class="footnote"><a class="hlink" href="#ref9">9</a> Krş. C. Ginzburg, <i>Occhiacci...,</i> s. 82-99.</p>

    <p class="footnote"><a class="hlink" href="#ref10">10</a> D. Freedberg, <i>Ilpotere delle immagini,</i> Torino, 1993, s. 385 (Pierre Ayraut'nun hükmü); ayrıca krş. s. 210-245, 368-420.</p>

    <p class="footnote"><a class="hlink" href="#ref11">11</a> Krş. G. Ricci, <i>Il principe...,</i> s. 141-156; G. Ricci, "Esecuzioni in effigie a Ferrara", <i>L'Aquila Bianca. Studi di storia estense in onore di Luciano Chiappini</i> içinde, yay. haz. A. Samaritani ve R. Varese, Ferrara, 2000, s. 219-227.</p>

    <p class="footnote"><a class="hlink" href="#ref12">12</a> Z. Burliton (G. Megnani'nin takma adı), <i>Bulogna iubilant, puema strampalà fatt pr'gl'algrezz d'la liberazion d'Vienna, presa d'Buda e altr piazz in tVUngariè, Morea e Dalmatia,</i> Ferrara, Pomatelli, 1688, s. 11. Krş. A. Nagy, <i>Eco bolognese della guerra di liberazione in Ungheria. 1683-1686,</i> Bologna, 1943, s. 8-9, 21-25, 43-45. 55.</p>

    <p class="footnote"><a class="hlink" href="#ref13">13</a> Krş. F. Varignana (yay. haz.), <i>Le collezioni d'arte della Cassa di Risparmio in Bologna. Le incisioni,</i> I, <i>Giuseppe Maria Mitelli,</i> Bologna, 1978, no. 280-304, 327-329, 526 (sloganlar no. 282-283^); G. Rôzsâ, "La riconquista di Buda nell'arte del Seicento in Italia", <i>Venezia e Ungheria nel contesto del harocco europeo</i> içinde, yay. haz. V. Branca, Floransa, 1979, s. 265-268.</p>

    <p class="footnote"><a class="hlink" href="#ref14">14</a> Bkz. S. Schreiner (yay. haz.), <i>Die Osmanen in Europa,</i> Graz-Viyana-Köln, 1985, 223.</p>

    <p class="footnote"><a class="hlink" href="#ref15">15</a> G. Baruffaldi, <i>DelVistoria...,</i> s. 322-323.</p>

    <p class="footnote"><a class="hlink" href="#ref16">16</a> <i>Disegno dello stendardo del primo visir levato sotto Vienna dal serenissimo et invittisimo Giovanni terzo re di Polonia,</i> Roma-Bologna, Benacci'nin mirasçısı, 1683. Krş. G. Platania, "La Polonia di Giovanni Sobieski e Tinfedele turco' nelle inedite carte di Tommaso Talenti segretario regio", <i>VEuropa centro orientale e ilpericolo turco tra Sei e Settecento</i> içinde, yay. haz. G. Platania, Viterbo, 2000, s. 163-164.</p>

    <p class="footnote"><a class="hlink" href="#ref17">17</a> Krş. A. Nagy, <i>Eco bolognese...,</i> s. 62.</p>

    <p class="footnote"><a class="hlink" href="#ref18">18</a> <i>Notificatione del regio stendardo turco mandato dal re di Polonia alla Santa Casa di Loreto,</i> Ancona, Stamperia camerale, 1684, s. 3-4.</p>

    <p class="footnote"><a class="hlink" href="#ref19">19</a> Krş. A. dAscoli, <i>I papi e la Santa Casa,</i> Loreto, 1969, s. 54-57.</p>

    <p class="footnote"><a class="hlink" href="#ref20">20</a> <i>Notificatione...,</i> s. 6, 8.</p>

    <p class="footnote"><a class="hlink" href="#ref21">21</a> Krş. L. Scaraffıa, <i>Loreto,</i> Bologna, 1999, s. 25-26, 29, 84.</p>

    <p class="footnote"><a class="hlink" href="#ref22">22</a> Örneğin krş. S. Anselmi, "Descrizione di alcune grazie attribuite alla Madonna della Rosa-Otra (1666-1711)", <i>Religiosità popolare e vita quotidiana. Le tavolette votive del territorio jesinosenigalliese</i> içinde, yay. haz. S. Anselmi, Jesi, 1980, s. 313.</p>

    <p class="footnote"><a class="hlink" href="#ref23">23</a> V. Coronelli, <i>Conquiste della Serenissima Repubblica di Venezia nella Dalmazia, Epiro e Morea,</i> Venedik, 1686, s. 33-36 (sancak s. 33'te); V. Coronelli, <i>Description géographique et historique de la Morée reconquise par les Vénetiens,</i> Paris, Langlois, 1687, s. 34-35 (buradaki oymabaskı İtalyanca basımdakinden daha iyidir). Krş. A. De Ferrari, "<i>Coronelli</i>, <i>Vincenzo", DBI</i> içinde, XXIX, Roma, 1983, s. 306; M. Milanesi, "Vincenzo Coronelli cosmografo", <i>Vincenzo Coronelli e l'Imago mundi</i> içinde, yay. haz. D. Domini ve M. Milanesi, Ravenna, 1998, s. 32-45.</p>

    <p class="footnote"><a class="hlink" href="#ref24">24</a> N. Baruffaldi, <i>Annali...,</i> yaprak 99; <i>Applausi festivi di giubilo cantati [...] in Ferrara la sera di 16 setiembre 1685 per le vittorie ottenute dalVarmi imperiali e venete contro l'Turco,</i> Ferrara, Giglio, 1685 (alıntılar s. 5-6'da). Krş. C. Sartori, <i>I libretti italiani a stampa dalle origini al 1800,</i>I-V, Milano, 1990-1994, I, s. 241-242.</p>

    <p class="footnote"><a class="hlink" href="#ref25">25</a> Krş. F. Varignana (yay. haz.), <i>Le collezioni...,</i> no. 282-283, 299.</p>

    <p class="footnote"><a class="hlink" href="#ref26">26</a> Krş. M. Ja_ov, <i>Le guerre veneto-turche del XVII secolo in Dalmazla</i>, Venedik, 1991, s. 149-219; K. M. Setton, <i>Venice...,</i> s. 271-300; G. Platania, "Diplomazia e guerra turca nel XVII secolo. La politica diplomática polacca e la 'lunga guerra turca' (1673-1683)", <i>I turchi...</i> içinde, yay. haz. G. Motta, s. 242-268; S. Andretta, <i>La Repubblica inquieta. Venezia nel Seicento tra Italia ed Europa,</i> Roma, 2000, s. 169-200.</p>

    <p class="footnote"><a class="hlink" href="#ref27">27</a> Krş. P. Petro, <i>Venezia e i turchi...,</i> s. 144-145, 270; S. Bono, <i>Schiavi musulmani...,</i> s. 351-352; M. A. Visceglia, <i>La citta rituale. Roma e le sue cerimonie in eta moderna,</i> Roma, 2002, s. 219-224. Ayrıca F. Varignana (yay. haz.), <i>Le collezioni...,</i> no. 282-283, 300, 302.</p>

    <p class="footnote"><a class="hlink" href="#ref28">28</a> Krş. L. Maimbourg, <i>Histoire du schisme des Grecs,</i> Paris, Mabre-Cramoisy, 1677.</p>

    <p class="footnote"><a class="hlink" href="#ref29">29</a> G. Baruffaldi, <i>DelVistoria...,</i> s. 344-346. Kronik yazarın yararlandığı resmi risaleler: <i>Descritione delle feste fatte in Ferrara dalla pieta e generositá de suoi concitadini per le gloriose vittorie ottenute dalVarme imperiali e venete contro il Turco,</i> Ferrara, Pomatelli, 1686; <i>II Trionfo della Fede cantato [...] in Ferrara la sera di</i> 23 <i>setiembre 1686 per le vittorie ottenute dalVarmi imperiali e venete contro il Turco,</i> Ferrara, Pomatelli, 1686 (alıntı s. 12'de). Krş. R. Guéze, "Echi di storia ungherese nel 'Diario' di un dignitario pontificio del secolo XVII: Cario Cartari", yukarıda anılan <i>Venezia e Ungheria</i> içinde, yay. haz. V. Branca, s. 280; C. Cavaliere Toschi, "La magnifica menzogna. Proposte per una lettura dell'effimero", <i>La chiesa di San Giovanni Battista e la cultura ferrarese del Seicento</i> içinde, Milano, 1981, s. 158-161; C. Sartori, <i>I libretti...,</i> II, s. 355; V, s. 386.</p>

    <p class="footnote"><a class="hlink" href="#ref30">30</a> N. Baruffaldi, <i>Annali...,</i> yaprak 100 (oymabaskı yaprak 100-101 arasında; yukarıda anılan <i>Descritione delle feste'</i>de bir başka kopya ek olarak verilmiştir).</p>

    <p class="footnote"><a class="hlink" href="#ref31">31</a> Krş. G. M. di Massa, <i>Memorie...,</i> yaprak 45V ve 54r-v.</p>

    <p class="footnote"><a class="hlink" href="#ref32">32</a> <i>La morte delusa dal pietoso sufragio prestato in Ferrara alVanime degli estinti nelVimprese christiane contro il turco,</i> Ferrara, Pomatelli, 1686. Krş. T. Lombardi, "Le accademie ferraresi e çentesi al tempo di Girolamo Baruffaldi", <i>Girolamo Baruffaldi.</i> 1675-1755 içinde, Cento, 1977, s. 156-157; C. Sartori, <i>I libretti...,</i> IV, s. 184.</p>

    <p class="footnote"><a class="hlink" href="#ref33">33</a> G. Baruffaldi, <i>DelVistoria...,</i> s. 485-486. Oratoryo metni: <i>La pieta trionfante della morte a favore delVanime de' campioni di nostrafede,</i> Ferrara, Pomatelli, 1692; <i>La pieta trionfante della morte,</i> Ferrara, Giglio, 1697.</p>

    <p class="footnote"><a class="hlink" href="#ref34">34</a> <i>Distinto racconto del testamento fatto dalla real cittá Buda nella sua agonia a tutte le citta deli'Imperio ottomano,</i> Ferrara-Bologna, Monti, 1686.</p>

    <p class="footnote"><a class="hlink" href="#ref35">35</a> Krş. D. Caccamo, "Venezia nella Lega Santa. Politica di neutralitâ e guerra turca", <i>Est Europa,</i> II (1986), s. 39-57; G. Benzoni, "Moriré per Creta", <i>Venezia e Creta</i> içinde, yay. haz. G. Ortalli, Venedik, 1998, s. 151-173.</p>

    <p class="footnote"><a class="hlink" href="#ref36">36</a> Krş. F. Varignana, <i>Le collezioni...,</i> no. 303.</p>

    <p class="footnote"><a class="hlink" href="#ref37">37</a> Krş. A. Nagy, <i>Eco bolognese...,</i> s. 43-45; B. Köpeczi, "L'eco italiana delle lotte per l'indipendenza ungherese contro gli Asburgo nella seconda meta del secolo XVII", <i>Venezia, Italia, Ungheria fra Arcadia e Illuminismo</i> içinde, yay. haz. P. Sârközy, Budapeşte, 1982, s. 23-34; P- Sârközy, "L'Eco letteraria italiana delle guerre contro i turchi in Ungheria", <i>I turchi...</i> içinde, yay. haz. G. Motta, s. 355-366; C. Vernelli, "La paura degli 'infedeli'", <i>Proposte e ricerche,</i> 43,1999, s. 173.</p>

    <p class="footnote"><a class="hlink" href="#ref38">38</a> Kaynakça için bkz. M. Cecchelli, "Girolamo Baruffaldi. Iconografía, bibliografía, araldica", <i>Girolamo Baruffaldi...</i> içinde, s. 967.</p>

    <p class="footnote"><a class="hlink" href="#ref39">39</a> Krş. A. Prosperi, "Europa 'in forma virginis': aspetti della propaganda asburgica del '500", <i>Annali dellTstituto storico italo-germánico in Trento,</i> XIX (1993), s. 243-275 (sonradan yazarın şu kitabına da alınmıştır: <i>America e Apocalisse e altri</i> saggi, Pisa-Roma, 1999, s. 127-152).</p>

    <p class="footnote"><a class="hlink" href="#ref40">40</a> <i>La croce trionfante nel conquisto di Buda, riverita nella terra di Cento,</i> Ferrara, Pomatelli, 1686, s. 8-10.</p>

    <p class="footnote"><a class="hlink" href="#ref41">41</a> G. Baruffaldi, <i>DelVistoria...,</i> s. 373.</p>

    <p class="footnote"><a class="hlink" href="#ref42">42</a> G. Mignani, <i>Varuina d'Troia [...] dou in uttva rima conta la disgratia e Vmiseri di Truian cun la presa d'Belgrad e altr cos dVguerra tra' i Christian e i turch,</i> Ferrara, Pomatelli, 1689, s. 5.</p>

    <p class="footnote"><a class="hlink" href="#ref43">43</a> Krş. F. Babinger, <i>Maometto...,</i> s. 224.</p>

    <p class="footnote"><a class="hlink" href="#ref44">44</a> Benzeri örnekler için bkz. C. Du Cange, <i>Glossarium mediae et infimae Latinitatis,</i> VI, Paris, 1846, s. 570.</p>

    <p class="footnote"><a class="hlink" href="#ref45">45</a> Krş. E. Peverada, <i>Schiavi...,</i> s. 17, 25.</p>

    <p class="footnote"><a class="hlink" href="#ref46">46</a> Krş. A. Pertusi (yay. haz.), <i>La caduta di Costantinopoli...,</i> s. 226-227.</p>

    <p class="footnote"><a class="hlink" href="#ref47">47</a> Krş. S. Runciman, <i>Gli ultimi giomi di Costantinopoli,</i> Casale-Monferrato, 1997, s. 215; M. J. Heath, <i>Crusading Commonplaces...,</i> s. 23, 40.</p>

    <p class="footnote"><a class="hlink" href="#ref48">48</a> Krş. G. L. Gregori, <i>Genealogie estensi e falsificazione epigrafica,</i> Roma, 1990; R. Bizzocchi, <i>Genealogie incredihili. Şeritti di storia nelVEuropa moderna,</i> Bologna, 1995.</p>

    <p class="footnote"><a class="hlink" href="#ref49">49</a> Krş. G. M. Cantarella, <i>Principi e corti. L'Europa del XII secolo,</i> Torino, 1997, s. 87; G. M. Cantarella, <i>Una sera delVanno Mille. Scene di medioevo,</i> Milano, 2000, s. 204.</p>

    <p class="footnote"><a class="hlink" href="#ref50">50</a> Özellikle krş. T. Özal, <i>La Turquie en Europe,</i> Paris, 1988.</p>
  </div>
</body>
</html>
