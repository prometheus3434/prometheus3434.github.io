<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOYOTA_TARZI_SON_epub_3.0-18</title>
    <meta http-equiv="Content-Type" content="text/html; charset=utf-8" />
  

</head>
  <body id="TOYOTA_TARZI_SON_epub_3.0-18" lang="tr-TR" xml:lang="tr-TR">
		<div>
			<p id="_idParaDest-16"><a id="_idTextAnchor015"></a><st c="0">8. </st><st c="4">İlke - İnsanlarınızı ve Süreçleri Destekleyen Teknolojiyi Uyarlayıp Benimseyin</st></p>
			<p><st c="82">Toplum artık bir düğmeye basınca anında teknik ve yönetsel bilgiye boğulacağımız bir noktaya gelmiş bulunuyor. </st><st c="194">Bu son derece elverişli bir durum elbette, ama dikkatli olmazsak, düşünme yeteneğimizi yitirme tehlikesi belirir. </st><st c="308">Son tahlilde sorunları çözmesi gerekenin insan olduğunu unutmamalıyız.</st></p>
			<p><st c="378">—Eiji Toyoda, </st><span><st c="393">Creativity, Challenge and Courage</st></span></p>
			<p><st c="426">Toyota Motor Şirketi, 1983</st></p>
			<p><st c="453">1991’de Japonya balon ekonomisinin sonlarına doğru Toyota, ülkedeki Tahara işletmesinde şirketin en ileri otomasyon olanaklarıyla ürettiği Lexus LS400’ü piyasaya çıkardı. </st><st c="625">Her zamanki gibi hemen tüm boya ve kaynak işleri robotlar tarafından otomatik bir şekilde yapılmıştı, ancak motor-aktarma-süspansiyon donanımı montajı ve klima üniteleri, aküler, kumanda panosu ve ön cam takma işlerinde seçmeli olarak otomasyon kullanılmıştı. </st><st c="885">Toyota otomasyonu verimli kıldı ve titizlikle üst düzeyde tuttu. </st><st c="950">Dünyanın en iyileri arasına giren bir kalite düzeyi yakaladı. </st><st c="1012">Ancak yatırım balonu patlayınca otomobil satışlarının düşmesi sorun oldu ve “tesis, Toyota için yüksek bir sabit maliyet yükü oluşturan yüksek sermaye yatırımından ötürü eleştirildi.”</st><span><st c="1195">1</st></span></p>
			<p><span><st c="1197">Toyota hep gerçek talebi yaratmakla övünür, talep düştüğünde ise şirket kârlılığını koruyabilmek için maliyetlerini düşürme esnekliğine sahip olmak ister. </st><st c="1352">Şirket düşüş dönemlerinde tipik olarak fazla mesaiyi kaldırarak, geçici işçi çalıştırmayı bırakarak ve insanları yeniden kaizen ile çalışmaya yönlendirerek işgücü maliyetlerini aşağıya çekmeye yönelir. </st><st c="1554">Ancak Tahara deneyiminden sonra yeni otomasyon uygulamanın önündeki bariyerleri yükseltti. </st><st c="1645">Toyota’nın üretim ekipmanı</st></span><span> </span><span><st c="1671">ilkeleri “basit, hafif ve esnek” oldu.</st></span></p>
			<p><span><st c="1710">2008 Ekonomik Krizinde de aynı dersi bir kez daha canımız yanarak öğrendik. </st><st c="1787">Kamyonet ve büyük SUV araçları pazarı dibe vurdu ve kurum olarak Toyota 50 yıl aradan sonra ilk kez zarar etti. </st><st c="1899">Toyota’nın çıkardığı sonuç şuydu: sabit maliyetlerin yüksekliği başa baş noktasını da yükseltmekteydi. </st><st c="2002">Önlem: tasarım ve imalatın tüm öğelerini bir bir gözden geçirmek ve bütün işletmelerde başa baş noktasının planlanan kapasitenin yüzde 80’inden yüzde 70’ine indirmek. </st><st c="2169">Eğer tam kapasite çalışan bir tesis varsa ve cirosu hızla yüzde 30 kadar azalmışsa, en azından başa baş noktasını yakalamalıydı.</st></span></p>
			<p><span><st c="2297">Bunun sonuçlarından biri, yavaş gitmek ve yeni teknolojiler benimsemeye temkinli yaklaşmak olabilirdi. </st><st c="2401">Ben, günümüzün özellikle dijital dünyadaki şimşek hızında teknolojik değişim çağında böyle bir şeyin yanlış olacağı kanaatindeyim. </st></span><span><st c="2532">Asıl mesaj insanlarınızı ve süreçlerinizi destekleyen teknolojiyi uyarlayıp benimseyin,</st></span><span><st c="2619"> olmalı. </st><st c="2628">İşe ise şu soruyla başlamalısınız: Amaçlarınıza ulaşmanıza yardımcı olabilecek hangi alanlarda teknolojiye gerçekten gerek duyuyorsunuz? </st><st c="2765">Burada söz konusu olan, yeni moda olduğu için teknolojiyi itmek yerine, fırsat temelinde teknolojiyi çekmektir. </st><st c="2877">Ve pahalı teknolojiye kapılarını açmadan önce az bir yatırımla iyileştirilebilecek akış süreçleridir. </st><st c="2979">Bill Gates’in bu konudaki bilgece gözlemleri şöyle:</st></span></p>
			<p><st c="3030">Bir teknolojiyi bir işte kullanmanın ilk kuralı, etkin bir operasyona uygulanan otomasyonun etkinliği artıracağıdır. </st><st c="3148">İkinci kural ise etkin olmayan bir operasyona uygulanan otomasyonun bu verimsizliği artıracak olmasıdır.</st></p>
			<p><span><st c="3252">Toyota yıllarca en yeni teknolojileri edinme bakımından rakiplerinin gerisinde kalmıştır. </st><st c="3343">Dikkat ederseniz, “kullanma” değil “edinme” kelimesini kullandım. </st><st c="3409">Toyota araçların gövdelerini boyama ve kaynak işlemlerinde çok sayıda robot kullanır. </st><st c="3495">Toyota’nın motor ve aktarma sistemleri tesisleri otomatik işleme makineleri ve dövme ekipmanları ile doludur. </st><st c="3605">Toyota ürün geliştirme süreçlerini destekleyen süper bilgisayarlara ve son derece gelişkin bilgisayar destekli teknolojilere sahiptir. </st><st c="3740">Şirket otonom taşıt üretimi için yapay zekâya milyarlarca dolar yatırım yapıyor ve hastanelerdeki hastalara ve evde kalan hasta ve yaşlılara yardımcı olacak “gezgin” robotlar üretip satıyor. </st><st c="3931">Toyota’nın otomasyon felsefesi, geçen zaman içinde değişmemiştir: “Araştırma alanlarında genişlemeyi düşünmeden, Toyota’daki seleflerinizin her zaman büyük değer verdiği ‘insan dokunuşlu otomasyon’u teknolojilerdeki en önemli öğe olarak göreceğiz; yani robot bilimi ya da Yapay Zekâ (YZ) gibi sistemler hiçbir zaman insanın yerini almayacak, ama insanların ‘aktör olması anlayışı’ her zaman üstün gelecek.”</st></span><span><st c="4337">2</st></span></p>
			<p><span><st c="4339">Ne yazık ki öncü denilen şirketlerin edindiği çok sayıdaki teknolojinin hiç de verimli kullanılmadığını görüyoruz. </st><st c="4454">Tak-kullan konsepti ya da diz üstü bilgisayara yazıcı bağlamak işe yarayan uygulamalar olabilir; ama çoğu bilgisayar sistemi çok daha karmaşıktır ve yanlış gidebilecek ve giden çok şey vardır. </st><st c="4647">Tesla’nın California’daki eski NUMMI tesisinde otomotiv montajı için, Elon Musk’ın 2017 dördüncü çeyreğinde yatırımcılara seslenişinde Henry Ford’un River Rouge entegre tesisinden bu yana gerçekleştirilmiş en büyük atılım diye söz ettiği ileri düzeyde otomasyon hamlesi buna bir örnektir. </st><st c="4936">Ürün üzerinde tüm insan dokunuşunu sıfırlamak ve süper hızlı bir tempoyla araçlar üretmek amaçlanıyordu.</st></span><span><st c="5040">3</st></span><span><st c="5042"> İşin ilginç yanı, “ileri” otomasyonla bile iş gücü verimliliği, tesisi Toyota’nın çalıştırdığı zamanki düzeyin çok altında kalmıştı. </st><st c="5176">Birkaç ay sonra Musk şirketin “üretim cehennemine” düştüğünü ve Model 3’le ilgili üretim hedeflerine ulaşamayacağını itiraf etmek zorunda kalınca, Tesla bir çadırda daha basit ikinci bir montaj hattı kurdu. </st><st c="5383">Musk bu olaydan son derece değerli bir ders çıkardı: “Çılgıncasına karmaşık taşıma bantları ağımız vardı. </st><st c="5489">Bir türlü çalışmıyordu. </st><st c="5513">Sonunda hepsini başımızdan atıp kurtulduk.”</st></span><span><st c="5556">4</st></span><span><st c="5558"> Ardından Musk: “insan unsuru hafife alınmıştır” diye bir twit attı ve belki de insanın değerini takdir etme bakımından köşeden döndü.</st></span><span><st c="5692">5</st></span></p>
			<p><span><st c="5694">Bu söylediklerimizden, dijital çağda teknolojinin yalın düşünceye uymadığı ya da Elon Musk’ın ileri imalat hayallerinin bir versiyonunu asla gerçekleştiremeyeceği anlamı çıkmaz. </st><st c="5872">Böyle bir yaklaşım at gözlüğü takıp, zamanımızın bazı en büyük teknolojik ilerlemelerini görmezden gelmek olur. </st><st c="5984">Ben burada söz konusu olanın, üzerinde büyük yaygara koparılan dijital araçları satın alıp uygulama dürtüsünün ayartıcılığından kaçınmak, onun yerine ileri derecede gelişkin insanlar ve süreçlerle teknolojiyi iyice düşünüp taşınarak bütünleştirmek olduğuna inanıyorum. </st><st c="6253">Bölümün ileriki sayfalarında Toyota’nın en büyük tedarikçisi, gerçek zamanlı veri toplama, nesnelerin interneti ve veri analitiğini yalın sistemleri destekleyecek ve kazien’i güçlendirecek şekilde uygulamada hatırı sayılır bir ilerleme kaydeden Denso’dan örnek vereceğiz. </st><st c="6525">Denso’nun yaklaşımının odağında insan ve insanın gerçeği algılama ve yaratıcı düşünme yetisi yer alıyor. </st><st c="6630">Denso teknolojinin sürekli iyileştirme çabası içindeki ileri düzeyde gelişmiş insanlarla potansiyelinin en yüksek noktasına ulaşacağını gösteriyor. </st></span></p>
			<p><st c="6778">BİLGİYİ BİLGİSAYARLAR İŞLER, </st></p>
			<p><st c="6807">DÜŞÜNMEK İNSANLARIN İŞİDİR</st></p>
			<p><st c="6833">TÜS’nin, esas olarak elle uygulanan bir görsel süreç olan kanban gibi çok sayıda temel öğesi hakkında dersler verdim. </st><st c="6952">Bilgi teknolojileri uzmanları hemen kâğıt kanban’ları hayatımızdan çıkarıp atmak ve süreci dijitalleştirmek isterler. </st><st c="7070">Toyota kâğıt kanban’ları yıllarca başarıyla kullandı. </st><st c="7124">Bunların dokunulabilir olmak ve fiziksel olarak parça kutularıyla birlikte gidip geldikleri için orada olup olmadıklarının bir bakışta görülebilmek gibi bir avantajı vardır. </st><st c="7298">Kanban yoksa kutu yerinden hareket etmez. </st><st c="7340">Öte yandan, Toyota bir süre önce elektronik kanban’a geçti, ama taranabilen ve devre dışı bırakılabilen paralel bir kâğıt kanban sistemi de hâlâ kullanılıyor. </st><st c="7499">Çeşitli el yapımı nesnelerin kullanılma amacı, insanların çalışırken sürecin standarda uygun olup olmadığını kolayca görebilmesini sağlamak. </st></p>
			<p><span><st c="7640">Teknoloji kullanmayı zorlama çılgınlığını, yıllarca Toyota’yla çalışan ve TÜS’ü öğrenen Amerikalı bir otomobil koltukları tedarikçisine danışmanlık yaparken açıkça fark ettim. </st><st c="7816">Müşterimin CEO’su şirketin önemli bir “yalın” hedefi olarak stok devirlerini artırma fikrine kapılmıştı. </st><st c="7921">Her iş biriminin önüne, yüzeysel bakınca TÜS’ün israfı ortadan kaldırma ilkesini destekliyor gibi görünen agresif bir stok devir hedefi koymuştu. </st><st c="8067">Olay böylece bir şirket çılgınlığına dönüştü.</st></span></p>
			<p><span><st c="8112">Şirket bünyesindeki büyük bir “tedarik zinciri mühendisleri” grubu stoku azaltmakla görevlendirildi. </st><st c="8214">Tedarik zinciri grubunun lideri bilgi teknolojileri alanından geliyordu ve “tedarik zincirine görünürlük” kazandırmak için internet teknolojisini kullanmak istiyordu. </st><st c="8381">Stoku kökten kesmeyi ve süreç üzerinde kontrol sağlamayı vaat eden pek çok tedarik zinciri yazılım “çözümü” mevcuttur. </st><st c="8500">Söylendiğine göre bunu, web sitesine girenlere tedarik zincirinin her aşamasında gerçek zamanlı olarak ne kadar stok bulunduğunu göstererek ve önceden belirlenmiş stok miktarlarının altında ya da üstündeyse kullanıcıyı uyararak yapıyorlar. </st></span></p>
			<p><span><st c="8740">CEO’nun astları son derece zeki ve güzel konuşan biri olan amirleriyle gurur duyuyor ve onun anlattığı bir öyküyü durmadan tekrarlıyorlardı. </st><st c="8881">Tedarik zincirinin görünürlüğünü sağlayan yazılımı bir buldozere benzetiyordu. </st><st c="8960">Elle hendek kazabilirdiniz; bu da işe yarardı. </st><st c="9007">Ama bir buldozer aynı işi göz açıp kapayıncaya kadar yapıp bitirirdi. </st><st c="9077">Bilgi teknolojileri böyle bir şeydi: Daha önce elle yapılan işleri köklü bir şekilde hızlandırıyordu.</st></span></p>
			<p><span><st c="9178">Bu düşünce beni şoke etmişti. </st><st c="9209">Stok hareketlerinin kaydını bilgisayarda tutuyor olmak, stokları ortadan kaldırma kontrolünü size verebilir miydi? </st><st c="9324">TÜS eğitimimden biliyordum ki stokların varlığı, yeterince iyi kontrol edilemeyen süreçlerin genel bir göstergesidir. </st><st c="9442">Son tahlilde, imalat bir şeyler yapmak demektir. </st><st c="9491">Yöneticiyle konuşup görüşümü aktardım. </st><st c="9530">Yazılımın stokları çok hızlı bir şekilde takip edebileceğini, ama ürünü gerçek insanlarla makinelerin belli bir mantığa göre ve süreç içinde stok üreterek imal ettiğini açıkladım. </st><st c="9710">Aslında, gerçek “tedarik zinciri görünürlüğü” daha çok iş sahasına bir video kamera yerleştirmeye ve bir yandan kahvenizi içerken, hendek kazanları izlemek için de uzaklardaki başka bir yere bu kameraya bağlı bir ekran koymaya benzer. </st><st c="9945">Ama CEO yine de teknoloji diye tutturdu.</st></span></p>
			<p><span><st c="9985">Bu firmanın işletmelerinden birinde teknoloji karşılaştırması yapma olanağı olmadan yaptığımız paralel proje benim görüşümü doğruladı. </st><st c="10121">Bir montaj hattında stokları herhangi bir bilgi teknolojilerine başvurmadan yüzde 80 azalttık. </st><st c="10216">Bu arada tedarik zinciri yazılımını kullanan pilot tesis çok sınırlı bir sonuç elde etmişti. </st><st c="10309">Biz bunu, iş programına bağlı stok itme sisteminden, kanban kullanarak elle çekme sistemine geçerek başardık. </st><st c="10419">Hiçbir yeni teknoloji kullanmadan işi tamamlama süresini üçte bir oranında kısalttık. </st><st c="10505">Yedek parça stoklarının önemli bir kısmını temizlemek için – aynı şirketin bünyesinde bulunan – Meksika’daki bir tedarikçiyle çalışmamız gerekti; bu tedarikçi kendi stok devir rakamları iyi görünsün diye bu işletmeye olabildiğince çok mal itiyordu. </st><st c="10754">Stokları sürdürülebilir bir şekilde kontrol etmenin tek yolu, süreci iyileştirmektir.</st></span></p>
			<p><st c="10839">EN YENİ BİLGİ TEKNOLOJİLERİNİ UYGULAMAK TOYOTA’DA BİR İŞ AMACI DEĞİLDİR </st></p>
			<p><st c="10912">Toyota’nın, Tahara’da olduğu gibi, süreçlerde çok fazla otomasyon kullanma konusunda olumsuz deneyimleri oldukça fazladır. </st><st c="11035">Bunun örneklerinden biri, 1990’larda Toyota’nın Chicago Yedek Parça Dağıtım Merkezinde otomasyon düzeyi oldukça yüksek bir döner raf sistemini kullanma deneyidir. </st><st c="11198">Bu depo ilk kurulduğunda Toyota bayileri haftalık yedek parça siparişi vermekteydiler. </st><st c="11285">Depo bittikten kısa bir süre sonra, şirket bitim sürelerini kısaltmak ve bayilerdeki stokları azaltmak için günlük sipariş ve günlük sevkiyat uygulamasına geçti. </st><st c="11447">Günlük siparişe geçilince şimdi küçülen (eskisinin beşte biri büyüklüğünde) kutuların daha hızlı dolacağı ve tüm sürecin hızlanacağı bekleniyordu, ama öyle olmadı. </st><st c="11611">Hızlı bir problem çözme çalışması bunun temelindeki nedeni ortaya çıkardı. </st><st c="11686">Merkezde hâlâ eski siparişlere göre ayarlanmış uzun bir sabit bant vardı ve bandın ucundaki kişi daha küçük yedek parça kutularını beklemek durumunda kalıyordu. </st><st c="11847">Teknoloji beklemek şeklinde bir israf getirmişti. </st><st c="11897">Teknolojinin yararı kısa ömürlü oldu ve Chicago tesisi Toyota’nın verimliliği en düşük depolarından biri haline geldi. </st><st c="12016">2002 yılında şirket Chicago’ya büyük bir yatırım daha yaptı—bu kez otomasyonu kaldırmak ve onu destekleyen bilgisayar sistemini iptal etmek için. </st><st c="12162">Karşılaştıracak olursak, Toyota’nın en verimli bölgesel yedek parça deposu otomasyonun çok az olduğu Cincinnati’deki depodur. </st></p>
			<p><span><st c="12288">Kuzey Amerika Yedek Parça Operasyonları eski başkan yardımcısı Jane Beseda bunu şöyle açıklıyor:</st></span></p>
			<p><st c="12384">Lojistik dünyasında yaşadığınızda, hiçbir şeyin bilgisiz yerinden kımıldamadığını görürsünüz. </st><st c="12479">Ama biz otomasyon kullanımı konusuna tutucu yaklaşıyoruz. </st><st c="12537">Manuel işlemlerde çok kolay kaizen uygulayabilirsiniz, ama bir makineye kaizen uygulamak zordur. </st><st c="12634">Bizim süreçlerimiz çok daha üretken ve etkin hale gelmiştir; ama makineninki öyle olmamıştır. </st><st c="12728">O zaman, makineye yol görünmüştür.</st></p>
			<p><st c="12762">Önce manuel süreci işletin, sonra bunu otomasyona geçirin. </st><st c="12822">İşinizde değişiklikler oldukça sürece kaizen uygulamayı sürdürebilmek için sisteme mümkün olduğunca esneklik katın. </st><st c="12938">Ve sistem bilgisini her zaman genchi genbutsu (“gidip bakın, gidip kendi gözünüzle görün”) ile destekleyin.</st></p>
			<p><span><st c="13045">Beseda, çekme sistemleri için basit bir görselin gücüne ilişkin bir örnekle sürdürdü sözlerini. </st><st c="13142">Bir kanban düzeni kurduğunuzda, bunun üzerindeki miktarın fazlaya kaçacağı stok düzeyini ve altına düşmenin doğru olmayacağı minimum düzeyi belirlersiniz. </st><st c="13297">Stok miktarı takt ve müşteri siparişleri ile süreçteki değişkenlik derecesi gibi bir dizi etmene bağlıdır. </st><st c="13404">Değişkenliğin artması sıradaki müşteriye sıkıntı yaratmamak için daha fazla stok demektir. </st><st c="13495">Bu miktarları varsayımlarla hesaplamaya yarayan matematik denklemleri oluşturulmuştur. </st><st c="13582">Ama Beseda karmaşık hesaplara itibar etmezdi. </st><st c="13628">Bunun yerine depodaki insanların net bir mantık yürüterek ilgili rakamları çıkardıktan sonra, sistemi çalıştırıp olanları gözlemelerini isterdi. </st><st c="13773">Stok miktarının haftanın kaç günü maksimumu aştığını, kaç gün minimumun altına düştüğünü görsel işaretlerle tespit edip bunlar istikrarlı bir şablona dönüştüğünde ya kanban ekleyerek ya da çıkararak müdahale edecekler, sonra da çok az stok kalmasının nedenlerini araştıracaklardı. </st><st c="14054">Gerçek koşulları baz alan bu ayarlama ve problem çözme sürecinin bir matematik modeli temelinde üretilmeye çalışılan tahminlerden çok daha verimli olduğunu gördüler. </st></span></p>
			<p><span><st c="14220">Yine bir başka ilginç deneyimde, motor parçalarını makinede işleyen Japonya’daki bir Toyota tesisine yaptığım ziyarette insan yerine bir robotun kullanıldığı basit bir </st></span><span><st c="14388">chaku chaku</st></span><span><st c="14399"> hattıyla karşılaşmak beni oldukça şaşırttı. </st><st c="14444">Chaku chaku genelde paralel dizili iki sıra makinenin ortasında bir görevlinin devamlı gidip gelerek makinelere parça yüklediği ve işlenen parçaları topladığı yarı otomatik bir hattı. </st><st c="14628">Makineler işi biten malzemeyi çıkarıp atacak şekilde programlanmış olduğundan, dolaşan görevli bu parçaları hiç uğraşmadan alıp gidebiliyordu. </st><st c="14771">Çalışan, yaptığı işin daha verimli olabilmesi için, aynı anda iki elini de kullanarak, kendisine öğretilen standartlaştırılmış işe uygun hareket ediyordu ama beni asıl büyüleyen, bu insanın işini basit bir toplama-yerleştirme robotunun yaptığını görmek oldu. </st><st c="15030">Bu, Toyota tarafından bir “eliyle” bitmiş parçayı alırken, diğer eliyle de öteki makineye parça vermek üzere basit ve ucuz bir seçenek olarak tasarlanıp uygulanmıştı. </st><st c="15197">Rehberim bana bu uygulamanın yalnız maliyet tasarrufu değil, makineler yalnızca robotun geçebileceği kadar dar bir ara bırakılarak birbirine iyice yaklaştırılabileceğinden, yer tasarrufu da sağladığını söyledi. </st><st c="15408">İnsanlar güvenlik nedeniyle daha fazla yere gereksinim duyuyordu.</st></span></p>
			<p><span><st c="15473">Sonra çok sayıda insanın benzer bir ürünün parçaları üzerinde çalıştığı başka bir banda doğru yürüdük. </st><st c="15577">Burada niye robot sistemine geçilmediğini sordum. </st><st c="15627">Rehberim ürün çeşidinin çok fazla, parçaların ise daha karmaşık olduğunu söyledi. </st><st c="15709">Yapılan iş daha fazla el ustalığı ve insan hüneri gerektiriyordu. </st><st c="15775">Tesis ileride robot kullanmak isterdi, ama bunun için süreci ve belki de ürünü, üretim işçilerinin yaptığı kaizen sayesinde büyük ölçüde basitleştirmek gerekiyordu. </st><st c="15940">“Tek beden herkese uymaz” diye düşündüğümü anımsıyorum. </st></span></p>
			<p><st c="15996">OTOMASYON VE EKİPMAN YARATICI, DÜŞÜNEN İNSANLAR TARAFINDAN İYİLEŞTİRİLEBİLİR</st></p>
			<p><st c="16072">Dürüst olmak gerekirse, benim kaizen deneyimim esas olarak bilgi ve üretim işçilerinin çalışmalarıyla sınırlıydı ve ileri derecede otomatikleştirilmiş donanımı sürekli iyileştirme konusuna kafa yormamıştım. </st><st c="16280">Toyota’ya üretim ekibi üyesi olarak alındıktan sonra yürütmeden sorumlu başkan yardımcısı ve yönetim kurulu üyesi konumuna yükselen ilk kişi olan Mitsuru Kawai’yle karşılaştığımda bu durum değişti. </st><st c="16478">1966 yılında Toyota Teknik Beceriler Akademisinden mezun olur olmaz Toyota’ya girmişti. </st><st c="16566">Kariyerinin büyük bölümü, Toyota’nın şirketin metal aktarma parçalarının talaşlı işleme ve şekillendirme işlemlerinin yapıldığı Honsha (genel merkez) işletmesinde geçti. </st><st c="16736">Kawai üretim ekibinde görev yaparken Taiichi Ohno onunla ilgilendi ve gelişimi için bizzat çaba harcadı.</st></p>
			<p><span><st c="16840">Ohno’nun öğretisi hep olanaksız gibi görünen bir şeyi başarma davetiyle başlardı. </st><st c="16923">Kawai tesiste 50 yıl boyunca üretkenliği </st></span><span><st c="16964">her ay</st></span><span><st c="16970"> yüzde 2 artırmak gibi değişmez bir hedefi olduğunu açıkladı. </st><st c="17032">Her ay sıfıra geri dönüyordu. </st><st c="17062">Bir ay yüzde 4’lük bir artış sağlasa bile, ertesi ay yine yüzde 2’lik artış gerçekleştirmek zorundaydı. </st><st c="17166">İşe girdiğinde süreçlerin çoğunluğu elle başlatılıyordu ve elli yıl boyunca bu böyle devam etti, ta ki süreçlerin tümü nerdeyse tamamen otomatikleştirilene kadar.</st></span></p>
			<p><span><st c="17328">Kawai elle çalışırken de otomatik işleyişte de aynı TÜS ilkelerinin geçerli olduğuna inanıyordu. </st><st c="17426">Bunu şöyle açıklıyordu:</st></span></p>
			<p><st c="17449">Malzemeler, ürünleri satabileceğimiz hızda şekilde değiştirerek akacak. </st><st c="17522">Geri kalan her şey israftır. </st><st c="17551">Operatörlerin makul bir fiyata güzel bir parça üretmek için, beş duyularını, makineleri ve malzemeleri nasıl kullanacaklarını öğrenmeleri gerekiyor. </st><st c="17700">Şekli ya da formu değiştirmeyen her taşıma ya da hareketi olabildiğince azaltmak için akıllı otomasyon geliştirilebilir.</st></p>
			<p><span><st c="17820">Kawai, ekip üyelerinin donanımın içine nüfuz ederek, israfı ortadan kaldıracak şekilde yeni baştan tasarlamalarını bekliyordu, ama çalışanların çoğu her şey otomatikleştirildikten sonra işe alınmıştı. </st><st c="18022">“Bir kırmızı düğmeye basıyorsun, bir parça dışarı atılıyor” mantığına tanık olunca içini derin bir kaygı kaplıyordu. </st><st c="18139">Yöneticilerin, mühendislerin ve üretim ekibi elemanlarının şu dört beceriyi geliştirmesi gerekiyordu: </st></span></p>
			<p><span lang="en-US" xml:lang="en-US"><st c="18241">n</st></span><span>	</span><span><st c="18242">Üretimi görselleştirme</st></span></p>
			<p><span lang="en-US" xml:lang="en-US"><st c="18264">n</st></span><span>	</span><span><st c="18266">Süreç hakkında net bilgi edinme</st></span></p>
			<p><span lang="en-US" xml:lang="en-US"><st c="18297">n</st></span><span>	</span><span><st c="18299">Bilgiyi standartlaştırma</st></span></p>
			<p><span lang="en-US" xml:lang="en-US"><st c="18323">n</st></span><span>	</span><span><st c="18325">Kaizen’le akıllı otomasyon geliştirme.</st></span></p>
			<p><span><st c="18363">Yıllarca insanları geliştirmek için pek çok şey yaptı. </st><st c="18419">İlk olarak, insanlar ellerini kirletmeliydi. </st><st c="18464">Bütün ekip üyeleri, mühendisler ve yöneticilerden şekil verme ve talaşlı imalat işlerini elle yapmalarını istedi. </st><st c="18578">İkinci olarak Kawai her ekipman operatörüne “benim makinem” diyeceği bir ekipman parçası tahsis etti. </st><st c="18680">Her operatör, hareket halindeki bir parçanın saniye saniye, işlemden işleme geçip dönüşüme uğrarken geçirdiği tüm işlemlerin bütün ayrıntılarını elle çizmekle görevlendirilmişti. </st><st c="18859">Kawai yöneticilerin bunu yapacak yeterli bilgiye sahip olmadıklarının tamamen farkında olmasına rağmen, onlara işçileri eğitmeleri ve kafalarındaki bütün soruları yanıtlamaları gerektiğini söyledi. </st><st c="19057">Yöneticilerin gemba’ya geri gidip süreci yoğun bir incelemeye tabi tutmaları gerekliydi. </st><st c="19146">Öğrenme eğrisi çok dikti, ama hatalar zamanla kat kat azalarak neredeyse sıfıra indi, böylece makinelerin ayak izleri kayboldu. </st><st c="19274">Üçüncü olarak, bütün çalışanlar TÜS’ün geleneksel bir uygulamasını deneyip iyileştirebilsin diye, elle çalışan bir montaj hattı kurdu.1940’larda Brezilya’da, iş hacmi kâr etmek için çok düşük kaldığı gerekçesiyle Toyota’nın kapatmayı düşündüğü ilkel bir aktarma sistemleri imalathanesi vardı. </st><st c="19567">Ohno tesisi bizzat ziyaret etti ve TÜS’ün onu kârlı hale getirebileceğini kanıtladı. </st><st c="19652">Fakat 75 yıl sonra ömrünü tamamladığından ötürü kapatıldı. </st><st c="19711">Kawai aktarma montaj hattının sökülüp, TÜS eğitiminde kullanılmak üzere kendisinin görev yaptığı Japonya’daki işletmeye taşınmasını istedi. </st></span></p>
			<p><span><st c="19851">Ekip üyelerine verilen görev, hatta çalışarak düşük hacimli modelleri yüksek bir çeşitlilikte, ekonomik şekilde elle monte etmekti; bunu elektrik kullanmadan yapacaklardı. </st><st c="20023">Kawai buna “TÜS temel eğitim hattı” adını verdi. </st><st c="20072">Öğrencilere kaizen’le ilgili özel görevler verilip elle montaj bandında eğitildiler. </st><st c="20157">Ardından otomatikleştirilmiş süreçleri iyileştirmek üzere makine ve şekil verme işlemlerine geçtiler. </st><st c="20259">Eskiden etkin aktarma montaj hücresinin kapladığı yeri zamanla yarısına indirdiler, bu arada üretkenliği birkaç kat yükselttiler.</st></span></p>
			<p><span><st c="20388">Nerdeyse sıfır maliyetle basit, mekanik aygıtlar kullanmak gibi bir sınırlılık taşıyan TÜS hattının meydan okuyan hedeflerinden doğan pek çok inovasyon gerçekleşti. </st><st c="20554">Örneğin bu hedeflerden biri, çeşitli tercihler arasından aktarma sistemi için doğru parçaları elle isabetli bir biçimde seçmenin bir yolunu bulmaktı. </st><st c="20704">Bugünkü teknoloji koşullarında bu ışık perdesi, barkod ve bilgisayarlar kullanarak, elektronik yoldan yapılabilir. </st><st c="20819">Sonraki parçanın kutusunun ışığı yanar; eğer işçi yanlış kutuya hamle ederse, alarmlar çalmaya, ışıklar yanıp sönmeye başlar. </st><st c="20945">Bilgisayar veya elektrik yokken bu nasıl yapılabilir? </st></span></p>
			<p><span><st c="20999">Öğrenciler iki işleve sahip dâhice bir cihaz önerdiler: Cihaz kanban gibi çalışıyor ve azalan parçaları yenileme olanağı sağlıyordu, ayrıca hata giderici bir işlevi vardı. </st><st c="21171">Buna “anahtar kanban” adını verdiler. </st><st c="21209">Montaj hattında her parçadan az sayıda tutuluyordu. </st><st c="21261">Üretim operatörlerinin kullandığı parça miktarı, yenileme talebinde bulunmayı gerektirecek düzeye inince, (sadece o malzemeye özgü) dikdörtgen şeklinde madeni bir kanban doğru kutuyu açacak anahtar olarak kullanılacaktı. </st><st c="21482">Kanban renk kodluydu ve bu parçaların depolandığı özel bir kutuya denk düşen tanıtıcı bir bilgi taşıyordu. </st><st c="21589">Şeffaf bir plastik kapağın üzerinde parçanın resmi ile tanıtıcı bilgi yer alıyordu. </st><st c="21673">Anahtar kanban’ı bir deliğe sokup aşağı doğru çekince sadece bir kutunun kapağı açılıyordu – o parçaya ait olan kutu (Şekil 8.1).</st></span></p>
			<p><span><st c="21802">Buradan ne sonuç çıkıyor: Bütün yeni dijital araçları çöpe atıp, el emeğinin ve basit makinelerin geçerli olduğu zanaatçılık günlerine geri mi dönelim? </st><st c="21955">Hiç de değil. </st><st c="21969">Kawai insanları otomatikleştirilmiş süreçleri yürütme ve iyileştirmeyi daha etkin bir biçimde başarabilmeleri için eğitiyordu. </st></span></p>
			<p><span><img src="image/50.png" alt="" /></span></p>
			<p><span><st c="22096">Şekil 8.1  </st></span><st c="22106">Elle çalışan anahtar kanban sadece kullanılacak doğru parçaya ait kutunun kapağını açar.</st></p>
			<p><st c="22194">TOYOTA TARZI ENDÜSTRİ 4.0 İLE BULUŞTUĞUNDA</st></p>
			<p><st c="22237">Konunun uzmanı değilim, ama anladığım kadarıyla Endüstri 4.0, varlıkları yazılım kullanarak Nesnelerin İnterneti (Nİ) (Internet Of Things - IoT) aracılığıyla yönetiyor: (kablosuz sensörler ve yüksek çözünürlüklü kameralar gibi) veri toplama cihazları, kalıpları belirlemek için büyük veri madenciliği, tahminleme algoritmaları ve öğrenen yapay zekâ. </st><st c="22588">Bir sürü uygulama var. </st><st c="22611">Teknolojinin kullanım yollarından biri de makineleri gözleme, hata tahmini ve kimi örneklerde ise makineleri otomatik ayarlamak suretiyle düzeltici müdahale. </st><st c="22769">Bir başka örnek değişik koşullara adapte olabilen ve öğrenen, insanın karar alma şeklini ve hareketlerini taklit edebilen akıllı robotlar. </st></p>
			<p><span><st c="22908">Ben bu yeni teknolojinin gücünü 2020 Şubatında golf çalışırken hiç farkında olmadan tattım. </st><st c="23000">Bir arkadaşım beni, o çevrede sopa sallama hamlelerinizi izleyerek akıllı telefona veri gönderen yeni bir teknolojiyi kuran ilk golf antrenman sahasına çağırdı. </st><st c="23161">Üç boyutlu veri toplamak amacıyla çalışma sahasının her tarafına radar kuleleri dikilmişti. </st><st c="23253">“Trackman” adlı aplikasyonu indirdim, sahaya gittim, atış yapacağım açıklığın numarasını girdim, kullandığım golf sopasını kaydettim, sonra da bir topa vurup telefonumda topun güzergâhını, havada kat ettiği mesafeyi, yerde aldığı yolu ve ulaştığı yüksekliği izledim. </st><st c="23520">O anki hava durumuna göre sonuçları ayarlayabiliyordum. </st><st c="23576">Sopa vuruşlarımın değişkenlik derecesini bile ölçebiliyordu. </st><st c="23637">Ne hoş bir şeydi bu!</st></span></p>
			<p><span><st c="23657">Ayrıca sonradan geri dönüp şu tür sorular sorabiliyorduk: “Her sopa vuruşumda top ortalama ne kadar uzağa gidiyor?” “Hangi sopalar daha güvenilir?” “Bazı durumlarda güvenilirlik düzeyini yükseltmek için daha yakın mesafeli bir sopa kullanabilir miydim?” Olayın kilit unsurları veri toplama (radarlar), veri işlemek için internete bağlanmak, veri analizi, telefonumun internete bağlı olması ve uygulama yazılımıydı.</st></span></p>
			<p><span><st c="24072">Sonradan bu teknoloji ve onun gücü üzerine biraz daha düşündüm. </st><st c="24137">Böyle bir şeyi kullanmak pek hoşuma gitmişti, üstelik tıpkı bir video oyunu oynar gibi, çalışma sahasındaki genel deneyimimi artırmıştı; ama daha çok şey öğrendim mi? </st><st c="24304">Golf sahasına gitmekteki amacım pratik yapmak ve oyunumu ilerletmekti. </st><st c="24375">Peki, bu uygulama pratiğime ve becerilerime katkı yaptı mı? </st><st c="24435">Teoride yapmış gibi görünüyor, ama aslında yapmamış olabilir. </st><st c="24497">Eğer onu bilinçli bir antrenman düzeninin parçası olarak kullanmış olsaydım, belki faydası olurdu. </st><st c="24596">Yani işi, yalnızca topa vurup neler olduğunu telefonumda seyretmekle sınırlı tutmamalıydım. </st><st c="24688">Ulaşmayı amaçladığım belli beceriler, sopa sallama tarzım için belli bir standart olmalıydı ve her sopa vuruşumda standarttan sapma derecesini saptayıp bu sapmaları giderecek önlemler denemeliydim. </st><st c="24886">Aksi halde sadece eğlenmiş olurdum (bu da kötü bir şey değil elbette). </st><st c="24957">Teknoloji artı insanın disiplinle bilinçli şekilde pratik yapması bir şey katabilirdi.</st></span></p>
			<p><span><st c="25043">Denso’da gördüklerim bu golf sahası deneyimine çok benziyordu, ama tabii çok daha geniş çaplı ve daha gelişkindi. </st><st c="25158">Denso’nun kültürü insanları standartlarla gerçek durum arasındaki açıklığa göre kafa yorarak problem çözme doğrultusunda geliştirme disiplini içeriyordu; bu, Nİ ile bir araya gelince çok güçlü bir bileşim ortaya çıkıyordu.</st></span></p>
			<p><st c="25380">ELEKTRONİK DUVAR KÂĞIDI</st><span><span id="footnote-015-backlink"><a epub:type="noteref" href="TOYOTA_TARZI_SON_epub_3.0-18_split_001.xhtml#footnote-015"><st c="25404">********</st></a></span></span></p>
			<p><st c="25413">1982’de Michigan Üniversitesine girdiğimde “geleceğin fabrikası” konsepti son derece yaygındı. </st><st c="25509">Endüstriye sekte vuracağı ve potansiyel olarak milyonlarca çalışanı işinden edeceği öngörülen bilgisayarla bütünleştirilmiş imalatın (CIM) “sosyal etkilerini” araştırıyordum. </st><st c="25684">Bilgisayarda bir tasarım yapıp, bir dijital veri tabanı yarattıktan sonra onu otomatik makinelere yükleyerek ürün elde edilebiliyordu. </st><st c="25819">Medya yıkıcı teknoloji söylentileriyle dolup taşıyordu, bu nedenle o tarihte bu konseptin çoğunlukla bir efsane olmaktan ileri gidemediğini, başarıdan çok başarısızlıklarla anıldığını öğrenince şoke oldum. </st><st c="26025">Bir grubumuz, kendisini bilgisayarla bütünleştirilmiş imalatı ilk uygulayan şirketlerden biri olarak tanıtan, malzeme elleçleme sistem ürünleri imal eden küçük bir şirketi inceliyordu. </st><st c="26210">Şirket bilgisayarla çalışan yeni ekipmanlar kurmuş ve eski ekipmanların operatörlerine yol vermişti, ama sistem çalışmayınca üretimi sürdürmek için eski ekipmanları geri getirmek ve çıkardığı operatörleri yeniden işe almak zorunda kalmıştı.</st><span><st c="26450">6</st></span><st c="26452"> Sonunda topu attı. </st><st c="26472">“Her Şeyi Bir Anda Değiştirmek” başlıklı bir yazı yazdık ve işlerin neden bu kadar ters gittiğini belgeleriyle anlattık. </st><st c="26593">Şirket esas olarak erken harekete geçen tutkulu bir kuruluştu, ama kanıtlanmamış bir teknolojiyi zamanından önce hayata geçirmeye kalkmakta acele etmişlerdi. </st><st c="26751">Bu deneyim beni Endüstri 4.0 söylentileri ortalığı kaplamaya başladığında kuşkulu yaklaşmaya itti. </st><st c="26850">Denso’dan Raja Shembekar’la görüştükten sonra kuşkularım daha da pekişti ve bilgisayarlı imalat yönündeki bu erkenci çabalarda eksik olan parçanın gelişkin dijital teknoloji olduğuna inanmaya başladım.</st></p>
			<p><span><st c="27051">Denso’nun Kuzey Amerika Üretim İnovasyon Merkezi başkan yardımcısı Raja Shembekar, Denso’nun nesnelerin interneti kullanımının baş mimarı oldu. </st><st c="27196">On iki yıl çalıştığı Ford’da otomotiv tasarım ve imalatının temellerini öğrenmişti, 2004’te de Denso’ya girdikten sonra kültürü ve sistemi öğrendi ve iki yılını Japonya’da üretim mühendisliğinde geçirdi. </st><st c="27400">2012’de ABD’ye geri dönünce Amerika’nın modern yazılım alanında, özellikle de Nİ ve yapay zekâyı (YZ) iş süreçlerine sokma bakımından Japonya’dan çok ileride olduğunu fark edince, sarsıldı. </st><st c="27590">Bu teknolojileri Denso’ya taşımaya kararlıydı. </st><st c="27637">O tarihte Denso’nun çok geri kaldığına ve hızla arayı kapaması gerektiğine inanıyordu, bu yüzden şirkete bir Nİ satıcısını aldı. </st><st c="27766">Raja süreci şöyle anlatıyor:</st></span></p>
			<p><st c="27794">Daha 2017’de birçok site dolaştık. </st><st c="27830">Bize harikulade PowerPoint™ sunumları gösterdiler ve şunu, şunu, şunu yapabiliyoruz, dediler. </st><st c="27924">İşte o zaman sahiden ABD endüstrisinin geri kalanına kıyasla bir hayli geri kalmış olduğumuzu anladık. </st><st c="28027">Bunun üzerine beş ayrı şirketle görüşerek somut denemeler yaptık ve yazılımlarını kendi yapımıza uyarladık. </st></p>
			<p><span><st c="28135">Benim araştırma grubumun 1980’lerde “geleceğin fabrikası” üzerindeki araştırmasında yaşadığı deneyimin çok benzerini Raja ve ekibi de sözde Endüstri 4.0 örnek şirketlerini daha yakından inceleyince yaşadı; bu şirketlerin gerçekte ne kadar az yol almış olduklarını görünce şoke oldu. </st><st c="28418">Ortalıkta bolca gösteriş ve büyüleyici veri şovu vardı, ama gerçek problemleri çözmeye yönelik hemen hiçbir hareket yoktu. </st><st c="28541">Şöyle devam ediyor:</st></span></p>
			<p><st c="28560">Çok şey öğrendik, ama tesislere gidip de orada bol miktarda monitör ve kumanda panosu görürseniz – ben bunlara elektronik duvar kâğıdı diyorum – o gerçek zamanlı veriler temelinde giriştiğiniz eylemleri ve bu verilerin doğru olduğunu bana gösteremediğiniz sürece, ben bunlara elektronik duvar kâğıdından başka bir şey demem. </st><st c="28886">Önde gelen büyük şirketlerin bir düzine kadar işletmesini gezdim, çoğunda güzel faaliyetler gördüm, ama hiçbiri tamamen entegre değildi ve bolca kumanda panosu sergileyenleri biraz deşince, ortada gerçekleştirilmiş pek bir eylem bulamadık.</st></p>
			<p><span><st c="29125">Raja o günlerde Nİ’yi kullanma açısından en iyi uygulama örneği olarak büyük ilgi toplayan diğer bir büyük otomotiv tedarikçisinin tesisini ziyaret etti. </st><st c="29280">Tedarikçinin bol miktarda çubuk grafik içeren harikulade veri gösterimleri vardı. </st><st c="29362">Baktığı bir monitör, makinelerin aktif çalışma süresini hesaplayarak genel ekipman etkinliğini ölçüyordu. </st><st c="29468">Ekrandaki rakamlar bir hatta ekipmanın yüzde 135 oranında kullanıldığını gösteriyordu. </st><st c="29555">Raja bu rakamı görünce şaşırarak, “Doğru mu bu” diye sormuştu. </st><st c="29618">“Hayır, aslında tam doğru sayılmaz, çünkü yazılım bugün yaşadığımız sorunlara göre ayarlanmış değil” yanıtını aldı. </st><st c="29734">Bunun üzerine Raja, “Çalışanlar günlük çıktı hedefine ulaşamadıklarını bildikleri halde, bu yüzde 135 rakamını görünce ne düşünürler acaba?” diye geçirdi aklından.</st></span></p>
			<p><span><st c="29897">Bu arada yazılımın, gerçek imalattan hiç anlamayan ve çoğunlukla hayatın gerçekliklerine ayak uydurmakta zorlanan teknoloji uzmanları tarafından tasarlandığını kavradı. </st><st c="30067">Raja olası yazılım satıcılarını araştırırken şöyle bir örnekle karşılaştı:</st></span></p>
			<p><st c="30141">Biri Almanya’dan diğeri Amerika’dan iki şirketle konsepti test ettik. </st><st c="30212">Diyelim ki vardiyanız sabah 8’de başlıyor, hemen yazılımla bağlıyorlar. </st><st c="30284">Saat 8’de yazılım çalıştığınız hattın üretkenliğini izlemeye başlıyor. </st><st c="30355">Ancak, diyelim ki ekip lideri bir güvenlik sorunu nedeniyle hattın 8.07’de açılacağını bildiriyor. </st><st c="30454">Bu 7 dakikalık üretim kaybından ötürü işçilerimizi sorumlu tutamayız, çünkü işin geç başlamasına başka bir nedenle yönetim karar verdi. </st><st c="30590">Bu size kolay gelebilir, ama ister inanın ister inanmayın, yazılım bir türlü ayarlanamayınca, ekip lideri gidip, biz çalışmaya 8.07’de başladık, demek zorunda kaldı. </st></p>
			<p><st c="30756">DENSO, BATTLE CREEK’DE Nİ UYGULAMALARI</st></p>
			<p><st c="30794">2020 Şubatında Denso’yu ziyaret ettiğimde, Michigan Battle Creek’deki deneme tesislerinde pek çok Nİ aplikasyonu aktif bir şekilde çalışıyordu. </st><st c="30939">Tesisin giriş koridorunda çeşitli bölgeleri gösteren bir haritanın yer aldığı dev bir ekran asılıydı. </st><st c="31041">Bizim gittiğimiz kış döneminde tüm bölgeler yeşil renkteydi; bu, ıslak hazne sıcaklık stresi endekslerinin gayet uygun durumda olduğu anlamına geliyordu. </st><st c="31195">Sıcaklık 35,3 derecenin üzerine çıktığında çalışanların yasal olarak 4 saatte bir 15 dakikalık mola verme hakları vardı. </st><st c="31316">Eskiden insanlar işletmenin içinde ileri geri gidip gelerek ortalama sıcaklığı hesaplamak zorunda kalıyorlardı. </st><st c="31428">Ortalama sıcaklık hedefin üzerine çıktığında tüm işyerinde çalışmaya 15 dakika ara veriliyordu. </st><st c="31524">Şimdi her bölgede sürekli toplanan gerçek zamanlı veriler sayesinde bir ya da birkaç bölge sınırı aştığında sadece orası kapatılıyor, böylece emek ve zaman tasarrufu sağlanıyor. </st></p>
			</div>
	<div id="charCountTotal" value="31702"></div></body>
</html>
