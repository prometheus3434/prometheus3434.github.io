<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOYOTA_TARZI_SON_epub_3.0-28</title>
    <meta http-equiv="Content-Type" content="text/html; charset=utf-8" />
  

</head>
  <body id="TOYOTA_TARZI_SON_epub_3.0-28" lang="tr-TR" xml:lang="tr-TR">
<div>
<p><span><st c="0">Toyota’nın 2015 Ekiminde açıkladığı “Çevre Hedefleri 2050” çevreyle uyumlu çalışma planı için bir yol haritası çiziyor.</st></span><span><span id="footnote-031-backlink"><a epub:type="noteref" href="TOYOTA_TARZI_SON_epub_3.0-28_split_001.xhtml#footnote-031"><st c="120">********</st></a></span></span><span><st c="129"> 2050 Hedefleri salt bir vizyon değil; somut amaçlar barındırıyor. </st><st c="196">2050 için öngörülen altı hedef şunlar: sıfır karbon emisyonu, sıfır yaşam çevrimi karbon emisyonu, sıfır tesis karbon emisyonu, su kullanımını en aza indirmek ve optimize etmek, geri dönüşüm temelli bir toplum ve sistemler kurmak ve doğayla uyumlu bir gelecek toplumu inşa etmek. </st><st c="476">Toyota bu doğrultuda ilerlemek için 2030 tarihine ara hedefler koydu. </st><st c="546">Bunları Şekil 14.3’te görüyoruz. </st></span></p>
			<p><span><st c="579">Toyota 2025’te sattığı taşıtların yüzde 55’inin elektrikli olmasını amaçlıyor, hemen her aracın hibrid versiyonunu ve şarjlı hibrid, elektrikli ve hidrojen yakıt hücreli çeşitler planlıyor.</st></span><span><st c="768">16</st></span><span><st c="771"> Yaklaşık 1 milyon aracın kompakttan crossover’a kadar altı farklı gövde tipinde tamamen elektrikli (yalnız pilli ve hidrojen yakıt hücreli) araçlar olmasını bekliyor. </st><st c="939">Toyota dokuz şirketli konsorsiyumun e-platformunda Toyota versiyonlarını üretmek için Toyota ZEF fabrikası adıyla yaklaşık 300 kişilik ayrı bir mühendislik grubu oluşturdu. </st><st c="1112">Ayrıca Toyota’ya bağlı Daihatsu’da ve Suzuki’yle ortak bir işletmede, bu arada Çinli ortağı BYD ile birlikte küçük elektrikli taşıtlar üzerinde çalışıyor. </st><st c="1267">Ve bu partnerlikler listesi böyle sürüp gidiyor.</st></span></p>
			<p><span><st c="1315">Toyota’nın mı yoksa Tesla’nın mı stratejisi daha iyi? </st><st c="1370">Hangisini kopyalamak daha yararlı olur? </st><st c="1410">Bu soruların yanıtı, her ikisi de değil. </st><st c="1451">Stratejinin neler olacağına ve belli bir şirketin içinde bulunduğu duruma ilişkin öngörüye (bilgiye dayalı tahmin) bağlı olduğunu anımsayın. </st><st c="1592">Her iki şirketin de kendi koşullarına uyan bir stratejisi var. </st><st c="1655">Tesla daha olgun ve finansal bakımdan daha sağlıklı bir şirket olma yolunda ilerleyen bir girişim. </st><st c="1754">Herhangi bir ürün hattı bulunmayan bir girişim olarak yatırım sermayesine son derece bağımlı durumda. </st><st c="1856">Hisselerinin bu kadar çok değerlenmesi, Tesla’nın mobilite pazarını altüst eden bir teknoloji şirketi imajından ötürüdür.</st></span></p>
			<p><span><st c="1977">Toyota büyük ve köklü bir çokuluslu kuruluş olup, benzinli, hibrid, şarjlı hibrid ve hidrojen yakıtlı araçlara ciddi yatırımları vardır. </st><st c="2115">Toyota’nın yakın, orta ve uzun vadeye göre tasarlanmış ürünlerin bileşiminden oluşan portföyü oldukça dengelidir. </st><st c="2229">Mevcut sağmal inek konumundaki ürünlerinden gelen para başka şirketlere ve Ar-Ge yatırımlarına fon sağlıyor. </st><st c="2338">Bazı örgüt teorisyenleri en başarılı kuruluşların, bir parçası mevcut ürün silsilesini tedrici iyileştirmeye odaklanmış, diğer parçası ise uzun vadeli teknolojik gelişmeye yoğunlaşmış olan “çok yönlü” firmalar olduğunu savunur.</st></span><span><st c="2565">17</st></span><span><st c="2568"> 2012’de yayınlanan bir araştırmaya göre, inovasyon fonlarının yüzde 70’ini tedrici inovasyona (kısa vadeli), yüzde 20’sini bağlantılı inovasyonlara (orta vadeli) ve yüzde 10’unu da radikal/çığır açıcı inisiyatiflere (uzun vadeli) ayıran şirketler başarıyı yakalıyorlar. </st><st c="2839">Google 70-20-10 dengesiyle faaliyet yürüten örneklerden biri. </st><st c="2901">Bu araştırmanın yapıldığı dönemde böyle bir portföy dengesine sahip şirketler hep yüzde 10 ile 20 arasında fiyat/gelir primi elde ediyordu.</st></span><span><st c="3040">18</st></span></p>
			<p><span><st c="3043">Tesla Toyota olamayacağı gibi, Toyota da Tesla olamaz. </st><st c="3099">Tesla tek bir kişinin, Elon Musk’ın sözünün önem taşıdığı genç ve girişimci bir şirket olma avantajına sahip. </st><st c="3209">Son derece çevik hareket edebiliyor ve tüm ağırlığını sınırlı odak noktasına verebiliyor. </st><st c="3299">Toyota faturaları ödeyen “köklü ürünler” gibi çok sayıda işi aynı anda götürüyor ve içerde doyurmak zorunda olduğu çok fazla boğaz var. </st><st c="3435">Sahip bulunduğu geniş tedarikçi ağı adımlarını çok dikkatli atmasını gerektiriyor. </st><st c="3518">Ama Toyota aynı zamanda öğrenen bir örgüt ve baş etmesi olanaksız görünen meydan okumalara bile enerji ve odaklanmayla göğüs geren tutkulu liderler gibi girişimci özelliklerinin çoğunu hâlâ koruyor. </st><st c="3717">Yalnız Toyota ve Tesla birbirlerini taklit etmemekle kalmamalı, siz de onları taklit etmeye kalkmamalısınız. </st></span></p>
			<p><st c="3826">TOYOTA’NIN OTONOM TAŞITLAR STRATEJİSİ</st></p>
			<p><st c="3863">Bir iş randevusuna gitmek üzere evden çıkıyorsunuz. </st><st c="3916">Telefonunuzdaki uygulamayı açıp en sevdiğiniz araç sürme servisinizi arıyorsunuz. </st><st c="3998">Sürücüsüz bir robot araba geliyor, sizi alıp istediğiniz yere götürüyor. </st><st c="4071">Bilimsel bir olgu mu, yoksa bilim kurgu hikâyesi mi? </st><st c="4124">Gözle görülebilir gelecek için, ikisi de. </st><st c="4166">Sınırları çizili belirli koşullarla kendi kendine giden arabalar için gerekli teknoloji mevcut, medya konuyu fazlaca köpürtüyor olsa da, çoğunluk bunun gerçekleşmesinin henüz çok uzağında olduğumuz kanısında.</st></p>
			<p><span><st c="4374">Kendi kendine giden arabaların çok yakında her yeri kaplayacağı efsanesindeki sıkıntı, düzey 5 otonomi denen ya da Toyota’nın “şoför” modu adını verdiği şeyi varsaymasıdır. </st><st c="4548">Siz mesaj atarken, uyurken, okurken ve yolla hiç ilgilenmezken, şoförün sizi gideceğiniz yere güvenli bir şekilde götüreceğine güvenirsiniz. </st><st c="4689">Bunu yapabilmesi için şoförün üç çekirdek yeterliliğe sahip olması gerekir. </st><st c="4765">Önce çevreyi, yani diğer taşıtları, yayaları, hayvanları, bisikletleri filan algılayabilmelidir. </st><st c="4862">Bilgisayarlar bu işte hayli başarılıdır. </st><st c="4903">Aslına bakarsanız, en elverişli noktalara yerleştirilmiş kameralar ve üç boyutlu görüntüleri algılayabilen </st></span><span><st c="5010">lidar</st></span><span><st c="5015"> (lazer bazlı radar) sayesinde bilgisayarlar bu yönden birçok durumda insanlardan daha başarılıdır. </st><st c="5115">İkinci şoför yeterliliği ise, esas olarak nereye gidileceğini ve ne yapılacağını önceden belirleyen planlamadır. </st><st c="5228">Yine, yüksek çözünürlüklü haritalar gibi bunca bol verinin bulunduğu koşullarda, bilgisayarlar bu işte de son derece iyidir. </st><st c="5353">Üçüncü yeterlilik ise kestirimde bulunmadır; işte bu konuda bilgisayarlar bir hayli zayıftır. </st><st c="5447">Kaykaylı iki çocuğun sokağın köşesinden çıktığını görünce, ne yapacakları konusunda kuşkuya düşer, araba kullanırken davranışımızı buna göre ayarlarız. </st><st c="5599">İnsanların dürtülerini okuyabildiğimizden, olası tehlikeleri kestirebileceğimiz pek çok durum söz konusudur. </st><st c="5708">Bilgisayarlar bu konuda iyi değildir. </st><st c="5746">Bilgisayarların kestirimde bulunma yönünden zayıf olmasından ötürü Toyota tam düzey 5 otonominin güncel teknolojik yeterliliğin üstünde olduğu ve on yıl sonra mı, daha ileride mi, ne zaman ulaşılabilir ve güvenilir hale geleceğini kimsenin bilmediği sonucuna vardı. </st></span></p>
			<p><span><st c="6012">Bu sırada mevcut yeterliliklerle de yapılabilecek çok şey var; Toyota “koruyucu fonksiyonu” dediği karşıt uca yoğun bir şekilde odaklanıyor. </st><st c="6153">Koruyucu insan sürücünün omuzunun üzerinden bakıp aklı başında mı, dikkati dağınık mı, sarhoş ya da aciz durumda mı, onu anlayıp gerekirse bir kazayı önlemek için müdahale eder – hatta gerektiğinde aracın kumandasını tamamen kendi üzerine alır. </st><st c="6398">Teknoloji evrimleştikçe Toyota “mobilite ekip arkadaşı konsepti” adını verdiği (MTC) koruyucuyla şoförün yer değiştirebildiği uygulamayı daha da ileri götürüyor. </st></span></p>
			<p><st c="6560">MTC insanların tercih hakkı olması gerektiği inancı üzerine kurulmuş bir felsefedir. </st><st c="6645">Bu felsefe, insanları kendi eylemleriyle işe katılmaktan alıkoymak yerine, isterlerse ve istedikleri zaman araba sürme özgürlüğü ve keyfini yaşama olanağı tanır; bunun yanında istedikleri zaman otomatik sürüş olanağından da yararlanma fırsatı sunar. </st><st c="6895">Gerçekten de MTC konseptinde bireyler otoban ve uzun mesafe yolculukları gibi durumlarda Şoför sürüş yeteneğini seçerken, daha düşük hızda ve kısa yolculuklarda Koruyucu sürüş desteğini tercih edebilirler.</st><span><st c="7100">19</st></span></p>
			<p><span><st c="7103">MTC’de insan sürücü ile otomatik sistem arasındaki ilişki simbiyotiktir, biri aracı sürerken diğeri onu izlemeye alır. </st><st c="7223">İnsan sürücünün dikkatinin dağılmasına ya da uyumasına fırsat verilmez. </st><st c="7295">Toyota, taşıtlarının koruyucu moduna ayarlı olarak satışa çıkarıldığı ve ancak temkinli bir şekilde şoför moduna geçirilebileceği anlamına gelen “Önce Koruyucu” sloganını kullanır. </st></span></p>
			<p><span><st c="7476">Siz bu satırları okurken Toyota en azından bazı Lexus araçlarda, daha ileri ekip arkadaşı düzeyindeki bu versiyonu müşterilerine sunuyor; kimilerinin düzey 2 otonomi dediği bu sistemde sürücü otoyollarda direksiyonu bırakıp, gerektiğinde şerit geçişleri ve değişiklikleri de dâhil olmak üzere, kontrolü bilgisayara bırakabiliyor. </st><st c="7806">Toyota bu yeterliliği sağlayabilmek için arabaya gelişkin bir süper bilgisayar koyuyor. </st></span></p>
			<p><span><st c="7894">Bilgisayar sistemleri geliştikçe daha çok durumda bilgisayar devreye girebilir hale geliyor. </st><st c="7987">“Operasyon tasarım alanları” (ODD’ler) denilen kendi kendine sürüşteki düzey 4 şu anda yavaş giden şehir içi otobüsler (saatte 40 km), bazı özel yollar, yalnızca otomatik araçlara ayrılmış şeritler ve fazlaca insan trafiği bulunmayan son adım teslimatı gibi belirli koşullarda sınırlı ölçüde olanaklı. </st><st c="8289">Teknolojinin gelişmesi hızlandıkça güvenli ODD’ler genişleyecek. </st></span></p>
			<p><span><st c="8354">Toyota araç “paylaşımı” alanında Uber, Çin araç paylaşım devi Didi ve Singapurlu şirket Grab’in de aralarında yer aldığı pek çok farklı şirkete büyük yatırımlar yaparak işbirliği gerçekleştiriyor. </st><st c="8551">Ayrıca üçüncü taraf şirketlere yönelik “e-Palette” adında bir açık kaynak araç platformu kurarak, yeni ticarileştirme fırsatlarına kapı açıyor. </st><st c="8695">Bu, başka şirketlerin de gıda kamyonu, mobil ofis ve son adım teslimatı gibi değişik uygulamalar için kendi teknolojileri ve kendi yapılarıyla oluşturabilecekleri güvenli ve güvenilir bir platform (sanki bir ressamın paletindeki renk seçenekleri gibi). </st></span></p>
			<p><span><st c="8948">Peki, Toyota harika elektromekanik sistemlere sahip mirasına bağlı tutucu bir oto imalatçısı konumundan otonom taşıt yazılımları geliştiren bir şirket konumuna nasıl geldi? </st><st c="9121">Bu değişim, derin köklü uygulamalardan uzaklaşıp yüzünü dışarı çevirmesi ve milyarlarca dolar vererek iki şube kurmasıyla başladı: otonom sürüş üzerine ileri düzeyde araştırmalar yapmak üzere Toyota Araştırma Enstitüsü (TRI) ve bu araştırmayı prototip aşamasından ön üretim aşamasına taşımak üzere Toyota Araştırma Enstitüsü - İleri Geliştirme (TRI-AD). </st><st c="9475">2020’de Toyota ayrıca 800 milyon dolarlık küresel yatırım fonu yaratarak, TRI-AD’nin öncülüğünde yeni teknolojiler ve iş modelleri geliştiren büyüme aşamasındaki şirketlere odaklandı.</st></span></p>
			<p><span><st c="9658">Şirket giderek işleri daha da ilerletti. </st><st c="9700">Bu kurumları yönetmek için emektar Toyotalıları görevlendirmek yerine, dışarıdan yapay zekâ ve robot biliminde uzman dâhi Amerikalıları işbaşına getirdi. </st><st c="9854">Dr. </st><st c="9858">Gill Pratt TRI’nın Silikon Vadisi, Michigan Ann Arbor ve Massachusetts Cambridge’deki ofislerinin CEO’su oldu. </st><st c="9969">ABD Savunma Bakanlığına bağlı DARPA’dan gelen Dr. </st><st c="10019">Pratt daha önce MIT’de robot bilimi ve yapay zekâ profesörüydü. </st><st c="10083">Dr. </st><st c="10087">Pratt TRI’nın Teknoloji Baş Sorumluluğu konumuna, TRI-AD Tokyo’nun CEO’su Dr. </st><st c="10165">James Kuffner’i getirdi. </st><st c="10190">Stanford’dan doktoralı Dr. </st><st c="10217">James Kuffner Carnegie Mellon Robot Bilimi Enstitüsü’ndeki doçentlik görevinden sonra Google’da kendi kendine giden araba üzerinde çalışmalar yapmıştı.</st></span></p>
			<p><span><st c="10368">Toyota etkisini artırmak amacıyla Dr. </st><st c="10407">Kuffner’i 2020 Martında Toyota Motor Şirketinin direktörler kuruluna aldı ve Dr. </st><st c="10488">Pratt’ı Toyota’nın baş bilim sorumlusu olarak görevlendirdi. </st><st c="10549">Toyota’nın her iki yeni yöneticisi de arabalara, yapay zekâya ve robot bilimine sevdalıydı ve Toyota’ya eskiden beri hayrandı. </st><st c="10676">Toyota gibi küresel bir devin saflarında, geliştirdikleri şeyi seri üretimle ticarileştirme fırsatına sahip olarak, zengin fon kaynaklarıyla çalışan şubelerini yönetme olanağı ikisine de gayet cazip geliyordu. </st><st c="10886">Toyota’nın bir Silikon Vadisi startup’ıyla otonomi anlaşması yapmak yerine, kendi teknoloji startup’larını kurduğunu söyleyebiliriz.</st></span></p>
			<p><span><st c="11018">Toyota’nın stratejisi otonom araçlardan olabildiğince hızlıca kâr etmek değildi, onun stratejisine esas olarak çekirdek değerleri yön veriyordu. </st><st c="11164">Dr. </st><st c="11168">Pratt bu yaklaşımı şöyle açıklıyor:</st></span></p>
			<p><st c="11203">Bizim motivasyonumuzun başında arabayı önce daha güvenli, sonra da daha keyifli sürüş olanağına kavuşturmak geliyor. </st><st c="11321">Akio Toyoda’yla ilk görüşmemizde bana insanların arabaları sevdiklerini, ama buzdolaplarını sevmediklerini söyledi. </st><st c="11437">Bence aradaki fark, buzdolabının ne kadar işe yararsa yarasın, pasif olmasıdır…. </st><st c="11518">onun yaptıklarını kontrol etmezsiniz. </st><st c="11556">Ama araba büyütücüdür. </st><st c="11579">Yaptığınız şeyi yüzlerce beygir gücüne çıkarır. </st><st c="11627">Otonomide öncelikle sürmesi daha keyifli ve daha güvenli arabalar geliştirmeyi amaçlıyoruz; bu arada kimi durumlarda arabaların kendi kendine gidebileceği bir yan unsur uç verirse, memnuniyetle karşılarız, ama bizim sürüş amacımız bu değil. </st></p>
			<p><span><st c="11868">Dr. </st><st c="11872">Kuffner’in uyumlu bir görüşü vardı, ona “Toyota’nın stratejisi şirketin bilinçli olarak riskten kaçınmak için otonomiyi yavaşlatması anlamına mı geliyor” diye sordum. </st><st c="12039">Şöyle yanıt verdi:</st></span></p>
			<p><st c="12057">Toyota için sahip olduğumuz en değerli varlık, markamızdır. </st><st c="12118">Dolayısıyla kaybedecek fazlaca şeyi olmayan küçük bir şirket kesinlikle daha agresif hareket edebilir, işte startup’ların böyle bir avantajı vardır. </st><st c="12267">Biz her yıl milyonlarca, on milyonlarca müşteriyi bulacak bir ölçekte bir şeyler yapmaya çalışıyoruz, Toyota gibi bir şirketten beklenen güvenilirlik ve sağlamlığın hakkını vermek zorundayız, bu bakımdan bizim çıtamız hayli yüksek. </st><st c="12499">Toyota işleri ağırdan mı alıyor? </st><st c="12532">Hiç de değil. </st><st c="12546">Bana kalırsa rakipler teknolojilerini daha agresif şekilde pazarlıyorlar. </st><st c="12620">Ama Toyota’nın yaklaşımı, bazılarına göre daha çok ürünlerimizin kendini anlatmasına izin vermektir. </st><st c="12721">Her iki yaklaşımın da birbirine ödün verdiği noktalar vardır. </st></p>
			<p><st c="12783">REKABETÇİ DEĞERLER VE STRATEJİ </st></p>
			<p><st c="12814">Robert Quinn 1980’lerde “rekabetçi değerler modeli”yle strateji dünyasına ve onun iç kültürle ilişkisine ışık tuttu.</st><span><st c="12930">20 </st></span><st c="12934">Ben bu bölümü kaleme aldığım sırada kendisi ile görüştüm ve modelin; strateji ile uygulama arasındaki ilişkiyi kavramak için harika bir çerçeve olduğunu fark ettim. </st><st c="13099">İki boyutla başlıyordu – kontrol ile esneklik ve iç ile dış karşıtlığı. </st><st c="13171">Kontrol kavramı mekanik modelin özelliğiyken, esneklik organik modele özgüdür. </st><st c="13250">Dışarıya odaklanma çevreye, içeriye odaklanma da şirketin operasyonlarını yönetme şekline dönüktür. </st><st c="13350">Quinn bunları 2 x 2 şeklinde bir tabloya yerleştirerek dört hücre belirledi (</st><span><st c="13427">Bak.</st></span><st c="13432"> Şekil 14.4).</st></p>
			<p><span><img src="image/99.png" alt="" /><st c="13445"></st></span></p>
			<p><span><st c="13455">Şekil 14.4  </st></span><st c="13466">Strateji ve kültür için rekabetçi değerler çerçevesi </st></p>
			<p><span><st c="13519">Kaynak:</st></span><span><st c="13526"> Robert Quinn</st></span><span><st c="13539">, Beyond Rational Management: Mastering the Paradoxes and Competing Demands of High Performance</st></span><span><st c="13634"> (San Francisco: Jossey-Bass, 1988)</st></span><st c="13669">.</st></p>
			<p><span><st c="13670">Dışarıda şirket ya kontrol (akılcı amaçlar) ya da esnekliğe (açık sistemler) odaklanabilir. </st><st c="13763">İçeride ya kontrole (iç süreç) ya da esnekliğe (insan ilişkileri) yönelebilir. </st><st c="13842">Peki, en iyi hücre hangisi? </st><st c="13870">Duruma göre değişir. </st><st c="13891">İlk olarak “en iyi” şirketin stratejisi ve dış ortamına göre değişir. </st><st c="13961">İkincisi, değerler arasındaki rekabet çözülebilir ve bir örgütün zaman zaman tam karşıtı gibi görünmesini sağlayan bir paradoksa yol açabilir. </st><st c="14104">Aslında başarılı örgütlerin çoğu pek çok alanda güçlü olur. </st><st c="14164">Bütün alanlarda zayıf kalabileceğiniz ya da tüm alanlarda güçlü olabileceğiniz veya farklı bir bileşim profili veren bir örümcek diyagramı düşünün.</st></span></p>
			<p><span><st c="14311">Toyota, Batılı araba şirketleri ve Tesla’nın genel hatlarıyla profillerini çıkarmak amacıyla – sezgiye dayalı tahmin yoluyla diyebilirim – bir örümcek diyagramı kullandım (Şekil 14.5). </st><st c="14497">Quinn ve çalışma arkadaşları benim tahminlerimden daha sofistike olan çeşitli değerlendirmeler geliştirdiler. </st><st c="14607">Batı otomotiv endüstrisi tarihsel olarak – içeride de dışarıda da – esnekliği dışlamış ve kontrole aşırı düşkün olmuştur. </st><st c="14729">Bu sektördeki şirketler kurallar, yapı, emirlere uyulması ve insanları keyfince işe alma ve çıkarma özgürlüğü isterler; dışarıya dönük amaçları ise büyümek, kâr etmek ve hissedarları hoşnut etmektir. </st><st c="14929">Batılı araba firmalarına yalın programlar sürekli iyileştirme aracı olarak değilse de, zorlayıcı bir bürokrasi içinde bir maliyet düşürme aracı olarak çekici geldi. </st><st c="15094">Dış strateji ise “Çok satış, az maliyetle para kazanmak” gibi görünüyor. </st><st c="15167">Ben bu satırları kaleme aldığım sırada Batılı araba şirketlerinde açık sistemler yönünde daha teknolojik inovasyona doğru bir kayma gözleniyordu.</st></span></p>
			<p><span><st c="15312">Toyota bütün diğer oto üreticilerinden farklıdır ve bence hepsinden daha zengin bir yelpazeye sahiptir. </st><st c="15417">Toyota içerde sürekli iyileştirme yoluyla, yüksek katma değerli iç süreçleri güçlü insan ilişkileriyle birleştiriyor, böylelikle yüksek düzeyde kontrol ile yüksek düzeyde esnekliği bir arada götürüyor. </st><st c="15619">Paul Adler bu süreç kontrolüne “olanak sağlayan bürokrasi” adını veriyor. </st><st c="15693">Geleceğin bürokrasiye gerek duymayan, salt dâhi yenilikçi ekiplerden oluşan saf inovatif şirketlerin çağı olacağı düşünülebilir. </st><st c="15822">Bu görüş büyüyen bir şirketin yaptığı işin çoğunluğunun görece rutin olan ve daha fazla yapı ve istikrar gerektiren çalışmalar olduğunu es geçiyor. </st></span></p>
			<p><span><img src="image/1001.png" alt="" /></span></p>
			<p><span><st c="15970">Şekil 14.5  </st></span><st c="15981">Rekabetçi değerler çerçevesi ve araba şirketleri</st></p>
			<p><span><st c="16029">Kaynak</st></span><span><st c="16036">: Robert Quinn, </st></span><span><st c="16053">Beyond Rational Management: Mastering the Paradoxes and Competing Demands of High Performance</st></span><span><st c="16146"> (San Francisco: Jossey-Bass, 1988).</st></span></p>
			<p><span><st c="16182">Örneğin Dr. </st><st c="16195">Pratt ve Dr. </st><st c="16208">Kuffner Toyota’yı TÜS’ü bilişim teknolojisinde uygulamaya yöneltiyorlar. </st><st c="16281">Bugün ve gelecekte de yazılması gereken kod miktarı olağanüstü boyutlardadır – iki meslektaşın uzun bir program yazmak ve sonra bir o kadar daha zaman harcayıp hata ayıklamak için kullanılan klasik yazım modelleriyle bu kodları yazmak için yeterince insan bulmaları mümkün değildi. </st><st c="16563">Bu nedenle TÜS’den yararlanıyor ve kalite tasarımına odaklanıyorlar. </st><st c="16632">6. </st><st c="16635">İlkede Menlo Innovations’ın yazılımı küçük parçalara ayırarak ve işe yaradığını kanıtlamak amacıyla her parça için birim testleri tasarlayarak kaliteyi güçlendirdiğinden söz etmiştim. </st><st c="16819">TRI ve TRI-AD de aynısını yapıyor ve araştırmacılar her gece gün içinde yazılan kodları toplayıp, daha fazla problem bulmamak umuduyla test ediyorlar. </st><st c="16970">Bir sorun tespit ettiklerinde, problemi kökeninde çözme yöntemi sayesinde, problemin bir daha ortaya çıkmasına fırsat vermiyorlar. </st><st c="17101">Silikon Vadisinin birçok yerinde ilk esin kaynağı Toyota olan “çevik geliştirme” başlığı altında benzer yöntemler bulabilirsiniz. </st><st c="17231">Görünen o ki uygulama bakımından güçlü olmak yenilikçi dijital geleceğimizin anahtarıdır– iç kontrol </st></span><span><st c="17332">ve</st></span><span><st c="17334"> esneklik.</st></span></p>
			<p><span><st c="17344">Dış boyutta Toyota, sektör çapında rekor düzeyde kârlar da içinde olmak üzere, 70 yıl boyunca kârlılığını besleyen planlama ve akılcı hedeflere ulaşma konusunda oldukça iyidir: şirket sadece bir yıl zarar etti, o da Büyük Resesyon döneminde. </st><st c="17587">Toyota’nın gelecek stratejisi pek çok yönden oldukça gözü pektir, ama aynı zamanda pragmatiktir de.</st></span></p>
			<p><span><st c="17686">Toyota’nın paradigmaları yıkan Lexus, Prius ve Mirai’yle açık sistemler kadranına giren cesur girişimleri olmuştur; hatta Fuji dağının eteklerinde ileri teknolojilerle deneyler yapmak üzere bir “canlı laboratuvar” işlevi görecek geleceğin “Örülmüş Şehir”ini kurmuştur.</st></span><span><st c="17955">21</st></span><span><st c="17958"> Prius başlangıçta tehlikeli bir kumar gibi görünüyordu ve para kaybedeceği kesin gibiydi; ama çok para kazandırdığı gibi, otomobil dünyasını da değiştirdi. </st><st c="18115">Tam bu noktada hidrojenle çalışan araçlara yapılan büyük yatırım pek çoklarını şaşırtsa da, çevreyle dost geleceğimizin kayda değer bir parçası olabilir. </st><st c="18269">Öte yandan Toyota’nın yalın makinesi tarihsel olarak güvenilir yeni modeller üzerinde tedrici inovasyona göre ayarlanmıştır, bundan ötürü onu açık sistemlerde daha zayıf gösterdim. </st><st c="18450">Açık sistemler hücresi, Akio Toyoda’nın TRI, TRI-AD ve tüm çeşitli teknoloji ortaklarıyla, var gücüyle güçlendirmeye çalıştığı alandır. </st></span></p>
			<p><span><st c="18586">Tesla’da bu rekabetçi değerler nasıl sıralanıyor? </st><st c="18636">Benim sezgiye dayalı değerlendirmeme göre, Tesla açık sistemler hücresine sımsıkı yerleşmiş durumdadır; bu arada diğer üç hücrede ürün imali ve dağıtım alanında ancak yetecek kadar çaba harcamaktadır. </st><st c="18837">Toyota’nın güçlü olduğu her yerde görece zayıf ve tek boyutlu kalmaktadır. </st><st c="18912">Neyse ki, büyük olasılıkla planlandığı gibi, Tesla Elon Musk’ın stratejisi ve liderlik tarzı açısından gerçekten önem taşıyan bir alanda güçlüdür. </st><st c="19059">Ayrıca onun inovasyon alanında büyük işler başarmış olan ender bulunur mühendislerle çalışmasını, insan ilişkileri kadranı çerçevesinde takdir ediyorum. </st><st c="19212">Elon Musk kesinlikle uzun vadeli düşünen biridir ve para kazanmanın çok ötesinde bir vizyonu vardır. </st><st c="19313">Gezegeni kurtarmak ve Mars’ta koloni kurmak gerçekten de çok uzun vadeli hedefler. </st><st c="19396">Buna karşılık Toyota için uzun vadeli düşünmek, içerde her kademede ileri derecede uyum sağlama yetisine sahip bir öğrenen örgüt inşa etmek demektir. </st><st c="19546">Toyota’da inovatif düşünme silecekleri değiştiren kişi de dâhil, herkesi kapsar.</st></span></p>
			<p><span><st c="19626">Her şirket bir startup gibi çalışamaz, ama iç yeterlilikleriyle dış hedeflerinin uyumlu olması şarttır. </st><st c="19731">Robert Quinn’in </st></span><span><st c="19747">Deep Change</st></span><span><st c="19758">22</st></span><span><st c="19761"> kitabında yazdığı gibi:</st></span></p>
			<p><st c="19785">Biçimselleştirme süreci ilk başta örgütü daha verimli ya da etkin kılar. </st><st c="19859">Ancak zamanla bu rutin kalıplar örgütü çürümeye ve durgunluğa sürükler. </st><st c="19931">Dışsal gerçekliğin değişmesiyle birlikte örgütün uyumu yok olur. </st><st c="19996">İç ile dış uyumu kaybolunca, örgüt bir tercihle karşı karşıya kalır: ya gidişe ayak uyduracak ya da kendini yavaş ölüm yoluna bırakacak.</st></p>
			<p><span><st c="20132">Çevreniz sizi köklü bir adaptasyon ile ölüm arasında tercihe sürükleyecek kadar çok mu değişti? </st><st c="20229">Büyük miktarda yatırım sermayesi çekmeye ihtiyaç duyan bir startup mısınız? </st><st c="20305">Öyleyse Tesla size faydalı bir rol modeli olabilir, en azından yakın vadede. </st><st c="20382">Tesla’yı rol modeli olarak görmek isterseniz, taklit etmeniz gereken bazı kilit özellikleri neler, onları görelim: </st></span></p>
			<p><span><st c="20497">1.	</st></span><st c="20500">CEO risk alarak ilerleyen ve tam kontrolü eline alan cesur, vizyon sahibi bir dâhi olmalıdır.</st></p>
			<p><span><st c="20593">2.	</st></span><st c="20597">Vizyon sahibi liderler, liderin hedef ve amaçlarını hayata geçirmek için gece gündüz durmadan çalışmaya istekli parlak bireyleri bir araya toplarlar.</st></p>
			<p><span><st c="20746">3.	</st></span><st c="20750">Başarının anahtarı kalite, zamanında teslimat ve maliyet gibi unsurları ikinci planda bırakan son derece farklı ve göz alıcı nitelikte çığır açıcı bir ürün ya da hizmettir.</st></p>
			<p><span><st c="20922">4.	</st></span><st c="20926">En önemli müşteriler – yatırımcılar – için harika görseller çok önemlidir.</st></p>
			<p><span><st c="21000">5.	</st></span><st c="21004">Lider liderdir, ona kafa tutulmaz – ya liderin vizyonu doğrultusunda dünyayı değiştirmeye girişirsin ya da çeker gidersin.</st></p>
			<p><span><st c="21126">6.	</st></span><span> </span><st c="21130">En tepedeki vizyoner liderin ve belki de küçük bir yakın sırdaş grubunun dışındaki bütün yöneticiler asıl görevleri kendilerinden beklenen sonuçları elde etmek olan değiştirilebilir parçalardır.</st></p>
			<p><span><st c="21324">7.	</st></span><st c="21328">Ayrıntı niteliğindeki işleri gören kişiler de kendilerine verilen talimatları yerine getirmekle yükümlü olup gerektiğinde işten çıkarılıp geri alınabilecek değiştirilebilir parçalardır.</st></p>
			<p><span><st c="21513">8.	</st></span><st c="21517">Faydacı ve amaca dönük bir kültür oluşturun; “insana saygı” gibi soyut beceriler düşük önceliklidir.</st></p>
			<p><span><st c="21617">Bunlar, bir dizi oldukça başarılı girişimci startup’a özgü özelliklerdir. </st><st c="21692">Büyük girişimcilerin kumaşı farklıdır. </st><st c="21731">Parlak bir girişimcinin aklından geçenleri çok az şirket lideri taklit edebilir. </st><st c="21812">Tesla ile Toyota birleştirilebilse, ortaya alt edilemez bir bileşim çıkar şeklinde bir spekülasyon ortalıkta kol geziyor. </st><st c="21934">Jim Womack böyle bir şeyin asla olamayacağı, ama birbirlerinden bir şeyler öğrenebilecekleri kanısında:</st></span><span><st c="22037">23</st></span><span> </span></p>
			<p><span>	</span></p>
			<p><st c="22040">Toyota/Tesla Tarzı harika bir fikir gibi görünüyor olabilir. </st><st c="22102">Fakat…ama tek bir şirket bünyesinde değil. </st><st c="22145">Toyota ile Tesla şimdiye kadar Toyota’nın Tesla’ya yaptığı o küçük yatırımda ve tamamen elektrikli bir Toyota RAV4 üretme projelerinde birbirlerinden birtakım şeyler öğrendiler. </st><st c="22323">Ve birbirlerini belli bir uzaklıktan takdir etmeye karar verdiler. </st><st c="22390">Burada en pratik ileri adım Toyota açısından ilk ilkelerini izlemekte daha cesur olmak, Tesla içinse daha az gülünç davranmak, aynı yolu paylaştıkları sürece birbirlerine daha çok saygı göstermektir.</st></p>
			<p><st c="22589">STRATEJİ VE UYGULAMA İZLENECEK BİR MÜSABAKA DEĞİLDİR</st></p>
			<p><st c="22642">Tenis, futbol, basketbol, golf gibi herhangi bir spor dalında en büyük isimlerin kimler olduğunu tartışabiliriz. </st><st c="22756">Ülkeye muhafazakârların mı yoksa liberallerin mi daha çok fayda sağladığını tartışabiliriz. </st><st c="22848">Tüm zamanların en iyi filminin hangisi olduğunu. </st><st c="22897">Gelecekte başı çeken mobilite sağlayıcısının kim olacağını tartışabiliriz: Tesla mı, Toyota mı, başka bir köklü otomobil imalatçısı mı, yoksa pek çok elektrikli araç girişiminden biri mi? </st><st c="23085">Kendi örgütümüzdeki strateji oyununda bizler seyirciden daha fazlasıyız. </st><st c="23158">İçimizden çok azı şampiyon ekipte yer alacak ve Olimpiyatlar’da altın madalyaya elini sürecek…ya da bir sektörü yerinden sarsan bir şirket kuracak. </st><st c="23306">Aslına bakarsanız, risk sermayesi destekli şirketlerin yüzde 75’i yatırımcısına hiç para kazandırmadığı gibi, çoğunun akıbeti iflas oluyor.</st><span><st c="23445">24</st></span></p>
			<p><span><st c="23448">Strateji uzmanıymışım gibi davranmayacağım. </st><st c="23493">Sırf bu konuda çok sayıda kurs ve kitap var, ayrıca işletme okullarında temel ders konularından biri. </st><st c="23595">Gerçi yine de bir iki ufak öğüt vermek istiyorum: </st></span></p>
			<p><span><st c="23645">Birincisi, stratejinizi ürün, hizmet, pazar ve benzersiz durumunuza göre kendiniz geliştirin. </st><st c="23739">Eski IBM CEO’su Ginni Rometty’nin açıkça belirttiği gibi: “Stratejinizi kendiniz inşa edin. </st><st c="23831">Onu, bir rakibinizin ne yaptığına bakarak tanımlamayın.” </st></span></p>
			<p><span><st c="23888">İkincisi, rekabetçi değerler çerçevesi, gelecek stratejinizi dışı ile içi, esneklik ile kontrol arasında uygun bir denge kuracak şekilde çizmenizi sağlayacak yararlı bir yoldur. </st><st c="24066">Sorun hangi hücrenin en iyisi olduğu değil, risk eşiğinizi, önünüzdeki pazarı, alanınızdaki teknoloji trendlerini, geniş çevrenizi ve müşterilerinizi heyecanlandıracağını düşündüğünüz şeyleri dikkate alarak, örgütünüzün ileride başarılı olabilmesi için hangi yeterliliklerin gerektiğidir. </st><st c="24355">Stratejiniz </st></span><span><st c="24367">sizin</st></span><span><st c="24372"> örgütünüze, </st></span><span><st c="24385">sizin</st></span><span><st c="24390"> içinde bulunduğunuz çevreye özgü olmalıdır. </st><st c="24435">Otomotiv endüstrisine bakınca, burada CASE konusunda bugüne kadar gördüğümden çok daha büyük bir mutabakat bulunduğunu görüyorum. </st><st c="24565">Herkes bu geleceğe doğru ilerlemek gerektiği konusunda hemfikir, ama hız ve yaklaşım konusunda ayrılıyorlar. </st><st c="24674">Toyota için, şirket ileri doğru yol alırken emniyet ve güvenilirlik konusundaki güçlü temelini korumanın son derece önemli olduğu açık.</st></span></p>
			<p><span><st c="24809">Strateji vizyonu rekabetçi değerler modelinin dış çevre bölümünde başlar. </st><st c="24884">Ürün ve hizmetleriniz için ideal vizyonunuz ne ve müşterilerle nasıl bağ kuracak (açık sistemler)? </st><st c="24983">Geçim sağlama vizyonunuz ne (akılcı amaçlar)? </st><st c="25029">Sonra iç bölüm gelir. </st><st c="25051">Uygulamada ne kadar gelişkin olmak istersiniz? </st><st c="25098">Bu ürün ve hizmetlerin sevkiyatı ve servis hizmetleri sizi farklılaştıran bir öğe mi? </st><st c="25184">Esnek insanların mükemmellik doğrultusunda sürekli iyileştirme yapmasını mı istiyorsunuz? </st><st c="25274">Yoksa mütevazı düzeyde bir iç kontrol sizce yeterli mi?</st></span></p>
			<p><span><st c="25329">Üçüncüsü, iyi düşünülmüş bir stratejiniz ve aydınlatıcı rakam ve tablolarınız var diye, sakın her şeyin tamam olduğunu sanma tuzağına düşmeyin. </st><st c="25474">Daha işin başındasınız. </st><st c="25498">Strateji geliştirmekle onu uygulamak geceyle gündüz gibi farklı şeylerdir. </st><st c="25573">Vizyon da öyle; vizyon en iyi halde, geleceğe ilişkin olabilecek en sağlam tahminlerimize dayanır. </st><st c="25672">Uygulama, her deneyden bir şeyler öğrenerek, kolay lokmalar halinde küçük parçalara bölünerek yapılmalıdır.</st></span></p>
			<p><span><st c="25779">Mike Rother’ın modeli stratejiyi, iyileştirme katasının adım adım öğrenme yaklaşımıyla birleştiriyor (Şekil 14.6). </st><st c="25895">Ürün ya da hizmetiniz için uzun vadeli stratejik vizyonunuz ne? </st><st c="25959">Sevkiyatı desteklemek için hangi yeterlilikler ve ayırt edici süreçler gerekiyor? </st><st c="26041">Kısa vadede, diyelim ki bir ila üç yıllık bir süre içinde stratejiniz doğrultusunda ilerlemek için el atmanız gereken somut meseleler hangileri? </st><st c="26186">Buradan mevcut durumu anlamaya geliyoruz – mevcut durumdaki yeterlilikleriniz, güçlü ve zayıf yanlarınız neler? </st><st c="26298">Ardından kısa vadeli hedef durumlarınızın hepsini değil, birincisini tanımlayın ve sizi ona ulaştıracak deneylere başlayın ve böyle devam edin. </st><st c="26442">Bu yaklaşım, bölümün girişinde Alvin Toffler’den yaptığımız alıntıdaki bakışın bir yansımasıdır: “Küçük şeylerle uğraşırken büyük şeyleri hayal edin ki bütün küçük şeyler yolunda gitsin.” </st></span></p>
			<p><span><img src="image/1011.png" alt="" /></span></p>
			<p><span><st c="26630">Şekil 14.6  </st></span><st c="26641">Stratejiyle sürekli iyileştirmeyi ardışık hedef durumlarla ve tekrarlayarak öğrenme yaklaşımıyla birbirine bağlamak</st></p>
			<p><span><st c="26756">Kaynak</st></span><span><st c="26763">: Mike Rother, </st></span><span><st c="26779">Toyota</st></span><span> </span><span><st c="26785">Kata Practice Guide</st></span><span><st c="26805"> (New York: McGraw-Hill, 2017).</st></span></p>
			<p><span><st c="26836">Bazen stratejik doğrultu ile günlük operasyonlara özgü bir yalın model birbirine öyle güzel denk gelir ki. </st><st c="26944">Merillat düşük kârlı bir iş olan mutfak dolaplarında pazar lideriydi, ama dört bir yandan rekabet kuşatması altındaydı ve en ciddi sıkıntısı maliyetti. </st><st c="27096">Şirket büyük yalın lideri Keith Allman’ı COO (Operasyon Baş Sorumlusu) olarak işbaşına getirdi. </st><st c="27192">Allman yönetim kurulunu şirketin rekabet yarışını farklı bir şekilde yürütmesi gerektiğine ikna etti – iş teslim süresi ve hizmet kalitesi alanında. </st><st c="27341">Merillat’nın en büyük müşterisi bütün dolapların zamanında ve aynı anda teslim edilmesini isteyen inşaatçılardı. </st><st c="27454">Montajı yapacak adamları hazır olduğunda, bütün dolapları en kaliteli şekilde ve ne erken ne geç, tam zamanında bekliyorlardı. </st><st c="27581">Keith vizyon hedefini “Bir seferde bir mutfak” olarak belirledi. </st><st c="27646">Bir mutfak yap, bir mutfak yükle, yerine zamanında ulaştır. </st><st c="27706">Bunun için montaj atölyesi, imalat tesisi ve tedarik zincirinde yalın dönüşüme ihtiyaç vardı. </st><st c="27800">Bu formül başarılı sonuç verdi.</st></span></p>
			<p><span><st c="27831">Çok küçük bir yüzde oluşturan bazı şirketler, köklü biçimde daha iyi bir iş modeline sahip olan güçlü bir bozucunun köşede beklediğini ve ya kendini kökten değiştirmek ya da işi bırakmak zorunda olduklarını fark ediyorlar. </st><st c="28055">Böyle bir durumda yakın vadede işleri mükemmelleştirmeye çalışmak birinci sırada gelmeyebilir. </st><st c="28150">Yeniden yapılanıp olgunlaşarak bu sarsıcı dönüşümü başarıyla atlatır ve kitlesel dağıtıma geçerseniz, uygulamayı desteklemek ve iyileştirmek açısından uygulama ve iç kültürü mükemmelleştirme çabası giderek artan bir önem kazanır. </st></span><span><st c="28380">Toyota Tarzı Yalın Liderlik</st></span><span><st c="28407"> kitabının 6. </st><st c="28421">Bölümünde CEO Gary Convis’in, kamyon yedek parçaları tedarikçisi Dana’yı 11. </st><st c="28498">Maddeye göre iflas etmenin eşiğinden başarıyla döndürdüğünü ve maliyetleri düşürerek, pazar payını yükselterek ve içerde kadro yetiştirerek şirketi ayağa kaldırma sürecine nasıl liderlik ettiğini anlatıyoruz. </st><st c="28707">Dana yeniden kâra geçince, Dana Operasyon Sistemi üzerinde çalışmaya başladı.</st></span></p>
			<p><span><st c="28784">Daha dengeli bir nitelik taşıyan Toyota Tarzı, geri kalan yüzde 99 için saf açık sistem bozucudan daha iyi bir modeldir. </st><st c="28906">Buradan çevre taraması yapmanın zaman kaybı olduğu ya da işinizi tehdit eden dijital bazlı bir yıkıcı gücün bulunmadığını güvenle varsayabileceğimiz anlamı çıkmaz. </st><st c="29070">Çoğumuzun muhtemelen yolumuzu çizmek için zaman ayırmamız ya da bunu muhtemelen en iyi güçlü bir mükemmeliyet kültürüyle ve şirkete bağlı motive olmuş, yetenekli ve esnek kadrolarla yapabileceğimiz anlamı çıkar.</st></span></p>
			<p><span><st c="29281">Toyota Tarzı, stratejiyi bir plan doğrultusunda uygulamaya geçirme uğraşıdır. </st><st c="29360">Gemba sıkı bir öğreticidir. </st><st c="29388">Endüstrinin köklü bir dönüşüm geçirmekte olduğu koşullarda, Toyota’nın stratejisi ve uygulamasının gelecekte de etkin olacağını söyleyebilir miyiz? </st><st c="29536">Yogi Berra’nın şu ünlü sözündeki gibi, “Özellikle gelecekle ilgili kestirimde bulunmak zordur”. </st></span></p>
			<p><span><img src="image/9.png" alt="" /></span></p>
			<p><span lang="en-US" xml:lang="en-US"><st c="29632">n</st></span><span>	</span><st c="29633">Bir örgütün başarılı olabilmesi için uygun operasyonel yetkinlikleriyle ayırt edici bir ürün ya da hizmet üretebileceği, iyi ölçüp biçilmiş bir stratejiye ihtiyacı vardır. </st></p>
			<p><span lang="en-US" xml:lang="en-US"><st c="29805">n</st></span><span>	</span><st c="29806">Her firma kendi benzersiz durumu ve içinde bulunduğu çevrenin özelliklerini temel alarak stratejisini kendisi geliştirmelidir.</st></p>
			<p><span lang="en-US" xml:lang="en-US"><st c="29932">n</st></span><span>	</span><st c="29934">Otomotiv endüstrisinde Tesla heyecan verici pilli elektrikli bir taşıt geliştirdi  ve üretim, kalite ve teslimat problemlerini yeterli bir ciro ve uygun bir fiyatlandırmayla aşarak, alanında ilk olma avantajını elde etti. </st></p>
			<p><span lang="en-US" xml:lang="en-US"><st c="30155">n</st></span><span>	</span><st c="30156">Toyota daha detaylı bir strateji geliştirmek için yeterli büyüklüğe ve kaynaklara sahip olduğundan, aynı anda oranları zamanla değişen pilli elektrikli, hibrid, şarjlı hibrid ve hidrojen yakıt hücreli taşıtlar üretti. </st></p>
			<p><span lang="en-US" xml:lang="en-US"><st c="30374">n</st></span><span>	</span><st c="30375">Prius Toyota’nın cesur bir ileri adım atma örneğidir; ilk seri üretim hibridini geliştirdi, sonra da onu büyük sıçramalar ve küçük adımlarla kârlı bir gelişme sürecinin zemini yaptı.</st></p>
			<p><span lang="en-US" xml:lang="en-US"><st c="30557">n</st></span><span>	</span><st c="30559">Rekabetçi değerler modeli bir firmanın ne zaman dışarıya ne zaman içeriye dönük olması gerektiğini ve stratejiyle uygulama arasındaki ilişkiyi kavramsal düzeyde belirlemesini sağlayabilir. </st></p>
			<p><span lang="en-US" xml:lang="en-US"><st c="30748">n</st></span><span>	</span><st c="30749">Bir startup firması için çığır açıcı bir ürün ya da hizmetle, açık sistemler hücresinde güçlü olmak önemlidir; şirket olgunlaştıkça uygulama açısından güçlü bir iç yeterliliğin önemi artar.</st></p>
			<p><span lang="en-US" xml:lang="en-US"><st c="30938">n</st></span><span>	</span><st c="30940">Her örgütün konumu benzersiz olduğundan kendine özgü bir stratejisi olmak zorundadır; ölçü aldığı şirketleri kopya etmek yaratıcı düşünceyi körelterek başarısızlığa mahkûm edebilir. </st></p>
			<p><st c="31122">Notlar</st></p>
			<p><st c="31128">1. 	</st><st c="31132">https://asia.nikkei.com/Opinion/Has-Elon-Musk-s-Tesla-already-won.</st></p>
			<p><st c="31198">2. 	</st><st c="31202">Jeffrey Pfeffer ve Robert Sutton, </st><span><st c="31236">The Knowing-Doing Gap: How Smart Companies Turn Knowledge into Action </st></span><st c="31306">(Brighton, MA: Harvard Business Review Publishing, 1999).</st></p>
			<p><st c="31363">3. 	</st><st c="31367">Michael Porter, “Strateji Nedir?” </st><span><st c="31401">Harvard Business Review</st></span><st c="31424">, Kasım-Aralık 1996.</st></p>
			<p><st c="31444">4. 	</st><st c="31448">https://global.toyota/en/company/messages-from-executives/details.</st></p>
			<p><st c="31514">5. 	</st><st c="31518">https://planet-lean.com/akio-toyoda-crisis-management/.</st></p>
			<p><st c="31573">6. 	</st><st c="31577">Allen Ward, Jeffrey Liker, Durward Sobek ve John Cristiano, “Toyota’nın İkinci Paradoksu: Kararları Ertelemek Arabaları Nasıl Hızlandırıyor?” </st><span><st c="31719">Sloan Management Review</st></span><st c="31742">, Güz 1995, s: 43–61. </st></p>
			<p><st c="31764">7. 	</st><st c="31767">Hideshi Itazaki, </st><span><st c="31784">The Prius That Shook the World: How Toyota Developed the World’s First Mass Production Hybrid Vehicle</st></span><st c="31885"> (Tokyo: Nikkan Kogyo Shimbun, 1999).</st></p>
			<p><st c="31922">8. 	</st><st c="31926">https://www.caranddriver.com/news/a33435923/toyota-solid-state-battery-2025/.</st></p>
			<p><st c="32003">9. 	</st><st c="32007">http://www.businessinsider.com/toyota-prius-is-most-important-car-last-20-years-2017-12.</st></p>
			<p><st c="32095">10. 	</st><st c="32100">https://media.toyota.co.uk/2020/04/toyotas-global-hybrid-vehicle-sales-reach-15-million-units/.</st></p>
			<p><st c="32195">11.	</st><st c="32200">Jonathan M. </st><st c="32212">Gitlin, “2017 ABD’de Elektrikli Taşıt Satışlarının Altın Yılı Oldu,” </st><span><st c="32281">ARS Technica</st></span><st c="32293">, 4 Ocak 2018.</st></p>
			<p><st c="32307">12. 	</st><st c="32312">https://qz.com/1762465/2019-was-the-year-electric-cars-grew-up/.</st></p>
			<p><st c="32376">13. 	</st><st c="32381">Ashlee Vance, </st><span><st c="32395">Elon Musk: Tesla, SpaceX ve Muhteşem Geleceğin Peşinde </st></span><st c="32450">(Buzdağı Yayınevi, 2016).</st></p>
			<p><st c="32475">14. 	</st><st c="32480">Edward Niedermeyer, </st><span><st c="32500">Ludicrous: The Unvarnished Story of Tesla Motors</st></span><st c="32548"> (Dallas, TX: BenBella Books, 2019).</st></p>
			<p><st c="32584">15. 	</st><st c="32589">https://www.caranddriver.com/news/a26703778/toyota-why-not-selling-electric-cars/.</st></p>
			<p><st c="32671">16. 	</st><st c="32676">https://www.reuters.com/article/us-toyota-electric/toyota-speeds-up-electric-vehicle-schedule-as-demand-heats-up-idUSKCN1T806X.</st></p>
			<p><st c="32803">17. 	</st><st c="32808">Charles A. </st><st c="32819">O’Reilly III ve Michael L. </st><st c="32846">Tushman, “Çok Yönlü Örgüt,” </st><span><st c="32874">Harvard Business Review</st></span><st c="32897">, Nisan 2004.</st></p>
			<p><st c="32910">18. 	</st><st c="32915">Bansi Nagji ve Geoff Tuff, “İnovasyon Portföyünüzü Yönetmek”, </st><span><st c="32977">Harvard Business Review,</st></span><st c="33001"> Mayıs 2012.</st></p>
			<p><st c="33013">19. 	</st><st c="33018">https://automatedtoyota.com/automated-driving-technology-deployment-strategy.</st></p>
			<p><st c="33095">20. 	</st><st c="33100">Robert Quinn, </st><span><st c="33114">Beyond Rational Management: Mastering the Paradoxes and Competing Demands of High Performance</st></span><st c="33207"> (San Francisco: Jossey-Bass, 1988).</st></p>
			<p><st c="33243">21. 	</st><st c="33248">https://www.youtube.com/watch?v=ng3X39lenvg.</st></p>
			<p><st c="33292">22. 	</st><st c="33297">Robert E, Quinn, </st><span><st c="33314">Deep Change</st></span><st c="33325"> (San Francisco: Jossey-Bass, 1996), p. </st><st c="33365">5.</st></p>
			<p><st c="33367">23. 	</st><st c="33372">https://www.lean.org/LeanPost/Posting.cfm?LeanPostId=581.</st></p>
			<p><st c="33429">24. 	</st><st c="33434">Faisal Hoque, “Risk Sermayesi Destekli Çoğu Şirket Neden Başarısız Oluyor?”, </st><span><st c="33511">Fast Company,</st></span><st c="33524"> 12 Aralık 2012. </st></p>
			<div>
				<aside id="footnote-032" epub:type="footnote">
					<p><st c="33541">Bu kısım Takeshi Uchiyamada ile yapılan kişisel görüşmelere ve Hideshi Itazaki’nin </st><span><st c="33624">The Prius That Shook The World: How Toyota Developed the World’s First Mass Production Hybrid Vehicle</st></span><st c="33725"> (Tokyo: Nikkan Kogyo Shimbun, 1999) adlı kitabına dayanıyor. </st></p>
				</aside>
				<aside id="footnote-031" epub:type="footnote">
					<p><st c="33787">Siz bu satırları okuduğunuz sırada hedefler değişmiş olabilir, ama son durumu https://global.toyota/en/sustainability/esg/challenge2050/ adresinde bulabilirsiniz.</st></p>
				</aside>
			</div>
		</div>
	<div id="charCountTotal" value="33949"></div></body>
</html>
