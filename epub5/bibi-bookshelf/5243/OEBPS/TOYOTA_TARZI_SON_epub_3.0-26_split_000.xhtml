<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOYOTA_TARZI_SON_epub_3.0-26</title>
    <meta http-equiv="Content-Type" content="text/html; charset=utf-8" />
  

</head>
  <body id="TOYOTA_TARZI_SON_epub_3.0-26" lang="tr-TR" xml:lang="tr-TR">
		<div>
			<p id="_idParaDest-22"><a id="_idTextAnchor021"></a><st c="0">12. </st><st c="5">İlke:</st><span> </span><st c="10">Meydan Okumaları Alt Etmek İçin Derin Gözlem ve Tekrarlayarak Öğrenme (PUKÖ)</st></p>
			<p><st c="87">İki yüz tezgâhı test ederken (gerçek faaliyet koşullarında düzgün çalışacaklar mı diye test ediyordum) birçok öneri getirdim ve (babam) bunların hepsini tek tek denedi. </st><st c="257">İnsanların aklına hayret edilecek miktarda işe yaramaz fikir gelir; bunları gerçek hayatta denerseniz, iyi fikir sandıklarınız bazen beklenmedik derecede işe yaramaz çıkarken, kötü fikir dedikleriniz beklemediğiniz kadar iyi çıkabilir. </st><st c="493">Bu, pratiğin her şeyden önce gelmesi ilkesidir. </st><st c="541">Bir keresinde babamla belli bir konuda tartışırken, ben üste çıkmıştım. </st><st c="613">Tartışmamızdan çıkan sonuç denemeye gerek olmadığıydı. </st><st c="668">Ama babam “Olsun, biz yine de deneyelim, ne çıkar” dedi ve denedik. </st><st c="736">Beklediğimin tersine gayet güzel çalıştı. </st><st c="778">O günden sonra artık tartışmaya öncelik vermeyi bıraktım.</st><span><st c="835">1</st></span></p>
			<p><span><st c="837">—</st></span><st c="838">Kiichiro Toyoda, Toyota Motor Şirketi kurucusu</st></p>
			<p><st c="884">Yirminci yüzyılın sonlarına damgasını vuran çalkantılar, belirsizlik ve yoğun rekabet ortamı 21. </st><st c="982">yüzyılın başında da devam ediyor. </st><st c="1016">Bir şirketin bir fabrika kurup iyi bir ürün ya da hizmet ürettiği, sonra da başlangıçtaki bu rekabet üstünlüğünü koruyarak yıllarca bu üründen beslendiği günler artık çok gerilerde kaldı. </st><st c="1204">Uyarlama, inovasyon ve esneklik bu eski iş yaklaşımını temelinden sarsmış ve başarılı bir işin vazgeçilmez nitelikleri ve varlığını koruma koşulları haline gelmiştir. </st><st c="1371">Kâr amacı gütmeyen şirketler ve yardım kuruluşları bile ayakta kalabilmek için kaynaklara erişim rekabetine girmek zorundalar. </st><st c="1498">Böyle bir örgütsel davranışı sürdürebilmek temel nitelikte bir özellik gerektirir: öğrenme yeteneği. </st><st c="1599">Aslına bakarsanız, günümüz iş dünyasında bir işletme için kullanılabilecek en övgü dolu ifade, onun gerçek bir “öğrenen örgüt” olduğunu söylemektir. </st></p>
			<p><span><st c="1748">Peter Senge bu kavramı popülerleştirdiği 1990 tarihli </st></span><span><st c="1802">Beşinci Disiplin</st></span><span><st c="1818"> adlı kitabında öğrenen örgütü şöyle tanımlıyor:</st></span><span><st c="1866">2</st></span></p>
			<p><st c="1868">İnsanların gerçekten arzu ettikleri sonuçları yaratma kapasitelerini sürekli genişlettiği, düşünmenin yeni ve daha geniş kalıplarının beslendiği, kolektif tutkunun önünün açıldığı ve insanların sürekli birlikte öğrenmeyi öğrendikleri bir yer.</st></p>
			<p><span><st c="2110">Senge, sistem odaklı düşünmeyi en başa koyarak “düşünmenin sürekli genişleyen yolları”na ve öğrenmeyi öğrenmeye odaklanıyor. </st><st c="2236">Başka bir deyişle öğrenen örgüt yalnızca yeni işle ilgili veya teknik beceriler benimseyip geliştirmekle yetinmez; yeni beceriler, bilgiler ve yeterlilikleri </st></span><span><st c="2394">öğrenmesini sağlayan </st></span><span><st c="2415">ikinci bir öğrenme düzeyi yaratır. </st><st c="2450">Gerçek bir öğrenen örgüt haline gelebilmesi için, örgütün hem öğrenme kapasitesinin zaman içinde gelişip büyümesi, hem de üyelerinin sürekli değişen rekabet ortamına ayak uydurmasına yardımcı olması gerekir.</st></span></p>
			<p><span><st c="2657">Dünya kalitesindeki şirketler ve önemli üniversiteler de içinde olmak üzere, şimdiye kadar çalıştığım ya da araştırma yaptığım bütün kurumlar arasında Senge’nin tarif ettiği öğrenen örgüte en yakın yapı, bence Toyota’dır. </st><st c="2880">Toyota, Senge’nin “Beşinci Disiplin” kitabında yer alan sistem odaklı düşünme bölümünü okumuş değildir. </st><st c="2984">Toyota nasıl öğrenen örgüt olunur diye seminerler de düzenlemiyor. </st><st c="3051">Toyota bu noktaya zor yoldan gelmiştir: İnsanlarla tek tek ilgilenerek, bilimsel düşünme ve öğrenme zihniyetini geliştirmek için yıllarca, on yıllarca pratik yapmıştır. </st><st c="3220">Toyota öğrenen örgütlerin öğrenen bireylerle başlayacağını ve bireylerin bu zihniyeti bir koçun yardımıyla, pratik tekrarıyla geliştirebileceğini anlamıştı. </st><st c="3377">Taiichi Ohno öğrencilerini gözlemleme, deneme, düşünme ve öğrenme mantığıyla eğiten dört dörtlük bir koçtu. </st><st c="3485">Ohno’nun yanında işlenebilecek en büyük günah, şeyleri verili kabul edip bildiğini varsaymaktı – “Hemen gemba’ya dön!” diye bağırırdı.</st></span></p>
			<p><st c="3619">BİLİNÇLİ OLARAK BÜYÜK MEYDAN OKUMALAR DOĞRULTUSUNDA ÇALIŞMAYI ÖĞRENMEK</st><span><span id="footnote-026-backlink"><a epub:type="noteref" href="TOYOTA_TARZI_SON_epub_3.0-26_split_002.xhtml#footnote-026"><st c="3690">********</st></a></span></span></p>
			<p><st c="3699">Steven Spear, doktora çalışması sırasında Ohno’nun insanları eğitme ve geliştirme tarzını birinci elden deneyimlemek gibi eşsiz bir fırsata sahip olmuştu. </st><st c="3855">Toyota Üretim Sistemi Destek Merkeziyle birlikte dolaştı ve Kentucky Georgetown işletmesine dışarıdan yönetici olarak getirilen Dallis (takma ad) gibi çok sayıda kişiyle tanışıp röportajlar yaptı. </st><st c="4052">Mühendislik alanında iki yüksek lisans derecesi bulunan bu genç parlak yönetici TÜS’ü anladığını sanıyordu, ama buna rağmen Toyota’nın kaizen yaklaşımını öğrenmek için işe gemba’ya giderek başladı.</st></p>
			<p><span><st c="4249">Dallis’in Japon mentoru (takma adı Takahashi’ydi) ondan, Georgetown motor işletmesinin montaj hattında çalışan 19 ekip üyesinin işgücü verimliliği, operasyonel etkinlik ve ergonomik güvenlik gibi alanlarda iyileşme sağlamasına yardımcı olmasını istedi. </st><st c="4503">Altı hafta süreyle iş süreçlerini kısa çevrimler şeklinde tekrar tekrar gözlemesi ve değiştirmesi talep edildi. </st><st c="4615">Grup lideri, ekip liderleri ve ekip üyeleriyle birlikte çalıştı ve ufak tefek problemler saptadı, değişiklikler yaptı, değişiklikleri değerlendirdi, sonra sil baştan aynı şeyleri yaptı. </st><st c="4801">Pazartesi günleri Dallis düzenli olarak mentoruyla görüşüyor, ona iş süreçleriyle ilgili gözlemlerini anlatıyor, problemler hakkındaki düşüncelerini aktarıyor, kendisinin ve diğer çalışanların yaptıkları değişiklikleri ve tavsiyelerinin beklenen etkilerini açıklıyordu. </st><st c="5071">Cuma günleri ise mentoru Dallis’in hafta içindeki çalışmalarını gözden geçirerek, </st></span><span><st c="5153">beklentilerle sonuçları</st></span><span><st c="5176"> karşılaştırıyordu. </st><st c="5196">(Bu çalışma şablonuna Toyota Kata başlıklı bölümde yine döneceğiz.)</st></span></p>
			<p><span><st c="5263">Altı hafta içinde, iş dağılımının yenilenmesini öngören 75 tavsiye doğrultusunda, ayrı ayrı süreçlerde 25 değişiklik yapıldı; bunun için gerekli olan donanımı geniş ölçüde yeniden düzenleme işi hafta sonunda tamamlandı. </st><st c="5484">Dallis ve mentoru altıncı haftada tüm değişiklikleri ve etkilerini gözden geçirdiler. </st><st c="5570">İş için gereken ekip üyesi sayısının 19’dan 15’e indirilmesi de dahil olmak üzere, sonuçlar etkileyiciydi. </st></span></p>
			<p><span><st c="5677">Dallis ekip üyelerinin çalışmalarına odaklandıktan sonra, mentoru aynı işi makinelerin çalışmasına odaklanarak altı hafta daha yapmasını istedi; önüne koyduğu hedef, makinelerin operasyonel etkinliğini yüzde 95’e çıkarmaktı (faal durumda kalma süresini planlanan sürenin yüzde 95’ine çıkarma). </st><st c="5971">Dallis yüzde 90 düzeyine çıkabildi; bu da bir başarıydı elbette ama, hedefin gerisindeydi. </st></span></p>
			<p><span><st c="6062">Dallis şimdiye kadar hayal edebileceğinin çok üzerinde bir yoğunlukta çalışmıştı, ama eğitimi daha tamamlanmamıştı. </st><st c="6178">Aynı işleri Toyota’nın ünlü Kamiga motor tesisinde yapmak üzere Japonya’ya gönderildi. </st><st c="6265">Şöyle anlatıyor:</st></span></p>
			<p><st c="6281">ABD motor işletmesindeki 12 haftadan sonra Takahashi, Dallis’in insanları ve makineleri gözleme ve test denemeleri sırasında karşı önlemler geliştirme konusunda ilerleme kaydettiğine hükmetti. </st><st c="6475">Ancak, Takahashi Dallis’in değişiklik yaparken işin yükünü fazlaca kendi üstüne almasından ve iyileştirmeleri test edip yetkinleştirme hızının düşük kalmasından kaygı duyuyordu. </st><st c="6653">Dallis’e Toyota’nın kendi toprağında iyileştirmeleri nasıl hayata geçirdiğini göstermenin zamanı geldiğine karar verdi.</st></p>
			<p><span><st c="6772">Dallis 50 değişiklik (22 dakikada bir değişiklik) yapmak üzere üç günlüğüne bir bölümde görevlendirildi. </st><st c="6878">İlk vardiyada Dallis bir Japon üretim hücresi üyesinin yardımıyla yedi fikir üretti ve bunlardan dördü uygulamaya kondu. </st><st c="6999">Sonrasında alt düzey iki Japon ekip liderinin de kendisiyle aynı eğitimi almakta olduğunu ve içlerinden birinin aynı vardiyada 28, diğerinin ise 21 değişiklik fikri bulduğunu öğrenince, biraz gururu zedelendi. </st><st c="7209">Ardından tempoyu yakaladı ve çalışıp öğrenmeyi sürdürerek, harika sonuçlar elde etti. </st></span></p>
			<p><span><st c="7295">Ama eğitimi hâlâ tamamlanmış olmayan Dallis, makinelerin çalışır durumda kalma süresindeki eksiğini tamamlamayı denemek üzere, yeniden Amerika’daki motor işletmesine gönderildi. </st><st c="7473">Yüzde 90 düzeyine kadar gelebilmişti de, niye 95’e çıkamamıştı? </st><st c="7537">Eksiği neydi? </st><st c="7551">Eğitimini almakta olduğu kaizen’e var gücüyle yüklendi ve yüzde 99 düzeyine kadar çıkmayı başardı. </st><st c="7650">Daha da önemlisi Dallis’in lider ve problem çözücü konumuna ilişkin imajı ve çalışma grubuna duyduğu saygı köklü biçimde değişti. </st><st c="7780">Spear, Dallis’in hayatını değiştiren bu deneyimden ve öğrendiklerinden şu sonuçları çıkarıyor:</st></span></p>
			<p><span><st c="7874">1. </st></span><span><st c="7878">Ders:</st></span><span><st c="7883"> Doğrudan gözlemin yerini hiçbir şey tutamaz.</st></span></p>
			<p><span><st c="7928">2. </st></span><span><st c="7932">Ders:</st></span><span><st c="7937"> Önerilen değişiklikler her zaman deneme şeklinde kurgulanmalı.</st></span></p>
			<p><span><st c="8000">3. </st></span><span><st c="8004">Ders:</st></span><span><st c="8009"> İşçiler ve yöneticiler olabildiğince sık deneme yapmalı.</st></span></p>
			<p><span><st c="8066">4. </st></span><span><st c="8070">Ders:</st></span><span><st c="8075"> Yöneticilere düşen düzeltmek değil, koçluk etmektir.</st></span></p>
			<p><span><st c="8128">1 ila 3. </st><st c="8138">Dersler problemleri ya da çözümleri tam olarak anlayamayacağımızı, üzerine gidip aramamız gerektiğini ifade ediyor. </st><st c="8254">Aslında yöneticilerin toplantı odalarında veya bilgisayarın başında vakit geçirmemeleri, bu dört işten biriyle uğraşmaları gerekir. </st><st c="8386">Hepsinin zamanlarını gemba’ya gidip gözlem, fikir testi ve ön hat çalışanlarıyla işbirliği yaparak geçirmeleri gerekir.</st></span></p>
			<p><st c="8505">MEVCUT DURUMU ANLAMAK – BEŞ KEZ NEDEN DİYE SORUN</st></p>
			<p><span> </span></p>
			<p><st c="8554">Toyota’nın ünlü beş neden analizi neredeyse Toyota’nın problem çözme tarzıyla eş anlamlı hale geldi, ama yanlış anlaşıldığı açık. </st><st c="8685">Taiichi Ohno gerçek problem çözmenin “‘kaynağı’ değil ‘kökende yatan nedeni’ bulmayı gerektirdiği”ni vurgulardı. </st><st c="8798">“Çünkü” derdi, “kökendeki neden kaynağın ötesinde gizlenir”. </st><st c="8859">Sözgelimi, Toyota’da eğitimlerde sıklıkla kullanılan basit bir beş neden örnek vakası vardır: zemine yağ akması. </st><st c="8972">Silersiniz olur biter, ama olayın kökenindeki nedeni bulup ortadan kaldırmadıkça, problem yine tekrar edecektir. </st><st c="9085">Birbirini izleyen neden sorularıyla satın almacıların değerlendirilme ölçütünü değiştirmediğiniz sürece aynı sorunu tekrar tekrar yaşayacağınızı keşfedene kadar, sürekli daha derine inerek kök nedene ulaşabilirsiniz (Şekil 12.1) Beş kez neden diye sorarak mutlaka belirleyici doğru yanıtı bulacağınızı söyleyemeyiz. </st><st c="9401">Bu basit yağ akıtma örneğinde bile contanın yıpranmış olduğunda fikir birliğine vardıktan sonra, tasarımın böyle bir duruma nasıl olanak verdiğini sorgulayabilir, böylelikle parçanın tasarımını yenilemek, hatta contayı tümüyle devre dışı bırakmak gibi fikirlere yönelebiliriz. </st><st c="9678">Bence konunun en önemli yanı, nedenlerin yanıtlarına, soyut bir anlayışla değil derin gözlemle, hatta bazı deneyler yaparak ulaşılabilmesidir. </st><st c="9821">Ohno disiplininden Nampachi Hayashi kök nedene ulaşmak için gemba’ya gitmemiz gerektiğinin altını çiziyor: “Süreçleri sorgulamak için bilgisayarınızı değil, ayaklarınızı kullanın; akışı çizmek için ellerinizi kullanın.”</st><span><st c="10040">3</st></span></p>
			<p><span><img src="image/74.png" alt="" /><st c="10042"></st></span></p>
			<p><span><st c="10173">Şekil 12.1 </st></span><st c="10184"> “Beş Neden” sorgulayıcı sorular üretir</st></p>
			<p><span><st c="10222">Kaynak</st></span><span><st c="10229">: Peter R. </st><st c="10241">Scholtes, </st></span><span><st c="10251">The Leader’s Handbook</st></span><span><st c="10272">, (Toyota Motor Şirketi)</st></span></p>
			<p><span><st c="10296">2013 yılında bir pediatri hastanesinde ortaya çıkan bir problem, asıl nedeni anlamak için gemba’ya  gitmenin önemini gösteren yaşamsal bir örnektir.</st></span><span><span id="footnote-025-backlink"><a epub:type="noteref" href="TOYOTA_TARZI_SON_epub_3.0-26_split_002.xhtml#footnote-025"><st c="10444">********</st></a></span></span><span><st c="10453"> Problem, üç mor bebekti; yani soluk almaları kesilince morarmaya başlayan üç bebek. </st><st c="10538">Bebeklere sensörler bağlandı ve hassas bir bilgisayarlı uyarı sistemi kuruldu. </st><st c="10617">Bir problem olduğunu gösteren bir uyarı geldiğinde beklenen müdahale süresi 30 saniyeydi, ama fiili uygulamaların ortalaması 150 saniyeyi buluyordu. </st><st c="10766">Bu, kriz demekti – çok canlar yanardı; bir an önce ciddi değişiklikler yapılması şarttı. </st><st c="10855">Sorun, hastane müdürünün dikkatini çekecek kadar ciddiydi; müdür problemi gidermek için derhal konunun uzmanı 30 kişilik bir grup oluşturdu. </st></span></p>
			<p><span><st c="10996">Ekip bu ciddi sorunu görüşmeye dört saat ayırdı. </st><st c="11045">Ne yazık ki ekip üyeleri işe kafalarındaki bir çözümle başladılar: “Bu problemi düzeltmek için bize yeni bir bilgisayar lazım.” Başlıca gerekçeleri de şuydu: “Bizim klinik uzmanlarımız son derece eğitimli ve iyi insanlardır. </st><st c="11270">Bebeklere asla bile bile zarar vermezler.” Dolayısıyla, bir hata varsa kesinlikle bilgisayar sistemindedir. </st><st c="11378">Yeni bilgisayar sisteminin tahmini maliyeti 5 milyon dolar gibi uçuk bir rakamdı. </st><st c="11460">Dolayısıyla, kökende yatan nedeni ve gereken çözümü bildiklerinden gayet eminlerdi; bu yüzden kendilerini böyle bir duruma düşürdüğü için mevcut bilgi teknolojileri satıcısına ateş püskürüyorlardı. </st><st c="11658">Böylece grubun beş neden sorgulaması çabucak beş kim sorgulamasına dönüşüverdi ve suçlanacak kişi sayısı arttıkça grup daha da öfkelendi.</st></span></p>
			<p><span><st c="11795">Bilgi teknolojilerinin sürekli iyileştirilmesinden sorumlu ekibin başı olan Edward Blackman toplantıya davet edildi. </st><st c="11913">Çağrılma nedeninin ekibin vardığı sonucu aynen onaylamak olduğundan emindi; ama bir şey yapmadan duramayacağı gibi, hastanenin problemi çözme şansı olmayan bir bilgisayar teknolojisine milyonlarca dolar harcamasına izin veremezdi. </st><st c="12144">Bir yolunu bulup bu güçlü grubun problemin nedenlerini sorgulamayı yeni baştan ele almasını sağlamak zorundaydı; kendisi devamlı gemba’ya giderek birçok önemli şey öğrenmişti. </st><st c="12320">Kendi başına bir soruşturma yapıp ekip üyelerine yanıldıklarını bildirmek istemiyordu – bunun savunmaya yönelik tepkiler doğuracağının farkındaydı. </st><st c="12468">Onun yerine saygılı bir ifadeyle, gemba’ya gidip problemi yerinde araştırmayı düşünüp düşünmediklerini sordu. </st><st c="12578">Klinik hemen bir üst kattaydı, çabucak halletmek koşuluyla kabul ettiler. </st><st c="12652">Toplantı dört saat olarak öngörüldüğünden, zamanları boldu, kökende yatan neden ve çözümden emin olmaları için bir saatten az bir süre yeterli olmuştu.  </st></span></p>
			<p><span><st c="12804">Blackman gemba’da araştırmaya başlamadan önce bölümün müdürü, baş hemşire ve hemşireler, IT analistleri, kalite koordinatörleri, teknisyenler ve idari asistanlardan oluşan anahtar paydaşları konferans salonuna topladı ve bütün olan biteni 10 dakikada açıkladı. </st><st c="13065">Burada, belirleyici olan prosedüre göre ne olması gerektiği değil, “Aslında ne oluyor” sorusuydu. </st><st c="13163">Gerçekten ne olduğunu bilen yoktu, bu nedenle gemba’ya gidip iki saat boyunca olanları soruşturmaları gerekiyordu. </st><st c="13278">Süreçten sorumlu olan kişilerle görüştüler, gelen yanıtları videoya aldılar ve zaman ölçümü yaptılar, hasta rolü oynayarak uzmanların müdahalelerini gözlemlediler ve sürecin mevcut halinin değer akış haritasını çıkardılar.  </st></span></p>
			<p><span><img src="image/75.png" alt="" /></span></p>
			<p><span><st c="13501">Şekil 12.2  </st></span><st c="13512">Bebek hastaların kaldığı hastane katının yerleşim düzeni</st></p>
			<p><span><st c="13568">Manzara yavaş yavaş belirmeye başladı ve giderek problemin bilgisayar sisteminin kötülüğüyle alakası olmadığı herkesin gözünde açıklık kazandı. </st><st c="13713">Sorun mevcut yazılımın nasıl kurulduğu ve hasta aileleri de dahil, insanların nasıl eğitildikleriyle ilgiliydi. </st><st c="13825">Şekil 12.2’deki kat haritası yaşananlarla ilgili bir görüntü ortaya koyuyor. </st><st c="13902">Oval şekilli katın bir tarafı bebeklerin yattığı hasta odalarına ayrılmış. </st><st c="13977">Tam ortada hasta odalarının görüş alanı dışında kalan ve seslerinin gitmediği kayıt masası bulunuyor ve uyarı mesajları buraya geliyor. </st></span></p>
			<p><span><st c="14113">Grup kayıt masasındaki idari asistanla görüşmeye gittiğinde, Edward görevlinin kalabalık bir grup üst düzey yetkili karşısında korkuya kapılıp rasgele birilerini suçlamasına meydan vermemek için, soruları kendi sormak istediğini söyledi. </st><st c="14351">Bir uyarı geldiğinde ne yaptığını sordu kıza. </st><st c="14397">Aldığı yanıt, “Kapatıyorum” oldu. </st><st c="14431">Kalabalığı bir tedirginlik sardı. </st><st c="14465">Niçin, diye sordu sakince. </st><st c="14492">Gelen yanıt şöyleydi. </st><st c="14514">“Hep yanlış alarm oluyor da ondan.” Kalabalıktaki homurdanma giderek büyüdü. </st><st c="14591">Edward, bunu nereden bildiğini sordu. </st><st c="14629">Yanıt “Bir uyarı geldiğinde, ardından bir de sesli talep almam gerekiyor. </st><st c="14703">Eğer ardından sesli ikaz gelmezse, yanlış alarm olduğuna hükmediyorum. </st><st c="14774">Bir soluk alma problemi olduğunda ya anne babalar yardım sinyali gönderir ya da bebeklerin üzerindeki sensörlerden otomatik uyarı gelir. </st><st c="14911">Bebekler devamlı yuvarlanıp durduklarından üzerlerine takılı sensörleri  yerlerinden oynatıyorlar, bu da yanlış alarma neden oluyor” (süreci Şekil 12.3’te görebilirsiniz). </st><st c="15082">Kalabalık neler olduğunu gerçekten anlayıp anlamadıklarını sorgulamaya başladı; artık soruşturmayı derinleştirmeye daha açık hale gelmişlerdi. </st></span></p>
			<p><span><img src="image/76.png" alt="" /><st c="15225"></st></span></p>
			<p><span><st c="15243">Şekil 12.3  </st></span><st c="15254">Ebeveynler için bebeğin morarmaya başlaması üzerine şu andaki uyarı yapma süreci</st></p>
			<p><span><st c="15334">Bu arada başka sakıncalı olaylar da ortaya çıktı. </st><st c="15385">Örneğin satın alma yanlışlıkla, ileri derecede hareketli bebeklere uygun olmayan, yetişkinler için tasarlanmış yeterince sıkı yapışmayan sensörler sipariş etmişti. </st><st c="15549">Bu sensörler bebeğin üzerinden düştüğünde otomatikman uyarı sinyali veriyordu. </st><st c="15628">Ayrıca 12 saatte bir değiştirilmesi gerekiyordu, ama sensörlerin kaç saattir takılı kaldığını tespit edecek bir sistem yoktu. </st><st c="15754">Her hasta odasının girişinde müdahale ekibine içerdeki durumdan haberdar olmasını sağlayan çok renkli ışıklar vardı, ama bunların ne anlama geldiğini kimse bilmiyordu.</st></span></p>
			<p><span><st c="15921">O gün etkisi son derece büyük olan kısa vadeli iki değişiklik yapıldı. </st><st c="15993">1) İdari asistanın uzaktan alarmı kapatma olanağı ortadan kaldırıldı; alarm ancak hasta odasındaki bir klinik uzman tarafından kapatılabilir hale getirildi; 2) Bütün ebeveynlere ve refakatçilere yatağın yanındaki manuel alarmın nasıl kullanılacağı iyice anlatıldı ve kullanma talimatı başucuna asıldı.  </st></span></p>
			<p><span><st c="16295">Uzun vadede ışıklı sistemi basitleştirmek ve bebekler için uygun sensörler temin etmek gibi yeni süreçlerin geliştirilip denendiği düşük maliyetli değişiklikler gerçekleştirildi; ama yeni bir bilgisayar sistemi almak gündeme gelmedi. </st><st c="16529">Sonuç: Alarmdan sonra müdahale süresi 150 saniyeden 20 saniyeye düştü (hedefin üzerinde) ve bir daha moraran bebek olmadı. </st><st c="16652">Ek olarak bu değişikliklerin bazıları benzer problemlerin yaşandığı, hastanenin diğer bölümlerinde de uygulandı.</st></span></p>
			<p><span><st c="16764">Bu örnekten nasıl bir ders çıkarıyoruz? </st><st c="16805">Şurası açık, çok akıllı ve iyi niyetli insanlar bir toplantı odasında buluşup, ellerinde hiçbir somut kanıt olmadan, var olmayan bir senaryo hayal etmişler. </st><st c="16962">Bu koşullarda beş kez neden diye sormanın bilgi eşiklerini ilerletmeye bir faydası dokunmayacağı gibi, onları gerçeği kavramaya yakınlaştırmayacağı da belliydi.</st></span><span><span id="footnote-024-backlink"><a epub:type="noteref" href="TOYOTA_TARZI_SON_epub_3.0-26_split_002.xhtml#footnote-024"><st c="17122">********</st></a></span></span><span><st c="17131"> Neden’lerin yanıtlarını gerçek olgular ve veriler temelinde aramaları gerekiyordu, bunun için de gemba’ya  gitmeleri şarttı. </st></span></p>
			<p><span><st c="17256">Ohno öğrencilerini “imalathaneyi önyargılardan tamamen arınmış şekilde, kafanızda beyaz bir sayfa açarak gözlemleyin” diye uyarır, “Her konuda beş kez neden diye sorun” derdi. </st><st c="17432">Asıl ders neden sorusunu belli bir sayıda tutmak değil, hem neler olduğuna ilişkin bütün önyargılarımızı, hem de çözüme ilişkin kafamızdaki varsayımları silip atmaktır. </st></span></p>
			<p><st c="17601">DİJİTAL ÇAĞDA GENCHİ GENBUTSU VE BEŞ NEDEN</st></p>
			<p><st c="17643">Yeni teknolojilerin öğrenme ve problem çözmeye yaklaşımımızı nasıl değiştirdiğine bakalım. </st><st c="17735">8. </st><st c="17738">İlkede Denso gibi gelişkin bir şirketin Nesnelerin İnternetini düşünmenin yerine koymadığını, tersine insanların daha derin düşünmelerini güçlendirmek için kullandığını görmüştük. </st><st c="17918">Örneğin standartlaştırılmış işte Drishta’nın akıllı bilgisayar sistemleriyle bolca ayrıntılı gözlem ve veri kayıt işi yapılabilir. </st><st c="18049">Yapay zekâ ile gerçek zamanlı veri toplanarak tasnif ve analiz edilebilir. </st><st c="18124">İnsanlar videoları açıp belli bir noktada tam olarak ne olduğunu izleyebilirler. </st><st c="18205">Bu, iyileştirmeye odaklanma olanağı verebilir, ama yine de gemba’ya gitme zorunluluğundan kurtarmaz. </st><st c="18306">Bilgisayar sistemlerinden gelen bilgiyle donandıklarında insanların gemba’da ne arayacakları konusunda daha bilinçli hareket etmesi muhtemeldir.</st></p>
			<p><span><st c="18450">Akio Toyoda’ya 12 Mayıs 2020’de yıllık finansal sonuçlarla ilgili sunum yaparken mobilite sektöründe ancak yüzyılda bir görülebilecek bu dönüşüm döneminde neyi korumak istediği soruldu. </st><st c="18637">Verdiği yanıt şöyleydi:</st></span></p>
			<p><st c="18660">İşin yapıldığı bir “genba”mız ya da ön hattımız var. </st><st c="18714">Bu genba gerçektir ve bunca yıl genbamızda yaşatmayı başardığımız şey, gerçek dünyada ne kadar gelişmiş olursa olsun hiçbir dijitalleşme veya tele-çalışma sisteminin asla yerine geçemeyeceği bir şeydir. </st><st c="18917">Burası, insanların yapacak işi olan, işi yalnız insanların yapabileceği ve daha ileri kaizen ve iyileştirme yapma yetisine sahip Toyota kadrolarının eğitildiği bir yerdir. </st><st c="19089">Ben bu iyileştirme yeteneği sayesinde Toyota’yı herkesin gelecek beklentilerini yüksek tutabileceği bir şirket haline getirmek istiyorum.</st><span> </span></p>
			<p><span><st c="19226">Ne var ki, Toyoda dijital çağda genchi genbutsu’nun bazı yanlarını, Covid-19 krizinde online araçlarla yaşanan deneyim temelinde yeniden düşünmek gerektiğini teslim ediyordu. </st><st c="19402">Örneğin sanal toplantıları oldukça yararlı bulduğunu belirtti:</st></span></p>
			<p><st c="19464">[Toyota City’de kalınca] yolculukta geçirdiğim süre yüzde 80 azaldı, ayrıca görüştüğüm kişi sayısı yüzde 85, toplantılarda geçirdiğim zaman yüzde 30 ve toplantılar için hazırlanan doküman miktarı yüzde 50 azaldı.</st></p>
			<p><span><st c="19677">Sözlerini şöyle sürdürdü:</st></span></p>
			<p><st c="19703">Toyota’nın “genchi genbutsu” felsefesi için, asıl olay yerine gitmek, asıl malzemelere bakmak için inanıyorum ki bunun bir kere daha açık seçik bir tanımını yapmamız gerekiyor. </st><st c="19881">Şu ana kadar her şeyden önce asıl yere gitmeye, “genchi”ye gitmeye önem verdik ve bu gayet doğal bir şekilde yürüdü. </st><st c="19998">Ürünlere bakarken bile, her zaman gerçek ürüne bakmamız ve onu kendi gözlerimizle görmemiz gerekir. </st><st c="20098">Bugüne kadar bu felsefeyi sorgulayan çıkmadı. </st><st c="20144">Ama geçen ay ürünleri çoğunlukla ekrandaki görüntülerinden izledik. </st><st c="20212">Bana sorarsanız, belli aşamalarda ürünü ekranda izlemek iyi bir şey, ama gerçek ürünü gidip görmenizin gerektiği zamanlar da mutlaka olacaktır. </st><st c="20356">Bazı şeyleri ancak gemba’da bulunarak hissedebilirsiniz. </st><st c="20413">Gerçek ürünleri, gerçek insanları hissetmeniz gerektiği bu gibi durumlarda, gerçek olay yerine gitmek şarttır. </st><st c="20524">Her yerde “genchi genbutsu” yapıyoruz demekle yetinemeyiz, hangi koşullarda gerçekten gidip yerinde görmek gerektiğini de açıklığa kavuşturmalıyız.   </st></p>
			<p><span><st c="20672">Ben Akio Toyoda’nın mevcut durumu ayrıntılı biçimde anlamak gerektiğinden vazgeçtiğini sanmıyorum. </st><st c="20771">İlkelerle özgül bilgi toplama ve analiz etme yöntemleri arasındaki farka haklı olarak dikkat çeken Toyota’nın eski yöneticilerinden John Shook’la bu konuyu görüştüm:</st></span></p>
			<p><st c="20936">Akio Toyoda’nın yalnız gerçek anlamda gidip görme konusunda seçici davranmak açısından değil, gidip görme amacını netliğe kavuşturmak için de amaca dönmekten söz ettiği kanısındayım. </st><st c="21120">Genchi genbutsu (kısaca “genba”) gerçek durumu kavramak demek. </st><st c="21183">Olgulara nasıl baktığınız ya da durumu nasıl kavradığınız aslında ikinci sırada kalır. </st><st c="21270">Her zaman fiilen gidip görmeniz anlamına gelmeyebilir de. </st><st c="21328">Gerçek durumu doğrulamanız gerektiği anlamına gelir. </st><st c="21381">Aynı şey genbaların eşleştirilmiş çifti olan beş neden için de geçerlidir. </st><st c="21456">Burada kastedilen illa 5 kez neden diye sormak değil; nedensellik arayışını sonuna kadar sürdürmektir. </st><st c="21559">Gerçekliğin nasıl anlaşılacağına gelince, beş nedenle başlayarak mümkün olan en basit araçları kullanın. </st><st c="21664">Beş kez neden diye sormaktan daha fazlasına gerek duyarsanız, daha gelişmiş araçlar bulun. </st><st c="21755">Bir durumun gerçek yüzünü doğrulamak ve nedenlerini anlamak olarak tanımlanan genchi genbutsu’nun beş neden ile birlikte temel yaklaşım olmaya devam edeceği kesindir.  </st></p>
			<p><span><st c="21922">Bir kez daha araçlar ile düşünme tarzı arasında bir ayrım bulunduğunu görüyoruz. </st><st c="22003">Eğer bilgiyi kullanan şahıs bilimsel düşünmüyor ve gerçek problemlerin çözümüyle uğraşmıyorsa, kullandığı araçlar, bu örnekte dijital araçlar işlevsiz kalabilir; ama eğer eleştirel düşünce ve denemeyle eşleştirilirse, harika olanaklar açabilir. </st><st c="22248">Mor bebek olayında ilk başta problem ve çözüm olarak bilgisayar sistemlerinin düşünüldüğünü gördük; oysa gerçek nedenler ortaya çıkarılarak çözüm aransaydı, bu yanlışlık önlenebilirdi.</st></span></p>
			<p><st c="22432">HER FIRSATTA, BİLİMİN İLK İLKELERİNE DÖNÜN</st></p>
			<p><st c="22475">Charlie Baker Honda Ar-Ge’de çalışırken, problem çözmeyi de öğrendi.</st><span><st c="22544">4</st></span><st c="22546"> Başka şirketlere geçerken bu modeli yanında götürdü – ama kritik bir farkla. </st><st c="22624">Problem çözme adımları aynıydı, tek farkla, “Kökende yatan neden bulma”nın yerini, “İşin fiziğini anlamak” almıştı. </st><st c="22740">Mühendislerin otomotiv sanayiinde karşılaştıkları fiziksel donanım problemlerinin çoğunda, teknik anlamda nedeni derinlemesine sorgulama fırsatları bulunur. </st><st c="22897">Kökendeki neden çoğunlukla bilinen bir fiziksel fenomendir. </st><st c="22957">Tıp doktorları, mühendisler ve fizikçiler belli bir olayın kökenindeki nedeni saptamaya çalışırken yüzlerce yıllık araştırmaya dayanırlar.</st></p>
			<p><span><st c="23095">Baker Honda’dan ayrılıp Johnson Controls (JCI) firmasının otomobil koltukları mühendislik biriminin başkan yardımcılığına geçerken, bu düşünceye sahipti. </st><st c="23250">Bu yaklaşım çoğu zaman karmaşık bir matematik modele götürmedi, daha çok bir ödünleşim eğrisine yol açtı. </st><st c="23356">Örneğin, bu eğriye göre, eğer bundan biraz fazlaca kullanırsan, maliyeti yükseltirsin gibi. </st><st c="23448">Koltuk imalatında maliyeti azaltma hedefi söz konusu olduğunda, ilk baştaki ilkelere dönerdi. </st><st c="23542">Koltuğun hammaddesi neydi ve her parçanın rakibimize maliyeti ne kadardı? </st><st c="23616">Bu verileri inceledikten sonra, her malzemenin rakibe maliyeti ile JCI’ye maliyetini karşılaştırırdı. </st><st c="23718">Ardından koltuk için bir “Frankenştayn” modeli çıkarırdı. </st><st c="23776">Teorik olarak, eğer JCI en düşük maliyetli malzemeleri kullanırsa, şirkete o günkü maliyetinin yarısı kadar bir rakama koltuk üretebilirdi. </st><st c="23916">Bu bileşenler birbirine uymayacağı için uygun olmayabilirdi, bunun üzerine Baker tasarım ekibine yüzde 30 düşük maliyetle bir tasarım yapma hedefi verdi. </st><st c="24070">Baker bir adım daha ileri giderek, finans birimiyle birlikte birkaç maliyet modeli geliştirdi. </st><st c="24165">İmalat sürecinde bir parçanın maliyetini etkileyen neler vardı? </st><st c="24229">Ardından mantığı tersine çevirerek, en iyi maliyet hedeflerine ulaşmak için imalat süreci nasıl olmalı, diye düşündü. </st><st c="24347">Tasarım ekibi yaratıcı bir ürün ve süreç mühendisliği yaparak yüzde 30 maliyet düşürme hedefine ulaştı. </st></span></p>
			<p><span><st c="24451">Elon Musk’ın da çığır açıcı elektrikli otomobil parçaları üretimi sırasında aynı tarz bir ilk ilke mantığı kullanmış olması bana çok ilginç geldi. </st><st c="24598">“Bu işin fiziği ne? </st><st c="24618">Ne kadar sürecek? </st><st c="24636">Kaça mal olacak?”</st></span><span><st c="24653">5</st></span><span><st c="24655"> Örneğin elektrikli arabanın en maliyetli parçası pil ve en büyük sıkıntılardan biri, arzu edilen menzile sahip yeterli pil gücüne erişemeyişimiz. </st><st c="24802">Musk satıcıların bataryaların maliyetiyle ilgili açıklamalarını beklerken sabırsızlığa kapılınca, mühendislerini ilk ilkelere geri gitmeye zorladı. </st><st c="24950">Mühendisler pili hammaddelerine ayırınca, satın aldıklarının yarı fiyatına bir pil imal edebilecekleri ve ihtiyaç duyacakları devasa miktarda pil arzını kontrol edebilecekleri sonucuna vardılar; böylece Tesla’nın dev kumarı ünlü pil Gigafactory 1’in kuruluşu başlamış oldu.</st></span></p>
			<p><st c="25223">BİLİMSEL DÜŞÜNMENİN ÖNÜNDEKİ ENGELLER NELER VE BUNLARI NASIL AŞABİLİRİZ?</st></p>
			<p><st c="25296">Şirketin icra ve yönetim kadrolarına bilimsel düşünmenin iyi bir şey olduğunu ikna etmekte zorlanmadım. </st><st c="25401">Dr. </st><st c="25405">Deming’in öne sürdüğü “olgularla yönetim” geniş kabul görüyor ve kolayca benimseniyor. </st><st c="25492">Bu yaklaşım son tahlilde, yüksek ölçüde kontrollü bir organizasyonda “kritik performans göstergelerine ilişkin verileri elinize alın ve insanları sonuçlardan sorumlu tutun” anlamına geliyor.</st><span><st c="25682">6 </st></span><st c="25685">Sorumluluk, ya bize uyarsın ya da yoluna gidersin anlamına gelen bir dışsal motivasyondur – sonuçlar ödül ve cezayla ilişkilendirilir.</st></p>
			<p><span><st c="25819">Toyota’nın yaptığı daha farklı bir şey – doğrultuyu açıkça anlamaları için insanlara bir düşünme tarzı aşılamak; var olan durumu derinden kavramak için gidip görün ve neden diye sorun; ve amaca giden yolda deneyler yaparak öğrenin. </st><st c="26052">Bu “pratik bilimsel düşünme” olarak düşünülebilir ve ileriki sayfalarda açıklanan iyileştirme kata’sı modeline uyar. </st><st c="26169">Bir bakıma insanlara bilimsel düşünmeleri için koçluk yapma pratiğini, içimizdeki hemen sonuç çıkarma, bildiğimizi varsayma ve işe yarar kanıtlar görmeden bir çözümden medet umma yönündeki doğal eğilime karşı bir önlem olarak düşünebiliriz. </st></span></p>
			<p><span><st c="26410">Nörolojik aygıtımız, milyonlarca yıl süren en iyi uyum sağlayanın hayatta kaldığı evrim sürecinde oluşmuştur. </st><st c="26520">Kimi araştırmacılar evrimin, soluk alıp verme, beslenme ve üreme gibi varlığını korumaya yönelik temel işlevler ile savaşmak, kaçmak ya da donup kalmak gibi hayatta kalma tepkileri veren sürüngen beyniyle başlamış olabileceğini söylüyorlar. </st><st c="26761">Evrimin en üst noktasında memeli beyni ile anıların ve duyguların – zevk, acı, korku, kendini koruma dürtüsü ve güvenlik arayışı – yaşadığı limbik sistem yer alıyor. </st><st c="26927">Bu duygular refleks niteliğinde olup düşünüp taşınılmış planlarla sonuçlanmaz. </st><st c="27006">Son olarak neokorteks dil, özbilinç, soyut düşünce, zaman algısı, mantık yürütme ve hayal etme yetisi gibi beynin tamamen insana özgü kısmıdır.</st></span></p>
			</div>
	<div id="charCountTotal" value="27149"></div></body>
</html>
