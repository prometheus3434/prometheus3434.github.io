<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOYOTA_TARZI_SON_epub_3.0-14</title>
    <meta http-equiv="Content-Type" content="text/html; charset=utf-8" />
  

</head>
  <body id="TOYOTA_TARZI_SON_epub_3.0-14" lang="tr-TR" xml:lang="tr-TR">
		<div>
			<p id="_idParaDest-12"><a id="_idTextAnchor011"></a><st c="0">4. </st><st c="4">İlke - İş Yükünü Seviyelendirin, Tavşan Değil Kaplumbağa Olun (Heijunka)</st></p>
			<p><st c="76">Genelde, TÜS’ü uygulamayı denerken yapmanız gereken ilk şey üretimi dengelemek veya seviyelendirmektir. </st><st c="181">Bunun sorumluluğu en başta üretim planlama ya da üretim yönetimi ekibine aittir. </st><st c="262">Üretim planını seviyelendirmek bazı sevkiyatların erken yüklenmesi, bazılarınınsa ertelenmesini gerektirebilir; bazı müşterilerden kısa bir süre beklemelerini isteyebilirsiniz.</st></p>
			<p><span><st c="438">—</st></span><st c="440">Fujio Cho, Toyota Motor Şirketi başkanı</st></p>
			<p><span> </span></p>
			<p><st c="479">Dell Computer ve diğer başarılı şirketlerin yolundan yürüyen birçok Amerikalı kuruluş bir siparişe göre üretim modeli kurmak için uğraşıyor. </st><st c="621">İçinde yaşadığımız talep-üzerine dünyasında tamamen müşterilerin istediklerini istedikleri zamanda yapmayı amaçlıyorlar – bu nihai yalın çözüm mü? </st><st c="768">Ne yazık ki, müşteriler öngörülemez ve siparişler bir günden diğerine, bir haftadan diğerine hatırı sayılır farklılıklar gösterebilir. </st><st c="903">Eğer sipariş üzerine kişiye özel ürünler yaparsanız, bir hafta işçilerinizi ve makinelerinizi strese sokarak ve fazla mesai ödeyerek çok büyük miktarlarda üretim yaparsınız, ama ertesi hafta siparişler hafifleyince, bu kez elemanlarınıza yaptıracak iş bulamayacağınız gibi, makineleriniz de boş yatar. </st><st c="1205">Tedarikçilerinize vereceğiniz sipariş miktarını da hesaplayamazsınız, dolayısıyla müşterilerinizin muhtemelen sipariş edebileceği her kalem maldan mümkün olan en yüksek miktarda stok yapmak zorunda kalırsınız ya da tedarikçilerinize belki de işletmenizin yakınlarında (Dell’in yaptığı gibi) büyük stok yığınları bulundurmaları için baskı yaparsınız. </st><st c="1555">Bu şekilde bir yalın operasyonu yürütmek olanaksızdır. </st><st c="1610">Katı bir siparişe göre imalat modeli, stok yığınlarına, gizli problemlere ve büyük olasılıkla kötü kaliteye yol açar. </st><st c="1728">İşin garibi, fabrikada dağınıklık ve kaos hâkim olacağından, büyük olasılıkla akış süreleri de uzar.</st></p>
			<p><span><st c="1828">“Sipariş üzerine üretim” çoğu zaman büyük bir bitmiş ürün deposundan “sipariş üzerine seç al” uygulamasına dönüşür. </st><st c="1945">Toyota, üretim planını seviyelendirerek ve her zaman müşterilerden gelen sipariş sırasına göre üretim yapmayarak en yalın operasyonu yaratabileceğini ve sonunda müşterilere daha iyi hizmet ve kalite sunabileceğini görmüştür.</st></span></p>
			<p><span><st c="2169">Sipariş üzerine imalat sistemiyle çalışan tanıdığım bazı işletmeler aslında “sipariş üzerine imal edilecek” ürünler için müşterilerinden altı ila sekiz haftalık bir bekleme süresi talep ediyorlar. </st><st c="2367">Birkaç “özel” müşteri araya girerek, müşterilerin büyük çoğunluğunun zararına işini öne alabiliyor. </st><st c="2467">Fabrika ile müşteri arasında dağıtım merkezleri, yerel depolar ve mağaza stokları vardır. </st><st c="2557">Yine de imalat tesisleri her gün müşterinin siparişini tam olarak imal etmek için ciddi bir baskı altındadır. </st><st c="2667">Burada bir saçmalık yok mu? </st><st c="2695">Peki ama müşteri ürününü almak için altı hafta bekleyecek olduktan sonra, yöneticilerinize işkence edip, bugün aldığınız bir siparişi yerine getirmek için süreçte devasa bir israfa yol açmaya ne gerek var? </st><st c="2901">Onun yerine, niye siparişleri biriktirip üretim planını seviyelendirmiyorsunuz? </st><st c="2981">Bu yaklaşımla üretim akış süresini kısaltabilir, parça stokunuzu kısabilir ve bütün müşterilerinize daha kısa standart akış süreleri sunabilirsiniz; sonuçta bu, “bir acele et, bir yavaşla” şeklindeki siparişe göre üretim yöntemine kıyasla daha büyük bir genel müşteri memnuniyeti sağlar. </st><st c="3269">Pek çok şirkete hızlı ilerlemek için yavaşlama yaklaşımı saçma geliyor – ta ki biri çıkıp da deneyene kadar. </st></span></p>
			<p><span><st c="3378">Toyota yöneticileri ve çalışanları israftan söz ederken Japonca “muda” sözcüğünü kullanırlar; muda’yı ortadan kaldırmak ve en belirgin yedi muda çeşidi yalın imalat çabalarının odak noktasıdır. </st><st c="3572">Fakat yalın çalışma açısından önem taşıyan iki M daha var; bu üç M birlikte bir sistem oluşturur. </st><st c="3670">Aslına bakarsanız, sadece yedi muda israfına odaklanmak işgücü üretkenliği ve üretim sistemine zarar verebilir. </st></span><span><st c="3782">Toyota Tarzı 2001</st></span><span><st c="3799"> belgesi “</st></span><span><st c="3809">Muda, Muri ve Mura’yı</st></span><span><st c="3831"> ortadan kaldırmaktan” söz eder (</st></span><span><st c="3864">Bak.</st></span><span><st c="3869"> Şekil 4.1). </st><st c="3882">Bu üç M şunlardır:</st></span></p>
			<p><img src="image/30.png" alt="" /></p>
			<p><span><st c="3900">Şekil 4.1 </st></span><st c="3911"> Üç M: muda (israf), mura (düzensizlik) ve muri (aşırı yük). </st><st c="3971">Doğru akış için üçünü de ortadan kaldırmak gerek.</st></p>
			<p><span lang="en-US" xml:lang="en-US"><st c="4020">n</st></span><span><st c="4022">	Muda – değer katmayan işler.</st></span><span><st c="4051"> En iyi tanıdığımız M olan muda önceki bölümlerde anlattığımız yedi israfı kapsar. </st><st c="4134">Bunlar akış sürelerini uzatan, bir malzemeyi ya da aleti almak için gereksiz hareketlere neden olan, stok fazlalığı yaratan, hatalar yüzünden tekrar işlem yapmayı gerektiren ya da sonuçta ne şekilde olursa olsun beklemeye yol açan israf niteliğindeki faaliyetlerdir.</st></span></p>
			<p><span lang="en-US" xml:lang="en-US"><st c="4400">n</st></span><span><st c="4402">	Mura – düzensizlik. </st></span><span><st c="4423">Normal üretim sistemlerinde kimi zaman insanlarla makinelerin kaldırabileceğinden fazla iş yükü olur, kimi zaman da yapacak iş olmaz. </st><st c="4557">Düzensizlik, düzgün yürümeyen üretim planı ya da işin durması, malzeme eksikliği veya imalat hatası gibi iç sorunlardan ötürü bir inip bir çıkan üretim hacminden kaynaklanır. </st><st c="4732">Mura sonuçta muda’ya neden olur. </st><st c="4765">Üretim düzeylerindeki düzensizlik makineleri, malzemeleri ve insanları – ortalama gereklilikler bunun çok altında kalsa bile – en yüksek düzeyde üretim için hazır tutma zorunluluğu demektir. </st><st c="4956">Ve </st></span><span><st c="4959">düzensizlik bazen çok az çalışmaya, bazen de – doğrudan Muri’ye varan –aşırı yük oluşmasına yol açar. </st></span></p>
			<p><span lang="en-US" xml:lang="en-US"><st c="5061">n</st></span><span><st c="5062">	Muri – insanlara veya makinelere aşırı yüklenme.</st></span><span><st c="5111"> Muri bir bakıma yelpazede muda’nın tam karşı ucundadır. </st><st c="5168">Muda düşük performansla çalışmayı temsil ederken, Muri bir makineyi ya da kişiyi doğal sınırlarının ötesinde zorlar. </st><st c="5285">İnsanlara aşırı yük bindirmek iş güvenliği ve kalite sorunları üretir. </st><st c="5356">Makinelere aşırı yük bindirmek ise arızalara ve imalat kusurlarına yol açar. </st><st c="5433">Başka bir deyişle muri, muda’ya yol açabilir. </st><st c="5479">Daha da kötüsü, insanlara aşırı yüklenmek sağlık ve iş güvenliği problemleri doğurabilir. </st></span></p>
			<p><span><st c="5569">Diyelim ki, çılgın gibi salınan bir üretim programınız ve iyi dengelenmemiş ya da güvenilir olmayan bir üretim süreciniz var. </st><st c="5695">Yalın düşünceyi uygulamaya başlamaya ve muda’yı üretim sisteminizden “tasfiye etmeye” odaklanmaya karar verdiniz. </st><st c="5809">İşe sisteminizdeki stoku azaltmakla başlarsınız. </st><st c="5858">Ardından iş dengesine bakar ve sistemdeki çalışan sayısını azaltırsınız. </st><st c="5931">Sonra işyerini israf niteliğindeki hareketleri azaltmaya yönelik olarak daha iyi organize edersiniz. </st><st c="6032">Son olarak geri çekilir ve sistemi kendi haline bırakırsınız. </st><st c="6094">Üzüntüyle tanık olacağınız şey, sistemin yere çakılması olur. </st><st c="6156">İlk başta, işler çalışma merkezlerine stoksuz olarak her seferinde tek-parça halinde akmaya başlayınca, göreceğiniz tek şey düzensiz bir tek-parça akıştır. </st><st c="6312">İşçilerin bazen yapacak çok az işleri olur, bazen de aşırı iş yükü altında kalırlar. </st><st c="6397">Makineler çok daha sık arızalanır. </st><st c="6432">Elinizde malzeme kalmaz. </st><st c="6457">Sonunda “Yalın üretim burada yürümüyor” sonucuna vararak, stoklarınızı çoğaltmaya başlarsınız. </st></span></p>
			<p><span><st c="6552">Ne ilginçtir ki, yalın araçları uygulamada en yaygın yaklaşım muda’ya odaklanmaktır, çünkü yedi israfı saptamak ve sonlandırmak kolaydır. </st><st c="6690">Fakat birçok şirket sisteme istikrar kazandırmak ve “denge” yaratmak gibi daha zor bir süreci göze alamaz – oysa işin gerçek, dengeli ve yalın akışını yaratmak için olmazsa olmaz olan budur. </st><st c="6881">Toyota bu üretim planını seviyelendirme konseptine “heijunka” adını vermiş; bu kavramın TÜS’ün temeli ve belki de Toyota Tarzının en mantığa aykırı görünen ilkesi olduğu söylenebilir. </st><st c="7065">Mura’yı ortadan kaldırmanın temeli heijunka’yı başarıyla gerçekleştirmektir; muri ile muda’yı ortadan kaldırmanın temeli de mura’nın sona erdirilmesidir. </st><st c="7219">Taiichi Ohno bunu şöyle açıklıyor: </st></span></p>
			<p><st c="7254">Yavaş ama istikrarlı şekilde ilerleyen kaplumbağa çok az israfa yol açar ve başta hızla koşup öne geçtikten sonra durup uykuya dalan süratli tavşana göre çok daha makbuldür. </st><st c="7428">Toyota Üretim Sistemi, bütün işçiler bu kaplumbağa gibi hareket ederse yaşama geçirilebilir.</st><span><st c="7520">1</st></span></p>
			<p><span><st c="7522">Aynı şeyi diğer Toyota yöneticilerinin de tekrarladığını duydum: “Hızlı ama dalgacı tavşan gibi değil, yavaş ve istikrarlı kaplumbağa gibi olmalıyız.” ABD üretim sistemi, işçileri tavşan gibi davranmaya zorluyor. </st><st c="7735">Gerçekten ağır bir tempoda çalışmaları, kendilerini paralamaları, sonra da bir kenara çekilip uykuya yatmaları bekleniyor. </st><st c="7858">Çoğu Amerikan fabrikasında montaj hattındaki iki işçiden biri iki iş birden yaparken, öteki boş oturur ve işçiler günlük üretim kotalarını doldururlar ama aşırı yükleme yaparak. </st><st c="8036">Toyota’da muda sahadaki çalışma grubunun üzerinde çalışabileceği bir şey olarak görülür, fakat aşırı iş yükleme ve düzensizlik yönetimin sorumluluğudur. </st><st c="8189">Gördüğüm kadarıyla seviyelendirme pek çok iş insanına kafa karıştırıcı geldiği ve çoğunlukla müşteri siparişlerindeki kestirilemez dalgalanmalardan ötürü olanaksız göründüğü için çok sayıda değişik iş tipinden örnekler vereceğim.</st></span></p>
			<p><st c="8418">HEİJUNKA – DÜŞÜK ÇEŞİTLİLİKTEKİ ÜRETİMDE </st></p>
			<p><st c="8460">PLANLARIN SEVİYELENDİRİLMESİ</st></p>
			<p><st c="8488">Heijunka üretimin hem hacim hem de ürün karmasıyla seviyelendirilmesi demektir. </st><st c="8569">Heijunka üretimi çılgınca inip çıkan müşteri siparişlerinin gerçek akışına göre ayarlamaz, bir dönem içindeki toplam hacmi alır ve bunu, belli bir süre her gün aynı miktar ve aynı ürün karmasının yapılacağı şekilde seviyelendirir. </st><st c="8800">TÜS yaklaşımı başından beri üretim partilerinin boyutlarını küçük tutmak ve müşteri (iç veya dış) ne isterse onu imal etmek olmuştur. </st><st c="8934">Gerçek bir tek-parça akışta A ve B ürünlerini müşteri siparişlerinin gerçek üretim sırasına göre imal edebilirsiniz (örneğin, A, A, B, A, B, B, B, A, B, B…) </st></p>
			<p><span><st c="9091">Böyle bir üretim sırasına göre imalat yapmanın yol açtığı problem, parçaların düzensiz bir şekilde imal edilmesidir. </st><st c="9208">Pazartesi günü siparişler salı gününün iki katı olursa, işçilere pazartesi günü fazla mesai yaptırıp, salı günü de eve erken göndereceksiniz demektir. </st><st c="9359">Bunu ayarlamak için fiili müşteri talebine bakar, hacim ve ürün karması şablonlarını belirler ve her gün seviyelendirilmiş bir plan hazırlarsınız. </st><st c="9506">Örneğin, sözgelimi her beş B’ye karşılık beş A ürettiğinizi biliyorsunuzdur. </st><st c="9583">Şimdi ABABAB şeklinde düz bir üretim sıralaması yaratabilirsiniz…. </st><st c="9650">Buna seviyelendirilmiş karma üretim modeli denir, çünkü müşteri talebini farklı modellere göre farklı üretim tiplerini dağıtan ve hacmi seviyelendiren öngörülebilir bir sıraya göre ayarlıyorsunuz.</st></span></p>
			<p><span><st c="9846">Şekil 4.2’de çim biçme makineleri için motor üreten bir motor imalathanesinde seviyelendirilmiş bir plan örneği yer alıyor (gerçek bir örnektir). </st></span></p>
			<p><span><st c="9993">Bu örnekte üretim bandı küçük, orta ve büyük üç farklı ebatta motor üretiyor. </st><st c="10071">En çok orta boy motorlar gidiyor, bu nedenle hafta başında önce onlar üretiliyor – pazartesiden çarşamba öğleye kadar. </st><st c="10190">Sonra, bantta çarşamba öğleden başlayarak cuma sabahına kadar küçük motor imalatı için birkaç saatliğine kalıp değiştiriliyor. </st><st c="10317">Son olarak, en az talep gelen büyük motorlar cuma öğleden sonra imal ediliyor. </st><st c="10396">Bu seviyelendirilmemiş planda en az dört yanlış var:</st></span></p>
			<p><span><st c="10448">1.	</st><st c="10452">Müşterinin ne alacağı genellikle öngörülebilir değildir.</st></span><span><st c="10508"> Müşteri hafta boyunca orta ve büyük motor alıyor. </st><st c="10559">Ama eğer ki müşteri hafta başında aniden beklenmedik bir şekilde çok sayıda büyük boy motor almaya karar verirse, işletmenin başı derde girecektir. </st><st c="10707">Bunu aşmanın yolu, bütün motorlardan bitmiş ürün stoku bulundurmaktır, ama bu da gereksiz yüksek bir stok maliyeti getirir.</st></span></p>
			<p><span><st c="10830">2.	</st><st c="10834">Satılmayan mal riski söz konusudur.</st></span><span><st c="10869"> İşletme pazartesiden çarşambaya kadar üretilen orta boy motorların tümünü satamazsa, stoka atıp bekletmek zorundadır. </st><st c="10988">Bu arada bir tasarım değişikliği olursa, modası geçeceği için hepsi elinde kalabilir.</st></span></p>
			<p><img src="image/31.png" alt="" /><st c="11073"></st></p>
			<p><span><st c="11082">Şekil 4.2 </st></span><st c="11092"> Geleneksel üretim (düzleştirilmemiş)</st></p>
			<p><span><st c="11128">3.	</st><st c="11132">Kaynak kullanımı dengesizdir.</st></span><span><st c="11161"> Büyük bir ihtimalle farklı büyüklükteki motorların imal edilmesi için farklı işgücü özelliklerine ihtiyaç olacaktır; ayrıca en büyük motorlar için en uzun çalışma süresine gerek duyulması doğaldır. </st><st c="11360">Bu durumda fabrika hafta başında ortalama miktarda işgücüne, sonra hafta ortasında daha az miktarda işgücüne ve hafta sonunda ise çok miktarda işgücüne ihtiyaç duyacaktır. </st><st c="11532">Bu dengesizlik bol miktarda muda ve mura üretme potansiyeli taşır.</st></span></p>
			<p><span><st c="11598">4.	</st><st c="11602">Kaynak yönündeki akış süreçlerinde talep düzensizliği oluşur.</st></span><span><st c="11663"> Belki de en ciddi problem budur. </st><st c="11697">İşletme üç tip motor için de farklı parçalar satın aldığından, tedarikçilerinden pazartesiden çarşambaya kadar belli parçalar talep ederken, diğer günler farklı parçalar göndermelerini isteyecektir. </st><st c="11896">Deneyim bize müşterinin talebinin devamlı değiştiğini ve motor işletmesinin plana bağlı kalmasının zaten hiçbir zaman mümkün olamayacağını gösteriyor. </st><st c="12047">Büyük olasılıkla model karmasında büyük oynamalar olacaktır; örneğin büyük motorlarda beklenmedik bir sipariş akını yağar ve bütün bir hafta boyunca bu modelden üretme gereği doğar. </st><st c="12229">Tedarikçi en kötü senaryoya hazır olmak zorundadır, bu amaçla her motor tipi için en azından bir hafta yetecek kadar parça bulundurması gerekecektir. </st><st c="12379">Ve “kırbaç etkisi” denen şey yüzünden bu düzensiz sipariş şekli geri dönüp, tüm tedarik zincirine yayılacaktır.</st></span><span><st c="12490">2 </st></span><span><st c="12493">Bileğinizin sarf ettiği küçücük kuvvetin kırbacın ucunda nasıl yıkıcı ve devasa bir kuvvete dönüştüğünü düşünün. </st><st c="12606">Aynı şekilde motor montaj tesisinde üretim planında meydana gelebilecek en ufak bir değişiklik, nihai müşteriden geriye doğru gittikçe, tedarik zincirinin her aşamasında gittikçe büyüyen stok yığınları üretecektir.</st></span></p>
			<p><span><st c="12820">Yığınlar halinde işlem yapma tarzında amaç her bir üretim ekipmanı için ölçek ekonomisi sağlamaktır. </st><st c="12922">A ürününden B ürününe geçişte kalıp değişikliği yapmak israf olarak görünür, çünkü bu değişim sırasında parça üretimi yapılmaz. </st><st c="13050">Kalıp değiştirme sırasında boş kalan makine operatörüne de para ödenmektedir. </st><st c="13128">Bu durumda mantıklı olan çözüm B ürününe geçmeden önce, A ürününden büyük istif yığınları oluşturmaktır. </st><st c="13233">Ancak bu yaklaşım mura ve muri doğurur.</st></span></p>
			<p><span><st c="13272">Bir yalın üretim danışmanının yönlendirmesiyle, motor imalathanesi süreci dikkatli bir analizden geçirdikten sonra, üretim hattındaki değişikliğin uzun sürme nedeninin önce büyük motor için parça ve alet giriş çıkışı, sonra da küçük motor için yeni parça ve alet giriş çıkışı olmasından kaynaklandığı sonucuna vardı. </st><st c="13590">Ayrıca, farklı büyüklükte motorlar için farklı büyüklükte paletler vardı. </st><st c="13664">İşletmenin buna getirdiği çözüm, operatörün önündeki akış raflarına bütün parçalardan küçük miktarlarda koymak ve üç motor için gereken aletleri kolayca erişilebileceği mesafeye yerleştirmek oldu. </st><st c="13861">Ayrıca her büyüklükteki motoru taşıyabilecek portatif bir palet yapıldı. </st><st c="13934">Bu önlemler kalıp değiştirmeyi tamamen ortadan kaldırarak, işletmeye karma-model bir montaj hattında istediği sırayla motor yapma olanağı sağladı. </st><st c="14081">Böylelikle müşterinin sipariş ettiği parça karmasına uyan üç boy motoru tekrarlayan bir sıralamayla (seviyelendirilmiş) üretme aşamasına geçtiler (</st></span><span><st c="14228">Bak.</st></span><span><st c="14233"> Şekil 4.3). </st><st c="14246">Programı seviyelendirmenin dört yararı oldu:</st></span></p>
			<p><span><st c="14290">1.	</st></span><span><st c="14294">Müşterinin istediği şeyi istediği zaman yapma esnekliği.</st></span><span><st c="14350"> İşletmenin stoklarını ve beraberinde getirdiği problemleri azalttı.</st></span></p>
			<p><span><st c="14418">2.	</st></span><span><st c="14422">Satılmayan mal riskinin azalması.</st></span><span><st c="14455"> İşletme yalnızca müşterinin siparişi kadar üretim yaparsa, elde kalan stok ve depolama maliyeti azalır. </st></span></p>
			<p><span><st c="14560">3.	</st></span><span><st c="14563">İşgücünün ve makinelerin dengeli kullanımı.</st></span><span><st c="14606"> İşletme bazı motorların daha az, diğerlerinin daha fazla çalışma gerektirdiğini hesaplayarak, işi standartlaştırabilir. </st><st c="14727">Toyota bunu ağırlıklı ortalama standartlaştırılmış iş olarak tanımlıyor. </st><st c="14800">Ekstra çalışma gerektiren bir büyük motorun ardından yine bir büyük motor sıraya girmedikçe, işçiler az bir ekstra süreyle bunun üstesinden gelebilir, sonra da aradaki farkı küçük motorda kapatabilirler. </st><st c="15004">Tesis bu durumu göz önünde bulundurup programı seviyelendirince operatör verimliliğini artırmakla birlikte gün boyunca daha dengeli ve yönetilebilir iş yüküne sahip oldu.</st></span></p>
			<p><span><st c="15174">4.	</st></span><span><st c="15178">Kaynak yönündeki süreçlerde ve işletmenin tedarikçilerinde talebin düzgünleşmesi.</st></span><span><st c="15259"> İşletme kaynak yönündeki süreçlerde tam zamanında sistemini kullanır ve tedarikçiler günde birkaç kez teslimat yaparsa, karşılarında istikrarlı ve düzgün bir sipariş düzeni bulacaklardır. </st><st c="15448">Bu, onlara stoklarını azaltma ve sağlanan tasarrufun bir kısmını müşteriye yansıtma olanağı verecektir, böylece bu seviyelendirmeden herkes yarar sağlayacaktır.</st></span></p>
			<p><span><img src="image/32.png" alt="" /></span></p>
			<p><span><st c="15608">Şekil 4.3 </st></span><st c="15619"> Heijunka üretimi (seviyelendirilmiş)</st></p>
			<p><span><st c="15655">Eğer fabrika kalıp değiştirme için hazırlık süresini azaltacak ya da bu örnekte olduğu gibi ortadan kaldıracak bir yol bulmasaydı, bunların hiçbiri gerçekleşemezdi. </st><st c="15821">Birçok tesiste hazırlık süresini ciddi ölçüde düşürmek ilk bakışta gerçekçi görünmese de, Toyota’nın 1960’larda yaptığı şey tam olarak buydu. </st><st c="15963">Toyota çalışanı olmasa da onunla yakın çalışan endüstri mühendisi Shigeo Shingo kalıp değiştirme süresini yüzde 97 oranında azaltmayı başardı. </st><st c="16106">Kılı kırk yaran bir endüstri mühendisi olan Shingo tam bir Toyota tarzıyla, işçilerin kaydettiği her milimetrik gelişmeye ve en ufak adımlara dikkat ederek dev preslerin kalıp değiştirme ve ayarlama sürecini baştan sona inceledi ve yapılan çalışmanın büyük kısmının iki kategoriye ayrılabileceğini ortaya çıkardı: bunlar ya muda’ydı ya da pres çalışırken yapılabilecek şeylerdi. </st><st c="16485">İkinci kategoriyi pres dururken yapılması gereken çalışmayı ifade eden “iç set-up”ın tersine, “dış set-up” olarak adlandırdı.</st></span><span><st c="16610">3</st></span><span> </span></p>
			<p><span><st c="16612">Geleneksel kitle üretiminde, üretim hattını bir modelden diğerine değiştirirken kurulum ekiplerinin ilk yaptığı şey presi durdurmak oluyordu. </st><st c="16754">Shingo kalıp değiştirmenin ne kadarının pres çalışmaya devam ederken yapılabileceğini merak ediyordu; bir operatörün çalışma yerini bu amaçla yeniden düzenledi ve operatörün pres çalışırken yapabileceği herhangi bir ayarlama kalmayıncaya kadar bazı teknik iyileştirmeler ekledi. </st><st c="17033">Bir sonraki kalıbı ya da aleti almak, kalıbı önceden ısıtmak ve presin yanına yerleştirmek; bunlar hep pres parça basmaya devam ederken yapılabilecek dış çalışmalardı. </st><st c="17201">Sonunda işçi presi kapattığında, geri kalan yapılacak tek şey hortumları sökmek, eski kalıpları yenileriyle değiştirmek, hortumları geri takmak ve tekrar çalıştırmaktan ibaretti. </st><st c="17380">Hayranlık verici bir şekilde, bu yüzlerce tonluk preslerde kalıp değiştirmek önceden saatlerce sürerken, şimdi birkaç dakika içinde yapılabildiği ortaya çıkmıştı. </st><st c="17543">Shingo buna “tekli dakikalarda kalıp değiştirme” (SMED) adını verdi. </st><st c="17612">Bunu araba yarışlarında pit ekiplerinin yarış arabasının bakımını bir dakikadan kısa bir süre içinde hızla bitirip piste geri göndermesine benzetebilirsiniz. </st><st c="17770">Pit ekibi sağladığı rekabet avantajından ötürü, bu yöntemi sürekli geliştirmiş ve iyileştirmiştir.</st></span></p>
			<p><span><st c="17868">Southwest Airlines uçaklarını hızla bakımdan geçirmenin rekabet üstünlüğü kazandırdığını çabuk fark etti ve gerektiğinde uçak motorlarını değiştirmeyi de katarak, bu konuya büyük bir ağırlık verdi. </st><st c="18067">Böylece havada kalma süresi artarken, havalimanında boş yattığı süre azaldı. </st><st c="18144">Müşterilerin bekleme süreleri aşağıya çekildi. </st><st c="18191">Belli sayıda uçuş için gereken uçak adedi de düştü.</st></span></p>
			<p><span><st c="18242">Japonya’da bu kalıp değiştirme işi yıllar içinde bir tür spor haline geldi – tıpkı Amerikan rodeosunun imalat dünyasındaki eşi gibi. </st><st c="18376">1980’li yıllarda Japonya’ya yaptığım bir gezi sırasında ziyaret ettiğimde, Mazda’ya preslenmiş kapı panelleri üreten bir tedarikçinin bir ekibinin kısa bir süre önce yüzlerce tonluk bir presi 52 saniyede değiştirerek ulusal çaptaki bir yarışmayı kazanmış olduğunu öğrenmiştim. </st></span></p>
			<p><span><st c="18653">Toyota’nın üretim planını seviyelendirmeye takıntılı olduğunu düşünebilirsiniz, ama bu Toyota Üretim Sisteminin işlemesi açısından zorunluluktur. </st><st c="18799">Heijunka’nın ardındaki düşünce süreci Şekil 4.4’teki akış şemasında özetleniyor. </st><st c="18880">Seviyelendirme, iş hattında standartlaştırılmış ve dengelenmiş iş için şart olan takt’a (istikrarlı talep hızı) olanak sağlar. </st><st c="19007">Kaynak yönündeki süreçler ve tedarikçilerden seviyelendirilmiş çekme için gerekli olan bu süreç asgari stok, asgari maliyet ve en iyi kaliteyi üretir.</st></span></p>
			<p><span><img src="image/33.png" alt="" /><st c="19157"></st></span></p>
			<p><span><st c="19161">Şekil 4.4 </st></span><st c="19171"> Toyota üretim planını niye seviyelendirir?</st></p>
			<p><st c="19213">SEVİYELENDİRİLMİŞ BİR FABRİKADA YARI-ÖZEL KONUTLAR İNŞA ETMEK</st></p>
			<p><st c="19275">Toyota Konut Şirketini Japonya dışında çok az kişi duymuştur. </st><st c="19338">Sürpriz! </st><st c="19347">Toyota 1975’ten beri Japonya’da evler tasarlayıp inşa ediyor. </st><st c="19409">Toyota Konut Şirketi sektöre müstakil evlerle giriş yapıp site, apartman ve kiralık dairelerle  yelpazesini genişleten başarılı bir şirkettir. </st><st c="19551">2017 mali yılında satılan konsolide konut sayısı 10.321’i ve net geliri 300,8 milyar yeni (yaklaşık 2,7 milyar dolar) buluyordu. </st><st c="19680">Toyota konutların büyük bölümünü fabrika montaj hattında imal ediyor. </st><st c="19750">Fabrika, inşaat sahasından çok bir otomobil imalathanesini andırıyor. </st><st c="19820">Bir müşteriye ev inşa etmek, 2013 yılındaki ziyaretim sırasında, en az 15 gün sürüyordu. </st><st c="19909">Bir fabrikada imal edilen modüler evlerin bir evin, araziye temelden dikilen bir binadaki konutlara göre daha ucuz ve daha az tercih edilir olacağını zannederiz. </st><st c="20071">Ama Toyota’nın evleri hem pahalı, hem de çok tutuluyor; özellikle 242 metre karelik kişiye özel en üst modeli, 1 milyon doların üzerinde bir rakama satılıyor. </st><st c="20230">Evler sağlam, depreme dayanıklı ve çevre dostu. </st><st c="20278">İş her ne kadar kazançlıysa da, Toyota’nın genel kazançlarına katkısı küçük kalıyor; ama Toyota’ya deneysel öğrenim merkezi olarak daha fazla değilse bile, eşit ölçüde yarar sağlıyor. </st></p>
			<p><span><st c="20462">Çok sayıda varyant içeren böylesine karmaşık bir ürün imal ederken üretim planının nasıl seviyelendirilebileceği – yani yüksek karma, yüksek çeşitlilik koşullarında heijunka – sorusu, konut firmasında üzerinde durulan araştırma konularından biriydi. </st><st c="20712">Bu yöndeki çalışmayı Toyota’daki dönemin en iyi TÜS uzmanlarından Kenji Miura yönetiyordu. </st><st c="20803">Süreç bir otomotiv işletmesindeki süreçlere çok benzeyen bir şekilde başlıyordu: robotlar çelik çerçeveleri kaynaklayarak yalnızca bu işlemle evin çeşitli odalarının dış hatlarını belirliyordu. </st><st c="20997">Bu aşamadan sonra çelik çerçeveler montaj bandına alınıyor, burada otomobil yerine odalar çeşitli istasyonlardan geçiyordu (</st></span><span><st c="21121">Bak.</st></span><span><st c="21126"> Şekil 4.5). </st><st c="21139">Her oda tıpkı bir Lego evi inşa eder gibi, daha sonra yerinde monte edilecek bölmelerden oluşuyordu. </st><st c="21240">Oda montaj bandından çıkarken sıhhi tesisat, elektrik tesisatı ve dolaplar gibi çoğu sabit parçası yerleştirilmiş olarak çıkıyordu, alçıpanlar ve elektrik kabloları yerinde monte edilmek üzere içine istifleniyordu. </st><st c="21455">Toyota karma-model otomotiv montajı tesislerinde heijunka deneyimine sahipti, ama konut farklı bir şeydi. </st><st c="21561">Her oda diğerinden farklıydı ve müşterilerin özel isteklerinin düzeyi görece genişti.</st></span></p>
			<p><span> </span></p>
			<p><span><img src="image/100.png" alt="" /></span></p>
			<p><span><st c="21646">Şekil 4.5  </st></span><st c="21657">Bir Toyota evinin, iş yükü takt’a göre dengelenmiş bir montaj hattında inşa edilen odaları</st></p>
			<p><span><st c="21747">Hattı seviyelendirmenin ilk adımı her odayla ilgili yapılacak işleri ve her işin süresini belirlemektir. </st><st c="21853">Sonra bu işler farklı iş istasyonlarına dağıtılır. </st><st c="21904">Bazı odaların yapımı diğerlerinden daha uzun sürer ve Toyota işi uzun süren odaların arka arkaya dizilmeyip sürece yayılmasını sağlayarak, amaca katkıda bulunabilir. </st><st c="22070">Bazı tekil işler bütün diğer işlerin toplamından uzun sürebilir; örneğin el yapımı ahşap merdivenler gibi işler hat dışında ayrıca ele alınır (Şekil 4.6). </st><st c="22225">Montaj hattı için görselleştirilmiş son derece ayrıntılı bir üretim planı, ayrıca bir de hat-dışı istasyonlar için hazırlanmış görsel plan bulunur. </st></span></p>
			<p><span><img src="image/101.png" alt="" /></span></p>
			<p><span><st c="22373">Şekil 4.6 </st></span><st c="22383"> Hat-dışı modül (kişiye özel üretilen ahşap merdivenler tercihe göre değiştiğinden çok fazla işgücü gerektirir)</st></p>
			<p><span><st c="22493">Toyota’nın konut imalathanesini birkaç yıl arayla üç kez ziyaret ettim ve her seferinde ciddi iyileştirmelerle karşılaştım. </st><st c="22618">Örneğin ilk iki ziyaretimde ekip üyeleri evleri sırayla inşa ediyorlardı – bütün odalar birer birer imal ediliyordu. </st><st c="22735">Bu çalışma yöntemi onlara bir evin odalarına harcanan iş yükünü seviyelendirme olanağı veriyordu. </st><st c="22833">Üçüncü ziyaretimde yöneticilerin, iki evin odalarını aynı anda yapmanın büyük avantaj sağladığını öğrenmiş olduklarını gördüm; böylece daha çok sayıda odayı seviyelendirme olanağı elde ediyorlardı. </st><st c="23031">Örneğin, hatta hemen arkasından gelen daha küçük standart bir mutfağa göre, daha fazla kişiye özel öğeler içeren daha lüks bir mutfak imal edilebiliyordu. </st><st c="23186">Bir grup ekip üyesi iki oda arasında gidip gelerek çalışıyor, ortalamada iki oda takt süresi içinde tamamlanıyordu. </st><st c="23302">İki evin odaları üzerindeki çalışmaları birleştirmek, aynı zamanda bazı hat-dışı işleri hat-içinde yapma olanağı da veriyordu.</st></span></p>
			<p><span><st c="23428">Yalın inşaat önemli bir küresel harekete dönüştü, ama ben Toyota’nın dışında heijunkaya bu ölçüde bağlılık ve ayrıntıya özen gösterildiğini görmedim. </st><st c="23579">Bana kolayca “Çok fazla çeşitlilik var, heijunka olanaksız” diye itiraz edebilirsiniz. </st><st c="23666">Ancak Toyota için olanaksız demek, şirketin daha yoğun bir şekilde kafa yorması ve daha çok deneme yapması demektir.</st></span></p>
			<p><st c="23782">SEZONLUK ALÜMİNYUM OLUK İMALATI İÇİN ÜRETİM PLANININ SEVİYELENDİRİLMESİ–BAZEN KASTEN FAZLA STOK ÜRETMEK DAHA İYİDİR</st></p>
			<p><st c="23898">Günümüzde evlerin alüminyum su olukları, en azından Amerika’da, siparişe göre ve inşaat sahasında imal ediliyor. </st><st c="24012">Malzeme tabakalar halinde inşaat yerine getiriliyor, ölçüye göre kesilerek şekil veriliyor, uç başlıkları takılıyor ve sonra da oluklar yerine yerleştiriliyor. </st><st c="24172">Montajcıların kullandığı boyalı alüminyum tabakalarının önemli bir kısmını Midwest’teki bir işletme üretiyor. </st><st c="24282">Karmaşık bir özelliği olmayan bu alüminyum tabakaların eni, boyu ve rengi değişik olabiliyor. </st><st c="24376">Ayrıca, talebe göre farklı işyerleri ve depolara gönderilmek üzere farklı kutularda paketlenebiliyor.</st></p>
			<p><span><st c="24477">Bu şirket önceleri siparişe göre imalat modelini benimsemişti. </st><st c="24541">Sevkiyatlar çoğunlukla tam zamanında yapılıyordu, ama hammadde temini, işlemlerin planlanması, ürünün imali, bitmiş ürünün depoya aktarılması, sonra bu malların düzinelerle nakliye ambarına taşınması, en hafif bir tabirle, tam bir kaostu. </st><st c="24780">Her yerde stok vardı. </st><st c="24802">Yine de şirket sürekli olarak, müşterilerin sipariş ettiği olukları üretmek için gereken kritik malzemede eksiklik çekiyordu. </st><st c="24928">Büyük müşterilere mal naklini hızlandırmanın maliyeti günden güne artıyordu. </st><st c="25005">Durmadan yeni eleman alınıp çıkarılıyordu. </st><st c="25048">İşin sezonluk olması da büyük bir problemdi. </st><st c="25093">Home Depot gibi dev depo mağazalar ilkbahar ve yaz başında muazzam miktarlarda su oluğu alıyor, yılın geri kalan kısmında ise hemen hemen hiç sipariş vermiyorlardı. </st><st c="25258">Böylece yüksek sezonda çok miktarda geçici deneyimsiz işçi alınıyor, birkaç ay sonra da çıkarılıyordu.</st></span></p>
			<p><span><st c="25360">Midwest’teki oluk fabrikası Toyota Üretim Sistemi Destek Merkezinde çalışmış bir uzmanı işe almaya karar verdi. </st><st c="25473">Danışman hiç akla gelmeyecek bir şey önerdi – eğer seçili ürünlerde önceden stoklamak üzere üretim yaparlarsa, genel anlamda üretim daha yalın hale gelir ve heijunka olanağı yaratırdı. </st><st c="25658">Daha yalın hale gelmek için daha çok stok yapmak mı? </st><st c="25711">Hadi canım sen de! </st><st c="25730">Şirket bunu ilk başta mantıksız bulduğu halde, danışmanın tavsiyesini hayata geçirdi. </st><st c="25816">Belki de Toyota’ya duyduğu güven kuşkularına baskın çıkmıştı.</st></span></p>
			<p><span><st c="25877">Danışmanın şirkete ilettiği dört ayrı yerde dört tür stok bulundurma talebi, önerisini daha da saçma hale getirdi. </st><st c="25993">Birincisi, kamyona bir an önce yüklenebilmesi için bekleme alanında istiflenecek, gerçekten siparişe göre imal edilecek ürünlerdi. </st><st c="26124">İkincisi, işletmenin önceden, satılacağından mutlaka emin olduğu yüksek hacimli sezon üretimi yapmasıydı. </st><st c="26230">Bu üretim yıl boyunca düzenli bir şekilde sürdürülerek önce sezona yönelik stok tamponunda biriktirilecek, sonra yoğun bahar/yaz sezonu gelince ortaya çıkarılacaktı. </st><st c="26396">Üçüncüsü ise, sezon tamponunda yer almayan ve zaman zaman talep sıçramasına konu olan mallar için beklenmedik ölçüde yüksek talepleri karşılamak üzere kullanılacak emniyet stokuydu. </st><st c="26578">Dördüncüsü ise fabrikada makinelerin arıza yapması gibi nedenlerle iş kesintileri yaşandığında müşterilere mal sevkiyatının devam etmesini sağlayacak tampon stoktu; bu durumda stok çeşitliliğini esas olarak işletme belirleyecekti.</st></span></p>
			<p><span><st c="26808">Danışmanın tavsiyesi üzerine, bu dört stok türünden her biri, stok miktarlarını herkes her an görebilsin diye açıklayıcı görsellerle birlikte, alüminyum oluk işletmesinin ayrı bir bölümüne yerleştirildi (7. </st><st c="27016">İlke). </st></span></p>
			<p><span><st c="27023">Stoklar 5. </st><st c="27034">İlkede anlatılan kanban sisteminin (üretim hattına belli bir nihai üründen belli bir miktarda yapma talimatı veren kartlar) yardımıyla yenileniyordu. </st><st c="27184">Örneğin, en büyük stok sezonluk tampon stokuydu. </st><st c="27233">Sezon dışında oluşturuluyor ve satışların en yüksek düzeyde olduğu ilkbahar gelip çattığında doruğa ulaşıyordu. </st><st c="27345">Önceden belirlenmiş miktarlarda sezon tamponu hazır tutuluyordu ve üretim hücresi bu belirlenmiş miktarları esas alarak yalnızca geri kalan gerekli paketler için kanban kullanıyordu. </st><st c="27528">Stok girişinde yıl içindeki ayların çamaşır ipine dizilmiş gibi gösterildiği bir tabela bulunuyordu. </st><st c="27629">Örneğin, yıl boyunca sabit bir üretim rakamı belirlenmiş ürünlerde, Ağustos ayına kadar tamamlanması gereken miktar için “Ağustos” yazan bir işaret olurdu. </st><st c="27785">Ağustosta ulaşılan stok miktarı saptanan düzeyi aşmışsa, herkes burada çözülmeyi bekleyen bir fazla stok problemi olduğunu görebiliyordu.</st></span></p>
			<p><span><st c="27922">Kanban sisteminde bilgi akışı müşterinin siparişiyle başlar ve bir çekme sistemi şeklinde operasyonlar üzerinden geriye doğru çalışır. </st><st c="28058">Bu şirkette son bir kesme ve paketleme (tek-parça akış) hücresi sipariş üzerine yapacağı imalat için gerçek müşteri siparişlerini alır. </st><st c="28194">Ama siparişler düşük olduğunda, işçiler boş oturmaz. </st><st c="28247">Ya sezonluk tampon stoklar için, ya emniyet stokuna ya da kullanıldığı için azalan tampon stoka mal üretir. </st><st c="28355">Üretilecek sezonluk stok, emniyet stoku ve tampon stok kanban kartlarıyla ifade edilir. </st><st c="28443">Bu kartlar bir planlamacı tarafından “heijunka kutusu” denilen ve planı seviyelendiren görsel bir planlama kutusu içinde tasnif edilir (Şekil 4.7). </st><st c="28591">Kutuda her ürün için, örneğin saat 8:00’de, 8:10’da, 8:20’de vb. </st><st c="28656">yapılması gerekenler tek tek belirtilmiştir. </st><st c="28701">Kartlar yerlerine yerleştirilerek üretim hücresine yollanır. </st><st c="28762">Bunlar hücreye ne yapacağını ve hangi hızla yapacağını bildirir. </st><st c="28827">Hücre, diyelim ki boyalı alüminyum gibi bir malzemeyi işlerken, önceki işlem masasına daha fazla ürün talebini aktaran bir kanban geri gönderilir. </st><st c="28974">Seviyelendirilmiş çekme sistemi, en baştaki boya imalatçısı gibi, tüm tedarikçileri kapsayacak ölçüde yerleşik hale gelmiştir.</st></span></p>
			<p><span><img src="image/34.png" alt="" /></span></p>
			<p><span><st c="29100">Şekil 4.7  </st></span><st c="29111">Alüminyum su olukları için düzenleme formu hücrelerinin programlanması</st></p>
			<p><span><st c="29181">TÜS danışmanının önerisi üzerine çalışma prosedürlerinin standartlaştırılması, kalıp değiştirme sürelerinin azaltılması, hata tespit cihazları yerleştirilmesi gibi başka iyileştirmeler de gerçekleştirildi. </st><st c="29388">Sonuçta tesiste o kadar pürüzsüz bir üretim akışı başladı ki, dış sevkiyatlar için kullanılan 12 platformdan 10’u kapatılarak, işler yalnızca ikisiyle yürütülür hale geldi. </st><st c="29561">Bunlara ek olarak, işletmede performans bakımından inanılmaz bir iyileşme sağlandı. </st><st c="29645">Ürünün toplam imalat süresi yüzde 40 kısaldı, kalıp değiştirme süresi yüzde 70, boyalı ürünlerde süreçteki iş miktarı yüzde 40 ve elde kalan stok oranı yüzde 60 düştü, zamanında sevkiyat oranı yüzde 100’e yaklaştı. </st><st c="29860">İşletme sezonluk tampon stokundan yüksek cirolu ürün satacağı için, satışların yavaş gittiği dönemde daha çok sayıda deneyimli işçi işbaşında kalırken, yoğun dönemde daha az geçici işçiye ihtiyaç duyulacak. </st><st c="30067">Bir yalın paradoks daha: toplam stokunuzu azaltmak için daha çok doğru stok yapın. </st><st c="30150">Bu, en iyi haliyle sistem odaklı düşünmedir!</st></span></p>
			<p><span> </span></p>
			<p><st c="30194">ÖNGÖRÜLEMEZ BİR ÇAĞRI MERKEZİNDE İŞİN SEVİYELENDİRİLMESİ</st></p>
			<p><st c="30251">Dijital çağın iş dünyasında fırtınalar kopardığı günlerde bile gelen telefonlara yanıt vererek müşterilerle konuşan kişileri piyasadan kaldırmaktan henüz çok uzağız. </st><st c="30418">Birçok şirket sonu gelmeyen menüler ve korkunç bekleme müzikleriyle, gerçek insana erişimi elinden geldiğince zorlaştırıyor. </st><st c="30543">Ama bu durum, ABD’nin dört bir yanına pahalı özel gıdalar gönderen Michigan Ann Arbor’daki Zingerman’s Mail Order (ZMO) şirketi için geçerli değil. </st><st c="30691">Aradığınızda hemen büyük olasılıkla karşınıza gerçek bir insan çıkıyor ve size “günlerinin en iyi kısmıymışsınız” gibi davranıyor. </st></p>
			<p><span><st c="30822">ZMO 2004’ten bu yana deposunda yalın dönüşümü sağlamak için yoğun bir çaba yürütüyor, bütün yalın araçları birleştirip işine bağlı bir çalışan kadrosu yetiştiriyor.</st></span><span><st c="30986">4</st></span><span><st c="30988"> Sürecin bir noktasında ZMO elemanları çağrı merkezini iyileştirmeye yöneldiler. </st><st c="31069">Gelen çağrılara ilişkin verileri inceleyerek, günlük, haftalık ve yıllık net kalıplar saptadılar – böylece gün içinde öngörülen yoğunluk zirvesini karşılamak için mantıklı personel ayarlama tahminleri ürettiler. </st><st c="31281">Buna rağmen, gün boyu çağrıların yoğunluk derecesi sürekli değişiyor, yavaşlama dönemlerinde boşta kalanlar oluyordu; çünkü müşterilerin arama saatlerini ya da konuşma sürelerini seviyelendirmeleri mümkün değildi. </st><st c="31495">Sürecin doğası, düzensizlikti.</st></span></p>
			<p><span><st c="31525">Müşterilerin siparişlerini seviyelendirmeyi bırakıp, insanların çalışma şeklini seviyelendirerek farklı bir heijunka anlayışında karar kıldılar. </st><st c="31671">Personel arasındaki çalışma süresi farklılığını nasıl ortadan kaldıracaklarını ve düzgün bir iş akışı yaratacaklarını düşünmeye başladılar. </st><st c="31811">Başlangıç olarak çalışma hücrelerinde çağrı bilgisayar istasyonları kurdular. </st><st c="31889">Koltuklar numaralıydı, bir numaralı koltuk “baş koltuk”tu. </st><st c="31948">İlk çağrıya baş koltuk yanıt veriyordu, ardından gelen çağrılarda, servis görevlileri sırayla diğer koltukları dolduruyorlardı. </st><st c="32076">İş hacminin tavan yaptığı yoğun Noel tatili sezonunda bir baş hücre oluşturuluyor, ardından hacim arttıkça yeni personel hücreleri ekleniyordu. </st><st c="32220">O sıra çağrılarla ilgilenmeyen bir eleman görsel tahtaya gidip (Şekil 4.8), kredi kartıyla gelen siparişleri işleme koymak, rafları düzenlemek, bir sesli çağrıyı yanıtlamak ve hediye kartlarını kayda geçirmek gibi çevrimdışı bir işi gösteren bir sonraki iş kartını alıyordu. </st><st c="32495">Tahtadaki kartlar günün başında iki saatlik bloklar halinde düzenleniyor ve kırmızı tarafı görünecek şekilde yerleştiriliyordu. </st><st c="32623">İş tamamlanınca kartların yeşil yüzleri öne doğru çevriliyordu, böylece o iki saatlik zaman aralığındaki işlerin bitirilip bitirilemediği bir bakışta anlaşılabiliyordu. </st><st c="32792">Basit ama etkili. </st><st c="32810">Çalışanlar herhangi bir denetime gerek duymadan ne yapmaları gerektiğini, tüm dikkatlerini bir müşteriye mi yoğunlaştıracaklarını, yoksa tamamlanması gereken çeşitli ara işlere mi eğileceklerini biliyorlardı.</st></span></p>
			<p><span><img src="image/105.png" alt="" /></span></p>
			<p><span><st c="33018">Şekil 4.8  </st></span><st c="33029">ZMO çağrı merkezi yan işler panosu. </st><st c="33065">Pano iki saatlik bloklar halinde düzenleniyor. </st><st c="33112">Her kartta yapılacak bir iş yer alıyor (örneğin “yeni sipariş araması”, “sesli mesaj kontrolü”, “hediye kart düzenleme” gibi. </st><st c="33238">Sabah bütün kartlar kırmızı tarafı dışa gelecek şekilde diziliyor, tamamlanan işin kartı yeşil tarafı öne gelecek şekilde geri konuyor.</st></p>
			<p><st c="33373">SEVİYELENDİRME İLE AKIŞI BİR ARADA TUTMAK – ZOR İŞ</st></p>
			<p><st c="33424">Her şirket istikrarlı ve öngörülebilir bir iş yükü için istikrarlı bir hacme sahip olmak ister. </st><st c="33521">Peki, satışları kontrol altına alamıyorsanız, tıkanıp kalır mısınız? </st><st c="33590">Bunun yanıtı şudur: Yaratıcı bir zihne sahipseniz asla tıkanmazsınız.</st></p>
			<p><span><st c="33659">TÜS uzmanı imalatçıya, bir miktar bitmiş mal stoku bulundurmayı ve oluklu alüminyum örneğindeki gibi müşterinin çekme sisteminde aldığı şeyleri yenilemek için seviyelendirilmiş bir tempoyla imalatı sürdürmeyi önerecektir. </st><st c="33882">Buna karşılık imalatçı şöyle feryat edecektir: “Ama 15.000 farklı parçamız var!” </st></span></p>
			<p><span><st c="33963">Uzmanın yanıtı şöyle olacaktır: “Önce çok talep edilen, hatta mevsimlik olan daha az sayıdaki parçaya yönelin ve somut sipariş sayısı azken bunları üretip stoklayın.” Bu öneri imalatçıya makul görünür. </st><st c="34165">Ardından işin zor kısmı gelir. </st><st c="34196">TÜS uzmanı üreticiden günlük üretimin seviyelendirilmesi için ürün tipleri arasında nasıl daha sık geçiş yapabileceğini öğrenmesini ister. </st><st c="34335">Bunu duyan imalatçıların çoğu şöyle bir duraksayacaktır. </st><st c="34392">Ne de olsa yığınlar halinde imalat yapmak, yani önce büyük miktarlarda A ürününden imal edip, sonra kalıp değiştirerek bir süre de B ürününe geçmek oldukça elverişlidir. </st><st c="34562">Bir uzman üç saat süren bir değişikliğin beş dakikada nasıl yapılabileceğini göstermedikçe, hızlı bir şekilde kalıp değiştirme olanağı yok gibidir. </st><st c="34710">O durumda bile çoğu imalatçının seri bir şekilde değişiklik yapma disiplini edinmesi zordur. </st><st c="34803">Problemin kökenindeki asıl neden, müşteri taleplerindeki düzensizliğe katkı yapan ve satış elemanlarının elini kolunu bağlayan satış geliştirme stratejileri olabilir. </st><st c="34970">Kuruluşlar yalın üretimde yetkinleştikçe, daha seviyeli bir müşteri talebi sağlamak için işletme düzeyine geçip satış politikalarını değiştirmeye başlarlar. </st><st c="35127">Bunun için şirket yönetiminin kendisini bu konuya adaması gerekir, ama bu kuruluşlar heijunkanın bunu değerli bir yatırıma dönüştüren muazzam yararlarını çabucak fark ediyorlar. </st></span></p>
			<p><span><st c="35305">Ne kadar vurgulasak az. </st><st c="35329">Kesintisiz akışın yalın yararlarını elde etmek için 4. </st><st c="35384">İlkeye gerek vardır: “İş yükünü seviyelendirin, tavşan gibi değil, kaplumbağa gibi. </st><st c="35468">Muda’yı ortadan kaldırmak akışı sağlamanın ancak üçte biridir. </st><st c="35531">Muri’yi ortadan kaldırmak ve mura’yı hafifletmek de aynı ölçüde önemlidir. </st><st c="35606">Standartlaştırılmış işi yürütmek çok daha kolay, ucuz ve hızlıdır. </st><st c="35673">Yetersiz parça ve kusurların yarattığı israf giderek daha kolay fark edilir. </st><st c="35750">Seviyelendirme olmazsa israf çoğalır; bir süre insanlar ve makineler çılgınca çalıştırılır, ama daha sonra boş kalırlar; tıpkı tavşan örneğinde olduğu gibi. </st><st c="35907">Seviyeli bir plana göre çalışmak, satış dahil Toyota’nın bütün bölümleri için geçerlidir. </st><st c="35997">Kuruluşun bünyesindeki herkes hep birlikte bunu başarmak için çaba harcar. </st></span></p>
			<p><span><img src="image/9.png" alt="" /></span></p>
			<p><span lang="en-US" xml:lang="en-US"><st c="36072">n</st></span><span>	</span><st c="36073">Yalın akışa ulaşmak için Üç M’yi ortadan kaldırmak gerekir: Muda (israf), mura (düzensizlik) ve muri (aşırı yükleme).</st></p>
			<p><span lang="en-US" xml:lang="en-US"><st c="36190">n</st></span><span>	</span><st c="36192">Üç M birbiriyle bağlantılıdır. </st><st c="36223">Düzensizlik ve aşırı yük yüksek düzeydeyse, yalnızca mudayı ortadan kaldırmak gerçekte verimliliği ve değer katan akışı azaltmaktan başka bir sonuç vermez. </st></p>
			<p><span lang="en-US" xml:lang="en-US"><st c="36379">n</st></span><span>	</span><st c="36380">Toyota’nın bir karma model tesisinde mura ve muriyi azaltmak sözgelimi Camry, Camry, Avalon, Camry, Camry, Avalon gibi bir seviyelendirilmiş araç üretim karması gerektirir…</st></p>
			<p><span lang="en-US" xml:lang="en-US"><st c="36552">n</st></span><span>	</span><st c="36554">Fabrikaların seviyelendirilmiş bir üretim planı yaratmanın yanında, hızla başka bir ürüne geçmek ve küçük partilerle üretim yapmaları için gereken hazırlık süresini azaltmaları gerekir. </st></p>
			<p><span lang="en-US" xml:lang="en-US"><st c="36740">n</st></span><span>	</span><st c="36741">Bazen en iyisi, müşteri talebindeki dalgalanmalar karşısında tampon olarak yüksek hacimli bitmiş ürün stoku bulundurmak ve yüksek hacimli mal stokunu yenilerken düşük hacimli ürün tiplerinin sipariş üzerine imal edilmesine izin vermektir. </st></p>
			<p><span lang="en-US" xml:lang="en-US"><st c="36980">n</st></span><span>	</span><st c="36981">Heijunka hizmet faaliyetlerinde farklı bir görünüm alabilir, ama yine de geçerliliğini korur; bunun bir örneğini Zingerman’s çağrı merkezinde görüyoruz.</st></p>
			<p><span lang="en-US" xml:lang="en-US"><st c="37133">n</st></span><span>	</span><st c="37135">Heijunkanın zor yanı, tekil işlemlerin bölgesel düzeyde optimizasyonuna odaklı düşünmek yerine, sistem odaklı düşünmeyi gerektirmesidir. </st></p>
			<p><st c="37272">Notlar</st></p>
			<p><st c="37278">1. 	</st><st c="37282">Taichi Ohno, </st><span><st c="37295">Toyota Production System: Beyond Large-Scale Production</st></span><st c="37350"> (New York: Productivity Press, 1988).</st></p>
			<p><st c="37388">2. 	</st><st c="37392">Hau L. </st><st c="37399">Lee, V. </st><st c="37407">Padmanabhan ve Seungjin Whang, “Tedarik Zincirlerinde Kırbaç Etkisi”, </st><span><st c="37477">Sloan Management Review</st></span><st c="37500">, 15 Nisan 1997.</st></p>
			<p><st c="37516">3. 	</st><st c="37520">Shigeo Shingo, </st><span><st c="37535">A Revolution in Manufacturing: The SMED System</st></span><st c="37581"> (New York: Productivity Press, 1985).</st></p>
			<p><st c="37619">4. 	</st><st c="37623">Eduardo Lander, Jeffrey Liker ve Tom Root,</st><span><st c="37665"> Lean in a High-Variety Business: A Graphic Novel About Lean and People at Zingerman’s Mail Order</st></span><st c="37762"> (New York: Productivity Press, 2020).</st></p>
		</div>
	<div id="charCountTotal" value="37800"></div></body>
</html>
