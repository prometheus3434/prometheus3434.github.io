<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOYOTA_TARZI_SON_epub_3.0-16</title>
    <meta http-equiv="Content-Type" content="text/html; charset=utf-8" />
  

</head>
  <body id="TOYOTA_TARZI_SON_epub_3.0-16" lang="tr-TR" xml:lang="tr-TR">
		<div>
			<p id="_idParaDest-14"><a id="_idTextAnchor013"></a><st c="0">6. </st><st c="4">İlke - Standart Dışı Koşulları Saptamak ve Yerinde Kaliteyi Sağlamak İçin Durdurma Kültürü Geliştirmek</st></p>
			<p><st c="106">Bay Ohno, keşfedilen ve hattın durdurulması ile sonuçlanan bir problemin ertesi gün sabahtan önce çözülmesi gerektiğini söylerdi. </st><st c="237">Çünkü dakikada bir yeni araba yapıyorsanız, ertesi gün aynı problemi yine yaşayacağınızı bilirsiniz.</st></p>
			<p><st c="337">—Fujio Cho, Toyota Motor Şirketi başkanı</st></p>
			<p><st c="378">Toyota yerinde montaj yapmak amacıyla, motor imalatı için ilk Amerikan aktarma organları tesisini Kentucky Georgetown’da açtığında, Powertrain’in başkan yardımcısı Russ Scaffede’ydi. </st><st c="562">Scaffede onlarca yıl General Motors’da çalışmış, problem çözme ve insanlarla iyi geçinme özelliğine sahip bir imalatçı olarak mükemmel bir üne sahipti. </st><st c="714">Toyota için çalışma ve en ileri TÜS ilkelerine göre işleyen yepyeni bir işletme kurma fırsatının doğması onu heyecanlandırmıştı. </st><st c="843">İşletmeyi Toyota’nın talepkâr standartlarına uygun hale getirmek ve Kentucky’deki Toyota Motor Şirketinin başkanı Fujio Cho’nun da aralarında bulunduğu Japon mentorların sempatisini kazanmak için gece gündüz demeden canla başla çalışıyordu.</st></p>
			<p><span><st c="1083">Scaffede Toyota’ya katılmadan önce otomotiv motoru üretiminin altın kuralını öğrenmişti: montaj fabrikasını hiç kapatma! </st><st c="1205">General Motors’dayken insanların başarısı rakamlarla ölçülürdü. </st><st c="1269">İşi hallet, gerisini boş ver – halledilecek iş, motorları montaj sahasına çalışır vaziyette teslim etmekten ibaretti. </st><st c="1387">Bol sayıda motor varsa, iyiydi. </st><st c="1419">Az motor varsa, işinizden olurdunuz.</st></span></p>
			<p><span><st c="1455">Bu nedenle, Cho Scaffede’ye bir ay boyunca montaj fabrikasını hiç kapatmadığını fark ettiğini söyleyince, Scaffede hemen canlandı: “Evet efendim, bu ay harikaydı efendim. </st><st c="1627">Önümüzdeki ayların da böyle geçmesini memnuniyetle göreceğinizi umarım.” Cho’nun buna karşı söyledikleri Scaffede’yi şoke etti:</st></span></p>
			<p><st c="1754">Russ-san, anlamıyorsunuz. </st><st c="1781">Eğer siz montaj fabrikasını durdurmuyorsanız, hiç probleminiz yok demektir. </st><st c="1857">Oysa bütün imalat işletmelerinde problem olur. </st><st c="1904">O zaman problemlerinizi gizliyorsunuz demektir. </st><st c="1952">Lütfen stoklarınızı bir miktar azaltın ki, problemler su yüzüne çıksın. </st><st c="2024">Montaj fabrikasını kapatacaksınız, ama bu arada problemlerinizi çözmeye devam edeceksiniz ve daha kaliteli motorları daha verimli şekilde yapmaya devam edeceksiniz.</st></p>
			<p><span><st c="2188">Kitabım için Cho ile görüşmeye gittiğimde, kendisine Kentucky Georgetown’da bu işletmeyi kurarken karşılaştığı kültürle Japonya’da Toyota işletmelerini yönetirken içinde yaşadığı kültür arasındaki farkı sordum. </st><st c="2400">Hiç duraksamadan, bir numaralı probleminin grup liderleri ile takım üyelerini montaj hattını durdurmaya ikna edememek olduğunu söyledi. </st><st c="2536">Eğer hattı durdururlarsa kötü bir iş yaptıkları için suçlanacaklarını sanıyorlardı. </st><st c="2620">Cho süreci sürekli iyileştirebilmek için hattı durdurmanın bir zorunluluk olduğu konusunda onları “yeni baştan eğitmenin” aylarını aldığını açıkladı. </st><st c="2770">Her gün atölyeye inip müdürleri toplaması ve hattı durdurmak için bir neden fark ettiği an yöneticileri buna zorlaması gerektiğini anlattı.</st></span></p>
			<p><st c="2909">İLKE: STANDART DIŞI KOŞULLARI SAPTAMAK VE YERİNDE KALİTEYİ SAĞLAMAK İÇİN DURDURMA KÜLTÜRÜ İNŞA EDİN (JİDOKA) </st></p>
			<p><st c="3019">TÜS’ün ikinci temel direği olan jidoka’nın kökleri Sakichi Toyoda’ya ve onun otomatik dokuma tezgâhını yaratan yenilikçilik günlerine kadar gider. </st><st c="3166">Sakichi’nin buluşları arasında yer alan, tek bir iplik koptuğunda tezgâhı durduran cihazı yaşam öyküsü bölümünde görmüştük. </st><st c="3290">Bu, kumaş kalitesini iyileştiren ve operatörlere birden çok dokuma makinesi ile çalışma olanağı veren ve haklı olarak problem çözücü unvanını kazandıran çığır açıcı bir buluştu. </st><st c="3468">TÜS’nin önde gelen Amerikalı öğrencilerinden, Toyota Motor Şirketi Kentucky’nin eski başkan yardımcısı Alex Warren jidoka’yı ve onun çalışanların yetkilendirilmesiyle ilişkisini şöyle açıklıyor:</st><span><st c="3662">1</st></span></p>
			<p><st c="3664">Makinelerle ilgili olarak, anormallikleri saptayan ve böyle bir durumda makineyi otomatik olarak durduran cihazlar yapıyoruz. </st><st c="3790">İnsanlara gelince, onlara tüm montaj hattımızı durdurabilecek bir düğmeye basma veya kabloyu – buna “andon kablosu” deniyor – çekme yetkisi veriyoruz. </st><st c="3941">Her takım üyesinin standart dışı bir şey gördüğü her seferinde hattı durdurma sorumluluğu vardır. </st><st c="4039">Biz kalite sorumluluğunu takım üyelerinin eline böyle teslim ediyoruz. </st><st c="4110">Onlar sorumluluğu hissediyorlar – yetkiyi hissediyorlar. </st><st c="4167">Dikkate alındıklarını biliyorlar.</st></p>
			<p><span><st c="4200">Jidoka aynı zamanda “otonomasyon” olarak da adlandırılır – bir problem çıktığında kendisini durdurabilmesi için makinelere insan zekâsı katılması. </st><st c="4348">Yerinde kalite sağlamak (problemlerin hattın ileri aşamalarına yayılmasını önlemek), iş olup bittikten sonra kaliteyle ilgili problemleri belirleyip onarmaktan çok daha etkili ve daha az masraflıdır. </st></span></p>
			<p><span><st c="4548">Yalın imalat ilk seferinde düzgün iş yapmanın önemini de köklü bir biçimde artırmaktadır. </st><st c="4638">Düşük stok düzeyiyle çalıştığınızda, bir kalite problemi çıktığında başa dönerken elinizde fazla bir tampon stok birikmiş değildir. </st><st c="4770">Operasyon A’daki problem operasyon B’yi çabucak durduracaktır. </st><st c="4833">Makineler durunca, bayraklar ya da ışıklar, genellikle bir müzik ya da alarm eşliğinde bir kalite problemini çözmek için yardıma ihtiyaç olduğunu belirten bir işaret verir. </st><st c="5006">Bu sinyal sistemine “andon” denir. </st></span></p>
			<p><span><st c="5041">Takım üyelerine, kalite problemlerine dikkat çekmenin yanında, standart dışı bir koşulla karşılaştıklarında da kabloyu çekme talimatı verilir. </st><st c="5184">Bu sürekli iyileştirmeye katkı yapar. </st><st c="5222">İleride göreceğimiz gibi, burada hat hemen durdurulmaz, takım liderine bunun gerekebileceği yönünde uyarıda bulunulur. </st><st c="5341">Kabloyu çekmenin en yaygın gerekçelerinden biri, takım üyelerinin iş çevriminin gerisinde kalması halidir. </st><st c="5448">Üyeler son derece beceriklidir ve çoğunlukla gerektiğinde kendi başlarına da ekibe yetişebilseler de andon çekilmediğinde standart dışı durum saptanamaz ve problem çözülemez. </st></span></p>
			<p><span><st c="5623">Kalite sorunlarını anında yakalamak ve üzerine gitmek gerektiği aşikâr görünebilir, ama üretimde durdurmayı kabullenmek, geleneksel seri üretimde yönetimin aklına en son gelecek şeydir. </st><st c="5809">Örneğin kötü parçalar fark edildiklerinde işaretlenerek kenara ayrılır ve daha sonra başka bir birim tarafından onarılır. </st><st c="5931">Seri üretimde geçerli olan şiar, “Ne pahasına olursa olsun bol miktarda üret, problemleri sonradan düzelt” şeklindedir. </st><st c="6051">Toyota’nın Georgetown’daki fabrikasının başkanı Gary Convis’in bana açıkladığı gibi:</st></span></p>
			<p><st c="6135">Ben Ford’dayken iş süresinin yüzde 100’ünde üretimi sürdüremediğiniz zaman bunu Bölüm’e izah etmek zorundaydınız. </st><st c="6250">Hattı asla kapatamazdınız. </st><st c="6277">Burada programlanan zamanın yüzde 100’ünü kullanmıyoruz. </st><st c="6334">Toyota’nın gücü bence üst yönetimin andon sisteminin ne anlam ifade ettiğini bilmesindedir…. </st><st c="6427">Andonla yaşadılar ve onu destekliyorlar. </st><st c="6468">Bu yüzden onca yıldır Toyota’yla birlikteyim, üretim kaybı nedeniyle ya da emniyet ve kaliteyi üretim hedeflerine ulaşmanın önüne koyduğum için ciddi bir eleştiri aldığımı bilmem. </st><st c="6648">Bütün sordukları, sorunun kökenine inmek için nasıl bir problem çözme yöntemi uyguladığım olurdu. </st><st c="6746">Ve bana yardım isteyip istemediğimi sorarlardı. </st><st c="6794">Ekip üyelerime, burada başınızı ancak iki şekilde derde sokabilirsiniz, derdim: biri işe gelmemek, diğeri de bir problem saptandığında kabloyu çekmemektir. </st><st c="6950">Bütün çalışma istasyonlarında kaliteyi sağlama alma konusunda hesap verebilirlik anlayışı gerçekten kritik düzeydedir.</st></p>
			<p><span><st c="7068">Jidoka’nın yarattığı yerinde kalite Toyota için hiçbir zaman, müşterilerinin son derece yüksek beklentilerini karşılama zorunluluğundan ötürü, Lexus’da olduğu kadar önemli olmamıştır. </st><st c="7253">Marka piyasaya ilk sürüldüğünde Lexus yalnızca kültürün ve kalite sistemlerinin su götürmez şekilde dünya kalitesinde olduğu Japonya’da üretiliyordu. </st><st c="7403">Peki, acaba Lexus’un Kuzey Amerika’da imal edilip gene de müşterilerin beklediği son derecede titiz kalite düzeyini tutturabilmesi mümkün müydü? </st><st c="7548">Yanıtın evet olduğuna karar verildi. </st><st c="7585">Toyota önce Ontario’daki Cambridge tesisinde, sonra da Kentucky’deki fabrikasında Lexus imal etmeye başladı.</st></span></p>
			<p><span><st c="7693">Toyota Motor Şirketi Kanada’nın eski başkanı Ray Tanguay, Toyota Corolla ve Matrix modellerinden Lexus RX 330’a geçerken çıtanın daha yükseğe çıktığını biliyordu. </st><st c="7857">Lexus müşterilerine Lexus kalitesini garanti etmek için Lexus hattında süreçlere ve teknolojilere yönelik pek çok yenilik yapıldı. </st><st c="7988">Örneğin hattaki üretim aletleri ve robotlar standarttan herhangi bir sapmayı algılayacak sensörlerle donatıldı ve kulaklıkla dolaşan takım liderlerine elektronik sinyaller gönderecek telsiz vericileri kullanıldı. </st><st c="8201">Süreçteki her problemi yakalamak mümkün olamayacağı için, Lexus yöneticileri tamamlanmış her RX 330 otomobile uygulanacak son derece ayrıntılı 170 noktalık bir kalite kontrol sistemi geliştirdiler. </st><st c="8399">Tanguay her yere bel kemerine takılı bir BlackBerry kişisel dijital asistanla gidiyordu; bitmiş ürünlerde bir hata saptandığında, hemen bu alete problemin dijital fotoğrafıyla birlikte bir rapor geliyordu. </st><st c="8605">Tanguay, problemle ilgili farkındalığı artıracağına ve aynı hatanın tekrarlanmasını önleyeceğine inandığı durumlarda, bu fotoğrafı isterse fabrikadaki dev boyutlu bir elektronik ekrana aktarabiliyordu. </st><st c="8807">Her ne kadar teknoloji yeni olsa da, uygulamanın esası aynıydı: problemleri su yüzüne çıkarın, görünür kılın, hemen karşı önlem alma yoluna gidin.</st></span></p>
			<p><st c="8953">“HATTIN GERÇEKTEN DURMADIĞINI MI SÖYLÜYORSUNUZ?”</st></p>
			<p><st c="9002">Görünüşe bakılırsa, burada bir çelişki var. </st><st c="9047">Toyota yönetimi, hattı tam zamanlı çalıştırmak mümkünken bile, sürenin yüzde 100’ünden azını kullanmayı kabul edebiliyor, ama yine de Toyota her zaman otomotiv endüstrisindeki en üretken işletmeler arasında yer alıyor. </st><st c="9266">Neden? </st><st c="9273">Çünkü Toyota kalite sorunlarını kaynağında çözmenin hem zaman hem de para akışından tasarruf sağladığını öğreneli çok olmuştur. </st><st c="9401">Problemleri sürekli su yüzüne çıkartarak ve boy gösterdikleri anda müdahale ederek israfı ortadan kaldırırsınız, üretkenliğiniz artar ve montaj hatlarını hiç durmadan çalıştırarak problemlerin birikmesine izin veren rakiplerinizi yaya bırakırsınız.</st></p>
			<p><span><st c="9649">Toyota’nın rakipleri nihayet Toyota’nın andon sistemini kullanmaya başlayınca, hattı durduran sistemin tek tek her istasyonla bağlantılı olduğunu varsayma hatasına düştüler – düğmeye basınca tüm montaj hattının ani bir frenle duruvereceğini sanıyorlardı. </st><st c="9905">Amerika’da büyük bir otomobil üreticisine, montaj tesisi mühendisi grubunun TÜS’yi anlamasına yardımcı olmak üzere danışmanlık yaptım. </st><st c="10040">Hattın büyük bölümünün gerçekte durmadığını açıklayınca, mühendislerin sinirlendiklerini fark ettim. </st><st c="10141">“Bunlar bizi kandırıyor ya” diye bağırdı içlerinden biri. </st><st c="10199">Kablonun her çekildiğinde hattın durmadığını söyledim. </st><st c="10254">Çoğu zaman hattı durdurmaktaki amacın problemlere dikkat çekerek, önce üzerine parmak basmak, sonra da çözmek, hat kapalıyken problemi hemen çözüme kavuşturabilmek için her şeyi durdurmak olduğunu anlattım. </st><st c="10461">Güvenlik ve kaliteyi tehdit eden olası tehlikeli durumlarda hat tabii ki tamamen duracaktı.</st></span></p>
			<p><span><st c="10552">Toyota’da andon “sabit konumda hat durdurma sistemi” olarak adlandırılır. </st><st c="10627">Şekil 6.1’de görüldüğü gibi 5 numaralı çalışma istasyonundaki operatör andon kablosunu çekince, tabeladaki 5 numara sarı ışık yanmaya başlar, ama hat hareketine devam eder; böylece ekibin her üyesi önündeki araç üzerinde çalışmasını tamamlayabilir. </st><st c="10876">Hattı durdurma sorumluluğu zamanı üretimde geçen ve andon’a yanıt vererek hat dışında süre harcayan üretim ekibinin üyesi olan takım liderine düşer. </st><st c="11025">Bu, Toyota’da benzeri olmayan ve andon sisteminin işleyişi açısından kritik bir roldür (10. </st><st c="11117">İlkede ayrıntılı biçimde açıklanıyor). </st><st c="11156">Takım lideri taşıt öteki istasyonun alanına geçinceye kadar, andon ışığı kırmızıya dönüp hattın o kısmı otomatik olarak durmadan önce tepki göstermek zorundadır. </st><st c="11318">Dakikada bir araba imal edilen normal bir montaj hattında bu karar verme süresi 10-20 saniye kadardır. </st><st c="11421">Bu süre zarfında takım lideri ya hemen problemi ortadan kaldırır ya da araba öbür istasyonlara doğru ilerlerken hareket halinde çözülebileceğine hükmeder. </st><st c="11576">Bu durumda takım lideri kabloyu bir daha çekerek hattı durdurma komutunu iptal eder. </st><st c="11661">Ya da hattın durması gerektiğine karar verir. </st><st c="11707">Takım liderleri andon çağrılarına nasıl karşılık verecekleri konusunda standart prosedürlere göre özenli bir eğitim alırlar. </st><st c="11832">Takım liderleri hat dışında andon çekme eylemlerini inceler ve en yaygın ya da ciddi olanlarını seçerek problem çözme çalışmasına tabi tutarlar. </st></span></p>
			<p><span><img src="image/43.png" alt="" /></span></p>
			<p><span><st c="11977">Şekil 6.1</st></span><st c="11986">  Andon ve sabit konumda hat durdurma</st></p>
			<p><span><st c="12022">Takım lideri hattın durmasına izin verse bile, montaj hattının tamamı kapanmaz. </st><st c="12103">Montaj hattı aralarında tampon niteliğinde küçük mal stoku (aşağı yukarı 7 ila 10 arası) bulunan kısımlara ayrılmıştır. </st><st c="12223">Bu tamponlar sayesinde hattın bir parçası durursa, öbür parçası durmak zorunda kalmadan önce 7 ila 10 dakika kadar çalışmaya devam edebilir. </st><st c="12364">Tüm işletmenin durduğu anlar pek enderdir. </st><st c="12407">Toyota gereksiz üretim kaybı riskine girmeden andon amacına ulaşmıştır. </st><st c="12479">Amerikan otomotiv şirketlerinin bu TÜS aracını nasıl kullanacağını anlaması yıllar almıştır. </st><st c="12572">İşçilerle amirlerinin hattı durdurmakta tereddütlü davranmalarının nedeni belki de budur – çünkü fiilen bütün hat durmaktadır! </st><st c="12699">O öğle sonrası kendilerine danışmanlık yaptığım mühendis grubu andon’u daha iyi kavrayınca, istiflenecek tampon stok adedini ve boyutlarını belirlemek için bilgisayarda montaj hattının bir simülasyonunu çıkardı.</st></span></p>
			<p><st c="12910">PROBLEMLERİ ÇÖZMEK İÇİN KARŞI ÖNLEMLERE VE HATA ÖNLEYİCİ YÖNTEMLERE BAŞVURMAK</st></p>
			<p><st c="12988">Bu noktadan kitapta daha önce söz edilmişti, ama tekrarlamakta fayda var: tek-parça akışa ne kadar yakınsanız, ele alınacak sorunlar o kadar çabuk su yüzüne çıkar. </st><st c="13153">Bu konuyla ilgili olarak 1999 yazında karşıma TÜS’ü daha iyi öğrenmek için eşsiz bir fırsat çıktı. </st><st c="13252">General Motors’un Toyota ile ortak kurduğu California Fremont’daki NUMMI fabrikasında GM’nin personelini bir haftalık TÜS eğitimine yolladığı bir program yürütülüyordu. </st><st c="13421">Bu bir haftanın iki gününde NUMMI’nin montaj hattında çalışmak – yani gerçekten araba imal etmek – gerekiyordu. </st><st c="13533">Bana da bu eğitime katılma fırsatı tanındı.</st></p>
			<p><span><st c="13576">Ben, Toyota Corolla ve onun dengi GM modeli için aks montajı yapan ana montaj hattının dışındaki bir alt montaj atölyesinde görevliydim. </st><st c="13714">Şasisi olmayan yekpare gövdeli arabalarda gerçek bir aks yerine, tekerlekler, fren ve darbe emiciden oluşan dört farklı modül vardı. </st><st c="13847">Bunlar montaj hattındaki arabalarla aynı sırada imal ediliyor ve paletlere konularak araba sırasına göre montaj hattına gönderiliyordu. </st><st c="13983">Bir modülün hazır edilmesinden arabaya montajının yapılacağı ana kadar iki saatlik bir zaman geçiyordu; buna göre, bir problem çıktığında ana montaj hattını durdurmadan önce çözüm için en çok iki saatlik bir süre vardı.</st></span></p>
			<p><span><st c="14202">Bana verilen “acemi” işlerinden biri rot başını yerinde tutacak bir pimi tutturmaktı. </st><st c="14289">Pimi sokup ucunu kıvırınca rot başı kilitleniyordu. </st><st c="14341">Frenlerle de bağlantılıydı, dolayısıyla güvenlikle ilgili bir konu olduğu için çok önemliydi. </st><st c="14435">Öğleden sonra bir ara insanların rasgele gruplar halinde bir şeyler tartıştığını fark ettim. </st><st c="14528">Yanımdaki fabrika işçisine ne olduğunu sorunca, bir ekibin montaj hattını o pimi takmadan yürüttüğünü ve büyük bir sorun çıktığını söyledi. </st><st c="14668">Ön montajlı parçayı arabaya takan bir montaj işçisi hatayı fark etmiş. </st><st c="14739">Takım göre bu yanlış bir iki saat kadar önce yapılmış. </st><st c="14794">Birden bunun benim hatam olabileceği, bir pimi eksik takmış olabileceğim düşüncesiyle feci bir duyguya kapıldım. </st><st c="14907">Takım üyesi hatanın ben moladayken olduğunu sandığını söyledi. </st><st c="14970">Kim bilir? </st><st c="14981">Ama bendeki suçluluk duygusuna karşı söyledikleri daha da önemliydi. </st><st c="15050">Dedi ki:</st></span></p>
			<p><st c="15058">Burada önemli olan nokta, bu hatanın sekiz kişinin önünden kimse görmeden geçip gitmesi. </st><st c="15148">Aslında önümüze geldiği zaman bizim tüm süreci incelemeden geçirmemiz gerekiyordu. </st><st c="15231">Ve hattın sonundaki adam da her şeyi kontrol etmek zorunda. </st><st c="15291">Montaj hattında asla böyle bir şey olmamalı. </st><st c="15336">Şimdi biz ekip halinde işimizi yapmadığımızdan ötürü utanç duyuyoruz.</st></p>
			<p><span><st c="15405">Her ne kadar bu eksik pim tüm kontrol sisteminden fark edilmeden geçmiş olsa da, bu tür şeylerin ortaya çıkmasını önlemek için aks montaj hattına yerleştirilmiş kayda değer sayıda karşı önlem vardı. </st><st c="15605">Aslında her çalışma istasyonunda sayısız poka-yoke cihazı vardı. </st><st c="15670">“Poka-yoke” hatadan korunma (yanlıştan korunma ya da yanılgıdan kaçınma) anlamına gelir.</st></span></p>
			<p><span><st c="15758">Bunlar, bir operatörün hata yapmasını (…neredeyse) olanaksız hale getiren yaratıcı cihazlar. </st><st c="15852">Belli ki, o pimin yerine takılıp takılmadığını saptayacak bir poka-yoke yoktu. </st><st c="15931">Yine de, hat üzerindeki önlemlerin gelişkinlik düzeyi etkileyiciydi – yalnızca ön aks hattında 27 tane poka-yoke vardı. </st><st c="16051">Her poka-yoke cihazının kendi standart formu vardır. </st><st c="16104">Bu form; ele alınacak problemi, çıkarılacak olağanüstü durum alarm sesini, acil bir durumda yapılması gerekenleri, hatadan korunma yönteminin düzgün çalıştığını onaylamanın yöntem ve sıklığını ve hatadan korunma yönteminin çökmesi durumunda başvurulacak kalite kontrol yöntemini özetler. </st><st c="16392">Toyota’nın yerinde kalite yaratmak için kullandığı ayrıntı düzeyi işte böyledir.</st></span></p>
			<p><span><st c="16472">Örnek olarak, pimin yerinde olup olmadığını kontrol edecek bir poka-yoke’leri olmadığı halde, pim tepsisi üzerinde bir ışık perdesi vardı. </st><st c="16612">Operatör pimi almak üzere elini tepsiye uzatmazsa bu ışık perdesinde kesinti olmayacak, bunun üzerine yürüyen montaj bandı duracak ve önce andon ışığı yanmaya, ardından da alarm çalmaya başlayacaktı. </st><st c="16812">Bir başka poka-yoke cihazı da, bir alet kullanıldıktan sonra kutusundaki yerine geri konulmazsa (pimin ağzını şişirmek için kullanılan törpü, örneğin) hattı durdurup alarmı çalıştırmaya hazırdı. </st><st c="17007">Biraz tuhaf geliyor, ama bunu hatalı bir hamle sonucu elektriğe çarpılmanızı engelleyen bir önlem olarak düşünün. </st><st c="17121">Üstelik etkili de oluyordu. </st><st c="17149">Elbette ki sistemin çevresinden dolanmanın yolları da vardı ve işçiler bunların hepsini hemen bulabiliyorlardı. </st><st c="17261">Ama Toyota’da işçiler standart görevleri izleme ve kalite süreçlerine bağlılık konusunda oldukça disiplinliler.</st></span></p>
			<p><span><st c="17372">İşin standartlaştırılması (Toyota Tarzı 6. </st><st c="17416">İlke) kalite problemleri için başlı başına bir önlemdir. </st><st c="17473">Örneğin, bana verilen özel görev toplam 44,7 saniyelik bir çalışma ve yürüme süresi içinde yerine getirilecek şekilde tasarlanmıştı. </st><st c="17606">Takt süresi (bu örnekte hattın hızı) parça başına 57 saniyeydi, dolayısıyla epeyce boş zaman kalıyordu; bu bakımdan bir acemi işiydi. </st><st c="17740">Buna rağmen bu basit iş için bile “standart iş dokümanı”nda banda gidip gelmek için kaç adım yürüneceğine varana kadar, 28 aşama tek tek gösterilmişti. </st><st c="17892">Bu “standart iş dokümanı” benim çalıştığım yerde asılı duruyordu, ayrıca potansiyel kalite problemlerini gösteren görseller de vardı. </st><st c="18026">Bunun yanı sıra her sayfada 28 adımın doğru uygulanışını gösteren dijital fotoğrafların eşlik ettiği açıklamalar içeren daha ayrıntılı bir kitapçık daha vardı. </st><st c="18186">Çok az şey şansa bırakılmıştı. </st><st c="18217">Bir kalite problemiyle karşılaşıldığında, standart iş dokümanı bu hatanın ortaya çıkmasına izin veren gözden kaçmış bir şey var mı diye taranıyor, varsa doküman buna göre güncelleniyordu.</st></span></p>
			<p><st c="18404">KALİTE KONTROLÜNÜ BASİTLEŞTİRİN VE TAKIM ÜYELERİNİ SÜRECE KATIN</st></p>
			<p><st c="18468">1980’li yıllarda Amerikan pazarını işgal eden Japon ürünlerinin Amerikan ve Avrupa şirketlerine öğrettiği en önemli şey, kalite ateşi olmuştur. </st><st c="18613">Japon şirketlerindeki kalite bilinci düzeyi başımızı döndürdü. </st><st c="18676">Yaptıkları ince bir sanattı, bizim yaptığımız ise parçaları birbirine takıştırmaktan ibaretti. </st><st c="18771">Ama sonunda biz de uyanıp bunu yakalamak için çok çalıştık. </st><st c="18831">J.D. </st><st c="18836">Power’in yeni araçlardaki (sahipliğin ilk üç ayında) kalite düzeyine ilişkin son araştırmaları Japon otomotiv şirketleriyle ABD ve Avrupalı rakipleri arasındaki uçurumun kapanarak zor fark edilir bir noktaya kadar indiğini gösteriyor. </st><st c="19071">Ama Başlarken bölümünde anlatıldığı üzere, uzun döneme ilişkin veriler kalite farkının yok olmadığını ortaya koyuyor – sadece gizlenmiş durumda. </st><st c="19216">Montajı tamamlanmış bir taşıtı muayene etmek ve ne kadar problem varsa müşteri görmeden halletmek nispeten kolaydır. </st><st c="19333">Ama muayeneyle elde edilen kalite çoğu zaman geçici kalitedir; uzun vadede, araç bir süre çalışıp yıprandıkça problemler boy göstermeye başlar. </st></p>
			<p><span><st c="19477">Ne yazık ki, birçok şirket için kalite yaratmanın özü bürokratik ve teknik ayrıntılar içinde kaybolup gitmiştir. </st><st c="19590">Ayrıntılı yazılı standart faaliyet prosedürleri gerektiren bir sanayi kalite standardı olan ISO-9000 gibi uygulamalar ne kadar yararlı olmuşsa da, bunlar şirketleri, eğer ayrıntılı kural kitaplarına sahip olurlarsa, kurallara uyulacağına inandırmaktan öteye gitmemiştir. </st><st c="19861">Kalite planlama birimlerinin elinde, en gelişkin istatistiksel analiz yöntemleriyle tahlil edilmiş tonlarca veri bulunmaktadır. </st><st c="19989">Altı Sigma bize, belli başlı kalite problemlerine hırsla saldıran, gelişkin teknik yöntemlerle silahlanmış serbest dolaşan kara kuşaklı çeteler kazandırmıştır.</st></span></p>
			<p><span><st c="20148">Bunun tersine Toyota’da insanlar genelde kalite problemlerini ve nedenlerini ortaya sermek için Pareto çizelgeleri ve neden-sonuç ilişkisi çizimleri gibi basit görsel tablolar ve grafikler kullanırlar. </st><st c="20351">Odaklandıkları asıl nokta problemler ortaya çıktıkça, birer birer üzerine gitmektir. </st></span></p>
			<p><span><st c="20436">Toyota’nın Georgetown işletmesinin imalattan sorumlu eski başkan yardımcısı Don Jackson Toyota’ya girmeden önce bir Amerikan otomotiv tedarikçisinde kalite müdürü olarak görev yapıyordu. </st><st c="20623">Ayrıntılara bayılır ve yazılmasına katıldığı karmaşık kalite el kitaplarını savunurdu. </st><st c="20710">Toyota’da basitliğin gücünü öğrendi. </st><st c="20747">Kendi sözleriyle, “Toyota’ya katılmadan önce takibi çok zor bir sürü politika ve prosedür hazırlamıştım. </st><st c="20852">Bunların hepsi de iflasa mahkûmdu.” Kendisi tedarikçilerdeki kimi kalite denetimlerine katılmaya devam ediyor, ama yaklaşımı ve felsefesi artık Toyota’ya gelmeden önceki zorlayıcı bürokratik zihniyetinden tamamen farklı:</st></span></p>
			<p><st c="21072">Operatörü, makine bakımını ve kalite denetimini kapsayan karmaşık bir prosedür kaleme alabilirsiniz – ve teorik olarak süreç sonsuza dek devam eder. </st><st c="21222">Ama benim felsefem süreci yürüten ekip üyelerini desteklemektir. </st><st c="21287">Ürünü imal eden onlar, bu nedenle her şeyi bilmelerini istiyorum. </st><st c="21353">Böylece ekip üyelerinin koruyucu bakımın programda yer aldığını ve ellerindeki donanımın görsel kontrol sistemiyle iyi durumda tutulabileceğini bilmeleri gerekir. </st><st c="21516">Saat başı kalite kontrolü… ekip üyeleri bunun yapıldığını ve her saat onaylandığını bilmeliler, aksi halde hattı durdurmalılar. </st><st c="21644">Ve son olarak işin neler gerektirdiğini ve bazı araçlar sayesinde iyi bir yerinde kalite seviyesi yaratmakta olduklarını bilmeleri gerekir. </st><st c="21784">Böylece kontrol tamamen bu ekip üyelerinin eline geçmiş olur. </st><st c="21846">Ekip üyelerinin o ürünü düzgün bir şekilde imal etmek için gereken her şeye sahip olduklarını bilmelerini isterim: insan, malzeme, metot, makine.</st></p>
			<p><span><st c="21991">Bu denetimin, bir el kitabındaki ayrıntılı prosedürleri izlemek, belki bazı istatistiksel verileri incelemek ve hatta prosedürlere uyulup uyulmadığını denetlemek gibi tipik bir kalite denetiminden çok farklı olduğu aşikârdır. </st><st c="22218">Jackson oldukça farklı bir bakış açısıyla yaklaşıyor meseleye: süreci kontrol altında tutan bir operatörün bakış açısı. </st><st c="22338">O kalite konusuna fabrikanın perspektifinden, yani gerçek durum temelinde yaklaşıyor (genchi genbutsu).</st></span></p>
			<p><span><st c="22441">Toyota Üretim Sistemindeki en güçlü araçlardan biri, andon’un yanı sıra, kalite kapısıdır. </st><st c="22533">Üretim hattı kesimler halinde düzenlenir ve her kesimin sonunda kalite kontrolü yapılan bir yer bulunur. </st><st c="22638">Her kusur incelenerek, hatanın kökeni bulunmaya çalışılır ve bu bilgi, problemi çözmek için harekete geçecek olan doğru gruba iletilir. </st><st c="22774">Bu, her gün böyle devam eder. </st><st c="22804">Problem son hatta kadar ulaşırsa, yönetimin dikkatine sunulur. </st><st c="22867">Eğer müşterilere kadar uzanırsa, o zaman ciddi bir kriz ortaya çıkar. </st></span></p>
			<p><st c="22937">KALİTE KRİZİNDEN UZUN VADELİ ÖĞRENME </st></p>
			<p><st c="22974">28 Ağustos 2009’da bir California Otoyol Devriye Polisi mesai saatinin dışında, ailesiyle birlikte bir Lexus ES 350 sedanla yolculuk yaparken, hızlanarak kontrolden çıkan araç korkunç bir kazaya neden oldu. </st><st c="23181">Kazayı gören bir yolcu 911’i arayarak yardım istedi. </st><st c="23234">Bu arama internete düşerek hızla yayıldı. </st><span><st c="23276">Los Angeles Times</st></span><st c="23293"> gazetesi elektronik etkileşimin arabanın bilgisayarını bozarak arabanın kontrolü kaybedecek bir hıza ulaşmasına yol açtığını yazdı. </st><st c="23426">Gazete olayın gerisinde bir bityeniği bulmak ve Pulitzer Ödülünü kapmak amacıyla iki muhabirini görevlendirdi. </st><st c="23537">Bir yıl sonra NASA kazanın arkasında elektronikle ilgili bir neden olup olmadığını anlamak için, test taşıtlarını elektromanyetik dalgalarla bombardımana tuttu ve yüzbinlerce satır bilgisayar kodunu analizden geçirdi. </st><st c="23755">Sonuçta elektronik arızaya ilişkin herhangi bir belirtiye rastlanmadı.</st></p>
			<p><span><st c="23825"> Kaza sonrasında, ani hızlanmanın nedeninin yanlış ebatlardaki taban paspası olduğunu ikna edici şekilde gösteren az bilinen bir polis raporu ortaya çıktı. </st><st c="23981">Bu her mevsim kullanılabilen kauçuk mat daha büyük SUV araçlar içindi; otomobile bu matı, polis memurunun kendi arabası tamire girince, bunu kiralayan Lexus bayisi koymuştu. </st><st c="24155">Milyonlarca araba geri çağrıldı. </st><st c="24188">Anlaşmazlıkları ortadan kaldırmak için milyarlarca dolar ödendi. </st><st c="24253">Gaz pedallarının ayarı, birbirinin üzerine binip yükseklik oluşturabilecek paspaslardan etkilenmeyecek şekilde değiştirildi. </st><st c="24378">Bu arada gaz ve fren pedallarında konuyla ilgisi olmayan bir iki ufak sorun fark edildiyse de, bildirilen örnek çok azdı ve herhangi bir ciddi kaza raporu yoktu. </st><st c="24540">Yine de medya Toyota’yı yoğun, ani ve istenmeyen hızlanma problemleri bulunduğu ve arabaların sürüş güvenliğinden yoksun olduğu iddiasıyla suçlamaya devam etti. </st><st c="24701">Tüm tarihi boyunca Toyota’nın itibarına indirilmiş en ağır darbeydi bu.</st></span></p>
			<p><span><st c="24772">Medyanın teknik problemleri son derece abarttığı böyle bir krizle nasıl baş edilebilir? </st><st c="24861">Hiç beklenmeyen bir şey oldu ve Akio Toyoda 24 Şubat 2010’da Kongre’de tanıklık etmeye çağrıldı ve yaylım ateşine tutuldu. </st><st c="24984">Şirketinin müşterilerinde yarattığı kaygıdan ötürü özür diledi, sorumluluğu üzerine aldı, ama yine de nesnel kanıtlarla desteklenen Toyota otomobillerinin güvenli olduğu savından da vazgeçmedi.</st></span></p>
			<p><span><st c="25177">Henry Ford “kalite, kimse size bakmazken doğru olanı yapmaktır” der. </st><st c="25247">2020’de kimse bakmazken, yapılan şirket dışı kalite araştırmalarının tümü Toyota’yı ve Lexus’u ya zirveye ya da zirvenin yakınlarına oturtuyor. </st><st c="25391">Toyota’nın geri çağırma krizi çoktan eskidiği halde, Toyota’nın içinde hâlâ canlı. </st><st c="25474">Her yıl Akio Toyoda’nın Kongre tarafından çarmıha gerildiği tarih olan 24 Şubat’ın yıldönümünde Toyota’nın dünya çapındaki tüm departmanları olayı anımsatacak bir etkinlik düzenler ve kalitenin önemini teyit ederler. </st><st c="25691">Dünya üzerindeki bütün idare merkezlerinde ve her Toyota fabrikasında bütün Toyota çalışanları arasında kalite bilincini yükseltmeyi amaçlayan bir Kalite Öğrenim Merkezi vardır. </st><st c="25869">Her birim yerel koşullara uygun düşen kendi versiyonunu geliştirir.   </st></span></p>
			<p><span><st c="25937">Toyota’nın Birleşik Krallık’taki montaj tesisinde 2019 yılında kalite merkezi eğitiminden geçmeyen tek bir üye kalmadı. </st><st c="26057">Merkez Akio Toyoda’nın bütün birimlerden “acımasız ifadeler taşıyan gazete yazıları, müşterilerin azarlayıcı söylemleri ve pazarda kulağınıza çalınan müşterilerimizin canını sıkan irili ufaklı bütün meseleler gibi sevimsiz konuları olabildiğince toplayıp sergilemelerini” neden istediğini anlatan bir sunumunu yayınlıyor. </st><st c="26379">Toyoda merkeze gelen herkesin “müşterilerimizin sözlerine aktif bir şekilde kulak vermesini ve öğrendiklerini çabucak hayata geçirmesini” istiyor. </st></span></p>
			<p><span><st c="26526">Program 911 çağrısı ve kazanın görüntülerini içeren bir videoyla başlıyor. </st><st c="26601">Ardından “sevimsiz konulara” geçiliyor. </st><st c="26641">Görüşme sırasında benim </st></span><span><st c="26665">Toyota Tarzı</st></span><span><st c="26677"> kitabımın ilk versiyonunu elinde sallayarak, bu kitabı okuyup da Toyota’yı model bir şirket sanan MBA öğrencilerinden utanması gerektiği sözleriyle Akio Toyoda’yı azarlayan bir Kongre üyesi kadını görünce hayretle yüzümü buruşturuyorum. </st><st c="26915">Az sonra, halı paspasın üzerine biçimsiz şekilde atılmış dört mevsim kullanılan bir paspas bulunan ve bu durumda gaz pedalının kolayca sıkışıp takılabileceğini gösteren gerçek bir Toyota taşıtı görüntüye geliyor. </st><st c="27128">Ardından tesiste yaşanmış kalite problemlerine geçiliyor ve kalite kusurlarından sözgelimi standartlaştırılmış iş gibi yollarla nasıl kaçınılabileceğini gösteren interaktif anlatımlar sunuluyor. </st><st c="27323">Ve olumlu bir mesajla sona eriyor – kullandıkları Toyota arabalara övgüler yağdıran müşterilerin görüntüleri. </st><st c="27433">Dünyanın büyük bölümü bu kalite krizini unuttu, ama Toyota onu her zaman müşteriyi öne koymak için bir motivasyon öğesi olarak kullanmaya devam ediyor. </st></span></p>
			<p><span> </span></p>
			<p><st c="27585">YAZILIM GELİŞTİRMEDE TASARIMDA KALİTE </st></p>
			<p><st c="27623">Tasarımda kalite ya da yerinde kalite yalnız imalatta geçerli bir süreç değildir. </st><st c="27705">Yazılım kodu yazmak da dâhil her tür faaliyette geçerlidir. </st><st c="27765">Kusurlu yazılım kritik veri kaybına yol açarken, karmaşık kullanıcı arayüzleri de müşteri kaybetmeye neden olabilir. </st><st c="27882">Hiç başınıza geldi mi? </st><st c="27905">Hiç gelmedi mi? </st><st c="27921">Ayrıca kusurlar iş tekrarı da gerektirir. </st><st c="27963">Bazı yazılım projelerinde kodu sabitlemek için gereken süre, neredeyse orijinal kodu yazmaya harcanan süre kadar tutar.</st></p>
			<p><span><st c="28082">Michigan Ann Arbor’daki küçük bir özel yazılım geliştirme firması olan Menlo Innovations’da böyle bir şey hemen hiç olmaz. </st><st c="28206">Müşteriler onun yazılımını kullanma talimatına ihtiyaç duymadan, kutusundan çıktığı gibi alıp kullanıyorlar ve onu yere göğe sığdıramıyorlar. </st><st c="28348">Şirket başarısını müşterileri sürecin her adımına katmasına, programcılara kalite konusunda geribildirim vermesine ve programcılar kodu yaratırken tasarımda kaliteyi uygulamasına atfediyor (</st></span><span><st c="28538">Bak.</st></span><span><st c="28543"> Şekil 6.2).</st></span><span><span id="footnote-013-backlink"><a epub:type="noteref" href="TOYOTA_TARZI_SON_epub_3.0-16.xhtml#footnote-013"><st c="28555">********</st></a></span></span></p>
			<p><span><st c="28564">Yazılım vizyonu üzerinde bir anlaşmaya varıldıktan sonra, teknik antropologlar (Technical Anthropologists™) gemba’ya giderek müşteriyi anlamaya çalışır. </st><st c="28718">Kullanıcıların yaptıkları işin niteliği ne? </st><st c="28762">Yazılım konusunda ne kadar deneyimliler? </st><st c="28803">Mevcut yazılımı kullanırken sıkıntı yaşadıkları noktalar hangileri? </st><st c="28871">Teknik antropologların derin gözlem becerileri geliştirmeleri ve kendilerini kullanıcı yerine koyarak empati göstermeleri gerekli. </st><st c="29002">Ardından anlaşma sağlanana kadar ekranları hazırlayıp müşterilere gösterirler. </st><st c="29081">Ekrandaki yazılım özellikleri bireysel hikâye kartlarına dönüştürülerek program müdürü ve müşteri tarafından iş görevlendirme panosuna aktarılır; bir çift programcı her hafta bunlar üzerinde çalışma yapar. </st><st c="29287">Teknik antropoloğun yaptığı şey özünde programcıların çalışmasını değerlendirirken ölçü alınacak standardı yaratmaktır. </st></span></p>
			<p><span><img src="image/44.png" alt="" /></span></p>
			<p><span><st c="29407">Şekil 6.2  </st></span><st c="29417">Menlo Innovation’ın yazılım kodlamada tasarımda kalite sistemi</st></p>
			<p><span><st c="29479">İki programcı bir hikâye kartını alıp birlikte kodlama işlemi yapar. </st><st c="29549">İki çift göz programcıları odaklı tutar; çoğu zaman birinin gözden kaçırdığını diğeri yakalar. </st><st c="29644">Amaçlanan işi görüp görmediğini test etmek için her küçük kod dilimine yönelik birim testleri hazırlarlar. </st><st c="29751">Bunlar, kod daha da geliştirilir ve yeni kodda toplanırken tekrar tekrar çalıştırılacak otomatik kod testleridir – amaçlandığı gibi çalışıp çalışmadığına ilişkin anında geribildirim sunarlar. </st><st c="29943">Programcılar bir hikâye kartını tamamladıklarına ikna oldukları zaman, bir kalite savunucusu teknik ayrıntılarına bakmadan, müşterinin istediğinin o olup olmadığını kontrol etmek için test eder. </st><st c="30138">Genelde bu aynı gün içinde, kod yazıldıktan kısa bir süre sonra gerçekleşir. </st><st c="30215">Sonrasında her haftanın belli bir gününde programcılar kodu talimat almadan kullanmayı deneyen müşterilerle buluşurlar – sonuçta kod ya bu haliyle ya da üzerinde biraz daha çalışma yapılarak kabul edilir. </st><st c="30420">Bu buluşmanın seyrine göre hikâye kartlarının üzerinde bir hafta daha çalışma yapılması istenir ve süreç, yazılım – hatadan arınmış ve yüzde yüz müşteri memnuniyetiyle – teslim edilinceye kadar bu şekilde devam eder. </st><st c="30637">Yazılımı tamamlamadan önce problemleri düzeltmek için sabahlara kadar çalışmak Menlo’ya yabancı bir kavramdır. </st></span></p>
			<p><span><st c="30748">Menlo Innovations standart dışı durumları saptamak ve yerinde kalite için durma kültürü inşa etmeyi takıntı haline getirmiştir. </st><st c="30876">Tasarımda kalite ve müşteri memnuniyeti yaratmak, çalışan seçiminden, günlük faaliyetlerine kadar kültürünün planlı bir parçasıdır. </st><st c="31008">“Menlo’nun kadrosu” yaratıcı düşünmeye, çabuk öğrenmeye ve çiftler halinde çalışmaya olan yatkınlıklarına göre seçilir. </st><st c="31128">Konuştuğum Menlo programcıları yalnızca müşterinin ne istediğine ilişkin tahmin yürüterek tecrit olmuş halde çalışacakları başka bir geleneksel yazılım firmasına geri dönmeyi istemediklerini açıkça belirttiler. </st></span></p>
			<p><span><st c="31339">Web sitelerinin sürekli iyileştirilmesi, çabuk ve ucuza devasa miktarda deneyler yapma olanağı sayesinde, daha yaygın hale geliyor.</st></span><span><st c="31470">2</st></span><span><st c="31472"> Bazı şirketlerde bu, çalışanların, web sayfalarını iyileştirmeye yarayacağını düşündüğü en aykırı fikirlerini bile dile getirmeye teşvik edildiği kültürlerin içine işlemiştir. </st><st c="31649">Web sitesi için yeni bir özellik ya da işlev bulduğunu düşünen rasgele seçilmiş bir kullanıcı örnekleminin yanıtlarını analiz ederek, böyle bir değişikliği göremeyen kontrol grubundaki kişilere göre daha kolay online test yapılabilir. </st><st c="31884">Siteye giriş sayısı gibi önceden belirlenmiş kriterlere göre yararlı fikirler siteye dâhil edilir. </st><st c="31983">Bu fenomeni inceleyen Stefan Thomke testleri sık sık tekrarlamanın ve deneme ve inovasyonu bir kültür meselesi ve olağan bir günlük faaliyet beklentisine dönüştürmenin sınırlı bütçelerle dahi başarı getirdiği yolundaki gözlemini dile getiriyor. </st><st c="32228">Hangi düzeyde olursa olsun, insanlar kısa vadede yıkıcı olsa dahi, “sürprizlere” değer vermeyi öğrenmelidirler. </st><st c="32340">İşler pürüzsüz gidiyor gibi görünürken, belki de problemler gizleniyor olabilir. </st></span></p>
			<p><span> </span></p>
			<p><st c="32421">YERİNDE KALİTE TEKNOLOJİ DEĞİL,</st></p>
			<p><st c="32452">BİR İLKE VE SİSTEMDİR</st></p>
			<p><st c="32474">Reiter Otomotiv’deki (bir ses yalıtım malzemeleri tedarikçisi) bir fabrika müdüründen dinlediğim öykü yerinde kalitenin anlamı hakkında bana yeni bir perspektif verdi. </st><st c="32643">Kendisi Chicago’da ses yalıtım malzemeleri imal edip Toyota’ya satan bir fabrikanın başında. </st><st c="32736">Ona TÜS’ü öğreten Toyotalı bir mentoru var. </st><st c="32780">Toyotalı mentor onu kalite sorunlarını çabucak fark edebilmek için bir andon sistemine ihtiyaçları olduğuna ikna etmiş. </st><st c="32900">Bunun üzerine fabrika müdürü mühendislerini toplayarak, Toyota’nın kullandığı gibi, doğrudan operatörün elinin altındaki düğmelere bağlı askılardan sarkan ışıklı tabelalardan kurulu bir andon sistemi istemiş. </st><st c="33109">Tabii bu Toyota’ya kıyasla oldukça küçük bir işletme, ama adam bu önemli sistemi kurarken en iyisi olsun istiyor. </st><st c="33223">Toyotalı danışman işyerini ziyaret ettiğinde ona gururla sipariş ettikleri bu gelişkin andon sistemini gösterince, mentor bağırmaya başlıyor. </st><st c="33365">“Yo, yo, hayır. </st><st c="33381">Anlamıyorsunuz. </st><st c="33397">Gelin benimle.” Sonra sakinleşiyor ve fabrika müdürünü o bölgedeki bir metal işleme atölyesine götürüyor. </st><st c="33503">Burada üç bayrak koyuyor önüne, biri kırmızı, biri sarı, biri de yeşil. </st><st c="33575">Bunları fabrika müdürüne vererek, “İşte” diyor, “andon bu”. </st></p>
			<p><span><st c="33635">Onun anlatmak istediği şey, andon’u uygulamanın çarpıcı bir yeni teknoloji satın almak olmadığıydı. </st><st c="33735">Andon ancak çalışanlarınıza problemleri çabucak çözmek için su yüzüne çıkarmanın önemini öğrettiğinizde amacına hizmet etmeye başlar. </st><st c="33869">İşyerinde problemleri çabucak saptayan kadrolarınız ve onların izlediği bir problem çözme süreciniz yoksa gösterişli bir teknolojiye para harcamanın hiçbir anlamı yoktur. </st><st c="34040">Amerikalılar genelde pahalı yeni teknolojiler satın almanın sorunları çözmek açısından iyi bir yol olduğunu sanırlar.</st></span></p>
			<p><span><st c="34157">Toyota problemlerin çözümü için önce insanları ve süreçleri devreye sokar, sonra elemanlarını teknolojiyle destekler ve tamamlar. </st></span></p>
			<p><span><st c="34288">General Motors ilk günlerde andon’u uygulamaya koyarken, Toyota’nın NUMMI işletmesindeki takım liderleri sistemini kopya etmişti. </st><st c="34418">Ama takım liderleri zamanlarının çoğunu arka odada sigara içip kâğıt oynayarak geçiriyordu. </st><st c="34510">Ortalıkta hemen müdahale edecek biri olmadıktan sonra andon düğmesine basmanın ne anlamı var ki? </st><st c="34607">Sonraki bir canlandırma girişiminde GM daha akıllı bir yol izledi. </st><st c="34674">Michigan Hamtramck’daki Cadillac işletmesinde sabit konumda duran gelişkin andon’lar yerleştirdiler. </st><st c="34775">Bu çok ileri bir sistemdi. </st><st c="34802">Düğmeye basınca araba sonraki çalışma istasyonuna geçene kadar bant çalışmaya devam ediyor ve hat otomatikman “sabit bir konumda” duruyordu. </st><st c="34943">Neyse ki, TÜS’ü öğrenmek üzere NUMMI’ye gönderilen GM yöneticilerinden Michael Brewer tesisten otomatik durdurma sistemini kapatmasını istedi. </st><st c="35086">Henüz kültürün buna hazır olmadığını gördü. </st><st c="35130">Her çalışma grubu, hattı durduracak otomatik sistemi çalıştırma hakkını elde edinceye kadar yalın denetime tabi tutulmalıydı. </st><st c="35256">Operatörler standartlaştırılmış işe uyuyorlar mıydı? </st><st c="35309">Kanban sistemi düzgün kullanılıyor muydu; bütün malzeme kutuları yerli yerinde miydi ve uygun miktarlarda mıydı? </st><st c="35422">Kalitenin anahtar noktaları standartlaştırılmış işe dahil ediliyor ve düzgün bir şekilde öğretiliyor muydu? </st><st c="35530">Takım liderleri her sürecin başında durup problemlere tepki gösteriyorlar mıydı? </st><st c="35611">Sonuçta her çalışma ekibi denetimi geçmek için ve ekibin iş istasyonlarında tam andon sistemini kullanma hakkını kazanmak için çırpınıyordu. </st><st c="35752">Kazanan grup kutlama yapıyordu.</st></span></p>
			<p><span><st c="35783">Toyota Tarzı çalışmada kaliteyi geliştirirken, önemli olan sürece ve insanlara olanak sağlamaktır. </st><st c="35883">En yeni ve en kapsamlı andon’a dünyanın parasını verip de kalite üzerinde hiçbir etki yaratamayabilirsiniz. </st><st c="35991">Onun yerine kalitenin örgütün her noktasında herkesin sorumluluğu olması ilkesini sürekli pekiştirmeye çalışmakta yarar var. </st><st c="36116">Değer önerinizi yönlendiren, müşteri için kalitedir, dolayısıyla kaliteden ödün vermek olmaz; çünkü işinizi ayakta tutacak ve herkesin şirketin parçası olarak kalmasını sağlayacak parayı kazanabilmenize olanak verecek olan şey, müşterinize değer katmaktır.</st></span></p>
			<p><span><st c="36372">Tasarımda kalite ve yerinde kalite çeşitli iş sektörlerinde yaygınlık kazanmıştır. </st><st c="36456">Yine de Menlo Innovations gibi kaliteyi kültürlerinin bütünleyici bir öğesi haline getirerek iş yapma tarzına dönüştüren firmaların sayısı oldukça azdır. </st><st c="36610">Okuyucu artık açıkça anlamış olmalı ki, Toyota Tarzının bütün unsurları – felsefe, süreçler, insanlar ve problem çözme – müşterileri memnun etmek için yerinde kaliteyi  yaratmayı desteklemektedir. </st></span></p>
			<p><span><img src="image/9.png" alt="" /></span></p>
			<p><span lang="en-US" xml:lang="en-US"><st c="36806">n</st></span><span>	</span><st c="36807">Şirketin ne kadar iyi çalıştığına karar verecek olan nihai hakem, müşteridir.</st></p>
			<p><span lang="en-US" xml:lang="en-US"><st c="36884">n</st></span><span>	</span><st c="36886">Müşterinin sesi, tasarımdan imalata kadar bütün süreçlerde yankılanmalıdır.</st></p>
			<p><span lang="en-US" xml:lang="en-US"><st c="36961">n</st></span><span>	</span><st c="36963">Toyota’nın andon denilen problemleri saptamak amacıyla durdurma sistemi, aniden hızlanma olayından kaynaklanan geri çağırma krizine verdiği karşılıktır. </st><st c="37116">Toyota bugün, on yıl sonra bile kalite bilincini yükseltmek için o krizi kullanıyor.</st></p>
			<p><span lang="en-US" xml:lang="en-US"><st c="37200">n</st></span><span>	</span><st c="37202">Yerinde kalite tasarımı dijital şirketlerde de hayat buluyor. </st><st c="37264">Bu alandaki en iyi şirketler kod yazımı sırasında hızlı geribildirim almak ve yazılımı iyileştirmek için müşterilerle deneyler yapmak gibi süreçler geliştirdiler.</st></p>
			<p><span lang="en-US" xml:lang="en-US"><st c="37426">n</st></span><span>	</span><st c="37428">Kalite araçlardan ibaret değildir; olumsuz geribildirime bile değer verilen ve tasarımdan müşterinin kullanım anına kadar sürekli iyileştirme için kullanılan bir kültür yaratmayı ifade eder.</st></p>
			<p><st c="37618">Notlar</st></p>
			<p><st c="37625">1. 	</st><span><st c="37629">Toyota Tarzı 2001</st></span><st c="37646">, Toyota Motor Şirketi, kurum içi belge, 2001.</st></p>
			<p><st c="37692">2. 	</st><st c="37696">Stefan Thomke, “Bir Deney Kültürü İnşa Etmek,” </st><span><st c="37743">Harvard Business Review, </st></span><st c="37768">Mart-Nisan 2020.</st></p>
			<div>
				<aside id="footnote-013" epub:type="footnote">
					<p><st c="37784">Süreç ve kültür üzerine ayrıntılı bir tartışma için </st><span><st c="37837">bak.</st></span><st c="37841"> Richard Sheridan, </st><span><st c="37860">Keyif AŞ</st></span><st c="37868"> (İstanbul: Optimist Yayınları, 2016)</st></p>
				</aside>
			</div>
		</div>
	<div id="charCountTotal" value="37905"></div></body>
</html>
