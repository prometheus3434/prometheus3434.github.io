<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOYOTA_TARZI_SON_epub_3.0-1</title>
    <meta http-equiv="Content-Type" content="text/html; charset=utf-8" />
  

</head>
  <body id="TOYOTA_TARZI_SON_epub_3.0-1" lang="tr-TR" xml:lang="tr-TR">
		<div>
			<p id="_idParaDest-1"><a id="_idTextAnchor000"></a><st c="0">İlk Baskıya Önsöz</st></p>
			<p><span><st c="18">ABD otomotiv sektöründe geçirdiğim 18 yılın ardından Toyota’ya katıldığımda, karşıma ne çıkacağını tam olarak bilmiyordum. </st><st c="142">Ama umutluydum. </st><st c="158">Amerikan otomobil imalatçılarının izlemekte olduğu doğrultu beni rahatsız ediyordu; buna karşılık içimde Toyota’nın farklı olabileceği yönünde bir duygu vardı. </st><st c="318">Çok geçmeden Toyota ile eski işverenlerim arasında temelden bir farklılık bulunduğunu gözlemledim. </st><st c="417">California Fremont’taki NUMMI (New United Motor Manufacturing) adlı bir Toyota/GM tesisinde işgücünün General Motors’a özgü en berbat bir sistemden ABD’deki bütün imalatçılar arasında en iyisi denebilecek bir sisteme dönüşmesine tanık oldum. </st><st c="659">Aradaki fark, “Toyota Tarzı”ydı. </st><st c="692">Elinizdeki kitapta Dr. </st><st c="715">Liker Toyota’nın başarısının temelini oluşturan yönetim sistemlerini, düşünce tarzını ve felsefeyi açıklığa kavuşturuyor ve okura herhangi bir işe ya da duruma uyarlanabilecek değerli içgörüler sunuyor. </st><st c="918">Toyota Üretim Sisteminin (TÜS) araç ve yöntemleri hakkında içgörü sunan pek çok kitap bulunmakla birlikte, Dr. </st><st c="1029">Liker’in kitabı Toyota kültüründe etkin olan ilkeleri tüm boyutlarıyla açıklama bakımından benzersizdir.</st></span></p>
			<p><span><st c="1133">Toyota Tarzına ne Japon ne Amerikan Tarzı, hatta ne de Gary Convis Tarzı yönetim yaklaşımı denebilir. </st><st c="1236">O, Toyota’nın kendi dünyasına bakış ve işini yürütme tarzıdır, bu yöndeki temel yaklaşımıdır. </st><st c="1330">Toyota Tarzı, Toyota Üretim Sistemiyle birlikte Toyota’nın “DNA”sını oluşturur. </st><st c="1410">Bu DNA şirketimizin kurucularıyla dünyaya geldi, şimdiki ve gelecekteki liderleriyle serpilip gelişmeye devam etmektedir ve edecektir. </st></span></p>
			<p><span><st c="1545">Toyota Tarzı, üzerinde yükseldiği iki ana sütun ile kısaca şöyle özetlenebilir: “Sürekli İyileştirme” ve “İnsana Saygı”. </st></span><span><st c="1666">Kaizen </st></span><span><st c="1673">diye adlandırılan sürekli iyileştirme, Toyota’nın iş yapma konusundaki temel yaklaşımını anlatır. </st><st c="1771">Her şeye meydan okuyun. </st><st c="1795">Bireylerin katkıda bulunduğu fiili ilerlemelerden daha önemlisi, sürekli </st></span><span><st c="1868">öğrenme</st></span><span><st c="1875"> atmosferi ve değişimi yalnızca kabullenen değil, ona </st></span><span><st c="1929">kucak açan</st></span><span><st c="1939"> bir ortam yaratma yönünde sürekli iyileştirmeye verilen gerçek değerdir. </st><st c="2013">Böylesi bir ortam ancak insana saygının var olduğu yerde sağlanabilir – ve bu da Toyota Tarzının ikinci ana direğidir. </st><st c="2132">Toyota bu saygıyı iş güvencesi sağlayarak ve ekip üyelerinin işlerin iyileştirilmesine aktif katılımının yollarını arayarak gerçekleştiriyor. </st><st c="2274">Bizler yöneticiler olarak bütün ekip üyeleri arasında karşılıklı güven ve anlayışı geliştirme ve güçlendirme sorumluluğunu üzerimize almak zorundayız. </st><st c="2425">Ben yönetimin en kritik işlevinin, çok sayıda insanı ortak bir amaç etrafında hep birlikte çalışmaya yönlendirmek ve motive etmek olduğu inancını taşıyorum. </st><st c="2582">Bu amacı tarif edip açıklamak, ona ulaşma yollarını paylaşmak, insanları sizinle birlikte bu yolculuğa katılmaya özendirmek ve önlerine çıkan engelleri aşmalarına yardımcı olmak – işte yönetimin varlık nedeni bunlardır. </st><st c="2802">Örgütlerine fikirleriyle destek ve katkıda bulunma düşüncesini insanların zihnine yerleştirmemiz gerekir. </st><st c="2908">Bana sorarsanız, Toyota Tarzı bu işlevi yerine getirmenin en iyi yöntemidir.</st></span></p>
			<p><span><st c="2984">Bununla birlikte, her kuruluşun kendi işi için en iyi tarzı kendisinin geliştirmek zorunda olduğu açıktır. </st><st c="3092">Toyota Tarzı Toyota’yı var edenlerin kendi özel ürünüdür ve Toyota’nın tarihi kendine özgü, eşi olmayan bir tarihtir. </st><st c="3210">Toyota dünyadaki en başarılı şirketlerden biridir. </st><st c="3261">Umarım ki bu kitap Toyota’yı başarılı kılan şeyin ne olduğunu anlamanıza yardımcı olur ve işe kendi yaklaşımınızı geliştirmede yararlanabileceğiniz bazı pratik fikirler verir.</st></span></p>
			<p><span><st c="3436">Gary Convis</st></span></p>
			<p><span><st c="3448">Toyota eski Yönetim Yetkilisi ve </st></span></p>
			<p><span><st c="3482">Kentucky Toyota Motor Manufacturing Başkanı</st></span></p>
		</div>
	<div id="charCountTotal" value="3525"></div></body>
</html>
