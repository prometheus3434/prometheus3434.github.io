<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOYOTA_TARZI_SON_epub_3.0-22</title>
    <meta http-equiv="Content-Type" content="text/html; charset=utf-8" />
  

</head>
  <body id="TOYOTA_TARZI_SON_epub_3.0-22" lang="tr-TR" xml:lang="tr-TR">
		<div>
			<p id="_idParaDest-19"><a id="_idTextAnchor018"></a><st c="0">10. </st><st c="5">İlke - Şirketinizin Felsefesini İzleyen İstisnai İnsanlar ve Ekipler Yetiştirin</st></p>
			<p><st c="84">İnsanlara saygı gösterin ve onları devamlı daha iyisini yapmaya zorlayın – bu ikisi çelişmiyor mu? </st><st c="184">İnsana saygı göstermek, onun aklına ve yeteneğine saygı duymak demektir. </st><st c="257">Zamanını boşa harcamasını bekleyemezsiniz. </st><st c="300">İnsanların yetkinliklerine saygı duyarsınız. </st><st c="345">Amerikalılar ekip çalışmasını ben sizi seviyorum, siz de beni seviyorsunuz, gibi düşünürler. </st><st c="438">Karşılıklı saygı ve güven, kurum olarak başarı kazanmamız için işinizi iyi yapacağınıza güveniyor ve saygı duyuyorum, demektir. </st><st c="566">Yoksa mesele yalnızca birbirimizi sevmekten ibaret değildir.</st></p>
			<p><st c="626">—Sam Heltman,</st><span><span id="footnote-017-backlink"><a epub:type="noteref" href="TOYOTA_TARZI_SON_epub_3.0-22_split_001.xhtml#footnote-017"><st c="640">********</st></a></span></span><st c="649"> Toyota Motor Manufacturing Kuzey Amerika, eski kıdemli başkan yardımcısı</st></p>
			<p><st c="722">HİZMETKÂR LİDERLİK İNSANLARIN DEĞER YARATMASINI DESTEKLER</st></p>
			<p><st c="780">Bir şirket ne kadar yenilikçi olursa olsun, pek çok organizasyon şeması bir tür piramit şeklindedir. </st><st c="882">En tepede yönetici rolünde az sayıda insan bulunur. </st><st c="934">Orta katta az çok büyükçe bir yönetici kütlesi yer alır, çoğunluğu oluşturan büyük bir kalabalık ise en alttadır. </st><st c="1048">Ücretler yukarıdan aşağıya doğru gittikçe artmak sureti ile düşüş gösterir.</st></p>
			<p><span><st c="1123">Toyota çoğu zaman örgüt şemasını baş aşağı çevirir – ters duran bir piramit gibi. </st><st c="1206">Bu durumda liderlik rolündeki kişiler en altta ve ortada yer alırken, yine de aldıkları ücretler diğerlerinden yüksektir, fakat değer katan işler yapanların yeri en üst kattır. </st><st c="1383">Buna “hizmetkâr liderlik” dendiği de olur; bu, liderlere, hizmet götürdükleri insanların gelişmelerine ve sonuçta “daha sağlıklı, akıllı, özgür, otonom, hizmetkâr olma şansları daha yüksek” hale gelmelerine yardımcı olmayı öğütleyen Robert Greenleaf’e atfedilen bir felsefedir.</st></span><span><st c="1660">1</st></span></p>
			<p><span><st c="1662">Toyota doğal olarak “hizmetkâr liderliği”, değer katan işleri yapanların yalnızca işçiler olduğu şeklindeki sağduyulu anlayış temelinde, tarihinin erken bir döneminde benimsedi. </st><st c="1840">Bu yüzden işçiler “en tepede” bulunurlar. </st><st c="1882">Toyota işçilerine </st></span><span><st c="1900">takım üyeleri diye hitap eder ve yöneticiler işçilerin ürün imalatına katkıları ve sürekli iyileştirme tutkularından neredeyse derin denebilecek bir saygıyla söz ederler. </st><st c="2071">Önsöz’de her takım üyesini bir endüstri mühendisi gibi gördüğünü dile getiren eski bir NUMMI yönteicisinden bahsetmiştik. </st></span></p>
			<p><span><st c="2193">Kısa süreli, tekrarlı el işleri yapan çalışanları neden sürekli iyileştirmenin itici kuvveti olarak düşünmeliyiz? </st><st c="2307">Zira okul eğitim düzeyleri yöneticilerden azdır, düşüncelerini ifade etme becerileri ve bilgi düzeyleri daha düşüktür, daha düşük ücret alırlar ve fabrikanın küçük bir bölümünde sınırlı bir kontrole sahiptirler. </st><st c="2519">Toyota’nın bu soruya verdiği yanıt şudur: asıl önemli olan gemba’da iyileştirme yapmaktır ve ekip üyeleri süreçleri bizzat yaşayarak ve makinelerle haşır neşir olarak devamlı gemba’da bulunurlar. </st><st c="2715">Toyota takım üyelerinin gözlemleyen, düşünen ve deneyimleyen kişiler olmasını arzular.</st></span></p>
			<p><span><st c="2801">Toyota insanlardan çok fazla şey bekler, yoğun bir seçim süreci uygular, ama diğer pek çok konuda olduğu gibi, kabullenilmiş normlara takılmaz. </st><st c="2946">Çoğu zaman işe alınan kişilerde yapmak üzere alındıkları işle ilgili deneyim ya da teknik beceri aranmaz. </st><st c="3052">Toyota’nın işe deneyimli elektrikçi, tamirci, kaynakçı ya da boyacı aldığı çok enderdir. </st><st c="3141">İnsanlar daha çok bu becerileri öğrenme potansiyeline göre işe alınırlar. </st><st c="3215">Bu beceriler için iş deneyimi faydalı olmakla birlikte, takım halinde çalışma kabiliyeti ve özellikle de eleştirel düşünme ve problem çözmeyi öğrenmek daha önemlidir. </st><st c="3382">Toyota bu kişileri geliştirip istisnai hale getirebileceğine inanır.</st></span></p>
			<p><span><st c="3450">Carol Dweck bundan bir gelişim zihniyeti olarak söz ediyor.</st></span><span><st c="3510">2</st></span><span><st c="3512"> Gelişim zihniyeti, biz bireylerin ömrümüz boyunca öğrenip gelişebileceğimizi varsayar. </st><st c="3600">Gelişim zihniyetine sahip kişiler ilk başta başarılı olamasalar dahi, yeni şeyler öğrenmek için çaba harcamaktan geri durmazlar. </st><st c="3729">Yapıcı geribildirime, bir öğrenme fırsatı olarak olumlu gözle bakarlar. </st><st c="3801">Bu Toyota’nın insan kaynakları felsefesini çok güzel bir şekilde ortaya koyuyor. </st><st c="3882">Hamuru “iyi insanları işe alın ve onları zorlayıcı deneyimlerle ve yol boyunca koçluk desteği vererek geliştirin”dir . </st></span></p>
			<p><span><st c="4001">İskandinav okul sisteminin nasıl “tam insan” yetiştirdiğini anlatan ilginç bir görüşle karşılaştım; İskandinavların gerek ekonomik bakımdan gerekse uygar bir toplum olarak ulaşmış olduğu başarı düzeyine neden olarak bu eğitim gösteriliyor.</st></span><span><st c="4240">3</st></span></p>
			<p><st c="4242">Onlar eğitime bizim gibi bakmıyorlar. </st><st c="4280">Yaklaşımlarını İngilizcede tam bir karşılığı bulunmayan Almanca Bildung sözcüğüyle tarif ediyorlar. </st><st c="4380">Anlamı bireyin manevi, duygusal, entelektüel ve yurttaşlık bilinci açısından tam dönüşümü. </st><st c="4471">İnsanların gelişmekte olan bir sanayi toplumuyla başa çıkma ve katkıda bulunabilmeleri için daha kompleks bir iç yaşama sahip olmaları gerektiği fikrine dayanıyor.…. </st><st c="4637">Karmaşık sistemleri anlamaları ve birey ile toplum arasındaki, aile ile yaşam alanındaki ilişkiler topluluğu arasındaki ilişkileri görmelerini sağlamak amacıyla geliştirilmiş bir anlayış.</st></p>
			<p><span><st c="4824">Hemen bununla, Toyota’nın insana saygı ve sürekli iyileştirme kültürü inşa etme çabasıyla, yani Toyota’nın sıradan kişileri alıp istisnai kişilere dönüştürmesi arasında bağ kurdum. </st><st c="5006">Ortamı kapsamlı bir şekilde incele, büyük bir zorlayıcı hedef belirle ve uyumlu amaçlar doğrultusunda örgütün gücünü harekete geçir, her şeyi başarabilirsin. </st><st c="5164">Toyota’da eğitim gün be gün, her saat, kendi hizmetkâr liderleri tarafından geliştirilmiş hizmetkâr liderlerin gözetiminde gerçekleşir. </st><st c="5300">Gemba’da gerçekleşir ve her zaman kolay olmaz. </st><st c="5347">Adildir, saygılıdır ve bütünsel birey yetiştirir.</st></span></p>
			<p><st c="5396">EKİP ÜYELERİ VE ÇALIŞMA GRUPLARININ GÜCÜ</st></p>
			<p><st c="5437">Toyota Üretim Sistemi hakkında Toyota’dan birisiyle görüşmeye kalktığınızda, takım çalışmasının önemi hakkında bir nutuk dinlemeden kurtulamazsınız. </st><st c="5587">Bütün sistemler değer katan bir çalışma içindeki ekibi desteklemeye dönüktür. </st><st c="5665">Ama değer katan çalışmayı ekipler yapmaz. </st><st c="5707">Bireyler yapar. </st><st c="5723">Ekipler işi koordine eder, birbirlerini motive eder ve eğitirler. </st><st c="5789">Ekipler insanlara esin verir, hatta eşdüzey baskısıyla etkide bulunurlar. </st><st c="5863">Yine de, ürün imalatı açısından zorunlu somut ayrıntılı çalışmayı bireylerin yapması çoğu zaman daha verimlidir. </st></p>
			<p><span><st c="5976">Ekiplerin yetkinleşmesi için mükemmel çıktılar üreten bireylere ihtiyaç vardır. </st><st c="6056">Bu nedenle Toyota gelecek vaat eden emekçiler bulmak ve sahaya sürmek için muazzam bir çaba harcar. </st><st c="6156">Toyota kültüründe ilerlemek için büyük bir potansiyel gerekir. </st><st c="6219">Ama Toyota yeni çalışanlarını asla kendi haline bırakmaz; yoğun bir şekilde geliştirmeye çalışır. </st></span></p>
			<p><span><st c="6317">Toyota’nın varsayımı şudur: eğer takım çalışmasını şirketin temeline oturtur ve güçlü liderler yetiştirmeye önem verirseniz, bireyler yüreklerini ve ruhlarını ekibe katkıda bulunmaya ve şirketin başarısına adarlar. </st><st c="6532">İleride, Toyota Tarzının hak edip etmediklerine bakmaksızın insanlara mavi boncuk dağıtmakla ilgisi olmadığını göreceksiniz; Toyota Tarzı ekip üyelerine meydan okurken </st></span><span><st c="6700">bir yandan da</st></span><span><st c="6713"> onlara saygı göstermeyi benimseyen bir anlayıştır.</st></span></p>
			<p><st c="6764">Yukarıdan Aşağıya Örgüt Şeması </st></p>
			<p><st c="6796">Klasik bir otomotiv fabrikasında problem çözme, kalite güvence, ekipman bakımı ve üretkenlik gibi konulardan beyaz yakalı ya da vasıflı teknik personel sorumludur. </st><st c="6960">Bunun tersine, Toyota Üretim Sisteminde günlük problem çözmenin odak noktasında fabrikadaki çalışma grupları bulunur (Şekil 10.1).</st></p>
			<p><span><st c="7090">Gördüğümüz gibi, </st></span><span><st c="7108">takım üyeleri,</st></span><span><st c="7122"> hiyerarşinin tepesinde yer alır; hiyerarşinin geri kalanı onlara destek olmak için vardır. </st><st c="7214">Bir sonraki savunma hattı </st></span><span><st c="7240">takım lideridir</st></span><span><st c="7255">. Bu, hattaki işlere vakıf, problem çözme konusunda enerjik ve yoğun bir eğitim ve geliştirme sürecinden geçmiş, saatlik ücretle çalışan bir takım üyesidir. </st><st c="7412">Çoğu ülkede Toyota takım lideri hâlâ saatlik ücretle çalışmaktadır ama saatlik ücrete küçük bir ilave yapılmıştır. </st><st c="7527">Takım liderleri performans değerlendirmesi ya da disiplin önlemlerinden sorumlu değildir, orada bulunma nedenleri takım üyelerini desteklemek ve geliştirmektir. </st><st c="7688">Birinci yönetim kademesinde, üretim çalışma grubundaki birkaç takımı yönetmek ve koordine etmekten sorumlu ön hat şefi olan </st></span><span><st c="7812">grup lideri </st></span><span><st c="7824">yer alır</st></span><span><st c="7832">.</st></span></p>
			<p><span><img src="image/56.png" alt="" /></span></p>
			<p><span><st c="7833">Şekil 10.1  </st></span><st c="7845">Tipik Toyota montaj operasyonu organizasyonu</st></p>
			<p><span><st c="7889">Kaynak:</st></span><span><st c="7897"> Bill Costantino, eski grup lideri, Toyota Georgetown</st></span></p>
			<p><span><st c="7950">En fazla kaizen faaliyeti üretim çalışma grubunda gerçekleşse de, buradaki iyileştirmeler tek başına büyük bir etki doğurmaz. </st><st c="8077">Mühendis ve müdürler çoğu zaman yeni bir teknolojiyi uygulamaya geçirmek ya da malzeme akışının mimarisini değiştirmek gibi devasa etkileri olan tekil projeler yönetirler. </st><st c="8249">Bu büyük değişikliklerden birinin hayata geçirilmesiyle birlikte sistemde çok sayıda baş ağrıtan sorun ortaya çıkar; üretimi etkileyen birçok ince ayrıntıyı yoluna koymak çalışma gruplarının sorumluluğundadır. </st><st c="8459">İyi ile mükemmel arasındaki ayrımı onlar belirler.</st></span></p>
			<p><span><img src="image/57.png" alt="" /><st c="8509"></st></span></p>
			<p><span><st c="8651">Şekil 10.2  </st></span><st c="8662">Toyota’da çalışma gruplarının rol ve sorumlulukları</st></p>
			<p><span><st c="8713">Kaynak:</st></span><span><st c="8721"> Bill Costantino, Toyota Georgetown eski grup lideri</st></span></p>
			<p><span><st c="8773">Takım üyeleri, takım liderleri ve grup liderlerinin rol ve sorumlulukları Şekil 10.2’de özetleniyor (Şekil 10.1 ile 10.2’deki rakamların Kentucky Georgetown’daki Toyota işletmesinin ilk grup liderlerinden Bill Costantino’nun sağladığını belirtmek isterim). </st><st c="9031">Sorumlulukların takım üyelerinden grup liderlerine doğru yükselişi kayda değer. </st></span><span><st c="9111">Takım üyeleri iş </st></span><span><st c="9128">standartları doğrultusunda manuel işlemleri yaparlar ve problemleri su yüzüne çıkarmak ve çözümlerine yardım etmekle sorumludurlar. </st><st c="9260">Takım liderleri resmen müdür olmasa ve otoriteye sahip bulunmasalar da, geleneksel olarak “beyaz yakalı” müdürlere ait olan bir dizi sorumluluğu yerine getirirler. </st><st c="9424">Onların başta gelen rolleri, kaliteli parçalar üretmek için hattı pürüzsüz şekilde işler halde tutmak (andon’a hemen karşılık vermek) ve standarttan sapma gördükleri her noktada müdahale ederek problemleri çözmektir. </st></span><span><st c="9641">Grup liderleri</st></span><span><st c="9655"> ise, tersi durumda insan kaynakları, mühendislik ve kalite konularında uzman destek işlevleri tarafından üstlenilmesi gerekecek pek çok işi yaparlar. </st><st c="9806">Performans değerlendirmesi, işe devam, eğitim, iş güvenliği ve disiplin gibi İK işlevlerinden de onlar sorumludur, ama hepsi bu kadarla da kalmaz. </st><st c="9953">Yeni ürün ve süreçleri hayata geçirmeyi de içeren önemli süreç iyileştirmelerine de katılırlar. </st><st c="10049">Ufak tefek konularda düzenli olarak eğitim verirler. </st><st c="10102">Gerektiğinde hattın başına geçip çalışabilirler de. </st><st c="10154">Toyota’da elini kirletmeyen bir lider yoktur.</st></span></p>
			<p><st c="10199">Dörde Bir: Çalışma Grupları ve Takım Liderinin Gizemli Rolü </st></p>
			<p><st c="10260">Bu, yalın olmakla gururlanan bir şirket için fazla abartılı bir hiyerarşi gibi görünüyor. </st><st c="10350">Kaldı ki birçok Batılı şirket yönetim kademelerinde tasfiyeye giderek örgütlenme şemalarını “yalınlaştırma” yoluna yöneldi; bu kaçınılmaz olarak ön hattaki şefin belki de kendisine doğrudan rapor veren 30 ila 50 arası asttan oluşan çok geniş bir kontrol alanına sahip olmasını getiriyor. </st><st c="10638">Bu geniş kontrol alanının, çalışanlara kendi yargı yetileriyle doğru olanı yapma “yetkisi verdiği” varsayılıyor. </st><st c="10751">İstisnalarla ve bireysel disiplin problemleriyle uğraşmak yalnız müdürlere kalıyor.</st></p>
			<p><span><st c="10834">Son bölümde gördüğümüz üzere, Toyota’nın lider rolüne ilişkin görüşü hayli farklıdır. </st><st c="10921">Bu rol, disipline etmek ve problemlere karşılık vermek değil, planlama yapmak, rol modeli olarak yönetmek ve koçluk yapmaktır. </st><st c="11048">Sürekli iyileştirme kritik önem taşır. </st><st c="11087">Takım üyeleri kendi  iradesiyle sürekli iyileştirmeye katılamayabilirler. </st><st c="11160">Onlara koçluk yapmak gerekir ve tek bir kişinin düzinelerce insana etkin bir koçluk yapması mümkün değildir. </st><st c="11269">Toyota’nın ideal standardı dörde bir oranıdır, yani dört ekip üyesine bir takım lideri, dört takım liderine bir grup lideri düşmelidir. </st><st c="11405">Ancak gerçekte grupların boyutları değişmektedir.</st></span></p>
			<p><span><st c="11454">Toyota takım liderinin rol kümesi takım üyelerine kıyasla daha geniştir (Şekil 10.2) Vardiyayı işe hazırlarken birinci önceliği, üretim hattında yeterli sayıda personel bulunmasını sağlamaktır; işe gelmeyen olursa açığı takım liderinin kendisi kapar. </st><st c="11706">Vardiya başladıktan sonra takım liderinin önceliği andon’a yanıt vermektir. </st><st c="11782">6. </st><st c="11785">İlkede gördüğümüz üzere, takım liderinin yanıt vermek için birkaç saniyesi vardır, aksi halde hattın o bölümü durur. </st><st c="11902">Takım lideri daha sonra problem çözme çalışmalarında kullanmak amacıyla andon çekişlerinin kaydını tutar. </st></span></p>
			<p><span><st c="12008">Ben takım liderine “gizemli” bir rol biçiyorum, çünkü Toyota Tarzı hakkında verdiğim derslerde insanlar bu rolün önemini algılıyor, ama bunun işe pahalı endirekt işçiliği artırmak demek olduğundan endişe ediyorlardı. </st><st c="12225">Şu soru çok yaygındı: “Toyota takım liderleri hatta tam gün mü çalışıyorlar?” Zira takım liderleri için fazladan bir gidere katlanmak zorunda kalabileceklerinden kaygı duyuyorlardı. </st><st c="12407">Bu sorunun yanıtı hem evet, hem de hayırdı.</st></span></p>
			<p><span><st c="12450">Hayır dememizin nedeni, ekip liderlerinin devamlı hatta çalışmaları halinde, rollerinin tüm sorumluluklarını yerine getiremeyecek olmalarıdır. </st><st c="12594">Örneğin başka bir süreçte tüm hattın durmasına neden olacağı için, işlerini bırakıp andon’a yanıt vermeye koşamazlar. </st><st c="12712">Ayrıca diğer çevrimdışı işlerin hepsini de yapamazlar ve problem çözme işinde de kesinlikle çalışamazlar.</st></span></p>
			<p><span><st c="12817">Yanıtın aynı zamanda evet olduğunu söyledik. </st><st c="12863">Hattaki tüm pozisyonları dolduracak yeterli sayıda ekip üyesi bulunması Toyota standardıdır; ekip liderlerinin yarısı bir proseste çalışırken, diğer yarısı hat dışı kalır ve bu rotasyonla sürdürülür (gerçi fiilen takım liderleri hatta arzu edilenden daha fazla zaman geçirirler). </st><st c="13143">Böylelikle Toyota birinin fiyatıyla iki takım liderine sahip olur; sözgelimi genelde ikisi üretimde çalışırken, ikisi hat dışı kalır.</st></span></p>
			<p><span><st c="13276">Oldukça sıkı tutulan direkt işgücü ile endirekt işgücü oranı hedefleriyle yönetilen şirketlerdeki pek çok sürekli iyileştirme liderine bu uygulama hiç de gerçekçi gelmez. </st><st c="13448">Bir çalışan direkt işgücü hesabından düşülüp takım lideri konumuna geçerse, o kişi endirekt işgücü hesabına eklenir ve tasfiye edilecek hedefler arasına alınır. </st><st c="13609">Toyota’nın bütçesi oldukça sıkıdır, ama çalışan hesaplarıyla ilgili bütçesinde takım üyesi ile takım lideri sayısı diye herhangi bir ayrım söz konusu değildir. </st><st c="13769">Herhangi bir oran aranmaz, daha çok takım liderinin rolü standart kabul edilir ve bütçede bu şekilde yer alır. </st><st c="13880">Toyota işletme müdürü ne bu rolü sorgular ne de tasfiye etmeyi düşünür. </st><st c="13952">Bazıları bunu üretim süreçleri ve kaliteyi sürekli iyileştirme açısından işletmedeki en kritik rol olarak görüyor. </st><st c="14067">Bölümün ilerleyen sayfalarında Amerikan ofis mobilyaları firması Herman Miller’in bu meseleyi nasıl ele aldığını göreceğiz.</st></span></p>
			<p><st c="14190">Grup Liderleri – En Zorlu Rol </st></p>
			<p><st c="14221">Grup liderinin sorumluluklar kümesi daha da geniştir. </st><st c="14275">Bu, ön hattaki şefle eşdeğer olan, ama ondan fazlasını içeren ilk yönetim kademesidir. </st><st c="14362">Birleşik Krallık’ta işletmelerde grup liderlerinden kendi işinin sorumlu müdürü olarak söz ederler. </st></p>
			<p><span><st c="14462">Şekil 10.2’de görüldüğü gibi grup liderinin, ekiplerin iş gününü planlamaktan yeni tasarlanan araçların lansmanlarını koordine etmeye, hoshin kanri süreciyle iyileştirmeye yönelik bir yıllık plan geliştirme ve üzerinde çalışmaya (13. </st><st c="14696">İlke) kadar pek çok sorumluluğu vardır. </st><st c="14736">Birçok şirkette mühendisler fabrikayı kendilerinin egemenlik alanı gibi görürler. </st><st c="14818">Kafalarına estiği gibi planlar yapıp uygulamaya koyarlar. </st><st c="14876">Yapılan planları çalışanlara açıklamak gibi konularda ön hattaki şeflerin bilgilendirilmesi ve bir yere kadar işe dâhil edilmesi gerekir, daha sonra yoldan çekilip mühendisleri işleriyle baş başa bırakırlar. </st><st c="15084">Toyota’da işler böyle yürümez. </st><st c="15115">Fabrika liderlerin egemenlik alanıdır, üretim hattında çalışmak isteyen olursa grup liderine müşteri gibi yaklaşmak zorundadır. </st><st c="15243">Kaldı ki, yeni sistemi işler hale getirmek ve iyileştirmek grup liderlerinin görevidir.</st></span></p>
			<p><span><st c="15330">Her çalışma grubunun imalathanede, grubun iş süreçlerinin yanı başında, grup liderinin masasının bulunduğu yerde kendi toplanma mekânı olur. </st><st c="15472">Bu mekân “açık ofis” şeklindedir ve dolapları, mikrodalga fırınları ve büyük masaları vardır. </st><st c="15566">Takım liderinin panosu ile bazı grup liderlerinin panoları burada asılıdır. </st><st c="15642">Vardiya öncesi günlük brifingler için, ayrıca molalarda, öğlenleri ve her türlü toplu bilgi alışverişinde burada buluşulur. </st></span></p>
			<p><st c="15766">İlkokulda Japon Öğrenciler Sadece Grup İçinde Değil, Grup Olarak Çalışmaya Alıştırılır </st></p>
			<p><st c="15853">Japonya’da küçük çalışma ekipleri şeklinde örgütlenmek Toyota açısından avantajlıydı, zira Japon çocukları ta ilkokuldan başlayarak bu şekilde eğitilirler. </st><st c="16009">Eski öğrencilerimden Jennifer Orf ABD’de normal okul eğitimini sürdürürken, öğrencilerin eğitimlerinin devam ettiği yaz aylarında Japonya’ya giderdi. </st><st c="16159">Deneyimlerini kaleme aldı.</st><span><st c="16185">4</st></span><st c="16187"> Japon ilkokul öğrencilerinin kendilerini sınıfları ve (“han” adı verilen) dört ila altı kişilik dar gruplarıyla nasıl özdeşleştirdiklerini şöyle anlatıyor:</st></p>
			<p><st c="16343">Japonya’da öğrencilere bir gruba girip çalışmak yerine, grup halinde birlikte çalışmak öğretiliyor… Bu sayede çocuklar yalnız tek başlarına öğrenebileceklerinden çok daha fazla şeyi grup halinde öğrenmekle kalmıyor, aynı zamanda grupla bağlantılı bir kolektif kimlik duygusu oluşuyor ve grubun parçası olmaktan kaynaklanan özel sorumlulukların farkına varıyorlar, örneğin diğer grup üyelerini dinleme ve sorumluluğu paylaşma yetisi gibi.</st></p>
			<p><span> </span></p>
			<p><span><st c="16781">Han’daki öğrenciler gruplara verilen bilim projeleri gibi çeşitli ödevlerle öğrenme sorumluluğu edinirler. </st><st c="16889">Standartlaştırılmış iş ve görsel yönetim gibi araçlar bu öğrencilerin günlük yaşamlarında yaygın durumdadır. </st><st c="16998">Jennifer öğrencilerin sınıfı yemekhaneye çevirdiği bir öğle yemeğini şöyle anlatıyor:</st></span></p>
			<p><st c="17083">Deneyimlerime göre, gruplar öğle yemeği görevini iple çekiyorlardı ve “kafeterya tezgâhının” arkasındaki çocukların yüzleri aşçı şapkalarının altında ışıl ışıl parlıyordu…Birinci sınıfların bile her gün yaptığı bu işin öğrenciler tarafından yönetilmesini olanaklı kılan, sürecin standartlaştırılmış olmasıydı. </st><st c="17394">Öğle yemeği servisiyle ilgili farklı görev sorumluluklarının listelendiği çizelgeler vardı, bu sayede öğrenciler üzerlerine düşen görevi yerine getirirken bütün adımlarını kontrol edebiliyorlardı. </st></p>
			<p><st c="17591">BİR TOYOTA DEPOSUNDAKİ TAKIMLARI GELİŞTİRMEK: BİR DAKİKALIK ÖNERMEDEN FAZLASI</st></p>
			<p><st c="17668">Toyota ilk Kuzey Amerika yedek parça dağıtım merkezini California’da açtı ve işe aldığı çok sayıda deneyimsiz elemandan bazılarına takım lideri ve grup lideri gibi roller verdi. </st><st c="17847">İşler umduğu gibi gitmedi, yıllar geçtikten sonra bile şirket hâlâ bu liderleri ve takım çalışmasını geliştirmekle uğraşıyordu. </st><st c="17975">Dolayısıyla Toyota Kentucky Hebron’da ikinci bir Kuzey Amerika Yedek Parça Merkezi açmaya niyetlendiğinde, ekipleri baştan oluşturmaya karar verdi. </st><st c="18123">Yeni operasyonu yöneten Ken Elliott 2002’de bana şöyle dedi:</st></p>
			<p><st c="18183">Biz bir depo inşa etmiyoruz; kültür inşa ediyoruz. </st><st c="18235">Bu denli başarılı olmamızın nedeni budur. </st><st c="18277">Doğru düzgün bir kültür yerleştirmek için tek şansımız var.</st></p>
			<p><span><st c="18336">Elliott’un kast ettiği yıllar sonra California’da olduğu gibi kültürü onarmaya çalışmak durumunda kalmak istemediğiydi. </st><st c="18457">İşi ilk seferde doğru yapmalıydı.</st></span></p>
			<p><span><st c="18490">Hebron tesisini ziyaretim sırasında insanların ünlü </st></span><span><st c="18543">Bir Dakika Yöneticisi</st></span><span><st c="18564"> kitabının yazarı Ken Blanchard’dan öğrendikleri “durumsal liderlik” kavramını dillerine dolamış olduklarını duymak beni hayli şaşırttı. </st><st c="18701">Blanchard ekip gelişiminin dört aşamasını (başka bir popüler modele ait terimler parantez içinde veriliyor) ve liderin her aşamadaki rolünü şöyle açıklıyor:</st></span></p>
			<p><span><st c="18857">1. </st><st c="18861">Aşama: Yönlendirme</st></span><span><st c="18879"> (biçimlendirme). </st><st c="18897">Grubun liderden güçlü bir yönlendirme almaya ihtiyacı vardır ve temel misyonu, çalışma kurallarını ve kullanılacak araçları öğrenmesi gerekir. </st></span></p>
			<p><span><st c="19040">2. </st><st c="19043">Aşama: Hoşnutsuzluk</st></span><span><st c="19062"> (topa tutma). </st><st c="19077">Büyük başarı vizyonlarından söz etmenin keyfi dururken grup çalışmaya gider ve üyeler ekip halinde çalışmanın sandıklarından daha zor olduğunun farkına varırlar. </st><st c="19239">Bu aşamada hâlâ liderden güçlü bir görev yönlendirmesi almaya ihtiyaçları vardır, ama anlamadıkları katı sosyal dinamikleri aşmak için de bolca sosyal desteğe gerek duyarlar.</st></span></p>
			<p><span><st c="19413">3. </st><st c="19417">Aşama: Bütünleşme </st></span><span><st c="19435">(norm oluşturma). </st><st c="19453">Grup çeşitli ekip üyelerini daha net tanımaya ve ekiple ilgili süreçler üzerinde kendi kontrolünü kurmaya başlar. </st><st c="19567">Liderin artık göreve ilişkin fazlaca yönlendirme yapması gerekmez, ama takımın hâlâ sosyal desteğe bolca ihtiyacı vardır.</st></span></p>
			<p><span><st c="19688">4. </st><st c="19692">Aşama: Üretim</st></span><span><st c="19705"> (performans sergileme). </st><st c="19730">Grup duruma hâkim hale gelir ve liderden göreve ilişkin çok az bir yönlendirme desteği ya da sosyal destek alarak yüksek performans göstermeye başlar. </st></span></p>
			<p><span><st c="19881">Blanchard bir komite veya görev gücü tanımlıyor, bunu geliştirmek birkaç hafta sürüyordu. </st><st c="19971">Durumsal liderlik konseptleriyle TÜS’nin ileri derecede geliştirilmiş iş süreçlerinin birleştirilmesiyle, bir dakikanın epey üzerinde bir süreye ihtiyaç duyan yeni bir şey ortaya çıktı. </st><st c="20157">Toyota takım lideri olmayan bir yapı ile çalışmaya başlama yolunu seçti. </st><st c="20230">Grup liderleri TÜS konusunda eğitildiler ve doğrudan 1. </st><st c="20286">kademe takım üyelerine görevlendirmeler yapmaya başladılar. </st><st c="20346">Grup olgunlaştıkça 2 ve 3. </st><st c="20373">kademelerde liderlik potansiyeli taşıyan üyeler belirlendi ve aynı zamanda TÜS de olgunlaştı. </st><st c="20467">Birkaç yıl sonra (hafta değil), grup liderleri sonunda astlarının belli bir noktaya kadar olgunlaştıklarını hissettiler ve böylece takım üyelerine takım lideri rolünü vererek grubu daha da kendini yönetebilir hale getirebildiler. </st><st c="20697">Ama bu bile duruma bağlı bir nitelik taşıyordu; farklı gruplar farklı bir tempoda olgunlaşıyor ve takım lideri konumuna birkaç yıla yayılan farklı sürelerde adım atıyordu. </st><st c="20869">Toyota’nın Hebron’a insanları ve takımları geliştirmek için yaptığı yatırım o güne kadar gördüklerimin kat be kat üzerindeydi. </st><st c="20996">General Motors ise göreceğimiz gibi, çoğu zaman takım lideri işin içine atılır; sanki organizasyon şemasında bir iş unvanı yaratmak, lideri yaratırmış gibi. </st></span></p>
			<p><st c="21153">TMUK’DE SAHA YÖNETİM GELİŞTİRME SİSTEMİNİN CANLANDIRILMASI</st></p>
			<p><span> </span></p>
			<p><st c="21211">1992’de Avrupa’da kurulan ilk Toyota tesisi olan Birleşik Krallık Burnaston’daki tesis (TMUK) erkenden devasa yatırımlar yapmasına karşın, çalışma grubu liderliğiyle boğuşan olgun bir organizasyondu. </st><st c="21412">Bu satırları yazdığım sırada işletme hibrid ve benzinli 2020 Corolla’nın üretimiyle uğraşıyordu. </st><st c="21509">TMUK ürününü piyasaya çıkarırken çok sayıda yeni çalışanı temel üretim becerileriyle eğitmek üzere oraya gelen Japon yönetici, müdür ve mühendisle birlikte çalışıyordu. </st><st c="21678">Yıllar sonra Japon çalışanlar başka yerlere transfer oldular ve Toyota işletmesinin yüksek görünürlüğünden ötürü İngiliz çalışanlar diğer şirketler için revaçta bir av hedefi oldular. </st><st c="21862">Bu durum, pek çok grup lideri ve yöneticisini kaybeden ve yerine yenilerini yetiştirmek zorunda kalan TMUK için eskisinden daha zor bir dönemi başlattı. </st><st c="22015">Yıllar sonra Büyük Resesyon baş gösterip satışlar düşünce, iki hattan biri kapandı ve pek çok çalışana sunulan ayrılma anlaşması kabul edildi.</st></p>
			<p><span><st c="22157">Tesiste performans istikrarsızlaştı ve Toyota standartlarına uymamaya başladı. </st><st c="22237">Bu zaaf belirtileri arasında andon’la tespit edilen problemlerin çözümünde gerileme, standartlaştırılmış işe ve iş talimatları eğitimine odaklanmada zayıflama, mükemmelin çok gerisinde 5S, alışılanın ötesinde işe gelmeme ve denetim sırasında kalite problemleri gözlenmesi gibi unsurlar yer alıyordu. </st><st c="22537">Temelde yatan neden, grup liderliği rolünde bir zayıflamaya, özellikle de takım liderlerine sağlanan koçluk desteğinde azalmaya işaret ediyordu. </st></span></p>
			<p><span><st c="22682">TMUK’de günlük ayaküstü toplantılar, görsel yönetim sistemi ve takım ve grup liderlerinin rol ve sorumluluklarının net tanımlanması ve lider eğitimi gibi bileşenlerden oluşan Toyota’nın standart Saha Yönetim Geliştirme Sistemi uygulanıyordu. </st><st c="22924">TMUK sorunu inceledi ve Saha Yönetim Geliştirme Sistemini iyileştirmesi ve yeni bir düzeye çıkarması gerektiği sonucuna vardı. </st><st c="23051">Yeniden tasarladığı sistemi pilot bölge olarak seçtiği boya departmanında birkaç yıl boyunca denedikten sonra, uygulamaları tüm tesise yaydı. </st></span></p>
			<p><span><st c="23193">Grup liderleri için güvenlik ve çevre, kalite, üretim, maliyet ve insan kaynaklarının geliştirilmesi çerçevesinde düzenlenmiş kilit performans gösterge panoları vardı. </st><st c="23361">Bunlar grup liderlerinin yönetiminde, kırmızıyla işaretli – hedefin gerisinde kalan – maddelere odaklanılan günlük toplantılarda gözden geçirildi. </st><st c="23508">Ama bu kadarla kalınmadı. </st><st c="23534">TMUK grubu her kademedeki liderlerin işlevlerini, beceri gereksinimlerini ve eğitim tarzını ayrıntılı biçimde tarif etti ve kaizen’i teşvik etmek için yeni görsel yönetim panoları düzenledi.</st></span></p>
			<p><st c="23724">Çekirdek Rol Tanımı </st></p>
			<p><st c="23745">Ekip üyeleri, ekip liderleri, grup liderleri ve kısım müdürleri için rol tanımları ve beklenti dökümü bir dizi A3 kâğıda geçirilir. </st><st c="23877">Ekip üyeleri için 21 rol tanımlanmıştır; bunlar arasında TÜS’ü kavramak, ekipmanı devreye almak, TPM uygulamak, ekipmanı kapatmak, anormallikleri tespit etmek, sürecin esas sahibi olarak hareket etmek, standart iş uygulamasını yetkinleştirmek, temel becerileri bilmek ve andon kullanmak sayılabilir. </st><st c="24177">Örneğin Şekil 10.3’te ekip üyesinin andon’la ilgili görevini gösteren A3 metin yer alıyor: standart işi harfiyen gerçekleştirmek, herhangi bir anormallik gördüğünde grubu uyarmak ve sürece sahip çıkarak aktif bir biçimde kaizen yapmak. </st><st c="24413">İşletme iki süreç arasında rotasyon uyguluyor ve her takım üyesine o vardiyada bir sürecin ve vardiyalar arası iletişimin sorumlu baş süreç sahibi olma görevi veriyor. </st></p>
			<p><span><img src="image/58.png" alt="" /><st c="24581"></st></span></p>
			<p><span><st c="24605">Şekil 10.3  </st></span><st c="24616">Takım üyelerinden beklenen andon kullanımı</st></p>
			<p><span><st c="24658">Kaynak</st></span><span><st c="24665">: Toyota Motor Manufacturing BK.</st></span></p>
			<p><span><st c="24698">Takım liderleri için tanımlı çekirdek roller 40’ı buluyordu; andon’a yanıt vermek, andon’u analiz etmek, iş güvenliği eğitimi vermek, çalışanın duruş şeklini onaylamak, kalite yönetimi, vardiya öncesi toplantı yapmak, TÜS evi bilgisi, değişim noktası yönetimi, 4S liderliği, kaizen, hızlı problem çözüm raporu ve standartlaştırılmış iş doğrulaması bunlar arasında. </st><st c="25064">Örneğin Şekil 10.4’te takım liderinin çalışanın sağlıklı duruş şeklini onaylama çekirdek rolünü gösteren A3 yer alıyor. </st><st c="25184">Genelde takım liderleri takım üyelerini başarıya hazırlar, vardiya öncesi toplantılarını düzenler, andon’a yanıt verir ve kaizen’e liderlik ederler. </st></span></p>
			<p><span><st c="25333">Grup liderleri için tanımlanan çekirdek roller 44 tanedir. </st><st c="25392">Bir TMUK yöneticisine göre “işletmedeki en zor görev”, grup liderlerinindir. </st><st c="25469">Sorumlulukları arasında KPI tablosunu düzenlemek, üretim kontrol panosunu idare etmek (saatlik üretilen birim miktarı ile hedeflenen miktarın karşılaştırılması, nedenleriyle birlikte), nasıl toplantı yapılacağını bilmek, kişisel koruyucu teçhizatın yönetimi, çalışanların duruş şeklini onaylamak, standartlaştırılmış işi onaylamak, Toyota İş Pratiklerine uyulmasını gözetmek, atık ve kabul edilmeyen malzemelerin idaresi, hoshin hedeflerinin takibi, koçluk ve performansla ilgili geribildirim vermek. </st><st c="25970">Grup liderleri yıllık hoshin hedefleri doğrultusunda planlama, günlük yönetim, kişisel yönetim ve kaizen amacıyla işlerinin sorumlu müdürü gibidirler.</st></span></p>
			<p><span><img src="image/59.png" alt="" /></span></p>
			<p><span><st c="26120">Şekil 10.4  </st></span><st c="26132">Duruş şekli onayı konusunda ekip liderinden beklentiler</st></p>
			<p><span><st c="26187">Kaynak:</st></span><span><st c="26195"> Toyota Motor Manufacturing BK.</st></span></p>
			<p><span><st c="26226">Kısım müdürlerinin (bazen asistan da denir) altında kendisine doğrudan rapor veren dört grup lideriyle birlikte, 100 ila 120 kişi çalışır. </st><st c="26366">Vardiya başında ilk iki saatlerini sahada işlerin pürüzsüz yürümesini sağlamak için yoğun bir şekilde geçirirler; sonraki saatlerde koşullar daha esnek olur. </st><st c="26524">TMUK’de şöyle bir deyiş vardır: 	“İlk iki saatini heba edersen, tüm vardiyayı heba edersin.” Sadece 11 tanımlı kural vardır. </st><st c="26648">Bunlar da oldukça geneldir ve Toyota Tarzını yaşama ve model almaya odaklıdır; örneğin olguları bulmak ve problemleri analiz etmek, yaratıcı ve yenilikçi düşünmek, eylem planları çıkarmak ve mutabakat sağlamak, eyleme geçip kararlılık göstermek, ilerlemeyi takip etmek ve koçluk yapmak. </st></span></p>
			<p><st c="26935">Grup Liderleri İçin Küresel Asgari Kritik Rol</st></p>
			<p><st c="26980">Japonya’daki Toyota Motor Manufacturing şirketi, grup lideri için standartlaştırılmış işe benzeyen asgari kritik rolleri ayrıntılı biçimde tarif etmiştir. </st><st c="27136">Bunların her gün kontrol edilip yerine getirilmesi zorunludur (Şekil 10.5). </st><st c="27212">Elbette ki böyle bir yönetsel konumdaki kişinin günü hiçbir zaman tam planlandığı gibi geçmez, ancak bunlar başlangıç noktası olarak zaman tahminleriyle birlikte, mutlaka yapılması gereken işlerdir. </st><st c="27411">Bazıları belirli süreler ayrılmış düzenli programlı toplantılardan oluşur. </st><st c="27486">Dört genel faaliyet kategorisi vardır – gemba (koçluğun ağırlıklı olarak uygulandığı yer), ofis, toplantı ve molalar. </st><st c="27604">Gemba’daki sürenin grup liderinin zamanının aşağı yukarı yarısını alacağı öngörülmüştür, oysa liderler sahada ve toplantılarda (çoğunlukla sahada yapılan) çok daha fazla zaman geçirirler.</st></p>
			<p><span><img src="image/60.png" alt="" /></span></p>
			<p><span><st c="27791">Şekil 10.5  </st></span><st c="27803">Grup lideri için asgari kritik rol ve Yamazumi Çizelgesi</st></p>
			<p><span><st c="27859">Kaynak</st></span><span><st c="27866">: Toyota Motor Manufacturing BK</st></span></p>
			<p><span><st c="27898">Şekil 10.5’te en kritik güvenlik konuları üzerine takım liderleri tarafından verilen Delta S kalite denetimi koçluğu; her gün az sayıda arabanın söküldüğü sevkiyat kalite denetimine (SKD) katılma; koçluk yapmak üzere ekip liderlerinin toplantılarına girmek; grup lideri sahasında ortaya çıkan kalite sapmalarını işlemden geçirip geribildirim verdikten sonra kalite kapısını aramak; süreç kaizen’i konusunda ekip liderlerine koçluk yapmak ve diğer grup liderleriyle birlikte müdürün toplantılarına katılmak gibi bazı standart günlük aktivite örnekleri yer alıyor. </st><st c="28462">Bunların uygulanması şarttır. </st><st c="28492">Grup liderleri bunları takip eder, kontrolden geçirir, ardından kısım müdürü her gün çizelgeyi denetler. </st></span></p>
			<p><st c="28597">Geçici Roller ve Yapılandırılmış Öğrenim</st></p>
			<p><st c="28637">Liderlik konumları arasındaki geçişler için belirlenmiş roller bulunur: ileri ekip üyeleri, ileri ekip liderleri ve ileri grup liderleri. </st><st c="28776">Bunlar yeni unvanlar, ücret düzeyleri ve rol tanımları içerir. </st><st c="28839">Bu geçişler için yeni eğitim programları geliştirilmiştir.</st></p>
			<p><span><st c="28897">İleri takım üyesi eğitimi 17 haftalık yapılandırılmış öğrenimi kapsar ve çoğunlukla standartlaştırılmış iş odaklı olup süreçleri belgelendirme, denetleme ve sapmaları düzeltme gibi öğeleri ele alır. </st><st c="29097">İleri takım üyesi 17 haftalık yapılandırılmış eğitim sürecinde ağırlıklı olarak iyileştirme projelerini yönetme ve takım liderlerine koçluğa odaklıdır. </st><st c="29249">Her iki örnekte de bunlar esas olarak, liderlik rolünü yerine getirme ya da bir şeyleri iyileştirme gibi işe dönük liderlik sorumluluklarıdır. </st><st c="29392">Günlük olarak programlanmıştır ve günlük olarak izlenirler, çeşitli aşamalarda yoğun bir şekilde gözden geçirmeye gidilir. </st><st c="29515">Bazıları çalışma saatleri dışındaki resmi eğitim oturumlarıdır ve takım üyesi ile takım liderinin iş süresi dışında tamamlaması gereken kaizen projeleri koçluğu gibi birçok görevleri olur. </st><st c="29704">Takım üyelerinin bu ödenmeyen zamanı değerlendirmeye ciddiyetle önem vermeleri gerekir.</st></span></p>
			<p><st c="29791">Görsel Panolar ve Günlük Toplantılar</st></p>
			<p><st c="29828">Tartışmasız TMUK’deki en etkili yeni inovasyonlar yeni takım lideri ve grup lideri panoları ile 1x1 problem çözmeye odaklı günlük toplantılardır. </st><st c="29975">Şekil 10.6’da hayali verilerle düzenlenmiş bir “takım lideri kontrol panosu” prototipi görülüyor. </st><st c="30073">Günlük vardiya öncesi 5 dakikalık toplantılarda bu pano kullanılır. </st><st c="30141">Kalite, güvenlik ve vardiya öncesi toplantılara ışık tutacak diğer hususların sol üst köşeye yazılması gibi kimi geleneksel uygulamalar veya teamüller vardır. </st><st c="30300">Vardiyayı ve alınacak önlemleri etkileyebilecek süreçteki bütün değişikliklere ışık tutan değişim noktası yönetimi çok önemlidir. </st><st c="30430">Geçici bir ekip üyesinin bir prosese katılması, yeni bir üyenin eğitimi, bir parça üzerindeki mühendislik işlemleri değişikliği ya da yeni bir alet denenmesi gibi değişiklikler söz konusu olabilir. </st><st c="30628">Panoda her vardiya için takım liderinin belli başlı problem çözme projelerine ait A3 raporlarına ayrılmış bir alan bulunur. </st></p>
			<p><span><st c="30752">Panonun geri kalan kısmında yeni öğeler yer alır – 1x1 problem çözmeye ağırlık verilir. </st><st c="30840">Bir anormallik saptandığında andon’un çekildiğini ve bu anormalliğin giderilmesinden takım lideri ile takım üyesinin sorumlu olduğunu anımsayın. </st><st c="30985">Genel eğilim ve bir önceki gün süreçte meydana gelen andon çekmeleri sayısı da dâhil olmak üzere andon çekme sayısının kaydedildiği tablolar mevcuttur. </st><st c="31137">Bu veri, kablo çekildiğinde otomatikman bilgisayara kaydedilir. </st><st c="31201">Takım liderlerinin her çekişin nedenini elle not etmesi, sonra da bu notları derleyip bir Pareto nedenler şeması çıkarması beklenir. </st><st c="31334">Bunun ardından problem çözme amacıyla, en büyük sorun seçilip etiketlenerek 1’inci güne ait bölmeye yerleştirilir. </st><st c="31449">Problem çözülene kadar etiket her gün ilerletilir, ta ki 5’inci günde kırmızı noktaya dayanana kadar (bu şekilde gri); bu noktada kart fiziksel olarak grup liderinin “güç panosu”na aktarılır. </st></span></p>
			<p><span><img src="image/61.png" alt="" /></span></p>
			<p><span><st c="31641">Şekil 10.6  </st></span><st c="31652">Bir TMUK ekip liderinin kontrol panosu örneği</st></p>
			<p><span><st c="31697">Kaynak:</st></span><span><st c="31705"> Toyota Motor İmalatı BK</st></span></p>
			<p><span><img src="image/62.png" alt="" /></span></p>
			<p><span><st c="31729">Şekil 10.7 </st></span><st c="31741"> Bir TMUK grup lideri güç panosu örneği</st></p>
			<p><span><st c="31779">Kaynak:</st></span><span><st c="31787"> Toyota Motor Manufacturing BK</st></span></p>
			<p><span><st c="31817">Yeni grup lideri güç panosu, eski toplantılarda kayda geçmiş bir problemin karşı önlemiydi (</st></span><span><st c="31910">Bak.</st></span><span><st c="31915"> Şekil 10.7). </st><st c="31929">Grup liderleri kendi başlarına bırakıldıkları hissine kapıldılar. </st><st c="31995">Ele alınacak, mühendislik, bakım onarım ya da personel uzmanlarının desteğini gerektiren problemler vardı. </st><st c="32102">Yardım için bu kişilerin peşine düşmeleri gerekiyordu. </st><st c="32157">Güç panoları önünde toplantılara katılan insanlar zaten her gün toplantı halindedir: mühendisler, bakım-onarım üretim uzmanları, kısım müdürü, kalite ve gerek duyulan diğer herkes. </st><st c="32338">Grup liderinin elinde bir mikrofon vardır; mikrofon kimdeyse yalnız o konuşur. </st><st c="32417">Orada bulunan herkes grup liderinin “hizmetkârıdır”.</st></span></p>
			<p><span><st c="32469">Takım liderinden gelen her kart ya da grup liderinin 1x1 problem çözme için hazırladığı her yeni kart ilgili gruba iletilir. </st><st c="32595">Kronik Karmaşık Projeler panodaki Gantt şemalarıyla düzenlenir. </st><st c="32659">Görseller ve toplantı grup liderine muazzam bir güç ve şimşek hızıyla karşılık verme olanağı kazandırır.</st></span></p>
			</div>
	<div id="charCountTotal" value="32763"></div></body>
</html>
