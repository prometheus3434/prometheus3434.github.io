<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOYOTA_TARZI_SON_epub_3.0-9</title>
    <meta http-equiv="Content-Type" content="text/html; charset=utf-8" />
  

</head>
  <body id="TOYOTA_TARZI_SON_epub_3.0-9" lang="tr-TR" xml:lang="tr-TR">
		<div>
			<p id="_idParaDest-8"><a id="_idTextAnchor007"></a><st c="0">1. </st><st c="3">İlke - Yönetim Kararlarınızı Kısa Vadeli Finansal Hedefler Pahasına da Olsa, Uzun Vadeli Sistem Odaklı Düşünmeye Dayandırın</st></p>
			<p><st c="126">Başarının en önemli etmenleri sabır, kısa vadeli sonuçlardan çok uzun vadeli hedeflere odaklanmak, insana, ürüne ve işletmeye yatırım yapmak ve kaliteye ödünsüz bir bağlılık göstermektir.</st></p>
			<p><span><st c="314">—</st></span><st c="316">Robert B. </st><st c="326">McCurry, Toyota Motor Satış eski başkan yardımcısı</st></p>
			<p><span><st c="376">Dünya son yüzyılda egemen sosyal-ekonomik sistem olarak kapitalizm yönünde ilerledi. </st><st c="462">Ağır basan inanış, bireyler ve şirketler kendi çıkarlarının peşinde koşarken, arz ve talebin görünmez elinin bir şekilde buluşlara, ekonomik büyümeye ve insanlığın genel ekonomik refahına yol açacağı yönünde. </st><st c="671">Paranın iş faaliyetlerini ve inovasyonu motive edeceği açık, ama aynı zamanda çoğunlukla kısa vadeli sonuçları motive edeceği de açık. </st><st c="806">Hepimiz kendi kısa vadeli ekonomik çıkarlarımız için iyi olanı yaparsak, bunun bütün dünya için de iyi olacağı şeklindeki basit düşünce rahatlatıcı olmakla birlikte, ekonomik gelişmenin motoru olarak kişisel çıkar peşinde koşmanın karanlık bir yönü bulunduğunu da unutmamak gerekir. </st><st c="1089">Bunu Enron ve benzeri skandallarda, dev kuruluşların ve şirket yöneticilerinin ahlakı konusunda aşırı güvensizlik gibi olumsuz sonuçlarda görüyoruz. </st><st c="1238">Bunu eşik altı ipoteklerle aşırı kâr etme planının milyonlarca insanı işsiz ve evsiz bıraktığı Büyük Resesyonda gördük. </st><st c="1358">Bunu dünya çapındaki devasa ekonomik eşitsizlikte görüyoruz. </st><st c="1419">Ve bunu, ulusların kaynakları, ilgili taraflardan çoğunun varlığını bile reddettiği insan kaynaklı küresel ısınmanın insanlığın varlığına yönelik tehdidiyle mücadeleye odaklandırma çabasında görüyoruz. </st></span></p>
			<p><span><st c="1621">Yale profesörü Daniel Markovits </st></span><span><st c="1653">Atlantic</st></span><span><st c="1661"> dergisindeki büyüleyici makalesinde bu kâra odaklanmayı ve orta sınıfın erimesini dev danışmanlık kuruluşlarına atfediyor.</st></span><span><st c="1784">1</st></span><span><st c="1786"> İş dünyasının hızla serpildiği ve geçinmek için çalışma fikrinin yaygın olduğu İkinci Dünya Savaşı sonrasına kadar gidiyor.</st></span></p>
			<p><st c="1910">Yüzyılın ortalarında şirketlerin işyeri eğitimleri ve çok katmanlı hiyerarşileri ileri gelen iş alanlarının doldurulabilmesini sağlayan bir kanal yarattı. </st><st c="2066">“Posta odasından köşe ofise” deyişi gerçeği ifade ediyordu ve en sıradan işler için bile terfi yollarının açık olduğunu anlatıyordu.</st></p>
			<p><span><st c="2198">Profesyonel yöneticilerin dışarıdan getirilmeye başlanması ve işgücü maliyetini düşürmek ve işletmeyi “rasyonalize etmek” için büyük danışmanlık firmalarına kucak açılması sonucunda, en üst kademelere kadar uzanan bu yol büyük ölçüde kapandı:</st></span></p>
			<p><st c="2441">Yönetim danışmanlığı tepe yöneticilerin belirli sektör ya da firmalarla bağlarını koparıp bunun yerine onları genel olarak yönetime bağlayınca, bütün şirketler için geçerli olan bir değere sarılmalarına yol açtı: hissedarlara para kazandırmak. </st><st c="2686">Bu bağlantıları koparılmış yeni yönetim modeliyle yetişen yöneticiler yalnızca ve doğrudan kârı amaç edindiler: eğitimleri, kariyer eğrileri ve profesyonel rolleri onları diğer çalışanlardan tecrit etti ve salt sonuç rakamlarına takıntılı hale getirdi.</st></p>
			<p><span><st c="2938">Anlaşılan bu mesaj Toyota’yı etkilememiş. </st><st c="2981">Şirketin başlıca misyonu hâlâ topluma değer katmak. </st><st c="3033">Ekip üyelerine, değer zincirinin mensuplarına ve yerel topluluklara yatırım yapıyor. </st><st c="3118">İşe önce çalışanlarına istikrarlı bir gelir sağlayarak başlıyor. </st><st c="3183">Kâr geriden geliyor, ama bu Toyota’nın geniş amacının bir girdisi – ve kesinlikle nihai hedefi değil. </st><st c="3285">Eskimiş bir düşünce mi bu? </st><st c="3312">Bu yaklaşım dünde mi kaldı? </st><st c="3340">Onu rasyonelleştirmek için bir danışmanlık şirketine ihtiyacı mı var? </st><st c="3410">Dünyanın ne kadar karşılıklı bağımlı ve belirsiz olduğunu kavrarsak, işe daha insan odaklı ve uzun vadeli düşünce tarzıyla bakmaya başlayabiliriz. </st></span></p>
			<p><span><st c="3557">Toyota’nın kökleri çeşitli nedenlerle doğuştan sistem odaklı düşünürler olan liderlerine kadar uzanır. </st><st c="3660">Örneğin bugün her bilgili Toyota lideri Toyota Üretim Sisteminin bir sistem olduğunun altını çizer. </st><st c="3760">Bütün parçaları birbiriyle bağlantılıdır. </st><st c="3802">Tam-zamanında yaklaşımı problemleri gün yüzüne çıkarır, ama bu ancak insanların problemleri çözmek için eğitilmesi ve motive edilmesi halinde yararlı olabilir. </st><st c="3962">Günlük problem çözme çabası, etkin tam-zamanında uygulaması için gerekli olan istikrarlı operasyonlara götürür. </st><st c="4074">Parçalardan birini aradan çıkarırsanız, ev sarsılır ve sonunda çöker. </st><st c="4144">Toyota başarılı bir iş faaliyeti için sistemin her parçasının yüksek düzeyde işlev göstermesi gerektiğine, yani en iyi insanlar ve süreçleri temin ettikten sonra, herkesin aynı doğrultuda ve ortak bir amaca yönelik olarak sürekli iyileştirme için çalışması gerektiğine inanır. </st><st c="4421">David Hanna unutulmaz kitabı </st></span><span><st c="4450">Designing Organizations for High Performance’</st></span><span><st c="4495">da sistem odaklı düşünmenin en temel düsturlarından birinin amaç tasarımı olduğunu söyler.</st></span><span><st c="4586">2</st></span><span><st c="4588"> Şirketlerden şu soruya yanıt aramalarını ister: “Örgütümüz niye var? </st><st c="4658">Uzun vadeli vizyonumuz ne?”</st></span></p>
			<p><span><st c="4685">12 Mayıs 2020’de Toyota yatırımcılarıyla yapılan toplantıda Covid-19 krizinden ötürü öngörülen kâr tutarının 2019’un yüzde 80 kadar altında kalacağı belirtildikten sonra, Akio Toyoda şirketin önceliklerini şöyle açıkladı: </st></span></p>
			<p><st c="4908">Bu krizde de öncelikler, Toyota’da her zaman olduğu gibidir: önce iş güvenliği, ikincisi kalite, üçüncüsü üretim miktarı ve dördüncüsü kâr etmek. </st><st c="5054">Koşullar değiştiğinde bu öncelikler gözden geçirilebilir. </st><st c="5112">Ama bu krizin ortasında geleneksel öncelik yaklaşımımız büyük önemini korumayı sürdürüyor. </st><st c="5203">Ve bu öncelikler temelinde Toyotalıları geliştirmeye gayret edeceğiz; bu çok önemli.</st><span><st c="5287">3</st></span></p>
			<p><span><st c="5289">Ardından risk baş sorumlusu konuyu derinleştirdi:</st></span></p>
			<p><st c="5338">İleride yatırım yapmayı kesemeyiz. </st><st c="5374">Sonsuza kadar sürdürülmesi gereken şeylerden biri de budur ve uygun bir finansmanla desteklenmelidir. </st><st c="5476">Büyük Durgunluk döneminde 3 trilyon Japon yeni nakdimiz vardı. </st><st c="5539">Bugün elimizdeki nakit miktarı 8 trilyon Japon yenine ulaşmış durumda. </st><st c="5610">Bu rakam yine de olması gerekenden az: Örneğin Apple’ın 20 trilyon Japon yeni var. </st><st c="5693">Elbette ki bütün şirketler iniş-çıkışlar yaşar, ama ileride gelişmenin devamı için olduğu kadar, aynı zamanda topluma katkımızı sürdürmek için de finansman sağlamak zorundayız….Bununla birlikte, gözüm her zaman harcamaların üzerinde olacak. </st><st c="5934">Eğer israfa kaçan bir harcama görürsem, hemen keserim.</st></p>
			<p><span><st c="5988">Toyota’nın ileride yatırımlarını sürdürebilmesinin bir nedeni de, 2019 sonunda 50 milyar doları geçen tarihindeki en yüksek miktarda nakde sahip olmasıydı. </st><st c="6145">Daha önce bu paradan kötü günler için ayrılan miktar olarak söz etmiştim, gerçi bunun basitçe para biriktirme değil, insan kaynaklarına ve şirketin geleceğine yapılmış stratejik, uzun vadeli bir yatırım olduğunu belirtmek gerek. </st><st c="6374">Bu oldukça belirgin bir erdem gibi görünüyor. </st><st c="6420">Kurumsal mali danışman Stephen Givens </st></span><span><st c="6458">Nikkei Asian Review</st></span><span><st c="6477">’de bu uygulamayı suçlayınca, bunun ne kadar sıra dışı bir şey olduğunu anımsadım: “Japon şirketleri nakit birikimleriyle böbürlenmeyi bıraksınlar. </st><st c="6626">Kara günler için para biriktirip durmak yerine, ellerindekini hissedarlara geri versinler.”</st></span><span><st c="6717">4</st></span><span> </span></p>
			<p><span><st c="6719">Givens’ın mantığına göre, başarılı modern şirketler değerlerini, hissedarların hisse alımı için yapmak istedikleri yatırımlarla kanıtlarlardı:</st></span></p>
			<p><st c="6861">Sağlıklı ve dinamik bir ekonomide bir CEO’nun yeni sermaye girişi için sürekli olarak yüzünü öz kaynak piyasalarına dönmesi gereklidir. </st><st c="6998">CEO’nun yeni sermaye toplama yeteneği, yatırımcılara önceki rauntların cazip getiriler kazandırdığını gösterebilmesine bağlıdır….Oysa Japon CEO’lar bunun yerine sürdürülebilir gelişme hedefleri, sosyal değer yaratmak, (hissedar olmayan) paydaşlarımıza karşı yükümlülüklerimizi yerine getirmek gibi bulanık performans ölçütlerine başvurmakta özgürler.</st></p>
			<p><span><st c="7348">Bu kadar basit. </st><st c="7365">Bir şirketin amacı hissedarlarını zenginleştirmektir, “sosyal değer yaratmak” gibi bulanık amaçlar peşinde koşmak değil. </st><st c="7486">Önem taşıyan tek puan kartı, hisse fiyatıdır. </st><st c="7532">Amaç bu olunca Toyota vasat ya da kötü görünür. </st><st c="7580">Onun hisseleri pek ender iyi bir kısa vadeli yatırım aracı olmuştur. </st><st c="7649">Karşıt bir bakış açısını benimseyen gazeteci Michael Steinberger şirket gelirlerini hissedarlara aktarmanın pek rağbet gören bir yolu olan hisse geri alımları hakkında şunları yazıyor: </st></span></p>
			<p><st c="7834">Nedeni ne olursa olsun, bazı tahminler, en büyük Amerikan şirketlerinin son on yılda, hisse geri alımları ile kâr dağıtımı kapsamında gelirlerinin yaklaşık yüzde 90’ını hissedarlara geri verdiğini gösteriyor. </st><st c="8043">Yani çalışanların ücretlerini artırmak, araştırma-geliştirme harcamalarını çoğaltmak, ya da ileride yaşanabilecek bir krizi hafif atlatmak için kullanılabilecek bu para, onun yerine yatırımcılara gitti.</st><span><st c="8245">5</st></span></p>
			<p><st c="8247">MAAŞ ÇEKİ KAZANMAKTAN DAHA BÜYÜK BİR MİSYON</st></p>
			<p><span><st c="8290">Kapitalist bir dünyada modern bir kuruluş tüm paydaşları ve toplum için doğru şeyi yaparken, bu “kısa vadeli kâr her zaman birinci amaç değildir” anlamına gelse dahi, ayakta kalabilir ve kâr edebilir mi? </st><st c="8495">Bence Toyota’nın şirketler dünyasına yaptığı en büyük katkı, bunun mümkün olabileceğini ve son tahlilde iş açısından da iyi olduğunu göstermesidir.</st></span></p>
			<p><span><st c="8642">Japonya’da ve Amerika’da Toyota şirketlerine yaptığım ziyaretler boyunca mühendislik, satın alma ve imalat gibi her alanda hep bir konu önüme çıkıyordu. </st><st c="8796">Konuştuğum her insanda maaş çekini hak etmenin ötesinde bir amaç duygusu görüyordum. </st><st c="8881">Şirket için büyük bir misyon duygusu taşıyor ve doğruyla yanlışı bu misyona göre ayırt ediyorlardı. </st><st c="8981">Toyota Tarzını kıdemli Japon liderlerden öğrenmişlerdi ve bu tutarlı değerleri içselleştirmişlerdi: </st></span><span><st c="9081">Şirket için, onun çalışanları, müşterileri ve bir bütün olarak toplum için doğru olan neyse onu yapın</st></span><span><st c="9182">. Toyota’nın güçlü misyon duygusu ve müşterilerine, çalışanlarına ve topluma olan bağlılığı </st></span><span><st c="9274">bütün diğer ilkelerinin temelidir</st></span><span><st c="9307"> ve Toyota’ya benzemeye çalışan çoğu şirkette eksik kalan yan da budur.</st></span></p>
			<p><span><st c="9378">Elinizdeki kitabı hazırlarken Toyota yöneticileri ve müdürleriyle yaptığım görüşmelerde kendilerine Toyota’nın bir şirket olarak var oluş nedenini sordum. </st><st c="9534">Aldığım yanıt oldukça tutarlıydı. </st><st c="9568">Örneğin Kuzey Amerika’daki Toyota Motor Satış eski başkan yardımcısı ve Operasyon baş sorumlusu Jim Press’in açıklamalarına kulak verelim:</st></span></p>
			<p><st c="9706">Para kazanma amacı bizim için şirket olarak kazanç elde etmek ya da ortaklar olarak hisse senedi portföyümüzü büyütmek veya bunun gibi bir şey değildir. </st><st c="9860">Amaç yaptığımız işi devam ettirebilmek için geleceğe yeniden yatırım yapabilmektir. </st><st c="9944">Yatırımlarımızın amacı budur. </st><st c="9974">Ve topluma yardım etmek, topluluğumuza yardım etmek ve bu işi yapma şansına sahip olabildiğimiz için bunun karşılığını topluluğumuza geri ödemektir. </st><st c="10123">Bunun milyonlarca örneği var.</st></p>
			<p><span><st c="10152">Bu, Toyota’nın maliyetleri düşürmeye önem vermediği anlamına gelmez. </st><st c="10222">İkinci Dünya Savaşından kısa bir süre sonra Toyota neredeyse iflasın eşiğine gelmiş ve bu durum şirket kurucusu Kiichiro Toyoda’nın istifasına yol açmıştı. </st><st c="10378">Bu deneyimden sonra Toyota liderleri borçtan kurtulmaya ant içtiler; bu da maliyetleri düşürmeyi gerektiriyordu. </st><st c="10491">Taiichi Ohno’nun atölyeden israf niteliğindeki işlemleri kaldırmaya başlamasından bu yana maliyetleri kısmak şirkette bir tutkuya dönüştü. </st><st c="10630">Bu çoğu zaman bir hattan ya da hücreden bir süreci kaldırmayı getirdi, ama asla çalışanları işten çıkarmaya dönüşmedi ve dönüşmeyecek. </st><st c="10765">İşçi başka bir işe yerleştirildi, bugün de öyle yapılıyor. </st><st c="10824">Toyota’nın bakışına göre, bu, ileride bir işçi az alınması ve eğitilmesi anlamına geliyor.</st></span></p>
			<p><span><st c="10914">Bugün Toyota’da bütün bölümlerin bütçelerini en ince ayrıntısına kadar didik didik analiz eden aylık veriler temelinde titiz bir “Bütünsel Bütçe Kontrol Sistemi” uygulanmaktadır. </st><st c="11094">Kendileriyle görüştüğüm Toyota yöneticilerine maliyet azaltma çabasının kendileri için bir öncelik taşıyıp taşımadığını sorduğumda, gülmekle yetindiler. </st><st c="11247">Yanıtları genelde şu minvaldeydi: “Toyota’nın maliyetler konusunda kuruşuna kadar nasıl bir hassasiyet içinde olduğunu bizzat yaşamadan bir şey görmüş sayılmazsınız.”</st></span><span><st c="11413">6</st></span><span><st c="11415"> Toyota’nın eski yöneticilerinden Michael Hoseus Japonya ziyareti sırasında bir şirket yöneticisinin çekmecesini açıp kendisine gösterdiği bir kurşun kalemi anlatır. </st><st c="11581">Kalem, ele sığmayacak kadar ufalmış birçok kurşun kalemin birbirine bantlanmasıyla elde edilmiş. </st></span></p>
			<p><span><st c="11678">Bunlara rağmen, yine de Toyota’ya yön veren temel ilke maliyet azaltma değildir. </st><st c="11759">Örneğin, Toyota satışlarda geçici bir gerileme olduğunda hemen işçilerini kapının önüne koymayı düşünmez; oysa çoğumuz, borsadaki bir çöküş sonucu para kaybedince çoluk çocuğumuzu sokağa atabiliriz.</st></span></p>
			<p><span><st c="11957">Profesör Hirotaka Takeuchi ve öğrencileri Japonya’da buna benzer birçok örnek olayı incelediler ve krizleri atlatma çabasında sosyal iyiliğe odaklanmanın anahtar bir varlık olduğu sonucuna vardılar. </st><st c="12157">Örneğin 2011 büyük depremi ile ona eşlik eden tsunami pek çok işyeri ve imalat tesisini yerle bir etti; buna rağmen birçok şirket inşa çalışmaları ve topluma parasız mal ve hizmet sunmak için çalışanlarını elinde tuttu. </st><st c="12377">Bu şirketlerden biri probiyotik içecek üreten ve “Yakult Hanımları” ile (evet Japonya’da cinsiyetçi önyargılar hâlâ ağır basar) doğrudan müşterilerin evine teslim eden Yakult’tu. </st><st c="12556">Firmanın cirosu yüzde 30 oranında düştüğü halde, Yakult’un CEO’su Hiromi Watanabe şirketin istihdamı aynen korumak, felaketzedelere yiyecek-içecek temin etmek ve toplumun yaralarını sarmaya katkıda bulunmak için, bu, “var olan tüm nakit ve gelir rezervlerini tüketse bile”, elinden gelen her şeyi yapacağına söz verdi. </st><st c="12875">Profesör Takeuchi şunları anlatıyor:</st></span><span><st c="12911">7</st></span></p>
			<p><st c="12913">Bankalar kapalı olduğundan şirket kasasından her Yakult Hanımına 300 dolar nakit para verdi; firmanın teslimat merkezini çalışanlar ve aileleri için geçici bir sığınma yeri olarak kullanıma açtı; evlerini tahliye etmek zorunda kalan Yakult Hanımlarına işlerini koruma garantisi verdi. </st><st c="13198">Yakult fabrikası kapandığı ve Yakult Hanımlarının elinde mal kalmadığı için probiyotik içecek dağıtımı sekteye uğrayınca, içlerinden bazıları kendiliğinden müşterilerine parasız olarak su ve çabuk erişte dağıtmaya karar verdi. </st><st c="13425">Watanabe bunu öğrenince, işçilerine sığınaktaki felaketzedelere daha çok malzeme dağıtma talimatı verdi. </st></p>
			<p><span> </span></p>
			<p><span><st c="13530">Topluma ve müşterilerine öncelik vermek Toyota’nın DNA’sına işlemiştir. </st><st c="13602">Şirket, müşterilerine, topluluklara ve topluma katkıda bulunmaya devam edebilmek için kendini besleyen, yavrularını sürekli koruyan ve büyüten bir organizma gibidir. </st><st c="13768">Şirket yetkililerinin ahlak anlayışı ve büyük kapitalist kuruluşların uygar toplumdaki yeri konusunda güvensizliğin yaygın olduğu günümüzde, Toyota Tarzı 400.000 kişiyi, para kazanmaktan daha önemli ve anlamlı bir ortak amaç çevresinde birleştirmenin getirdiği harika şeyler için alternatif bir model oluşturuyor. </st></span></p>
			<p><span><st c="14082">Nummı HİKÂYESİ: TÜS’ün yurtdışına nasıl ihraç edileceğini anlamak için araştırma</st></span> </p>
			<p><span><st c="14162">1980’lerin başlarında Toyota sağlıklı bir küresel şirket olmak istiyorsa, arabalarını sattığı yerde imal etmesi gerektiğinin bilincine vardı, ama TÜS’ü yurtdışına nasıl taşıyabileceği konusunda son derece endişeliydi. </st><st c="14381">General Motors ile bir ortaklık kurdu. </st><st c="14420">Bu, Toyota’nın ilk yurtdışı işletmesi olduğundan, yalnız yapmak istemedi. </st><st c="14494">Acaba Japon kültürünü dışarıya tercüme edebilecek miydi? </st><st c="14551">Toyota 1972 yılında California’da kamyon kasası üretmek üzere TSÜ’ü başarıyla uyguladığı TABC adlı küçük bir işletme açmıştı. </st><st c="14677">Ancak komple araç imali ve montaj tesisi bambaşka bir şeydi. </st><st c="14738">Toyota için yaparak öğrenmek gayet doğaldır ve her zaman deneme yapmaya isteklidir. </st><st c="14822">Şirket ortaklıkta belli bir değer gördü ve 1984’te General Motors’la yüzde 50-50 oranlı bir ortaklık kurdu: Yeni Birleşik Motor İmalatı Şirketi (NUMMI). </st><st c="14975">Toyota GM’ye Toyota Üretim Sistemi ilkelerini öğretecekti. </st><st c="15034">Toyota GM’nin 1982’de kapattığı California’nın Fremont kentindeki bir hafif kamyon fabrikasını devralıp TÜS ilkeleriyle işletmeyi kabul etti. </st><st c="15176">Bu arada Birleşik Otomobil İşçileri Sendikasıyla çalışmak üzere anlaştılar. </st><st c="15252">Sonradan Toyota Motor Manufacturing Kuzey Amerika’nın kıdemli başkan yardımcısı olan Dennis Cuneo o zaman Toyota’nın avukatıydı. </st><st c="15381">Karşılaştıkları bazı zorlukları şöyle anlatıyor:</st></span></p>
			<p><st c="15429">O zamanlar herkesteki algı, Toyota Üretim Sisteminin insanları canları çıkana kadar çalıştırdığı şeklindeydi. </st><st c="15540">Esas olarak “Hızlan!” anlamına geliyordu. </st><st c="15582">Aslına bakarsanız, sendikanın toplantı salonunda sendika yöneticileriyle yaptığımız ilk toplantı aklıma geliyor, şu Gus Billy denen beyefendi de oradaydı. </st><st c="15737">Masanın karşı ucunda oturuyordu ve Toyota Üretim Sisteminden, kaizen’den falan söz edip duruyordu. </st><st c="15836">Dediği şuydu: “Bu bana üretimi hızlandırmak gibi geliyor. </st><st c="15894">İşle ilgili kendi tarzınızı dayatma çabasıyla getirilen bütün bu öneriler hep aynı yere çıkıyor.” </st></p>
			<p><span><st c="15992">Gus Billy’nin düşmanca tavrını paylaşan işçiler de vardı. </st><st c="16050">İşletme GM tarafından işletilirken bile, yerel sendika yasadışı korsan grevler yapma noktasına kadar varan militanlığıyla ün kazanmıştı. </st><st c="16187">İşçiler üretilen araçları kasten sabote etmişlerdi. </st><st c="16239">Uyuşturucu, alkol ve fuhuş gemi azıya almıştı. </st><st c="16286">Bir kısım şefi bir forkliftin önüne itilmiş, işçiler onu birbirlerine gösterip kahkahalarla gülmüşlerdi.</st></span><span><st c="16390">8</st></span><span><st c="16392"> Yine de, Toyota ile GM NUMMI’yi kurarken Birleşik Otomobil İşçileri Sendikası (BOİS) anlaşma paketine dahil edildi. </st><st c="16509">Anlaşma eski GM çalışanlarının yüzde 85’ini geri alma taahhüdünü de içeriyordu. </st><st c="16589">Toyota GM’nin tavsiyesinin tersine, çalışanlar arasındaki militan tavrın büyük ölçüde sorumlusu olan eski BOİS yerel yöneticilerinin geri dönmesine karar verdi. </st><st c="16750">Cuneo şunları anlatıyor:</st></span></p>
			<p><st c="16774">Bunun GM’yi şaşırttığını sanıyorum. </st><st c="16811">İşçilerle ilişkileri yürüten kadronun bazı elemanları bunu yapmamamızı söyledi. </st><st c="16891">Biz hesaplı bir risk aldık. </st><st c="16919">Eski GM işçilerinin liderliğe ihtiyaç duyduğunu biliyorduk – ve Fabrika Komitesi bu çalışma grubunun doğal liderlerinden oluşuyordu. </st><st c="17052">Onların tutum ve görüşlerini değiştirmek bize düşüyordu. </st><st c="17109">Bu nedenle fabrika komitesini üç haftalığına Japonya’ya gönderdik. </st><st c="17176">TÜS’ün ne olduğunu kendi gözleriyle gördüler. </st><st c="17222">Ve geri geldiklerinde artık “bakışları değişmişti” ve kuşkuyla bakan bütün sıradan işçileri Toyota Üretim Sisteminin pek de kötü bir şey olmadığına inandırdılar. </st></p>
			<p><span><st c="17384">Toyota 1984 yılında eski fabrikayı yeniden açarak otomotiv dünyasını şoke etti ve ilk yılında GM’nin Kuzey Amerika’daki bütün işletmelerini üretkenlik, maliyet ve kalite bakımından geride bıraktı.</st></span><span><st c="17580">9 </st></span><span><st c="17583">Bu olay sıklıkla, TÜS’ün General Motors’un sendika ile yönetim arasındaki geleneksel düşmanca ilişkiler kültürü içinde yetişmiş işçilerin bulunduğu sendikalı bir ABD işletmesinde bile başarıyla uygulanmasına iyi bir örnek olarak gösterilir. </st><st c="17824">Cuneo burada belirleyici unsurun işçilerle güven köprüsü kurmak olduğunu şöyle açıklıyor:</st></span></p>
			<p><st c="17913">Önce ekip üyeleriyle aramızda güven sağladık. </st><st c="17960">GM 1987-88 yıllarında Nova’yı satarken birtakım problemler yaşamıştı ve ardından işletmemize verdiği siparişleri son derece azalttı. </st><st c="18093">Biz de üretimi düşürmek zorunda kalarak, yüzde 75 kapasiteyle çalışır olduk; ama kimseyi işten çıkarmadık. </st><st c="18200">İnsanları kaizen ekiplerine aldık, böylelikle onlara başka yararlı işler bulduk. </st><st c="18281">NUMMI’de yaptığımız onca şey arasında, güven oluşmasına en büyük katkıyı bu adım sağladı.</st></p>
			<p><span><st c="18370">Cuneo’ya göre GM’nin bu ortaklığa girmesindeki başlıca dürtü küçük araba üretimini dışarıda yaptırmaktı. </st><st c="18476">GM’nin TÜS hakkındaki bilgisi arttıkça, NUMMI’yi bir eğitim laboratuvarı olarak kullanmaya daha çok ilgi gösterir oldu. </st><st c="18596">Yüzlerce General Motors yönetici ve mühendisi NUMMI’yi ziyaret etti; TÜS öğretilerinden etkilenerek öğrendiklerini GM’deki işlerine taşıdı. </st><st c="18736">1990’ların sonu ile 2003 arasında ABD ve Çin’deki birçok GM işletmesini gezdim; GM’nin TÜS’ü öğrenmek üzere gönderdiği ilk NUMMI “mezunlarından” Mike Brewer’in kaleme aldığı, Toyota Üretim Sisteminin bir versiyonu olan GM’nin üretimin kutsal kitabını gördüm. </st><st c="18995">GM’nin “Küresel İmalat Sistemi” pek çok değişik versiyonun sonunda, Toyota Üretim Sisteminin doğrudan bir kopyasına dönüştü. </st></span></p>
			<p><span><st c="19120">Ne yazık ki, GM’nin NUMMI derslerini ciddiye alması ve sözü eyleme dönüştürmesi 15 yıl sürdü. </st><st c="19214">Toyota’dan öğrendiklerini özümsemek için nihayet uyumlu bir çaba içine girmesinin ardından, (otomotiv endüstrisinin organı </st></span><span><st c="19337">Harbour Reports</st></span><span><st c="19352"> ile J.D. </st><st c="19362">Powers’ın müşteri araştırmaları ile </st></span><span><st c="19398">Consumer Reports’</st></span><span><st c="19415">da belirtildiği üzere) GM’nin kurum ölçeğinde üretkenlik ve kalite artışına ulaşması için beş yıl geçmesi gerekti.</st></span></p>
			<p><span><st c="19530">Şöyle bir soru sorabilirsiniz: “Toyota bu gözde yalın imalat sistemini önde gelen rakibi GM’ye niye öğretsin ki?” O tarihte Toyota’nın amacı TÜS’ü Amerikan kültürüne nasıl taşıyacağını öğrenmekti. </st><st c="19728">Toyota liderleri için ikmal üssüne sahip, idari ve hukuk sistemleri bulunan ve Amerika’yı iyi tanıyan bir Amerikalı ortak bulmak büyük bir değer ifade ediyordu. </st><st c="19889">Bunun karşılığında da Toyota TÜS’ü öğretmeyi teklif ediyordu. </st><st c="19951">Bugün Toyota parasız olarak eğitim verdiği kâr amacı gütmeyen örgütler ve hayır kurumları da dahil olmak üzere çok sayıda organizasyona TÜS’ü öğretiyor.</st></span></p>
			<p><span><st c="20103">İyi de, rakibine niye öğretiyordu? </st><st c="20139">Toyota rekabetin herkesin yararına olduğuna inanıyordu ve bocalama içine giren öteki otomobil üreticilerine yardım etmeye istekliydi. </st><st c="20273">Örneğin Toyota, Ford ve Nissan bocalamaya başladığında, hibrid teknolojisini onlarla paylaştı; rekabete olan inancından ötürü geçtiğimiz günlerde tüm hibrid patentlerini ücretsiz kullanıma açtı. </st></span><span><st c="20468">Toyota Tarzı 2001</st></span><span><st c="20485">’de (Toyota’nın felsefesini ortaya koyan bir belge) ifade edildiği gibi, “meydan okuma” ruhunun bir parçası da rekabete değer vermektir. </st><st c="20623">Toyota “meydan okumadan ders çıkaracak ve onun sayesinde güçlenecek”ti. </st><st c="20695">1980’lerde Amerikan otomotiv şirketleri bocalama içine girdiğinde Toyota aşırı ölçüde dominant konuma geleceğinden endişelenmeye başladı. </st><st c="20833">1980’lerde Amerikan şirketlerinin kalite yöntemlerini keşfetmeleri ve satışları güçlendirmeleri  hakkında konuşan başkan yardımcısı Yale Gieszl, </st></span><span><st c="20977">Toyota Tarzı 2001</st></span><span><st c="20994">’den  alıntı yapıyor:</st></span></p>
			<p><st c="21015">Biz Toyota olarak Detroit’teki canlanmayı ve bu şiddetli rekabeti memnuniyetle karşılıyoruz. </st><st c="21109">Çünkü birincisi bu, oto üreticilerinin birbirlerinden bir şeyler öğrenebileceğini kanıtlıyor. </st><st c="21203">İkincisi rekabet, kurumların varlığını sürdürmesinin en etkili güvencesi olan sürekli iyileştirmeyi besliyor. </st><st c="21313">Üçüncüsü, güçlü gelişen bir ekonomiyi ayakta tutabilmemizin tek yolu, rekabettir. </st><st c="21395">Ve son olarak rekabet, tüm müşterilerimize haklı olarak bekledikleri iyileştirilmiş ürünler sunarak yarar sağlar. </st></p>
			<p><st c="21509">YOL GÖSTERİCİ FELSEFE OLARAK TOYOTA TARZI 2001</st></p>
			<p><span><st c="21555">Toyota’nın varlığının büyük kısmında “Toyota Tarzı” terimi hiç gündeme gelmedi. </st><st c="21636">İşler bu şekilde yürüyüp gidiyordu zaten. </st><st c="21678">Toyota Japonya’da araç geliştiren ve üreten bir Japon firmasıydı; şirket çalışanları genelde iş hayatına yeni atılan kişilerden seçiliyor ve emekliliklerine kadar Toyota’da kalıyorlardı. </st><st c="21865">İşçiler ilk günden Toyota Tarzıyla tanışıyor ve hep onunla birlikte yaşıyorlardı. </st><st c="21947">Kültürün ardındaki teoriyi belgelemeye hiç gerek duymuyorlardı. </st><st c="22011">Ama Toyota’nın küreselleşmesiyle birlikte her şey değişti. </st><st c="22070">Georgetown Kentucky tesisinin ilk başkanı ve sonradan Toyota Motor Şirketinin başkanı Fujio Cho şirkette yetişmiş olmayan yurtdışındaki insanlara Toyota Tarzını açıklama ihtiyacı duydu. </st><st c="22256">1999 yılında Toyota’nın başına geçince Toyota Tarzını belgeleme ve öğretmeyi amaçlayan bir girişime liderlik etti ve 2001’de konuyla ilgili ilk resmi metnin üretilmesine önayak oldu. </st></span></p>
			<p><span><st c="22439">Hâlâ bilinen adıyla </st></span><span><st c="22459">Toyota Tarzı 2001</st></span><span><st c="22476"> iki ana sütunla tarif edilir – insana saygı ve sürekli iyileştirme (</st></span><span><st c="22545">Bak.</st></span><span><st c="22550"> Şekil 1.1). </st><st c="22563">İnsana saygı, fabrikadaki ekip üyelerinden Toyota’nın ortakları, müşterileri ve içinde çalıştığı toplulukları kapsayan uçsuz bucaksız ağının her bir noktasına kadar uzanır. </st><st c="22736">Modelin kimi versiyonları sürekli iyileştirmenin temeli olarak insana saygıyı gösterir, çünkü sadece işlerine tutkuyla sarılan ve şirkete özen gösteren ileri derecede gelişkin insanlar sürekli iyileştirmenin gerektirdiği çabayı ortaya koyar. </st><st c="22978">Sürekli iyileştirme kelimenin gerçek anlamıyla örgütteki ürünleri, süreçleri ve her kademedeki insanları sürekli iyileştirmeyi ifade eder. </st><st c="23117">Aslında, üst düzey yöneticiler, şirketi yeni elektrikli, otonom araçlar çağına dönüştürmek gibi büyük, dönüştürücü değişiklikler için sorumluluk alıyor. </st><st c="23270">Toyota büyük çaplı dönüştürücü değişimi dahi zaman içinde ortaya çıkan binlerce küçük problemi çözmenin sonucu olarak görür. </st><st c="23395">İnsana saygı ve sürekli iyileştirme ikiz ana sütunları, burada özetlediğimiz beş temel ilkeden oluşan kaide üzerinde daha iyi anlaşılır. </st></span></p>
			<p><img src="image/15.png" alt="" /><st c="23532"></st></p>
			<p><span><st c="23536">Şekil 1.1  </st></span><st c="23546">Toyota Tarzı 2001 Evi</st></p>
			<p><st c="23567">Meydan Okuma</st></p>
			<p><span><st c="23580">Toyota zor problemlerin üzerine giderek çözüme ulaşana kadar çalışma arzusuyla inşa edilmiştir. </st><st c="23677">Her Toyota çalışanından güncel işlevinde yetkinleşmekle kalmayıp, daha yüksek performans düzeylerine çıkmak için coşkuyla çalışması beklenir. </st><st c="23819">13. </st><st c="23823">İlkede incelenen </st></span><span><st c="23840">hoshin kanri</st></span><span><st c="23852"> şirketin her düzeyindeki meydan okuyucu nitelikteki hedefleri basamaklandırma yoludur. </st></span><span><st c="23940">Toyota Tarzı 2001</st></span><span><st c="23957">’de belirtildiği gibi, “Yaratıcı bir ruh ve cesaretle onayladığımız meydan okumalarını  motivasyonumuzu ve  enerjimizi  kaybetmeden hayata geçiririz.” </st></span></p>
			<p><st c="24106">Kaizen</st></p>
			<p><span><st c="24112">Kaizen performansı sürekli iyileştirme talimatıdır. </st><st c="24165">Bugün hayli ünlenmiş bir kavram olan kaizen’i okuyucuların bildiğini sanıyorum. </st><st c="24245">Ancak görebildiğimiz kadarıyla, kaizen birçok kişi tarafından yanlış anlaşılıyor. </st><st c="24327">Çoğu zaman başlı başına bir iyileştirme projesini üstlenecek özel bir ekip toplamak anlamında ya da bir değişim fırtınası yaratmak için bir haftalık bir kaizen “olayı” organize etmek anlamında kullanılıyor. </st><st c="24534">Toyota’da kaizen ne bir projeler dizisi ne de bir özel olaylar kümesidir. </st><st c="24608">Şirketteki kadroların, Deming’in sonu gelmeyen PUKÖ (planla-uygula-kontrol et-önlem al) döngüleri çerçevesinde, amaçlar doğrultusunda bilimsel çalışmalar yürütme tarzıdır. </st></span></p>
			<p><st c="24780">Genchi Genbutsu ya da Gidip Görerek Öğrenme</st></p>
			<p><span><st c="24823">Bir şeyi yerine gidip ilk elden görmek, bir değer olmaktan çok basit bir konu gibi görünebilir – oysa birçok işletmede pek seyrek uygulanır. </st><st c="24965">Genchi genbutsu’nun değeri somut bir gidip görme eylemi olmasında değildir; bu ilke, ilerleme sağlayacağını düşündüğünüz bir karar almadan ya da bir şeyleri değiştirmeye kalkmadan önce mevcut durumu iyice anlama felsefesi olarak değer taşır. </st><st c="25207">Genchi genbutsu’nun iki ana yönü vardır. </st><st c="25248">Birincisi, bu yolla kararlar konuya ilişkin önseziler, varsayımlar ya da algılara değil, gözlemlenmiş olgulara dayandırılmış olur. </st><st c="25379">İkincisi, kararlar probleme en yakın olan, gidip yerinde görmüş, nedenlerini ve önerilen çözümlerin olası etkisini gayet iyi anlayan kişilere emanet edilmiş olur.</st></span></p>
			<p><span><st c="25541">Başkan Akio Toyoda </st></span><span><st c="25561">Yalın Liderlik için Toyota Tarzı</st></span><span><st c="25593"> kitabının Önsöz’ünde gemba’da öğrenmeye bağlılığını şöyle açıklıyor:</st></span></p>
			<p><st c="25662">2009’da başkan olmadan kısa bir süre önce gemba’ya en yakın olmaya yemin ettim. </st><st c="25743">Gerçek hedeflerin bulunduğu her yerde bir gemba vardır. </st><st c="25799">Müşteriler arabalarımızı kullanırken gemba, ürünlerimizi nasıl kullandıkları ve işlerini kolaylaştıran ya da zorlaştıran şeylerin neler olduğudur. </st><st c="25946">Şirketin şu anki lideri olarak, diğerlerine davranışlarımla rol modeli olmalıyım. </st><st c="26028">Gemba’ya gitmek ürünlerimizin nasıl tasarlandığını, imal edildiğini, kullanıldığını ve ne gibi problemler çıktığını ilk elden gözlemlemek demektir. </st><st c="26176">Problem her zaman çıkar, çünkü asla kusursuz olamayız. </st><st c="26231">Problemi gerçekten anlayabilmenin tek yolu, gemba’da olmaktır.</st><span><st c="26293">10</st></span> </p>
			<p><st c="26296">Ekip Çalışması ve Hesap Verebilirlik</st></p>
			<p><span><st c="26333">Ekip çalışmasının başarı için kritik önem taşıdığını söyleyen şirket çok, ama söylemesi yapmasından kolay. </st><st c="26441">Toyota’da bireysel başarının ancak ekip içinde kendini gösterebileceği ve güçlü ekiplerin güçlü bireylere gerek duyduğu görüşü hâkimdir. </st><st c="26578">Toyota’nın başarısında tek noktalı hesap verebilirlik de kritik bir yer tutar. </st><st c="26657">Bir eylem planında her maddenin yanında bir kişinin adı yer alır. </st><st c="26723">Ama başarıya ulaşabilmek için sorumlu kişinin ekiple birlikte çalışması, onun kolektif yeteneklerinden yararlanması, tüm ekip elemanlarının görüşlerine titizlikle kulak vermesi, görüş birliğine ulaşmaya çaba harcaması ve sonunda başarının itibarını ekibe yazması gerekir. </st></span></p>
			<p><st c="26995">İnsanlara Saygı Duyun ve Geliştirin</st></p>
			<p><span><st c="27030">Pek çok açıdan temel değerlerin en önemlisi budur. </st><st c="27082">İnsanlara saygı, olabilecek en iyi ürün ve hizmetleri üreterek topluma katkıda bulunma arzusuyla başlar. </st><st c="27187">Bunu topluluk, müşteriler, çalışanlar ve tüm paydaşlara kadar genişletebilirsiniz.</st></span></p>
			<p><span><st c="27269">Toyota için saygı göstermek, insanı gevşeten, kafasına göre rahat bir tempoda çalışmaya bırakan bir ortamı teşvik etmek anlamına gelmez. </st><st c="27407">Toyota bilinçli olarak çalışanlarının önüne sürekli bir meydan okuma akışı koyar. </st><st c="27489">Tam-zamanında ve andon uygulamalarıyla problemleri anında su yüzüne çıkartan Toyota Üretim Sistemi imalathanede sürekli yeni zorlayıcı hedefler üretir. </st><st c="27641">Toyota son derece rekabetçi otomobil sektörünün taleplerine yetişebilmek için, bütün çalışanlarının her zaman süreçleri nasıl iyileştirebileceğini (sürekli iyileştirme)  düşünmesini ister. </st><st c="27829">Bu, Toyota’nın ekip üyelerine yatırım yaparak onları problem çözücüye dönüştürmesini gerektirir. </st><st c="27926">İşte gemba’yı iyice kavrama, çıkan problemleri çözme ve PUKÖ yaklaşımıyla sistemli iyileştirme becerileri, ekip üyelerini Toyota’nın en değerli varlığı yapar. </st><st c="28085">Böylelikle meydan okuma, kaizen ve genchi genbutsu bilimsel düşünce becerileri saygı ve ekip çalışmasıyla bütünleştirici bir şekilde birleşir.</st></span></p>
			<p><st c="28227">BÜYÜK DURGUNLUK SONRASINDA TOYOTA TARZI PRATİĞİ</st></p>
			<p><span><st c="28275">Toyota’nın insana saygı ve sürekli iyileştirme temel felsefesine sıkıca sarıldığı en çarpıcı örnek 2008-2009 Büyük Resesyon sırasındaydı. </st><st c="28414">Daha Lehman Brothers krizinden önce hızla yükselen benzin fiyatları otomotiv sektörünü sarsmıştı. </st><st c="28512">2008 yazında ABD’de benzin fiyatları neredeyse iki katına çıkmış, enflasyondan arındırılmış rakamlarla 1970’lerdeki petrol krizi dönemindeki fiyat düzeyini bile aşmıştı. </st><st c="28682">Ülkenin büyük bölümünde normal benzinin galonu 4 dolardan satılıyordu; California ve New York gibi eyaletlerde ise 5 doların üzerine çıkmıştı. </st><st c="28825">Bu, o koca arabaların 20 galon veya daha çok benzin alan depolarının 100 dolardan pahalıya dolması demekti; bu durum, Amerikalıları “büyük otomobil sahiden de iyi mi acaba?” diye düşünme noktasına getirmeye yetti. </st><st c="29039">Anlaşılacağı üzere, büyük otomobil satışı bıçak gibi kesildi. </st></span></p>
			<p><span><st c="29101">Ama ardından piyasalar, Toyota’nın öngöremediği bir şekilde zeminini kaybetti. </st><st c="29180">2008 sonbaharında büyük bir küresel durgunluğun gelmekte olduğu iyice kesinleşti. </st><st c="29262">Kredi piyasaları daraldı ve birdenbire borç bulma olanağı tamamen yok oldu. </st><st c="29338">Araçların çoğu krediyle satıldığından, bu, otomotiv endüstrisi için tam bir kriz demekti. </st><st c="29428">İşini kaybetme korkusu herkesi sardığından ve insanlar bu günleri borç yükünü azaltma zamanı diye düşündüğünden, hâlâ kredi bulabilen ya da otomobil almak için başka olanaklara sahip müşteriler bile almaz oldular. </st></span></p>
			<p><span><st c="29642">Aylar geçtikçe Toyota’nın Kuzey Amerika’daki yıllık satış rakamları daha da düştü. </st><st c="29725">2009 Mayısında cirosu bir önceki dönemin yüzde 40’ına kadar geriledi. </st><st c="29795">2008’in Temmuz ve Aralık ayları arasında ABD dolarının Japon yeni karşısında yüzde 15 zayıflaması durumu daha da ağırlaştırdı. </st><st c="29922">Doların değerindeki her yüzde 1’lik azalma, Toyota’nın yen cinsinden faaliyet gelirinin kabaca 36 milyon dolar düşmesi demekti. </st><st c="30050">Satışlardaki düşüş ile kurdaki oynamaların birleşik etkisiyle Toyota 2009 mali yılında (2008 Nisanı ile 2009 Nisanı arasında) 4 milyar doların üzerinde kayba uğradı. </st><st c="30216">Şirket 1950 yılından beri ilk kez zarar etti. </st><st c="30262">Araç satışları 2009’da 7,6 milyon adetten 1,3 milyon adede düştü; bu çaptaki bir gerileme, pek çok şirketi tesislerine kilit vurmak ve toplu işten çıkarmalara gitmek zorunda bırakırdı.</st></span><span><span id="footnote-007-backlink"><a epub:type="noteref" href="TOYOTA_TARZI_SON_epub_3.0-9_split_001.xhtml#footnote-007"><st c="30446">*******</st></a></span></span><span><st c="30454"> Toyota’nın ABD’de o günlerde büyük taşıtlar imal eden iki tesisi vardı; Indiana’nın Princeton kentindeki işletmede Sequoia SUV ve Tundra üretiliyordu, 2006’da Teksas San Antonio’da yine Tundra imali için yeni bir tesis daha açılmıştı. </st><st c="30690">Her iki fabrikanın da satışları yüzde 40 azaldı. </st><st c="30739">Toyota yine de yaşanan felaket karşısında her iki tesisini de açık tuttu ve sürekli işçilerinin hiçbirini kapının önüne koymadı. </st><st c="30868">(Bu konuda </st></span><span><st c="30879">Toyota Ateş Altında</st></span><span><st c="30898"> kitabının 2. </st><st c="30912">Bölümünde daha ayrıntılı bilgi bulabilirsiniz.</st></span><span><st c="30958">11</st></span><span><st c="30961">) </st></span></p>
			<p><span><st c="30964">Zarar açıklanınca, her gün gazeteciler birbiri ardına yorum almak için beni aramaya başladı. </st><st c="31057">“Toyota yaşamakta olduğu bu krizde ne yapmayı düşünüyor?” “Tundra imaline başlama ve bu devasa benzin canavarlarına tahsis edilmiş yeni bir işletme açma kararını kim verdi?” “Başkan kovulacak mı?”</st></span></p>
			<p><span><st c="31253">Eğer bir şirket 4 milyar dolar zarar etmişse, basının bu tür tipik sorularıyla karşılaşması kaçınılmazdır. </st><st c="31361">Şirketlerin para kaybetmeleri halinde verdikleri tepki biçimlerine koşullanmışızdır: tepe yöneticiler işinden olur; insanlar kapının önüne konur; projeler iptal edilir; eldeki varlıklar satışa çıkarılır. </st><st c="31565">Oldukça öngörülebilir bir reçete. </st><st c="31599">Aslında otomotiv endüstrisindeki çoğu firmanın uyguladığı reçetedir bu. </st><st c="31671">Örneğin Nissan 12 yeni modelini askıya alıp 20.000’in üzerinde işçi çıkardı. </st><st c="31748">2010 Temmuzunda CNN’de yayınlanan bir makalede ABD otomobil endüstrisinin işletmelerini kapatması sonucunda 300.000 işçinin işsiz kaldığı bildiriliyordu.</st></span><span><st c="31901">12</st></span><span><st c="31904"> Ayrıca Chrysler, GM ve Kia’nın CEO’ları koltuklarını kaybetti. </st></span></p>
			<p><span><st c="31968">ABD’de benzin fiyatlarının tavan yaptığı 2008 yazı başlarında Toyota’nın elinde aylarca yetecek kamyon ve büyük SUV stoku vardı. </st><st c="32097">Ağustos ve Ekim ayları arasında Indiana ve Teksas’taki tesislerini üç aylığına kapatmaya karar verdi (Indiana’daki Sienna minivan üretim işletmesi hariç). </st><st c="32252">Tam o sırada finans krizi patlak verdi…</st></span></p>
			<p><span><st c="32291">2009 kışında Toyota’nın krize nasıl karşılık verdiğini yerinde görmek amacıyla Indiana ve Teksas tesislerini ziyaret etmeye niyetlendim. </st><st c="32429">Her iki işletme de düzenli “ekip üyeleri”nden birini bile çıkarmamış, buna karşılık “geçici işçileri” göndermişlerdi. </st><st c="32547">Toyota açısından ABD’deki bu geçici işçiler iki yıla kadar işyerinde kalabiliyor, bu sürenin sonunda ya gönderilmeleri ya da tam zamanlı kadrolar arasına alınmaları gerekiyordu. </st><st c="32725">Bunlar düzenli işgücünün genelde ömür boyu istihdam edilmesine olanak sağlayan bir tampon işlevi görüyordu. </st><st c="32833">Kriz döneminde geçici işçiler gönderildi.</st></span></p>
			<p><span><st c="32874">Her iki tesisin de üç aylık bir kapanmada ne yapacağı önceden planlanmıştı. </st><st c="32951">Grup liderleri tarafından imalathanedeki çalışanlar için eğitici kurslar düzenlenmişti ve kapanma sona erdiğinde daha yüksek performans düzeylerine çıkmak için yoğun kaizen planlaması yapılmıştı. </st><st c="33147">Durgunluktan ötürü bu süre kısmen sona erdiğinde iki yerine tek vardiya çalışıldı. </st><st c="33230">Bütün işçiler gündüz vardiyasına kaydırıldı. </st><st c="33275">Kimi üretimde çalışırken, kimi de eğitime katıldı ve kaizen üzerinde çalıştı. </st><st c="33353">Indiana’daki tesiste her vardiyanın yarısında A ekibi üretimde çalışırken, B ekibi kaizen yapıyordu. </st><st c="33454">Ekipler vardiyanın ortasında rolleri değiştiriyorlardı.</st></span></p>
			<p><span><st c="33509">Yöneticilerin aylar öncesinden bütün primlerinden vazgeçtiklerini ve gönüllü maaş kesintisine gittiklerini öğrendim; bunu Toyota’nın emekçilerine duyurmadılar bile. </st><st c="33675">Bunlar yeterli gelmeyince “acıyı paylaşma” anlayışının bir parçası olarak, işçilerden cuma günleri ücretsiz izne çıkmaları istendi. </st></span></p>
			<p><span><st c="33807">Ziyaretlerim sırasında bana en çarpıcı gelen şey, herkesin son derece yoğun bir faaliyet içinde, oradan oraya koşturup durmasıydı. </st><st c="33938">Bütün işçilerin üretimde bulunmadıkları zamanlarda yapacakları işler ayrıntılı biçimde programlanmıştı. </st><st c="34042">Bu iş yoğunluğunun bir nedeni, Toyota’nın bu dönemi tüm Tundra üretimini Teksas’a taşımak ve Japonya’daki Highlander SUV üretimini Indiana’ya aktarmak için bir fırsat olarak değerlendirmesiydi. </st><st c="34236">Taşınmaya hazırlanmak için iki tesiste de, ama aynı zamanda burada yepyeni bir Tundra modeli üretilmesi düşünüldüğünden özellikle Teksas’ta yapılacak çok iş vardı. </st><st c="34400">Indiana, maliyet düşürmek amacıyla dışarıdaki mühendislere yaptırılan ürün lansman işinin büyük kısmını üstlendi ve bu işleri bünyesine aldı. </st><st c="34542">İşçiler mümkün olan her yerde ekipmanları yeni işlevlere göre hazırlayarak, ekstra ekip üyesi kullanma maliyetinden kurtardılar. </st><st c="34671">Takım üyeleri yenilerini almak yerine, eski modelleri yeni baştan inşa edip yeniden kullanılabilir hale getirmek üzere robotları programlamayı öğrendiler.</st></span></p>
			</div>
	<div id="charCountTotal" value="34825"></div></body>
</html>
