<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOYOTA_TARZI_SON_epub_3.0-18</title>
    <meta http-equiv="Content-Type" content="text/html; charset=utf-8" />
  

</head>
  <body id="TOYOTA_TARZI_SON_epub_3.0-18" lang="tr-TR" xml:lang="tr-TR">
<div>
<p><span><st c="0">Başka bir alanda güvenlik, maliyet ve akış süresi ölçütlerini sürekli güncelleyen canlı verilerle çalışan kontrol panoları gördük. </st><st c="131">Kaliteyle ilgili resmi bir şikâyetle karşılaşılması halinde bunun nerede meydana geldiğini, ne olduğunu ve alınabilecek önlemleri ekranda görebiliyordunuz. </st><st c="287">Eğer 20 dakika içinde müdahale edilmezse, sorun otomatikman bir üst makama iletiliyordu. </st></span></p>
			<p><span><st c="376">Bir çalışma istasyonunda operatör gerçek zamanlı olarak, üst ve alt kontrol limitleri ile bir kalite proses kontrol çizelgesi oluşturan bir ekranı takip ediyordu. </st><st c="539">Yalnızca ekrana bakarak sürecin kısa süre önce kontrolden çıkmış olduğu açıkça anlaşılabiliyor ve operatör bunu görüp müdahale ederek süreci yeniden kontrol altına alıyordu. </st></span></p>
			<p><span><st c="713">En önemli başarılardan biri de, alüminyum ısı eşanjörü yapım sürecinin ayrılmaz parçası olan eritme fırınlarında kullanılan önleyici bakım uygulamasıydı. </st><st c="867">Bunlar, her birinde, fırını sürekli belirli bir ısıda tutmak amacıyla atmosferin kontrollü dolaşımını sağlayan, bir yuvarlak masa büyüklüğünde 12 pahalı fan bulunan uzun ve kocaman şeylerdi. </st><st c="1058">Bu fanlardan biri duracak olursa, yaklaşık 705 santigrat derecedeki fırını kapatmak gerekiyordu; tek bir fanın çalışmaması 12 saat fırını soğutmak için, 12 saat fanı değiştirmek için ve 12 saat de yeniden eski ısısına getirmek için olmak üzere, tesise toplam 36 saatlik üretim kaybına ve günde 30.000 parça eksik üretime mal oluyordu. </st><st c="1393">Bunun yanında, üretim durduğunda 60 işçi boş kalıyordu. </st><st c="1449">Her yıl yaşanan dört ila altı kez beklenmedik durmanın şirkete maliyeti her seferinde 70-80.000 dolar civarındaydı.</st></span></p>
			<p><span><st c="1564">Denso her fan motoruna, iki boyutta (fanlar ikili eksen üzerinde çalıştığından) uyumu, sıcaklığı ve fan hızını izleyen gelişkin hassas bir kablosuz sensör taktı ve verileri öngörüsel analitik yazılımıyla analiz etti. </st><st c="1782">Yazılım yalnız fanın arızalanacağını değil, aynı zamanda bazı durumlarda bunun nedenini de öngörebilecek kadar akıllıydı; örneğin rulmanların fazla ısınması gibi. </st><st c="1945">Bir keresinde Denso veri bilimcileri bakım birimine bir fanın 58 saat içinde çalışamaz hale geleceğini bildirerek bakım onarım ekibinden değiştirmesini istedi. </st><st c="2105">Raja olayın sonrasını şöyle anlatıyor:</st></span></p>
			<p><st c="2143">Bakım onarım servisi buna inanmadı. </st><st c="2180">Ama biz ondan yine de fanı değiştirmesini istedik. </st><st c="2231">Söktüler. </st><st c="2241">Fanın kanatlarının yarısı dağılmıştı. </st><st c="2279">Bu durumu hiç fark etmemiş olmaları hayli şaşırtıcıydı, ama biz böyle bir öngörüde bulunabildik. </st><st c="2376">Bundan böyle yeni teknolojiyi daha çok benimser oldular.</st></p>
			<p><st c="2432">DENSO TEKNOLOJİYİ NASIL İŞE YARAR </st></p>
			<p><st c="2467">HALE GETİRDİ? </st></p>
			<p><st c="2481">Raja Endüstri 4.0’ın varsayılan liderleriyle kıyaslamalar yaptıktan sonra, Denso’nun kurum içinde teknolojinin kontrolünü eline alması ve belli konularda deneyim sahibi dış satıcılarla seçmeli olarak çalışması gerektiğini açıkça gördü. </st><st c="2717">Şirket, Denso’ya girdiği günden beri aklına iyice yerleşen şeyi artık yapmalıydı – gerçek problemlerini çözüp harekete geçmek. </st><st c="2844">Ayrıca her düzeyde, özellikle de üretimden ve bakımdan sorumlu üretim atölyesi çalışanları arasında teknoloji konusunda görüş birliği sağlamalıydı.</st></p>
			<p><st c="2991">Yazılım Geliştirme ve Özelleştirme İçin İçerde Uzman Yetiştirin </st></p>
			<p><st c="3056">Raja Kuzey Amerika’daki faaliyetler için, Battle Creek işletmesinde farklı işlevlerden gelme 10 programcıdan oluşan bir ekip topladı. </st><st c="3190">Bunların yaklaşık yarısı özel bir Nİ uzmanlığına sahip dışarıdan gelen elemanlardı, diğer yarısı ise kapsamlı imalat deneyimi bulunan şirket içinden isimlerdi. </st><st c="3350">Kalite kontrolü deneyimine sahip olmalarından ötürü, Denso’nun üretim sırasında karşılaştığı problemleri biliyorlardı. </st><st c="3469">Kuzey Amerika Nİ müdürü Chad Orbeck’in bir üretim hattını yönetmek de içinde olmak üzere, 26 yıllık deneyimi vardı. </st><st c="3585">Raja bunu şöyle açıklıyor: </st></p>
			<p><st c="3612">Yazılımda gerçekten çok iyiler, ama TÜS tarzında üretim yapmayı 20 yılı aşkın bir süredir içselleştirdiler. </st><st c="3720">Bence Denso’nun ABD’de karşılaştırmalı olarak test ettiğim şirketlerin hepsinden çok daha başarılı olmasının nedeni bu. </st><st c="3840">İş göreceğini bildikleri yazılımlar geliştirebiliyorlar, çünkü karşılaşacakları sorunların neler olacağını iyi biliyorlar. 	 	</st></p>
			<p><span>   </span></p>
			<p><span><st c="3963">Raja’nın ekibi sistemler arası veri hareketi için kullanılan bir yazılım bile geliştirdi. </st><st c="4053">Pek çok eskiden kalma sistemi bulunan bir şirketi dönüştürebilmesinin kilit unsurlarından biri, bu sistemlerin sorunsuzca veri paylaşımı yapabilmesiydi. </st><st c="4206">Raja şöyle sürdürüyor sözlerini:</st></span></p>
			<p><span>	 </span></p>
			<p><st c="4238">Kullanıcı Arayüzü yapmak kolay, ama farklı sistemlerden veri almak için etkin bir API (Aplikasyon Programlama Arayüzü) gerekir; bu sayede kendilerine veri çekebilirler. </st><st c="4408">İncelediğimiz satıcılar mevcut sistemlerimizle iyi bir birlikte çalışma uyumu yaratamadılar. </st><st c="4501">Bunu ancak bizimkiler başarabildi, çünkü eski sistemlerini inşa eden onlardı. </st><st c="4579">Ve onlar yeni sistemleri öğrenerek API’leri işe yarar hale getirebildiler. </st></p>
			<p><span><st c="4654">Raja büyük veri için, büyük veri kümelerinin analizinde uzman iki veri analistini işe aldı. </st><st c="4746">İmalathanede çalışan ve dışarıdaki yazılım şirketlerinden getirdiği ekip üyelerini gemba’da gerçek projeler üzerinde birlikte çalıştırdı. </st><st c="4884">Harika sonuçlar elde etmeye başladılar. </st><st c="4924">Bir noktada büyük bir Amerikan otomotiv imalatçısı olan bir müşterileri yaptıklarını öğrendi ve veri analitiğini nasıl kullandıklarını görmek üzere bir grup adamını şirkete gönderdi. </st><st c="5107">Müşteri 50 veri analistini işe alarak ciddi bir yatırım yapmıştı. </st><st c="5173">Raja aralarından birine ne üzerinde çalıştıklarını sordu; aldığı yanıt onu düş kırıklığına uğrattı: </st></span></p>
			<p><span>	  </span></p>
			<p><st c="5273">Güldü ve dedi ki, “Fazla bir şey yaptığımız yok. </st><st c="5322">Sadece bir demet veri topluyoruz.”  Temasımız 6 ay sonra hâlâ sürüyordu, ona veri bilimcileriyle yaptığımız örneklerden bazılarını gösterdim, insanlar bunu sahiden kullanıyorlardı; şoke oldu ve “topu topu iki adamınız var, ama yine de elinizde iş gören örnekler mevcut”. </st></p>
			<p><st c="5592">Hareket Teknolojisi İçin Bir Startup’la Yapılan İşbirliği</st></p>
			<p><st c="5649">Denso’nun başarısının diğer bir anahtarı da, ağ oluşturma ve işbirliğiydi. </st><st c="5725">İnsan hareketini dijitalleştiren ve standartlaştırılmış işe ilişkin gerçek zamanlı veri sağlayan teknoloji geliştirmiş olan bir şirket keşfetmesi bunun bir örneğiydi. </st><st c="5892">Denso bunu Stanford Araştırma Enstitüsü’ndeki bir bağlantısı aracılığıyla buldu.</st></p>
			<p><span><st c="5972">Söz konusu şirket Prasad Akella’nın kurduğu Drishti Technologies’dir. </st><st c="6043">Akella işe başlarken teknolojinin insanları yerinden etmek yerine, zenginleştirmesi gerektiği inancıyla yola çıkmıştı. </st><st c="6162">Yüz büyük imalat şirketini inceleyip fabrikalardaki işlerin yüzde 72 oranında manuel operasyonlar olduğunu saptayan A.T. </st><st c="6283">Kearney’yle ortaklık kurdu. </st><st c="6311">Ardından şu soruyu ortaya attı: İnsanların yaratıcılık ve uyum sağlama yeteneği ile yapay zekânın bilişsel gücü birleşirse ne olur? </st><st c="6443">İnsanın üstünlüğü, esnekliği ve pratik zekâsındadır. </st><st c="6496">Dezavantajlı yanımız ise, çeşitliliğimizdir. </st></span></p>
			<p><span><st c="6541">Standartlaştırılmış iş bu çeşitliliği azaltmanın bir yoludur. </st><st c="6603">Yapay zekâ video verilerini analiz etse, iş çevrimlerini ve işin öğelerini tanısa ve standarttan bir sapma olduğunda uyarsa, olmaz mı? </st><st c="6738">Bu, işçiye yaptığı işle ilgili gerçek zamanlı geribildirim veren otomatik bir andon gibi bir şey olurdu. </st><st c="6843">Bir adımı mı atladılar? </st><st c="6867">Yanlış bir parçayı mı aldılar? </st><st c="6898">İş çevriminin süresini mi aştılar? </st><st c="6933">Anında geribildirim hızlı öğrenmeyi sağlar. </st></span></p>
			<p><span><st c="6977">Drishti’nin teknolojisi çok sayıda kamerayla çalışmayı değişik açılardan sürekli kaydediyor ve topladığı verileri bulutta depoluyor; sonra sinir ağlarına dayalı tescilli bir yapay zekâ sistemi video verilerini analiz ediyor ve planlanmış çevrim süresini aşan zaman miktarını saptıyor, darboğazları buluyor, hatta iş dengesi çizelgeleri üretiyor. </st><st c="7323">Ayrıca izlenebilirliği yepyeni bir düzeye çıkarıyor. </st><st c="7376">Müşteriniz kendisine gönderilen kusurlu bir üründen ötürü sizi ararsa, siz onu seri numarasıyla araştırarak, parçanın imal edilme sürecini izleyebilir ve yapay zekânın ürettiği verilere bakabilirsiniz. </st><st c="7578">Artık tahmin yürütme oyununun yerine, kök sebep analizi gerçek bir olasılık oldu.</st></span></p>
			<p><span><st c="7659">Raja ziyaretine gittiğinde Akella’nın imalat deneyimine sahip olmakla birlikte, TÜS üzerine derinlemesine bir eğitimden yoksun olduğu ortaya çıktı. </st><st c="7808">Raja ve ekibi Akella ile ekibine yalın sistemleri öğretti ve bir yıllık yoğun işbirliğinin ardından standartlaştırılmış iş üzerinde devrim niteliğinde bir etkiye yol açabilecek bir şey yarattılar.</st></span><span><st c="8004">7</st></span><span><st c="8006"> Raja bu çığır açıcı teknolojinin işleyişini şu şekilde anlatıyor: </st></span></p>
			<p><st c="8073">Montaj hattında her çalışana odaklı bir kamera var. </st><st c="8125">Videolar hareketi gerçek zamanlı kaydeder, verileri Google buluta gönderir, burada yapay zekâ yardımıyla analiz edilir ve 2 saniye içinde geri dönerek, o kişinin hareketlerini doğru sıralamayla yapıp yapmadığını bildirir. </st><st c="8347">Bu gerçek zamanlı analiz teknolojisinden önce video kameraları koyardık ve bir görevli süreci kayıtları elle ileri geri sararak izlerdi, bu da saatler alırdı. </st><st c="8506">Bu teknoloji insanın hareketlerini dijitalleştiriyor ve darboğaz analitiği sunuyor. </st><st c="8590">Bu, dünyada ilk. </st><st c="8607">Standartlaştırılmış iş, kusurların bir sonraki sürece geçmesine izin vermemek, tempo ayarlayıcı oluşturmak ve her istasyonda çevrim süresini yakalamak ve anında geri bildirmek gibi TÜS’nin teknik araçlarının çoğunu kapsıyor. </st><st c="8832">Elle çıkarılan saatlik çizelgeleri kaldırdık. </st><st c="8878">Bu sistem insanın eyleminden her parçayı tanıyor ve kaç adet parça üretebildiğini görüyor. </st><st c="8969">Ve bana nerede takt’ın dışına çıktığımı söylüyor. </st><st c="9019">İşin öğelerini işlevlerine göre ayıran yamazumi [hat dengeleme] tabloları düzenliyor. </st><st c="9105">Analist herhangi bir dönem için veri çıkarabiliyor ve çalışanlar, vardiyalar ve darboğaz anı gibi istenen herhangi bir video kaydına dönüp bakabiliyor, dolayısıyla bu TÜS için gerçekten bir devrim.  </st></p>
			<p><span><st c="9303">Drishti’nin, yapay zekâ sisteminin en çok Denso ve Toyota gibi güçlü yalın sistemlere sahip müşterilere yaramış olduğunu bulması hiç de şaşırtıcı değil. </st><st c="9456">Toyota departman genel müdürü Akiharu Engo ikisinin el ele yürüdüğünden hareketle, “TÜS+YZ” şeklinde bir bütünsel sistemden söz ediyor. </st><st c="9592">Örneğin  (Yapay Zekâ), eğer fabrika istikrarlı ve etkin kullanılan standartlaştırılmış bir iş düzeyine ulaşmışsa, yararlı oluyor. </st><st c="9721">Bu 2 ve 7. </st><st c="9732">İlkelerdeki tüm teknik etmenlerin birlikte çalışması temelinde pürüzsüz bir iş akışına bağlı. </st><st c="9826">Görselleştirme önemini koruyor. </st><st c="9858">Drishti, tüm süreci gösteren ve bir sapma olduğunda kırmızı bir ışığın yanıp söndüğü operatörün önünde asılı duran bir tablet bilgisayar kullanıyor. </st><st c="10007">Teknolojinin işlevi bir sorun çıktığında insanları uyararak yaratıcı problem çözme yaklaşımıyla hızla yanıt vermelerini sağlamaktır; 10. </st><st c="10144">İlkede göreceğimiz gibi yalın şirketler problem çözme eğitimi almış çalışma grupları halinde organize olurlar. </st><st c="10255">İnsan ve teknoloji sisteminin temelinde karşılıklı güvene dayalı bir kültür yatar. </st><st c="10338">En kötü durum, yönetimin ve işçilerin performans standartları konusunda kavgaya tutuşmaları ve ekip üyelerinin yapay zekâ sisteminin yönetimin onları kontrol altına almak ve üretimi hızlandırmak için başvurduğu bir araç olduğuna inanmalarıdır.</st></span></p>
			<p><st c="10581">TEKNOLOJİ İNSANLARI BECERİLERİNDEN VE YERLERİNDEN Mİ EDİYOR, YOKSA OLANAKLARINI MI ÇOĞALTIYOR?</st></p>
			<p><st c="10676">Bu sorunun yanıtı yönetim felsefesiyle ilgilidir. </st><st c="10727">Başlarken bölümündeki mekanik ve organik yaklaşım karşılaştırmasını anımsayın. </st><st c="10806">Mekanik bakış açısından teknolojinin değeri gayet net – insanları yerlerinden et, kalanları izle ve yapılacak işlerle ilgili açık seçik talimatlarla kontrol et. </st><st c="10967">Öngörülemeyen insan unsurunu devre dışı bırakmak için, teknolojiyi hızla ve geniş ölçüde uygula.</st></p>
			<p><span><st c="11063">Buna karşılık organik sistem perspektifiyle teknolojinin değeri çok farklıdır. </st><st c="11143">Müşteriye hizmet ve şirkete yardım dürtüsüyle hareket eden ileri derecede gelişkin insanların pratikliğiyle birleştirildiğinde, kaizen’i çoğaltabilir – daha hızlı ve daha iyi hale getirebilir.</st></span></p>
			<p><span><st c="11335">Raja çitin hangi tarafında yer aldığını açıklığa kavuşturdu. </st><st c="11397">Denso’nun odağında teknolojiyi insanları tasfiye etmek için kullanmak bulunmuyordu, gerçi zamanla fabrikada daha az insana gerek kalacağından hiç kuşkusu yoktu. </st><st c="11558">Ama kapalı devre teknik sistemin problemlere tanı koyacağı ve otomatikman düzelteceği problemlerin yanında, insan yaratıcılığı ve müdahalesi gerektiren pek çok sorun da olacaktır. </st><st c="11738">Raja aslında insanların beceri gereksinimlerinin çoğalması gerektiği kanısındaydı: </st></span></p>
			<p><st c="11821">İnsana her zaman ihtiyacımız olacak, ama zamanla beceri düzeylerinin tamamen yükselmesi gerek. </st><st c="11916">Teknoloji gemba’da çalışma arkadaşları ile takım liderlerine daha yüksek bir karar alma düzeyine ulaşma olanağı sunan veriler sağlar. </st><st c="12050">Eskiden bu işler evrak doldurularak halledilirdi, ama bu durumda verinin özünü iyice kavramak için ne zamanları kalırdı ne de enerjileri. </st><st c="12188">Sözgelimi beş gün öncesindeki trendleri ya da insanların ne yaptığını görmek isteseler, bulamazlardı. </st><st c="12290">Şimdi bunun getirdiği şeye biz hızlı PUKÖ diyoruz. </st><st c="12341">Artık üç hafta sürecek bir PUKÖ’yü kaldıramayız. </st><st c="12390">O vardiya bitmeden tamamlanacak bir PUKÖ istiyoruz.</st></p>
			<p><span><st c="12441">Raja fanın bozulacağını kestirebilen teknolojiye ilişkin bir örnek veriyor:</st></span></p>
			<p><st c="12517">Fan arızasını fark etme konusunda ben, 26 yıllık deneyime sahip birinden daha hızlı ve iyiydim. </st><st c="12614">Eskiden o uzman fana bir ultrason cihazı bağlayıp biraz dinledikten sonra, bunun titreşiminde bir sıkıntı var derdi. </st><st c="12731">Şimdi zaman dizisi verilerine, bir Fourier serisine bakıyor. </st><st c="12792">Sadece dinlemekten geniş bir titreşim frekans eğrisini doğru düzgün anlamlandırmaya geçiş yapan bilgi sıçramasını hayal edebiliyor musunuz? </st><st c="12932">Böylelikle beceri düzeyi eğri üzerinde hatırı sayılı ölçüde yükselmiş oluyor – aynen alt düzeydeki bir mühendis gibi. </st><st c="13050">İnsanlar hâlâ burada olacaklar, ama bu düzeyde. </st></p>
			<p><span><st c="13098">Japonya’da Denso’daki yönetici ve mühendisler de nesnelerin interneti ile insanları halkanın dışına atmanın amaçlanmadığını, insanlara süreç hakkında üstün nitelikli bilgi sağlandığını da söylediler (Şekil 8.2). </st><st c="13310">Büyük veri ve yapa zekânın gücü operatöre, eskiden yalnız tahmin edebildikleri bilgiyi tam zamanında iletmesindedir. </st><st c="13427">Ama Denso artık operatöründen bu bilgi sayesinde temelde yatan nedeni bulup kaizen’le problemi çözmesini bekler. </st><st c="13540">Denso buna “insanların, nesnelerin ve ekipmanın işbirliğiyle yaratılması ve geliştirilmesi” diyor. </st><st c="13639">Burada bir ironi var. </st><st c="13661">Geçmişte endüstri mühendislerinin önemli rollerinden biri, gereken işçi sayısını azaltmaktı. </st><st c="13754">Şimdi ise teknoloji, endüstri mühendislerini tasfiye edebilecekleri noktaya kadar işçilere olanak sağlayabiliyor. </st></span></p>
			<p><span><img src="image/51.png" alt="" /><st c="13868"></st></span></p>
			<p><span><st c="13992">Şekil 8.2  </st></span><st c="14002">Denso’nun nesnelerin internetinin insanları nasıl desteklediğine ilişkin tarifi</st></p>
			<p><st c="14081">EN YENİ TEKNOLOJİYE HÜCUMU </st></p>
			<p><st c="14109">ETKİN BİR ŞEKİLDE DENGELEMEK</st></p>
			<p><st c="14137">Toyota teknolojik bakımdan ileri bir şirkettir ve bu on yıllardır böyledir – bilgisayar sistemleri durursa, tüm şirket durur. </st><st c="14264">Bugün Toyota ürettiği arabalara süper bilgisayarlar koyuyor. </st><st c="14325">Ama Toyota ne moda olmaya heves ediyor, ne de kendini yeni teknolojiye uydurmayı başlı başına bir amaç olarak görüyor. </st><st c="14444">Toyota nasıl ki bir departmanda üretilen parçaların başka bir departmana itilmesini reddediyorsa, aynı şekilde bir bilgi teknolojisi departmanının ya da ileri imalat teknolojisi departmanının değer katan araba tasarım ve imali işini gerçekleştiren departmanlara teknolojiyi itmesini kabul etmiyor. </st><st c="14742">Her bilgi teknolojisi yaygın olarak uygulanmaya başlamadan önce, insanları ve süreçleri destekleme asit testinden başarıyla geçmek ve değer kattığını kanıtlamak zorundadır. </st><st c="14915">Yeni teknolojiyi getirme işini sahiplenmek mevcut yönetimin sorumluluğudur. </st><st c="14991">İşleyişinden de, belirlenen hedeflere ulaşmasından da yöneticiler sorumludur, dolayısıyla teknolojiyi uygulama sürecine liderlik edecek olan onlardır.</st></p>
			<p><span><st c="15141">Toyota bugün yeni teknolojiyi önce bir tesiste pilot olarak denemek için yıllarını harcamaktan çekinmez (Battle Creek’de olduğu gibi), sonra da onu dünyadaki işletmelerine birer birer yaymaya girişir; oysa daha ilk yıl şirket uzmanları tarafından herhangi bir tesiste uygulamaya konsaydı, yararı çabucak görülebilirdi. </st><st c="15461">Bir teknolojinin her bir yeni tesise getirilme süreci bir sonraki tesise uygulanması sırasında işe yarayacak bir öğretici deneyim kazandırır ve bir tesise getirilen yeni teknoloji, yerel yönetici ve mühendisleri o teknolojiyi koruma ve ilerletme doğrultusunda geliştirme fırsatı yaratır.</st></span></p>
			<p><span><st c="15748">Benim görebildiğim kadarıyla sorun, bilgisayar yazılımı dünyasında yaşayanların dijital simülasyonlu bir gösterim yaptıklarında, bunun doğrudan sorunsuz bir şekilde dış maddi dünyadaki gerçek problemlerin çözümüne dönüşüvereceğini sanmalarıdır. </st><st c="15994">Bu düşünce tarzı 1980’li yıllarda şirketlerin başını derde sokmuştu. </st><st c="16063">Denso’dan Raja’nın yirmi birinci yüzyılda, Endüstri 4.0 yazılımını incelerken karşılaştığı durum da bunun aynısıydı. </st><st c="16180">Raja’yla her şeyin internet bağlantısı, büyük veri ve yapay zekâ tarafından yürütüldüğü tam otomatik fabrika konsepti hakkında konuşmadan önce oldukça kuşkuluydum – ve Raja pek çok şeyin bir göz boyamadan ibaret olabileceği konusundaki kuşkularımı doğruladı. </st><st c="16439">Öte yandan, ben de teknolojinin gücünü fark etmeye başlamıştım. </st><st c="16503">Tümüyle bilgisayarlaştırılmış insansız karanlık fabrikaların pratikliği konusunda kuşkularım hâlâ sürüyor, ancak bugün yapay zekâ ve internet sayesinde teknolojinin kabiliyeti 1980’lerin çok ilerisinde. </st><st c="16706">Anlaşılan insanlar potansiyeller konusunda tamamen de haksız değillerdi, ama biraz erkendi.</st></span></p>
			<p><span><st c="16797">Ayrıca Raja’nın Denso’nun Battle Creek tesisinde yaptıklarının, Endüstri 4.0’ın TÜS’ü geçersizleştiren yıkıcı bir güç olmadığını, daha çok TÜS kültürü ve düşüncesini temel alan bir olanak sağlayıcı olabileceğini gösterdiği de açıklık kazandı. </st><st c="17041">Zira nesnelerin interneti zorunlu olarak nesneleri kapsar. </st><st c="17100">Ve eğer şeyler iyi tasarlanmamışsa, iyi düzenlenmemişse ve iyi korunmamışsa, kendi başına yazılım problemi çözemez.</st></span></p>
			<p><span><st c="17215">Denso ile elektronik duvar kâğıdı yaratan şirketler arasındaki fark zihniyet farkı gibi görünüyor. </st><st c="17315">Denso problemle başlayıp problemi çözmeye yardımcı olacak sosyal ve teknik sistemler inşa eder. </st><st c="17411">Bunu yaparken mevcut disiplinli uygulama ve problem çözme kültürünü temel alır. </st><st c="17491">12. </st><st c="17495">İlkede bilimsel düşünceyi tartıştığımız sırada, Denso’nun getirdiği sistematik yaklaşımı anımsayın. </st><st c="17595">Bu olmazsa, şirketlerin elinde yapışıp kalması umuduyla teknolojiyi duvara fırlatmaktan başka bir seçenek kalmaz. </st><st c="17709">Denso gibi firmalarda TÜS ilkeleri hiçbir zaman yok olmaz, ama fabrikanın TÜS+Nİ (Nesnelerin İnterneti - IoT) şemsiyesi altındaki işleyişi bambaşka olur.</st></span></p>
			<p><span><st c="17862">Denso’da gördüğüm Nİ (IoT) teknolojileri beni büyüledi, ama zihnimin bir yanıyla da Kawai’nin ne düşüneceğini merak etmeden duramıyordum. </st><st c="18001">İleri düzeyde otomatikleştirilmiş fabrikasında insanların eleştirel düşünce anlayışından yoksun olması onu son derece endişelendiriyordu. </st><st c="18139">Bir düğmeye basıp parçanın çıkmasını beklemek onları mutlu etmeye yetiyordu. </st><st c="18216">Bu nedenle otomatik süreci en ince detayına kadar kavramak ve iyileştirmek için daha derinlemesine düşünmeye zorladı. </st><st c="18334">Düşünme işi bilgisayarlara kalınca, insanlar sorumluluktan feragat etmiş mi olacaktı? </st><st c="18420">Sistemlerden bir yığın veri çıkıyor, analitik ve yapay zekâ sayesinde de kimi sonuçlar. </st><st c="18508">Ama bu sistemler insan beyniyle karşılaştırıldığında, hâlâ ilkeller ve özellikle de hiç yaratıcı değiller. </st><st c="18615">Bilgisayarlardan yağan güçlü veri ile insan yaratıcılığını yeni iyileştirme fikirleri geliştirmek için nasıl bir araya getirebiliriz?</st></span></p>
			<p><span><st c="18748">Görülen o ki, Akio Toyoda da benzer görüşlere sahip. </st><st c="18802">Bir konuşmasında şunları söylüyor:</st></span></p>
			<p><st c="18836">İki konsept – insanlı otomasyon ve Tam-Zamanında – TÜS’ün ana direkleridir. </st><st c="18913">İkisinin ortak yanı insanın merkezde yer almasıdır. </st><st c="18965">Otomasyon ilerledikçe, insanın onu kullanma yeteneği giderek daha çok sınanacak. </st><st c="19046">İnsanlar gelişmedikçe makineler de gelişemez. </st><st c="19092">Makinelerle boy ölçüşebilecek becerilere sahip insanlar geliştirmek Toyota yaklaşımının temel bir öğesidir.</st><span><st c="19199">8</st></span></p>
			<p><span><img src="image/9.png" alt="" /></span></p>
			<p><span lang="en-US" xml:lang="en-US"><st c="19201">n</st></span><span>	</span><st c="19202">Toyota’nın tesislerini otomatik makinelerle doldurarak yaşadığı kötü deneyimler oldu; durgunluk anında şirketin sabit sermaye maliyetlerine çok fazla para bağlamış olduğunu fark etti.</st></p>
			<p><span lang="en-US" xml:lang="en-US"><st c="19385">n</st></span><span>	</span><st c="19387">2008 Ekonomik Krizi gibi böyle bir iki deneyimden sonra, şirketin sloganı doğru insan – otomasyon dengesiyle, “basit, az ve esnek” oldu.</st></p>
			<p><span lang="en-US" xml:lang="en-US"><st c="19523">n</st></span><span>	</span><st c="19525">Kaizen otomasyonla sona ermez, aksine otomatikleştirilmiş makinelerin sürekli iyileştirilmesi örgütleri yalın üretimin kesintisiz tek-parça akış vizyonuna daha yakınlaştırır. </st></p>
			<p><span lang="en-US" xml:lang="en-US"><st c="19700">n</st></span><span>	</span><st c="19701">Nesnelerin İnterneti, TÜS ilkeleri temelinde, insanları gerçek zamanlı ve sürekli bilgiyle besleyerek kaizen’i hızlandırmak ve büyütmek suretiyle, operasyonları yepyeni bir performans düzeyine çıkarma potansiyeline sahiptir.</st></p>
			<p><span lang="en-US" xml:lang="en-US"><st c="19925">n</st></span><span>	</span><st c="19927">Toyota’daki insanlar hâlâ süreçlerin durumunu anlamak için bütün duyularını kullanan ve otomatik süreçleri bile elle yaşama geçirebilecek usta zanaatçılar olarak görülmektedir. </st></p>
			<p><st c="20104">Notlar</st></p>
			<p><st c="20110">1. 	</st><st c="20114">Takahiro Fujimoto, </st><span><st c="20133">The Evolution of a Manufacturing System at Toyota</st></span><st c="20182"> (New York: Oxford University Press, 1999).</st></p>
			<p><st c="20225">2. 	</st><a href="https://www.toyota-global.com/innovation/partner_robot/index.html"><span><st c="20229">https://www.toyota-global.com/innovation/partner_robot/index.html</st></span></a><st c="20294">.</st></p>
			<p><st c="20295">3. 	</st><st c="20299">Joann Muller, “Musk Tesla’nın Toyota’ya Yalın İmalat Dersi Vereceğini Düşünüyor; Model 3 Lansman Ayarlaması Başlangıç Olacak,” </st><span><st c="20426">Forbes</st></span><st c="20432">, 16 Şubat 2018.</st></p>
			<p><st c="20448">4. 	</st><st c="20452">http://www.businessinsider.com/elon-musk-says-model-3-production-using-to-many-robots-2018-4.</st></p>
			<p><st c="20545">5. 	</st><st c="20549">https://techcrunch.com/2018/04/13/elon-musk-says-humans-are-underrated-calls-teslas-excessive-automation-a-mistake/.</st></p>
			<p><st c="20665">6. 	</st><st c="20669">Jeffrey Liker, David Roitman ve Ethel Roskies, “Her Şeyi Bir Anda Değiştirmek: İş Yaşamı ve Teknolojik Değişim,” </st><span><st c="20782">Sloan Management Review,</st></span><st c="20806"> 1987, c.28, no. </st><st c="20823">4, s: 29–48.</st></p>
			<p><st c="20835">7. 	</st><st c="20839">https://www.prnewswire.com/news-releases/denso-and-drishti-bring-innovation-to-the-production-floor-with-ai-based-action-recognition-technology-301003329.html.</st></p>
			<p><st c="20998">8. 	</st><st c="21002">Akio Toyoda’nın konuşması, Aralık 2019, https://global.toyota/en/company/messages-from-executives/details/.</st></p>
			<div>
				<aside id="footnote-015" epub:type="footnote">
					<p><st c="21109">“Elektronik duvar kâğıdı” terimini, veri gösterim ile kullanımı arasındaki açığı fark eden Denso’nun Kuzey Amerika Üretim İnovasyon Merkezi başkan yardımcılarından Dave Grimmer bulmuştur.</st></p>
				</aside>
			</div>
		</div>
	<div id="charCountTotal" value="21297"></div></body>
</html>
