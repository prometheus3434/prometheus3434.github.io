<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOYOTA_TARZI_SON_epub_3.0-3</title>
    <meta http-equiv="Content-Type" content="text/html; charset=utf-8" />
  

</head>
  <body id="TOYOTA_TARZI_SON_epub_3.0-3" lang="tr-TR" xml:lang="tr-TR">
		<div>
			<p id="_idParaDest-3"><a id="_idTextAnchor002"></a><st c="0">Türkiye İçin Önsöz</st></p>
			<p><span><st c="18">Toyota Tarzı’na aşina olmayanlar; yeni ve geliştirilmiş ikinci baskıyı okumakla iyi bir seçim yaptınız. </st><st c="123">Orijinal </st></span><span><st c="132">Toyota Tarzı</st></span><span><st c="144">’nı okuyanlar; umarım siz de ikinci baskıdaki ilaveler ve revizyonları beğenirsiniz. </st><st c="230">İki baskı arasındaki temel fark, kitabın düzenlenmesinde kullanılan model. </st><st c="305">Felsefe, süreçler, insanlar ve problem çözme becerisi (philosophy, process, people and problem solving-4P) hâlâ geçerli. </st><st c="426">Bu 4P’nin bir sistem çerçevesinde bir arada işleyişini gösterebilmek amacıyla, birbiriyle bağlantılı yapboz parçaları benzetmesinden yararlandım. </st><st c="572">Belki de en önemli fark ise, kitabın merkezine “bilimsel düşünceyi” yerleştirmiş olmam. </st><st c="660">Toyota kültürünün özünü oluşturan ve bence Toyota’yı diğer birçok şirketten ayıran şey, bu anlayıştır. </st></span></p>
			<p><span><st c="763">Bilimsel düşünce, hepimizin doktora yapmaya çalışması ve araştırmalara girişmesi anlamına gelmiyor. </st><st c="863">Bu daha çok, problem çözmeye ve çok daha zorlu hedefler peşinde koşmaya yönelik pratik bir yaklaşım. </st><st c="964">Toyota açısından sürekli gelişim, işlerin olduğu haliyle yetinmemek, her zaman için daha iyi bir yol olduğuna inanmak demektir. </st><st c="1092">Toyota üyelerine şu ilkeler öğretilir: </st></span></p>
			<p><span><st c="1131">•	</st></span><span><st c="1133">Bildiklerinin bir sınırı olduğunu kabullen (dünya karmaşıktır ve belirsizliklerle doludur)</st></span></p>
			<p><span><st c="1223">•	</st></span><span><st c="1226">Yanıtların teoriler geliştirerek değil, test ederek bulunacağını bil (gemba’ya git)</st></span></p>
			<p><span><st c="1309">•	</st></span><span><st c="1312">Öngördüklerimizle gerçekte olanlar arasındaki farklardan dersler çıkarmanın değerini takdir et (başarısız bir deney, çıkarılacak bir derstir)</st></span></p>
			<p><span><st c="1453">Bilimsel düşünmek,  dünyanın karmaşık bir yer olduğunun farkında olmamız ve en iyi hazırlanmış planların bile, hedefimize ulaşma yolunda karşımıza çıkan engelleri keşfettikçe gözden geçirilmesi gerektiği gerçeğinden rahatsızlık duymamamız demektir. </st><st c="1702">Kaizen ya da sürekli geliştirmenin amacı denemeye devam etmek, adım adım öğrenmek ve bu sayede görünüşte aşılması olanaksız güçlükleri bile aşmaktır. </st><st c="1852">Bu süreçteki kilit nokta, her bir aşamayı planlanan, denenen ve olup bitenler doğrultusunda değerlendirilen bir deney olarak görmektir. </st><st c="1988">Toyota bu sürece Planla-Uygula-Kontrol Et-Önlem Al (PUKÖ) adını verir.</st></span></p>
			<p><span><st c="2058">Bu bakış doğrultusunda, yalın anlayışın kanban, standart iş, görsel yönetimi gibi araçları her şeyin mükemmel yürüyeceği beklentisiyle hayata geçirilmez; çeşitli açılardan başarısız olması beklenen birer standart olarak görülürler. </st><st c="2291">Gelişmenin ve öğrenmenin temeli, standart ile gerçekleşen arasındaki farktır. </st></span></p>
			<p><span><st c="2369">Toyota, az miktarda emniyet stoku barındırarak, hatta hiç barındırmayarak tek-parça akışı sağlamaya çalışır. </st><st c="2478">Bu sayede kısa sürede ortaya çıkarılan problemler çözülerek sürekli öğrenme gerçekleşir. </st></span></p>
			<p><span><st c="2567">Önsözde, mekanik ve organik dünya görüşü ayrımından söz ettim. </st><st c="2630">Kitap boyunca da bu temaya değineceğim. </st><st c="2670">Mekanik anlayış çerçevesinde, dünyayı öngörülebilir ve kontrol edilebilir bir yer olarak görür, optimum teknik çözümler geliştirmemiz durumunda, bunların planlandığı gibi hayata geçirilmesini ve sonuçlanmasını bekleriz. </st><st c="2890">Organik anlayışta ise sistemlerin karmaşık bir yapıda olduğunu biliriz. </st><st c="2962">Bu da zaman zaman yanılacağımız ve gerçekleşen şeylerin çeşitli etkenlerin kombinasyonu olacağı anlamına gelir. </st><st c="3074">Deneyler yaptıkça, planımızı hayata geçirmeye çalıştıkça, öğrenir ve uyum sağlarız. </st></span></p>
			<p><span><st c="3158">Bu, planlamanın bir zaman kaybı olduğu anlamına gelmez. </st><st c="3214">Toyota planlama konusunda takıntılıdır. </st><st c="3254">Ancak bu planları hayata geçirmeye çalıştıkça yeni şeyler öğreneceğinin de farkındadır. </st><st c="3342">Bu konuya dair 13 ve 14 numaralı yeni ilkeler ekledim. </st><st c="3397">14’üncü ilke, strateji ile uygulamanın bir araya getirilmesine yöneliktir. </st><st c="3472">13’üncü ilke ise Japoncada yön anlamına gelen (pusula gibi) hoshin kanri ve herkesin ortak hedef etrafında toplanması hakkındadır. </st><st c="3603">Hoshin kanri ayrıntılı bir yıllık plandır. </st><st c="3646">Bu sayede yılın başından itibaren yönetim kurulu başkanından fabrikadaki süpervizöre dek herkes uyumlu bir plan ve hedefler doğrultusunda hareket eder. </st><st c="3798">Planı hayata geçirdikçe dersler çıkarılır ve gerekli düzenlemeler yapılır. </st></span></p>
			<p><span><st c="3873">Bu da elbette Toyota Tarzı’nın merkezinde insanların olduğu anlamına gelir. </st><st c="3949">İnsanlar, bilgisayarların aksine, fikir yürütebilir, değişime ayak uydurabilir ve inovasyon yapabilir. </st><st c="4052">Bizler yaratıcı ve kaizen’in itici gücü olan insanlarız. </st><st c="4109">İnsan beyni olmasaydı, Toyota öğrenen bir organizasyon olmazdı. </st><st c="4173">Dolayısıyla insanlara saygı gösterilmeli, gelişmelerine olanak tanınmalıdır. </st></span></p>
			<p><span><st c="4250">Bütün bunlar takım çalışması ve bireysel disiplin gerektirir. </st><st c="4312">Süreçleri şirket genelindeki çalışma grupları kontrol eder ve geliştirir. </st><st c="4386">Bunun için de birbirlerine ve şirkete güvenmeleri gerekir. </st><st c="4445">Bunu başarmak ülke kültürü doğrultusunda kolaylaşabilir ya da güçleşebilir. </st><st c="4521">Türk öğrencilere ders verme ve Türk meslektaşlarla çalışma ayrıcalığına sahip oldum. </st><st c="4606">Türkler zeki, düzenli ve disiplinlidir. </st><st c="4646">Türkiye’ye iki kez geldim ve her gelişimden büyük keyif aldım. </st><st c="4709">İkinci gelişimde İstanbul yakınlarındaki Toyota fabrikasını gezdiğimde oldukça etkilendim. </st><st c="4800">Türkiye’nin birçok temel performans göstergesi bakımından Avrupa’nın en iyisi olduğunu ve diğer ülkelerin sık sık Türkiye’yle kıyaslandığını öğrendim. </st><st c="4951">Görünüşe göre Toyota, sistemini Türkiye’ye taşıma konusunda başarılı olmuştu. </st><st c="5029">Dolayısıyla, kültür önemli bir engel değil, hatta kimi durumlarda değerli bir varlıktır.</st></span></p>
			<p><span><st c="5117">Türk kültürünün Toyota ilkelerine uyum becerisini etkileyebilecek genel özelliklerine bakalım. </st><st c="5213">Bu konuda Geert Hofstede’in gerçekleştirdiği, bugüne dek ulusal kültür hakkında yapılmış en kapsamlı araştırmasından yararlandım.</st></span><span><st c="5342">1</st></span><span><st c="5344"> Hofstede’in web sitesinde, ülkelerin adlarını girerek kültürel özelliklerini kıyaslayabiliyorsunuz. </st><st c="5445">Hofstede kültürün altı boyutuna bakıyor:</st></span></p>
			<p><span><st c="5485">1.	</st></span><span><st c="5489">Uzun vadeli düşünce.</st></span><span><st c="5509"> Toyota’nın felsefesinin temelinde ve insanlara, teknolojiye, müşteriye sunulan kaliteye yaptığı yatırımın arkasında bu anlayış vardır. </st><st c="5645">Bu anlayış hazzı ertelemek ve bugün aldığımız kararların uzun vadeli etkilerini düşünmek anlamına gelir. </st><st c="5750">Japonya uzun vadeli düşünce konusunda nispeten yukarılarda. </st><st c="5810">ABD oldukça aşağılarda; yani kısa vadeli düşünce hâkim durumda. </st><st c="5874">Türkiye ise ortalarda, ABD’ye daha yakın duruyor. </st><st c="5924">Bu anlamda ABD karşısında avantajlı olsa da uzun vadeli düşünceyi Japonya kadar benimsemiş değil.</st></span></p>
			<p><span><st c="6021">2.	</st></span><span><st c="6025">Bireysellik-Kolektivizm.</st></span><span><st c="6049"> ABD dünyanın en bireysel ülkesi. </st><st c="6083">Bu da takım çalışmasını ve grup standartlarına uyulmasını güçleştiriyor. </st><st c="6156">Japonya, grubu, ülkeyi ve şirketi bireysel çıkarların önünde tutan, oldukça kolektivist bir ülke. </st><st c="6254">Hofstede şöyle diyor: “37 puan alan Türkiye oldukça kolektivist bir ülke.” Bu da “biz” kavramının önemli olduğu, insanların kendilerini, üyelerinin birbirlerine göz kulak olduğu, karşılığında sadakat beklediği gruplara (aileler ya da organizasyonlar) ait hissettiği anlamına geliyor. </st></span></p>
			<p><span><st c="6538">3.	</st></span><span><st c="6541">Güç mesafesi.</st></span><span><st c="6554"> Bu oldukça garip bir durum. </st><st c="6583">Güç mesafesinin büyük olması, büyük bir eşitsizliğin söz konusu olduğu, ancak bir yandan da insanların hiyerarşideki yerlerini kabullendiği anlamına geliyor. </st><st c="6741">Güç mesafesi Japonya’da oldukça büyükken, ABD’de insanlar otoriteye isyan ediyor. </st><st c="6823">Sanırım bu durum ABD’nin bireysel bir toplum olmasıyla bağlantılı. </st><st c="6890">Büyük güç mesafesi, çalışanların, teknik ekibin ve yöneticilerin verdiği talimat ve standartlara uyma olasılığının yüksek olduğu anlamına geliyor. </st><st c="7037">Bu durum yöneticiler açısından hayatı kesinlikle kolaylaştırsa da çalışanların bağımsız düşünmeye ve kendilerini geliştirmeye yönelik faaliyetlere aktif katılım göstermeye pek eğilimli olmadığı anlamına da gelir. </st><st c="7250">Hofstede şöyle diyor: “Türkiye bu konuda yüksek puana (66) sahip.” Bu da Türk tarzının belirleyici özelliklerinin şunlar olduğu anlamına geliyor: Bağlı, hiyerarşik, üstlerin erişilmez, ideal patronun baba figürü olduğu bir kültür. </st><st c="7481">Güç bir merkezde toplanmış haldedir ve yöneticiler patronlarına ve kurallara riayet eder. </st><st c="7571">Çalışanlardan kendilerine söylenenleri yapması beklenir. </st></span></p>
			<p><span><st c="7628">4.	</st></span><span><st c="7631">Maskülenlik.</st></span><span><st c="7643"> Bu da garip bir durumdur. </st><st c="7670">Maskülen toplumlar rekabetçi ve hedef odaklıdır. </st><st c="7719">Başarının ölçütü kazanmaktır. </st><st c="7749">Hem Japonya hem de ABD oldukça maskülendir. </st><st c="7793">Öte yandan feminen yapı, herkesin kadınlar gibi hareket ettiği anlamına gelmez. </st><st c="7873">İnsanların yaşam kalitesine ve diğer insanlara değer verdiği anlamına gelir. </st><st c="7950">Türkiye oldukça feminen bir yapıya sahip. </st><st c="7992">Bu da insanların birbirine saygı gösterdiği ve işbirliğinin güçlü olduğu anlamına gelir. </st><st c="8081">Hofstede şöyle diyor: “Türkiye 45 puanla ölçeğin feminen tarafında.” Bu da insanların birbirine saygı göstermesi, uzlaşıya varılması, zayıf durumda olanlara sempati duyması gibi kültürün yumuşak boyutlarına değer verildiği ve teşvik edildiği anlamına geliyor. </st><st c="8341">Özel yaşamda ve iş hayatında çatışmadan kaçınılıyor ve </st></span><span><st c="8396">uzlaşıya değer veriliyor. </st><st c="8422">Türkler açısından aileyle, dostlarla bir araya gelinen, hayatta keyif alınan boş zamanlar önemlidir. </st></span></p>
			<p><span><st c="8523">5.	</st></span><span><st c="8526">Belirsizlik-Sakınma.</st></span><span><st c="8546"> Bunun belirsizlikten, bilmemekten rahatsız olmamayla ilgisi olmalı. </st><st c="8615">Japonya belirsizlikten kaçınma konusunda oldukça yukarılarda. </st><st c="8677">Kontrole değer veriyor ve riskten mümkün olduğunca kaçınıyor. </st><st c="8739">ABD belirsizlikten kaçınma konusunda alt sıralarda yer alıyor ve risk almaktan çekinmiyor. </st><st c="8830">Bu kadar inovasyon yapmasının nedeni de bu olabilir. </st><st c="8883">Türkiye daha çok Japonya’ya benziyor. </st><st c="8921">Bu yüzden Toyota Tarzı’nı, süreçlerin kontrol edilmesi takıntısını daha rahat benimsiyor. </st><st c="9011">Hofstede şöyle diyor: “Türkiye bu alanda 85 puan alıyor.” Yani kurallara ve kanunlara ihtiyaç duyuyor. </st><st c="9114">İnsanlar gerginlikten kurtulmak adına birçok ritüel benimsiyor. </st></span></p>
			<p><span><st c="9178">6.	</st></span><span><st c="9181">İstekleri frenlememe.</st></span><span><st c="9202"> Çocukların arzuları doğrultusunda hareket etmesine izin verme ya da arzularını ve güdülerini kontrol etmeye yöneltme. </st><st c="9321">ABD istekleri frenlememe konusunda yukarılarda. </st><st c="9369">Türkiye, tıpkı Japonya gibi, gerilerde. </st><st c="9409">Bu da disiplinli bir işyeri yaratılmasını kolaylaştırıyor. </st></span></p>
			<p><span><st c="9468">Bütün olarak bakıldığında Türkiye ile Japonya arasında birtakım benzerlikler var. </st><st c="9550">Bu da Toyota Üretim Sistemi’ni Türkiye’de hayata geçirmenin ABD’ye oranla daha kolay olacağını gösteriyor. </st><st c="9657">Türkiye’deki Toyota fabrikasının bu kadar başarılı olmasının nedenlerinden biri bu olabilir. </st></span></p>
			<p><span><st c="9750">Toyota Tarzı</st></span><span><st c="9762"> kitabı, Yalın Enstitü’nün çabaları sayesinde, Türkiye’de yüksek satış rakamlarına ulaştı. </st><st c="9853">Bahane yok. </st><st c="9865">Bu sistem ülkenizde organizasyonlarınızın sıra dışı başarılar elde etmesine, hedeflerine düzenli bir şekilde ulaşmasına yardım edebilir ve edecek.  </st><st c="10012">Bu yüzden lütfen okumakla yetinmeyin. </st><st c="10050">Üzerinde düşünün, öğrenin ve elinizden gelenin en iyisini yapın. </st></span></p>
			<p><span><st c="10115">Jeffrey K. </st><st c="10126">Liker</st></span></p>
		</div>
	<div id="charCountTotal" value="10131"></div></body>
</html>
