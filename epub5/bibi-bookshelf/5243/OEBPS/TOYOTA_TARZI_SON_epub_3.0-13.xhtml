<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOYOTA_TARZI_SON_epub_3.0-13</title>
    <meta http-equiv="Content-Type" content="text/html; charset=utf-8" />
  

</head>
  <body id="TOYOTA_TARZI_SON_epub_3.0-13" lang="tr-TR" xml:lang="tr-TR">
		<div>
			<p id="_idParaDest-11"><a id="_idTextAnchor010"></a><st c="0">3. </st><st c="4">İlke - Fazla Üretimden Kurtulmak İçin “Çekme” Sistemleri Kullanın</st></p>
			<p><st c="69">Bir şirketin elindeki stok ne kadar fazlaysa… ihtiyaç duydukları şeylerin ellerinde olma ihtimali o kadar azdır.</st></p>
			<p><st c="182">—Taiichi Ohno</st></p>
			<p><st c="196">İnternette bütün süt ürünlerini indirimli olarak doğrudan evinize ulaştıracak harika bir servis bulduğunuzu düşünün. </st><st c="314">Tek yapmanız gereken bir anlaşma imzalayarak önünüzdeki ay için her kalemden haftalık talep miktarınızı belirlemek. </st><st c="430">Şirket, deposunun haftalık mal sevkiyatını programlamak zorundadır, o nedenle gelen tüm stoku eritmek için siparişleri önceden kesinleştirmek ister. </st><st c="579">Sipariş kapınıza geldiğinde, evde yoksanız ısmarladığınız ürünleri bir soğutucu içinde kapınızın önüne bırakırlar. </st><st c="694">Ne kadarını kullanacağınızı kesin olarak bilemeyeceğinizden, sipariş verirken bir hafta boyunca tüketebileceğiniz süt, yumurta ve yağ miktarını tahmin edip, üzerine biraz da pay koymuşsunuzdur. </st><st c="888">Sorun, sipariş ettiğiniz bütün ürünleri o hafta içinde tüketemezseniz, buzdolabınızda kalıp muhtemelen bozulacak olmasıdır. </st><st c="1012">Böylece haftalar üst üste binerken stokunuz durmadan kabaracak, belki de yeni bir buzdolabı alarak garaja koymanız gerekecek – ne ciddi bir masraf. </st><st c="1160">Diğer bir sorun da, tatile çıkarken o haftanın siparişini iptal etmeyi unutursanız, döndüğünüzde kapınızın önünde bir haftalık bozulmuş süt ürünü bulmanız kaçınılmazdır.</st></p>
			<p><span><st c="1329">Bu, </st></span><span><st c="1334">itme</st></span><span><st c="1338"> sistemine dayanan planlamaya bir örnektir. </st><st c="1382">İş dünyasında genelde mal ve hizmetler çoğunlukla, gelişkin planlama sistemleri temelinde, perakendeciye doğru itilir. </st><st c="1501">Hatta bazıları yapay zekâ ve büyük veri kullanır. </st><st c="1551">Bunlarla belki eski sistemlerin çoğundan daha isabetli şekilde tahmin yürütürler, ama yine de yapılan şey eninde sonunda gelecek hakkında bilgiye dayalı tahminden ibarettir ve mallar hemen satılıp satılamayacağına hiç bakmadan perakendeciye itilir. </st><st c="1800">Karşılığında perakendeci de onları fiyat indirimi veya başka satış stratejileriyle size, yani tüketiciye itmeye çalışır. </st><st c="1921">Ve eğer siz promosyonlara kapılırsanız, büyük olasılıkla sonuçta ortalık bir anda hemen kullanmayacağınız şeylerle dolar, buna rağmen yine de büyük olasılıkla perakendecinin elinde bir gemi dolusu daha stok kalır.</st></span></p>
			<p><span><st c="2134">Şimdi de, söz konusu internet sitesinin gelen çok sayıda şikâyet üzerine Toyota’nın çekme sistemini kıstas almaya karar verdiğini ve lojistik sisteminde kapsamlı bir değişikliğe gittiğini kabul edelim. </st><st c="2337">Servis size buzdolabına bağlayacağınız, üzerinde çok kullandığınız her süt ürünü için bir düğme bulunan kablosuz bir cihaz gönderiyor. </st><st c="2472">Sondan bir önceki süt şişesini ya da sondan bir önceki yumurta kartonunu açtığınızda, o ürünün üzerindeki düğme devreye giriyor. </st><st c="2601">Böylece şirket ertesi gün, kullanmaya başladığınız ürünün yenisini getirip bırakıyor. </st><st c="2687">Bu durumda, elinizde eğer tümünü bitirmemişseniz, kısmen kullanılmış ürünle birlikte bir ürününüz daha oluyor. </st><st c="2798">Bir miktar stok, ama fazla değil. </st><st c="2832">Eğer yakın bir gelecekte herhangi bir ürünü, sözgelimi sütü çokça kullanmayı düşünüyorsanız, o zaman internet ya da bir uygulama üzerinden sipariş verirseniz, şirket istediğiniz ürünü hemen getirir. </st><st c="3031">Öte yandan, internet perakendecisi kendi cephesinde süt ürünleri tedarikçileriyle yeniden görüşerek, müşterilerden ilave ürün talebi gelmesi halinde bu ürünleri perakendeciye göndermesi için tedarikçiye bir sinyal iletir. </st><st c="3253">Bunlar da </st></span><span><st c="3263">çekme</st></span><span><st c="3268"> sistemi, diğer adıyla tam-zamanında (TZ) örnekleridir. </st><st c="3324">Size yalnızca talep ettiğinizde mal gelirken, perakendeciye de gerçek müşteri talebine göre mal gelir. </st><st c="3427">Malların size itilmesini önlemek için, bu “talep üzerine” servise biraz daha fazla para ödemeyi dahi göze alabilirsiniz.</st></span></p>
			<p><span><st c="3547">Birçok şirket ya da şirket içindeki hizmet kuruluşu kendi iç üretim planlarına göre hareket eder. </st><st c="3646">Kendi planları açısından uygun olan neyse ona göre davranır. </st><st c="3707">Parça, mal ve hizmet üretimini kendi planlı programlarına göre yapar; ürünleri müşterilerine doğru iter ve böylelikle onların elinde stok yığılmasına neden olur (Şekil 3.1).</st></span></p>
			<p><span><st c="3880">Sweetgreen adlı hızlı gelişen bir sağlıklı yiyecek restoranları zinciri hakkında okuduğum bir yazı beni çok etkiledi.</st></span><span><st c="3998">1 </st></span><span><st c="4001">Kurucuları aşçı değildi, işe ilk başladıklarında gıdalar hakkında pek fazla bir bilgileri yoktu. </st><st c="4098">Teknik adamlardı bunlar, bir mobil sipariş ve teslimat uygulaması geliştirmişlerdi: bir çekme sistemi. </st><st c="4201">Pek çok şirket, bir uygulamaları varsa, tüm lojistik işlerinin kendiliğinden hallolacağını sanıyor. </st><st c="4301">Kurucular yaptıkları işi aslında tesadüfen yiyecek hizmeti sunan bir teknoloji şirketi olarak görüyorlardı – ama bu doğru değildi. </st><st c="4432">Yazıda şirket kurucularının başını ağrıtan sorunlar tarif ediliyordu:</st></span></p>
			<p><span><img src="image/26.png" alt="" /></span></p>
			<p><span><st c="4501">Şekil 3.1</st></span><st c="4511">  Öngörüden itme sistemlerine</st></p>
			<p><st c="4539">Bay Neman, Sweetgreen’in teknoloji şirketi olmadığının farkında olduğunu söyledi. </st><st c="4622">Piyasanın kurallarına tabi olan bir restoran şirketiydi; çalışanları her sebzeyi doğruyor, her tavuk budunu kızartıyor, humus yapıyor ve her restoranda her gün yaklaşık 60 malzemeyi sıfırdan hazırlıyordu. </st><st c="4827">Şirket bitlerle değil atomlarla uğraşıyor… “Kimi zaman tüm bu operasyonel nedenlerden dolayı işlerin zorluğundan yakınıyorum. </st><st c="4953">Sonra işin herkes için zor olduğunu kendime hatırlatıp belki de iyi bir şey olduğunu düşünüyorum” şeklinde kendisini açıklamaktadır.</st></p>
			<p><span><st c="5085">Toyota her zaman özü itibariyle bir imalat şirketi olduğunu açıkça ifade etmiştir. </st><st c="5169">Ve bir internet firmasından farklı olarak, tedarik zinciri lojistiği “bitlerle değil, atomlarla uğraşır”. </st><st c="5275">Amazon bir internet şirketi olduğu kadar depolama ve teslimat firmasıdır. </st><st c="5349">Bildiğiniz gibi Toyota Tarzı stok yönetimiyle değil, yalın değer akışıyla müşteri memnuniyetini sağlamakla ilgilidir. </st><st c="5467">Ohno müşterinin talebini tahmin yoluyla öngörmeye çalışan bir itme sistemi yerine, anlık müşteri talebini temel alan stok çekme yaklaşımını daha ilk günden düşünmeye başladı. </st><st c="5642">Toyota Tarzında “çekme”, tam zamanında imalatın ideal halidir: müşteriye istediği şeyi, istediği zamanda ve istediği miktarda vermek (bu, iç sürecin bir sonraki basamağı da olabilir). </st><st c="5826">Çekmenin en saf biçimi 2. </st><st c="5852">İlkede incelenen tek-parça akıştır. </st><st c="5888">Bir müşteriden sipariş alıp özel olarak bu sipariş için – tek-parça akış üretim hücresi kullanarak – tek bir ürün yapsanız, bu hayal edilebilecek en yalın sistem olurdu. </st><st c="6058">Yani, yüzde 100 talep üzerine üretim yapmış olurdunuz ve elinizde sıfır stok kalırdı. </st><st c="6144">Ancak hammaddeyi müşteriye teslim edilen bitmiş ürüne dönüştürürken akışta doğal kesintiler olacağı için, genelde mecburen bir miktar stok bulundurmanız gerekecektir.</st></span></p>
			<p><span><st c="6310">Yukarıda kullandığımız internet örneği, iyileştirilmiş ve yalın haliyle bile, sıfır stoklu bir sistem değildir. </st><st c="6423">Burada tampon olarak kullanılabilecek ve öyle adlandırdığımız bir stok mevcuttur. </st><st c="6505">(İyileştirilmiş) internet hizmeti, bir ürünü ne zaman kullanmaya başladığınızı belirtmenizi ister ki servis kullanmaya başladığınız şeyi buzdolabınızda hâlâ bir miktar stok varken yenileyebilsin. </st><st c="6701">Buradaki amaç tüketmek üzere olduğunuz ürünü yenilemektir. </st><st c="6760">Süpermarketler de böyle çalışır. </st><st c="6793">Aslına bakarsanız süpermarketler özel bir çalışma tarzına sahip depolardan başka bir şey değildir. </st><st c="6892">Geçmiş satın alma kalıplarına ve gelecekte beklenen talebe göre hesap yapılarak, mağazanın raflarında belli miktarlarda stok bulundurulur. </st><st c="7031">Müşteriler raflardan istediklerini çekip alırlar ve reyon görevlileri rafları düzenli aralıklarla kontrol ederek eksilenin yerine yenilerini koyar. </st><st c="7179">Bu görevliler stokları basitçe rafa itmedikleri gibi, doğrudan imalatçıdan rafa koymak için mal talep etmezler. </st><st c="7291">Görevliler bir yenileme sistemi çerçevesinde, süpermarketin stokundan küçük ve ölçülü miktarlarda mal çekerler.</st></span></p>
			<p><st c="7402">İLKE: FAZLA ÜRETİMDEN KAÇINMAK İÇİN ÇEKME SİSTEMLERİ KULLANIN</st></p>
			<p><st c="7464">Taiichi Ohno ve çalışma arkadaşları 1950’lerde süper marketlerin ABD’nin gündelik yaşamında oynadığı kritik rol karşısında büyülenmişlerdi. </st><st c="7605">Ohno daha başında pürüzsüz bir akış için genellikle bir stok gerekli olduğunu fark etmişti. </st><st c="7697">Aynı zamanda itme sistemini kullanarak bir plan doğrultusunda ürün imal eden tekil departmanların doğal olarak fazla üretime ve büyük stok istiflerine yol açacağını ve artık öğrendiğimiz gibi, “fazla üretim”in ana israf kaynağı olduğunu da anlamıştı.</st></p>
			<p><span><st c="7947">Ohno’nun ideal tek-parça akış ile itme arasında bir uzlaşmaya ihtiyacı vardı. </st><st c="8026">Ohno (ve çalışma arkadaşları), Kiichiro Toyoda’nın tam zamanında sistemleri üzerindeki çalışmasını temel alarak, stok kontrolü için operasyonlar arasında ufak miktarlarda “saha stoku” oluşturma fikrini ortaya attılar. </st><st c="8244">Oldukça basit bir fikirdi bu: Müşteri bir parça kasasını alıp kullanmaya başlayınca, bir sinyal gönderir ve malzemeci müşteriye sonraki parça kasasını iletir, bu da yeni bir parça kasası üretilmesini tetikler. </st><st c="8454">Müşterinin parça ihtiyacı yoksa, kasa müşterinin tamponunda kalır ve üretime gerek kalmaz. </st><st c="8545">Az miktarda fazla üretim olur ve en azından dolaylı şekilde, müşterilerin istedikleri ile şirketin ürettikleri arasında en azından dolaylı olarak açık seçik ve basit bir bağlantı bulunur – müşteriden bir şekilde basitçe, “Bu üründen biraz daha almaya hazırım” işareti gelir.</st></span></p>
			<p><span><st c="8819">Fakat fabrikalar genelde çok büyük ve dağınık olduğundan, parça tedarikçileri de uzak yerlerde olabileceğinden, Ohno’nun, montaj hattının elindeki parçaların azalmakta olduğunu ve yenilerine gerek duyduğunu bildirmesi için bir yol bulması gerekiyordu. </st><st c="9072">Bunun için basit sinyaller kullandı: kartlar, boş kutular, boş yük arabaları. </st><st c="9150">Bunların hepsine işaret, işaret levhası, ilan tahtası, kart gibi anlamlara gelen “kanban” denir; ama bu sözcük daha geniş anlamda bir tür sinyal anlamında kullanılmıştır. </st><st c="9321">Geriye bir boş kasa – bir kanban – göndermek, “içine belli sayıda parça doldurup bize iletin” talebini ifade eden bir işaretti. </st><st c="9449">Veya boş kasa yerine, ilgili malzemeyi ve bir parti içindeki malzeme miktarını simgeleyen bir kart gönderilirdi.</st></span></p>
			<p><span><st c="9561">Bugünkü yüksek hızlı iletişim dünyasında Toyota elektronik kanban kullanıyor, ama aynı zamanda kasaların üzerinde barkod bulunan kâğıt kanbanlar kullanmaya da devam ediyor. </st><st c="9735">Bu barkod sistemi elektronik sistemde hata olasılığına imkân tanıyarak, insanlara işaretleri görsel olarak algılama olanağı sunuyor – örneğin üzerine herhangi bir kanban iliştirilmemiş bir malzeme kasası dolaşıyorsa, onu fark etmek gibi. </st><st c="9973">Bu kayda değer, basit, etkin ve ileri derecede görsel bir iletişim sistemidir. </st><st c="10052">Bu söylediklerimizden Toyota’nın herhangi bir üretim planlaması yapmadığı anlamı çıkmaz. </st><st c="10141">Sonraki bölümde göreceğimiz gibi üretimin kontrolü için müşterilerin siparişlerini alan ve seviyelendirilmiş bir üretim planı yaratan karmaşık bir algoritma kullanılır. </st><st c="10310">Toyota’nın ideali bir yerde üretim planının hazırlanması (ki planı hazırlayan operasyonun ritmini belirler) ve operasyonların kanbana göre bu plandan parça çekmesidir. </st></span></p>
			<p><span><st c="10478">Toyota Tarzının sistem odaklı düşünmeyi temel aldığına vurgu yaptık. </st><st c="10547">Karmaşık bir sistemi planlamak için bütüne ilişkin makro bir görüşe sahip eşit ölçüde karmaşık planlama sistemleri gerektiği ve aynı zamanda planlamanın sürecin her noktasında olması gerekenleri optimize ettiği düşünülebilir. </st><st c="10773">Ne yazık ki bu, en gelişkin planlama sistemleri için bile fazla karmaşık bir sözcük, hele de geleceği kestirmeye dayalı olduğunda. </st><st c="10904">Dolayısıyla Toyota’ya özgü sistem odaklı düşünme versiyonu süreçleri küçük parçalara bölerek bölgesel denetimi bölgesel müşterilere paylaştırmak şeklindedir – bu yolla, en yeni bilgiler temelinde küçük geribildirim döngüleri yaratılır. </st><st c="11140">Kanban değer zincirindeki her müşteriye planlama yetkisi verir ve her birine gerçek gereksinimler doğrultusunda siparişlerle ilgili esneklik tanır. </st><st c="11288">Ne kadar hızlı karşılık verilirse, o kadar az stok gerekir, böylelikle Toyota, sistemi sürekli israftan arındırarak akışı hızlandırabilir.</st></span></p>
			<p><span><st c="11426">Spear ile Bowen’in “TÜS’ün DNA’sı” adlı makalesinde bahsettiği dört ilkeden biri bu dağıtılmış kontrol yaklaşımını özetliyor:</st></span></p>
			<p><span><st c="11552">Kural 2</st></span></p>
			<p><st c="11560">Her müşteri-tedarikçi bağlantısı dolaysız olmalı ve istek gönderme ve karşılık alma şekli muğlaklık içermeyen bir evet-hayır netliğinde olmalıdır.</st><span><st c="11707">2</st></span> </p>
			<p><span><st c="11709">Kanban böyle bir evet-hayır netliği taşıyan iletişim tarzıdır. </st><st c="11772">Müşteri kanban göndererek, aslında şöyle der: “Şu anki durumumda, bu kartta yazılı olan şeye hazırım – evet.” </st></span></p>
			<p><st c="11882">GÜNLÜK YAŞAMDA YENİLEMELİ ÇEKME SİSTEMLERİ</st></p>
			<p><st c="11924">Kanban yaklaşımını aydınlığa kavuşturmanın bir yolu, günlük yaşamda yenilemeli çekme sistemlerine ilişkin basit örnekler düşünmektir. </st><st c="12059">Evinizde standart olarak devamlı bulunan yiyecekleri almaya nasıl karar verirsiniz? </st><st c="12143">Bir malzemenizin azalmaya yüz tuttuğunu fark ettiğinizde, “Gidip şundan biraz alayım” dersiniz. </st><st c="12239">Aynı şekilde arabanıza benzin koyarken ya da silecek suyu eklerken de ne kadar kaldığına bakıp, yenilemeye öyle karar verirsiniz. </st></p>
			<p><span><st c="12369">Öte yandan, her şey çekme sistemine göre yenilenmez; bazı şeyleri önceden planlamak gerekir. </st><st c="12462">Örneğin Rolex saat gibi, spor araba gibi, Tiger Woods’un reklamını yaptığı ileri teknoloji ürünü golf sopası gibi çok lüks ürünler. </st><st c="12594">Şahsınıza özel veya tek kullanımlık bir ürün satın alırken ne istediğinizi iyi düşünmeniz, maliyet-fayda ölçümü yapmanız ve satın alacağınız tarihi planlamanız gerekir. </st><st c="12763">Bir bakıma, acil bir ihtiyaç söz konusu olmadığından, bir satın alma planı yaparsınız.</st></span></p>
			<p><span><st c="12849">Planlama gerektiren diğer bir alım tipi de, kişisel hizmetlerdir. </st><st c="12916">Bunlar çoğunlukla acil ihtiyaç olmayan ve genelde önceden planlanması gereken alımlardır. </st><st c="13006">Örneğin rutin diş temizliği, sağlık muayenesi ya da saç kestirme gibi işler için önceden randevu alırız. </st><st c="13111">Eğer tıbbi gereksinimlerimiz acilse ve çekme sistemine ihtiyaç duyuyorsa, o zaman apar topar acil servise koşarız.</st></span></p>
			<p><st c="13225">TOYOTA’NIN KANBAN SİSTEMİ – GEREKLİ OLAN YERDE ÇEKME</st></p>
			<p><st c="13278">İdeal bir tek-parça akış sistemi değer zinciri içindeki her şeyin müşterinin ihtiyaç duyduğu anda ortaya çıktığı sıfır stok sistemidir. </st><st c="13415">Toyota tek-parça akışı bir vizyon, yönünü bulmasını sağlayan bir kutup yıldızı olarak, kusursuz bir şekilde ulaşılamayacak şey olarak görür. </st><st c="13556">Bazen süreçler birbirinden çok kopuk ve operasyonların çevrim süreleri çok farklı olduğu ya da zamanla her şey değiştiği için tek-parça akış mümkün olmaz. </st><st c="13711">Bu gibi durumlarda çoğu zaman en iyi ikinci seçenek, zamanla ufaltmaya çalışarak küçük tampon stoklarını kullanacağınız Toyota’nın kanban sistemidir.  </st></p>
			<p><span><st c="13861">Rother ve Shook, </st></span><span><st c="13878">Training to See Kit</st></span><span><st c="13897"> (“Görmeyi Öğrenmek Eğitim Seti”) içinde değer akışını haritalamanın nasıl öğretileceğini açıklıyor ve gelecek durum haritasını çıkarmak için yol gösteriyorlar.</st></span><span><st c="14057">3 </st></span><span><st c="14060">“Akışınız ne yöne olacak ve nereye doğru çekme yapacaksınız?” sorusuna yanıt aramayı öneriyorlar. </st><st c="14158">Rother, “Mümkün olan yerde akışı uygulayın, gereken yerde çekme yapın” yaklaşımını ortaya atıyor. </st><st c="14256">Bu basit sloganla epey yol alabilirsiniz. </st><st c="14298">Burada kastedilen, tek-parça akış yaratmayı amaçlamak, ama bu mümkün olmazsa, çoğu zaman sıradaki en iyi seçeneğin az bir malzeme ya da bilgi tamponuyla bir çekme sistemine yönelmektir.</st></span></p>
			<p><span><st c="14483">Toyota montaj fabrikalarındaki bir çekme sistemini ele alalım. </st><st c="14547">Otomobil satıcılarından gelen siparişler birikir. </st><st c="14597">Üretim planlama seviyelendirilmiş bir plan oluşturur (bunu 4. </st><st c="14659">İlkede ele alıyoruz). </st></span></p>
			<p><span><st c="14681">Bu plan, (önceden preslenmiş panellerin “süper marketi”nden gelen) preslenmiş çelik panellerin birbirine kaynaklanarak araba gövdesi imal edildiği karoseri atölyesine gönderilir; sıralamaya uyularak buradan küçük tamponlarla montaj bölümüne akar. </st><st c="14928">Öte yandan panellerin preslenmesi karoseri bölümündeki işlemlere kıyasla çok daha hızlıdır (her biri birkaç saniye sürer). </st><st c="15051">Bir panel presleme işlemini, takt süresi 60 saniyeyi bulan kaynak işiyle aynı hücreye koymaya kalkarsanız, presleme işi birkaç saniye sonra duracak ve geri kalan işlemlerin 60 saniyeyi tamamlamasını bekleyecektir; demek ki, preslemeyi tek-parça akışa sokmak pratik değildir. </st><st c="15326">Onun yerine presleme, kanban temelinde, bir tampon stoku için partilerle üretecektir. </st><st c="15412">Kaynak atölyesi belli sayıda çelik paneli işlemden geçirince, belirli bir tetikleme noktasına gelinir ve pres atölyesine gönderilen bir kanban’la stoku yenilemek için yeni bir malzeme partisi sipariş edilir. </st></span></p>
			<p><span><st c="15620">Aynı şekilde montaj işçileri parça kasalarından aldıkları malzemeleri (kapı menteşesi, kapı kolu, silecek gibi parçalar) kullanmaya başlayınca, bir kanban kartı alıp kanban kutusuna atarlar. </st><st c="15811">Bir malzemeci önceden planlanmış zamanlarda gelip bunları ve boşalan kasaları alarak, montaj hattında biten malzemeleri yenilemek üzere süpermarkete döner. </st><st c="15967">Bir başka malzemeci de, tedarikçi parçaları süpermarketinden gelen parçalarla stokunu yeniler. </st><st c="16062">Bu da, parça tedarikçilerine yeni bir sipariş iletilmesini tetikler. </st><st c="16131">Ve böyle sürüp gider. </st></span></p>
			<p><span><st c="16153">Şekil 3.2 montaj atölyesinde parçaların bir tedarikçi tarafından yenilendiği böyle bir sistemi gösteriyor. </st><st c="16260">Süreç montaj fabrikasında başlıyor (çizimin sağında), sonra “çekme kanbanı” ve boş sandıklar yeniden doldurulmak üzere kamyonla tedarikçiye gönderiliyor (burada elektronik çekme işaretleri de kullanılabilir). </st><st c="16469">Tedarikçi bir “parça ambarında” bitmiş ürünlerden küçük miktarda bulunduruyor, ancak yeni parçaları kanban’ların geldiği sıra ile üretmek istemeyebilir. </st><st c="16622">Tedarikçi kanbana bakıp kendi planını seviyelendiriyor; bunu bir sonraki bölümde, 4. </st><st c="16707">İlkede göreceğiz. </st><st c="16725">Şekil 3.3 bunun, tedarikçinin işletmesinin gözüyle, içeriden nasıl görünebileceğine ışık tutuyor. </st></span></p>
			<p><img src="image/27.png" alt="" /></p>
			<p><span><st c="16823">Şekil 3.2 </st></span><st c="16833"> Tedarikçilerle dış çekme sistemi</st></p>
			<p><span><img src="image/28.png" alt="" /><st c="16865"></st></span></p>
			<p><span><st c="16882">Şekil 3.3</st></span><st c="16891">  İç çekme sistemleri örneği</st></p>
			<p><st c="16918">BİR GENERAL MOTORS EĞİTİM OFİSİNDE </st></p>
			<p><st c="16954">ÇEKMENİN KULLANILIŞI</st></p>
			<p><st c="16974">Para tasarruf etmek ve arz yetersizliklerinden kaçınmak için yenilemeli çekme sistemlerini ofislerde de etkinlikle kullanabilirsiniz. </st><st c="17109">Çoğu ofis bir tür çekme sistemi formunu şimdiden kullanmaya başlamıştır. </st><st c="17182">Bir ofiste kaç adet kalem, silgi ya da kaç top kâğıt kullanılacağını tam olarak kimse bilemez. </st><st c="17277">Bu ihtiyaçları planlı bir sipariş sistemiyle karşılamaya kalkarsanız, tahminleriniz bazen doğru çıkabilir, ama çoğu kez bazı kalemlerden çok fazla gelirken, bazı kritik malzemeler eksik kalabilir. </st><st c="17474">Bu yüzden, iyi yönetilen bir ofiste kullanılan malzemeleri izleyerek ve tükenenleri saptayarak tedarik ambarını her zaman dolu tutmakla görevli birileri olur. </st><st c="17633">Sonra bu stoku yenilersiniz. </st></p>
			<p><span><st c="17662">Bir tarihte General Motors’un Toyota’yla ortak kurduğu NUMMI fabrikasına düzenlenen turları örgütlemek için California’da bir Teknik Bağlantı Ofisi vardı. </st><st c="17817">NUMMI’deki ünlü Toyota Üretim Sistemini görmek için yola çıkan GM çalışanlarının ilk gördükleri yer kendilerini küçük bir eğitim çalışmasının beklediği bu ofis oluyordu. </st><st c="17987">GM burasını küçük çaplı bir yalın ofis modeli olarak kullanıyordu. </st><st c="18054">Malzeme temininde kanban sistemi çok titiz uygulanıyordu ve hemen hiçbir şeyleri eksik kalmıyordu. </st><st c="18153">Ambarda, masaların üzerinde ve bilgisayarda her şeyin yeri belliydi ve hepsi yerli yerindeydi. </st><st c="18248">Örneğin malzemelerin depolandığı yerlerde sipariş zamanını bildiren parlak renkli kanban kartları bulunuyordu. </st><st c="18359">Örneğin şişedeki aspirin miktarı dörtte bire düşünce, siparişi yenilemek için aspirin kanban’ı bir kahve kutusuna konuyordu. </st><st c="18484">Yalnızca meşrubatla dolu klasik bir buzdolapları vardı, bazı içecekler tükenirken, diğerleri olduğu gibi duruyordu. </st><st c="18600">Dolabın içini dışarıdan göremediğiniz için bu sorun fark edilmiyordu. </st><st c="18670">Bunun üzerine önü camlı büyük bir gazoz makinesi alarak içindeki meşrubat miktarını kolayca görebilmeyi sağladılar. </st><st c="18786">Çeşitli meyve sularını ve gazozları raflardaki işaretlere göre diziyorlardı. </st><st c="18863">Bir içecek belli bir düzeye indiğinde, onun kanban’ını bir kutuya atarak, siparişin yenilenmesi sağlanıyordu.</st></span></p>
			<p><span><st c="18972">Küçük bir ofiste çekme sisteminin pek uygun olmayacağını düşünebilirsiniz; vaat edilen maliyet tasarrufu hesaplandığında, biraz zahmet edip daha hassas bir sistem geliştirilebilir. </st><st c="19154">Hatta bunun iyi bir yol olup olmadığına karar vermek için bir maliyet-fayda analizi yapabilirsiniz. </st><st c="19254">Ama bir şeyi anlamamız gerek: analiz yaparken geleneksel kitle üretim sistemine göre düşünürüz. </st><st c="19350">Önemli olan nokta –ve bu Toyota Üretim Sisteminin can damarıdır– bunun getireceği yararın elde edilecek parasal tasarrufu kat be kat aşabilecek olmasıdır. </st><st c="19505">Toyota Üretim Sisteminin gücü yaratıcılığın ve sürekli iyileştirmenin önünü açmasındadır. </st><st c="19595">Bu bakımdan, bu kanban sistemlerini uygulamaya koymak büyük olasılıkla ofis çalışanlarınızı gayrete getirecek, malzeme sipariş süreçlerini iyileştirmeye yönelik ilgilerini artıracak ve sonunda esas işlerinde akış yaratmanın yollarını bulmaya yönlendirecektir. </st><st c="19855">Ofislerdeki israf oranı fabrikalardaki israf oranına kıyasla genelde çok daha büyüktür. </st><st c="19943">Süreci iyileştirme yönündeki ufak bir yaratıcı çaba bile devasa ölçülerde, katlanarak büyüyen bir etki yapacaktır.</st></span></p>
			<p><span><st c="20057">Çekme sistemleri bilgi akışını düzenlemek için de kullanılabilir. </st><st c="20124">2. </st><st c="20127">İlkede basit bir görsel yazı tahtasının sonlu elemanlar analistlerinin üzerinde çalıştıkları projeleri nasıl düzene koyduğunu görmüştük. </st><st c="20264">Bu da bir tür çekme sistemiydi. </st><st c="20296">Belirli miktarda süreç içinde iş stoku vardı ve bir proje tamamlandığında onun yerine sürece yeni bir proje çekiliyordu.</st></span></p>
			<p><st c="20416">ÇEKME SİSTEMLERİ KURMAK SADECE İŞİN BAŞIDIR</st></p>
			<p><st c="20460">Bir çekme sistemini çalışırken izlemek insanı büyüler. </st><st c="20516">Çok sayıda parça ve malzeme tesisin her yanında ritmik bir dans edasıyla dolaşır. </st><st c="20598">Toyota’nın Kentucky eyaletindeki Georgetown işletmesi gibi büyük bir montaj tesisinde binlerce parça aralıksız hareket halindedir. </st><st c="20729">Montaj bandının yanı sıra, çok sık kullanılan küçük kutulardaki küçük parçalar büyük bir titizlikle düzenlenmiş ambarlardan atölyelere akarken, boş kutular geri gelir. </st><st c="20897">Karmaşık sistemlerin doğasında olan belirsizlik düşünüldüğünde, böylesine çetrefilli bir parça hareketini başarıyla yönetebilecek merkezi bir planlama sistemi hayal etmek çok zor.</st></p>
			<p><span><st c="21076">Ne var ki TÜS uzmanları kanbanın Toyota Üretim Sisteminin varı yoğu olduğunu söyleyerek hayranlıklarını dile getiren insanlar karşısında sabırlarını yitiriyor, hatta bazen öfkeye kapılıyorlar. </st><st c="21270">Kanban büyüleyici bir araç ve onu izlemek son derece keyifli. </st><st c="21332">Ben çok sayıda yalın tesis turuna rehberlik yaptım; pek çok farklı kanban sistemi tipinin teknik detaylarını anlatarak ve envaiçeşit soruyu yanıtlayarak saatler geçiyor: “Kanban nasıl tetikleniyor?” “Elinizdeki malzeme bitince mi yenisini sipariş ediyorsunuz, yoksa sıradaki siparişi önceden belirlenen bir sırayla mı tetikliyorsunuz?” “Miktarlar nasıl hesaplanıyor?” “Bir kanban arada kaybolursa ne olur?” Ama sorun bu değil. </st><st c="21759">Sisteminizi kurarken bunları bilmeniz gerekir, ama bunlar doğrudan doğruya teknik meselelerdir. </st><st c="21855">Kanbanın asıl amacı kanbanı ortadan kaldırmaktır. </st></span></p>
			<p><span><st c="21905"> Buradaki mesele, kanban sayısını azaltma, böylece tampon stoku düşürme ve sonunda ortadan kaldırmanın yolunu bulacak bir öğrenen organizasyon geliştirmektir. </st><st c="22063">Unutmayın ki kanban organize bir tampon stok sistemidir ve Ohno’ya göre ister itme, ister çekme sisteminde olsun, stok israftır. </st><st c="22192">Dolayısıyla kanban gurur duyulacak değil, kurtulmak isteyeceğiniz bir şeydir. </st><st c="22270">Aslına bakarsanız kanbanın en büyük faydalarından biri, üretim sisteminizde iyileştirme sağlamasıdır. </st><st c="22372">Diyelim ki dört kanban yazdınız. </st><st c="22405">Her biri sadece bir parça kasasına denk geliyor. </st><st c="22454">Kural, kasanın üzerinde bir kanban yoksa hareket etmemesidir. </st><st c="22516">Bir kanbanı alıp atın. </st><st c="22539">Ne olur? </st><st c="22548">Sistemde dolaşan kasa sayısı üçe düşer. </st><st c="22588">Bu durumda bir makine durursa, sonraki sürecin elindeki malzeme, yüzde 25 oranında çabuk tükenecektir. </st><st c="22691">Bu durum sistemi strese sokup yer yer kapanmalara neden olabilir, ama ekipleri süreç iyileştirmesi yapmaya zorlayacaktır. </st></span></p>
			<p><span><st c="22813">Kanban müşteriden tedarikçiye işaret gönderen basit bir görsel sistemdir. </st><st c="22887">İletişim iki yönlüdür: “Görüyorum ki tetikleme noktasına varmışım; yeni malzeme gönderin lütfen.” Deneyin – eğlenceli olduğu kadar, etkili de.</st></span></p>
			<p><span><img src="image/9.png" alt="" /></span></p>
			<p><span lang="en-US" xml:lang="en-US"><st c="23029">n</st></span><span>	</span><st c="23031">Çoğu şirket ayrı süreçlere talimat vermek için talep öngörüleri ile karmaşık planlama algoritmalarını kullanabileceğini varsayıyor.</st></p>
			<p><span lang="en-US" xml:lang="en-US"><st c="23162">n</st></span><span>	</span><st c="23164">Geleneksel üretim planlama tarzı genelde en ufak talep ve koşul değişikliklerinde bile süreçleri devre dışı bırakan itme sistemlerine götürebilir, böylelikle stok yığınları, parça eksikliği ve sevkiyat kayıplarına neden olabilir.</st></p>
			<p><span lang="en-US" xml:lang="en-US"><st c="23393">n</st></span><span>	</span><st c="23395">Toyota planlama sistemleri kullanarak çoğunlukla seviyelendirilmiş planlar yaratır ama fabrikada sadece bir noktada planlama yapmayı tercih eder – tempo belirleyici proses.</st></p>
			<p><span lang="en-US" xml:lang="en-US"><st c="23567">n</st></span><span>	</span><st c="23569">Toyota ideal olarak tek-parça akış işlemlerini süreç içinde iş stoku olmadan kullanır, ama çoğu durumda bu pratik değildir.</st></p>
			<p><span lang="en-US" xml:lang="en-US"><st c="23692">n</st></span><span>	</span><st c="23694">Tek-parça akış pratik değilse, Toyota tıpkı modern süpermarketler gibi küçük tampon stoklardan parça çeker, sonra da tamponlarını yeniden doldurur.</st></p>
			<p><span lang="en-US" xml:lang="en-US"><st c="23841">n</st></span><span>	</span><st c="23843">Kanban (bir fiziksel ya da elektronik işaret) akış yönündeki sürecin (müşteri) kaynak yönündeki sürece (tedarikçiye) belirli bir parçanın yenilerini almaya hazır olduğunu haber vermesi için kullanılır.</st></p>
			<p><span lang="en-US" xml:lang="en-US"><st c="24044">n</st></span><span>	</span><st c="24046">Kanban sisteminin en büyük değeri akışı görselleştirmeye, onu incelemeye ve stoku azaltarak tek-parça akışa yakınlaşma yolları bulmaya yardımcı olmasıdır.</st></p>
			<p><span lang="en-US" xml:lang="en-US"><st c="24200">n</st></span><span>	</span><st c="24202">Çekme sistemleri sıklıkla hastaneler ve bürolar gibi hizmet ortamlarında kurum içi malzeme akışını düzenlemek için kullanıldığı gibi, aynı zamanda bilgi akışını düzene koymakta da etkilidir.</st></p>
			<p><st c="24392">Notlar</st></p>
			<p><st c="24399">1.	</st><st c="24403">Elizabeth G. </st><st c="24416">Dun, “Burger Dünyasında, Sweetgreen’in Büyüme Olanağı Var mı?” </st><span><st c="24479">New York Times, </st></span><st c="24495">4 Ocak 2020.</st></p>
			<p><st c="24507">2. 	</st><st c="24511">Steven Spear ve Kent Bowen, “Toyota Üretim Sisteminin Şifrelerini Çözmek,” </st><span><st c="24586">Harvard Business Review</st></span><st c="24609">, Eylül-Ekim 1999, s: 98.</st></p>
			<p><st c="24634">3. 	</st><st c="24638">Mike Rother ve John Shook, </st><span><st c="24665">Training to See Kit</st></span><st c="24684"> (Cambridge, MA: Yalın İşletme Enstitüsü, Ekim 2002).</st></p>
		</div>
	<div id="charCountTotal" value="24737"></div></body>
</html>
