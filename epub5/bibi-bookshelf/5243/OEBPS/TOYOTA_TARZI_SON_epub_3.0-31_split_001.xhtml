<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TOYOTA_TARZI_SON_epub_3.0-31</title>
    <meta http-equiv="Content-Type" content="text/html; charset=utf-8" />
  

</head>
  <body id="TOYOTA_TARZI_SON_epub_3.0-31" lang="tr-TR" xml:lang="tr-TR">
<div>
<p><span><st c="0">5.	</st></span><st c="4">Bir şekilde tekrar tekrar geribildirimlerle bir koçluk kültürü yarattılar, böylece disiplinli bir davranış ve problemlere yaklaşım tarzı alışkanlığa dönüştü.</st></p>
			<p><span><st c="161">6.	</st></span><st c="165">Lider yetiştirip elinde tutmayı başararak, yalın liderliğin devamlılığını korudu.</st></p>
			<p><span><st c="246">7.	</st></span><st c="250">İş güvencesi sağladılar ve kaizen nedeniyle kimsenin işini kaybetmeyeceğine dair güvence verdiler.</st></p>
			<p><st c="348">BAŞARININ KÖKENİNE İNMEK: KÜLTÜR DEĞİŞİMİ </st></p>
			<p><st c="391">Toyota’dan öğrenmek isteyen şirketler için en zor ve en temel sorun, </st><span><st c="460">her biri örgütün DNA’sına sahip olan ve sürekli birlikte müşteriye değer katmayı öğrenen bireylerin oluşturduğu uyumlu bir örgütü nasıl yaratacaklarıdır.</st></span><st c="613"> Yalın dönüşüme hangi noktadan başlarsak başlayalım, hep kültürden bahis açarak bitirmek durumunda kalıyoruz. </st><st c="723">Belki de bu, burada tartıştığımız her şeyin kökeninde kültürün yattığına ilişkin bir göstergedir.  </st></p>
			<p><span><st c="821">Kültür değişimi birçok kitaba malzeme olmuş, başlı başına bir konudur. </st><st c="892">İşin tuhaf yanı şu ki, kültür tamamen insanların değer, inanç ve problemlere yaklaşım tarzlarını </st></span><span><st c="989">paylaşmasıyla ilgilidir.</st></span><span><st c="1013"> Bir şirkete ilk kez girdiğinizde görüp duyduğunuz şeyler kültürün yalnızca yüzeysel görüntüleridir. </st><st c="1114">Şekil S.9 kültürün bir buzdağı gibi göründüğünü anlatıyor. </st><st c="1173">Bir “yalın işletme” turuna katılırsanız misyon açıklaması ve yol gösterici esaslarını öğrenebilir, hatta bunları lobinin duvarına asılı panoda görebilirsiniz. </st><st c="1332">Arkasından araçlar ve biçimsel unsurlar gözünüze çarpar – 5S, hücreler, kanban, ekip oluşumları, günlük ayaküstü toplantı yerleri ve benzerleri. </st><st c="1477">Bu noktada gerçekten var olan şeyleri değil, yönetimin olmasını istediği şeyleri öğrenmiş olursunuz. </st><st c="1578">Bunlar, antropologların insan yapımı dedikleri şeylerdir. </st><st c="1636">Patrick Adams buna “sürekli iyileştirme”ye karşı “sürekli görünüm” diyor.</st></span><span><span id="footnote-033-backlink"><a epub:type="noteref" href="TOYOTA_TARZI_SON_epub_3.0-31_split_001.xhtml#footnote-033"><st c="1709">********</st></a></span></span><span><st c="1718"> Kültürü gerçekten anlamak için gemba’ya gidip insanların düşündükleri şekilde değişip değişmediğini kendi gözünüzle görmelisiniz. </st></span></p>
			<p><span><img src="image/111.png" alt="" /><st c="1849"></st></span></p>
			<p><span><st c="1897">Şekil S.9  </st></span><st c="1907">Kültür değişimini yanlış anlamak yapay değişime, yalnızca görünen düzeyde kalan bir değişime götürür</st></p>
			<p><span><st c="2007">Toyota’da, Toyota Tarzı kültürü görünen düzeyin altındadır. </st><st c="2068">9. </st><st c="2071">İlkede Edgar Schein’in kültüre bakışından söz etmiştim. </st><st c="2127">Şimdi biraz daha derine inelim. </st><st c="2159">Schein kültürü şöyle tanımlıyor:</st></span><span><st c="2191">3</st></span></p>
			<p><st c="2193">Belli bir grubun dışarıda uyarlanma, içeride bütünleşme sorunlarıyla başa çıkmayı öğrenirken icat ettiği, keşfettiği ya da geliştirdiği, yeterince işlenerek geçerli kılınan ve dolayısıyla, yeni üyelere bu sorunlara yaklaşımda algılama, düşünme ve hissetmenin doğru yolu olarak öğretilen belli başlı varsayımların bir kalıbı.</st></p>
			<p><span><st c="2517">1.	</st></span><st c="2521">Toyota Tarzı, sorunlar hakkında “algılama, düşünme ve hissetmenin” en etkili yoluna ilişkin belli başlı varsayımlara kadar inen bir derinliğe sahiptir. </st><st c="2673">Genchi genbutsu, bir dizi hedef doğrultusunda elbirliğiyle çalışmak, insana saygı, kaizen’le günlük iyileştirme ve Toyota’nın uzun vadede varlığını sürdürmesine odaklanmayı içerir. </st></p>
			<p><span><st c="2854">2.	</st></span><st c="2857">Toyota Tarzı, Ohno gibi yetenekli Toyota yönetici ve mühendislerinin “dışarıda adaptasyon, içeride bütünleşme sorunlarıyla başa çıkmayı öğrendiği” on yıllar boyunca “icat edildi, keşfedildi ve geliştirildi”. </st><st c="3065">Tepeden inme teorik uygulamalar yerine, yerinde aktif problem çözme tutumuna yol açan temeldeki sorunları ve bağlamı anlamamızı sağladığı için, Toyota’nın tarihi çok önemlidir.</st></p>
			<p><span><st c="3241">3.	</st></span><st c="3245">Toyota Tarzı “yeni üyelere” açık seçik öğretilir. </st><st c="3295">Şirket Toyota Tarzı ve TÜS üzerine eğitim kursları düzenliyor, ama öğrenme sürecinin sınırlı bir kesimini oluşturuyor. </st><st c="3414">Toyota Tarzı kültür aktarır gibi (liderlerin tarzı modellediği ve koçluk yaptığı günlük çalışmalar içinde fiili olarak) ayrıntılı olarak öğretilebilir. </st><st c="3566">Toyota Satış departmanı eski başkan yardımcısı Jane Beseda buna şöyle bir açıklama getiriyor:</st></p>
			<p><st c="3659">Toyota Tarzı günün her saatinde şirkette onların (takım üyelerinin) yaptığı her şeyle tam bir uyum içindedir. </st><st c="3770">Dolayısıyla, bu kültürün ve felsefenin içinde yüzdüklerini söyleyebiliriz. </st><st c="3845">Biz her zaman kaizen projeleri yaparız. </st><st c="3885">Bizim kimliğimizin bir parçasıdır bu.</st></p>
			<p><span><st c="3922">1980’li yıllarda Toyota ciddi bir şekilde küreselleşmeye yönelince, değerleriyle doğal olarak uyuşmayan kültürel ortamlarda Toyota Tarzını yaratmanın zorluklarıyla tanıştı. </st><st c="4096">Toyota tarzı kültürünü geliştirerek küreselleşmeye yaklaşım şunları içeriyordu: </st></span></p>
			<p><span><st c="4176">1.	</st></span><st c="4179">Bütün üst düzey yöneticilere Japon koordinatörler verildi, bütün yönetici ve grup liderlerine eğitmen tahsis edildi. </st><st c="4296">Bu koordinatör ve eğitmenlerin iki görevi vardı: aralıksız teknik gelişmelerin devam ettiği Japonya’yla koordinasyonu sağlamak ve günlük mentor desteğiyle çalışanlara Toyota Tarzını öğretmek. </st><st c="4488">Her gün, çalışanların düşünce ve davranışlarını şekillendirecek anında geribildirimlerle bir eğitim günüydü.</st></p>
			<p><span><st c="4596">2.	</st></span><st c="4600">Toyota’nın düzenlediği Japonya seyahatleri çalışanların kültürel farkındalığını etkilemenin en güçlü yollarından biri haline geldi. </st><st c="4732">NUMMI’yi başarıya götüren yol, Japonya’daki Toyota fabrikalarında çalışan ve sistemi ilk elden deneyimleyen yöneticiler, mühendisler, grup liderleri, bazı işçi ve sendika görevlileriyle açıldı.</st></p>
			<p><span><st c="4925">3.	</st></span><st c="4929">Toyota TÜS teknik sistemlerini ya da Toyota Tarzının “süreç” katmanını, yapılandırmaya uğraştığı kültürü pekiştirmek amacıyla kullanmıştır. </st><st c="5069">Örneğin, büyük miktarlarda stok yığınları içeren partiler halinde üretime dayalı imalat sisteminin kısa vadeli yangın söndürmeye, ama bu arada sisteme özgü sorunları göz ardı etmeye yatkın Batı kültürünü desteklediğini görmüştük. </st><st c="5299">Süreçleri birbirine bağlayınca problemler su yüzüne çıkıp görünür hale geliyor, böylelikle onları çözmek aciliyet kazanıyor.</st></p>
			<p><span><st c="5423">4.	</st></span><st c="5427">Toyota yeni liderlere Toyota DNA’sını aşılamak için her operasyona üst kademe yöneticilerini gönderdi. </st><st c="5530">Önce Japonya’dan gönderilen yöneticilerle başlayan süreç, yerli yöneticilerle devam etti.</st></p>
			<p><span><st c="5619">Kuzey Amerika’daki ilk tesislere Japonya’da bir ana işletme tahsis edilmişti; bu işletme yerel liderleri eğitmek üzere Japon liderler gönderiyordu. </st><st c="5768">Toyota’nın ABD’deki operasyonları genişledikçe, ana işletmenin rolünü yerel gönüllü işletmeler üstlendi. </st><st c="5873">Her ülkede Toyota özellikle insan kaynakları alanında var olan uygulamalara kendini uyarlar. </st><st c="5966">Sözgelimi, Michigan Ann Arbor’daki Toyota Teknik Merkezinden (TTC) bazı uyarlama örnekleri verelim:</st></span></p>
			<p><span><st c="6065">1.	</st></span><st c="6069">Çalışma saatlerine sınır koymak ve daha esnek davranmak. </st><st c="6126">Japonya’da Toyota’nın mühendisleri firma tarihi boyunca olduğu gibi, nasıl gerekiyorsa öyle çalışırlar, ister günde 12 saat, ister gündüz, gece, hafta sonu olsun, hiç fark etmez. </st><st c="6305">TTC iş saatlerine sınırlama koyarak, bir gün evden çalışmayı öngören esnek bir sistem getirdi.</st></p>
			<p><span><st c="6399">2.	</st></span><st c="6403">Toyota performansa göre ödüllendirme sistemini değiştirdi. </st><st c="6462">Toyota geleneksel olarak Japonya’da maaşların büyük bir kısmını yarı yıl ikramiyesi adı altında verir, ama bu ödeme şirketin performansına göre belirlenir, kişinin performansına göre değil. </st><st c="6652">TTC’de performansa dayalı bir prim sistemi geliştirildi.</st></p>
			<p><span><st c="6708">3.	</st></span><st c="6712">TTC’deki hansei etkinlikleri eleştiri ve iyileştirme fırsatlarına ek olarak, daha olumlu geribildirim sağlayacak şekilde değiştirildi.</st></p>
			<p><span><st c="6846">Yalına mekanik yaklaşan şirketler genelde çok konuşurlar, ama yalın felsefesi onların kültürlerine ancak yüzeysel olarak girmiştir. </st><st c="6979">Mechanistic Lean firmasından iletişim ve değişim yönetimi paketlerini satın almak yetmez. </st><st c="7069">Kata’yla kültür inşa etmek zihniyet ve davranışa odaklanmayla başlar ve bir bilimsel düşünme kültürünü ancak uzun bir tekrarlanan pratik süreciyle yaratabilirsiniz.</st></span><span><st c="7233">4</st></span></p>
			<p><span><st c="7235">En iyi müşterilerimden bazıları başarılı yalın dönüşümün “tüm üyelerin yüreklerini ve beyinlerini kazanmak” anlamına geldiğini kavradılar. </st><st c="7374">Şekil S.9’da yüzeydeki yalının, birey için kolay dışsal kaldıraçlara odaklandığını görüyoruz – vizyon açıklama, örgüt şemasını yeniden çizme, bir derslikte araç ve konseptleri öğretme ve ödüllendirme sistemini devreye sokma gibi. </st><st c="7604">Öte yandan derin kültür değişimi bireysel değişim düzeyine ulaşarak yeni bir zihniyet geliştirir ve yeni bir ortak düşünme, konuşma ve davranma tarzı öğretir. </st></span></p>
			<p><span><st c="7763">Her başarılı değişim çabasının özünde karşılıklı güven vardır. </st><st c="7826">Ekip üyeleri yöneticilere güvenmezlerse ya da yöneticiler ekip üyelerine güvenmezse, sürekli iyileştirme ve insana saygı sözcükleri boşta kalır. </st><st c="7971">Karşılıklı güven sözlerle değil, davranışlarla belli olur. </st><st c="8030">Sizin bana sürekli ilgi, anlayış ve yetkinlikle ve iyi niyetli yaklaştığınızı görürsem, size güven duyarım, ta ki siz bu güveni boşa çıkaracak bir harekette bulunana kadar. </st><st c="8203">Ne yazık ki, güveni yıkmak kurmaktan çok daha kolaydır.</st></span></p>
			<p><st c="8258">ÜST YÖNETİMİN AŞAĞIDAN YUKARIYA BİLİNÇLİ BİR KÜLTÜR İNŞA ETME TAAHHÜDÜ</st></p>
			<p><st c="8329">Amerikalı mizahçı ve sosyal yorumcu Will Rogers diyor ki: “Zahmetli işlerden çabucak sıkılıveren bir halkız biz. </st><st c="8443">Bir aşırı uçtan diğerine sıçrar dururuz.” Korkarım çoğu şirket yalın imalat konusunda da böyle yapıyor. </st><st c="8547">Yeni bir şey bulduğumuzda önce üzerine hevesle atılıyoruz, sonra başka bir moda çıkınca, onu bırakıp yenisinin üzerine atlıyoruz. </st><st c="8677">“Dünya dijitalleşti; yalından sonra sırada ne var? </st><st c="8728">Ah evet, Endüstri 4.0. </st><st c="8751">Haydi ona geçelim.” Eğer Toyota’dan öğrenilecek bir şey varsa, o da, bir sistemi geliştirdikten sonra ona sımsıkı sarılıp iyileştirmenin ne kadar önemli olduğudur. </st><st c="8915">Bir hevesten başka bir hevese atlayıp durarak öğrenen bir örgüt olunamaz.</st></p>
			<p><span><st c="8988">Bir kültürü değiştirme konusunda ne biliyoruz? </st></span></p>
			<p><span><st c="9036">1.	</st></span><st c="9039">Yukarıdan başlamak – bu üst yönetimde bir silkelenmeyi gerektirebilir.</st></p>
			<p><span><st c="9109">2.	</st></span><st c="9113">En aşağıyı da katmak gerekir.</st></p>
			<p><span><st c="9142">3.	</st></span><st c="9146">Orta kademe yöneticileri değişim öğeleri olarak kullanın.</st></p>
			<p><span><st c="9203">4.	</st></span><st c="9207">Her şeyin bir çırpıda değişmesini beklemeyin. </st><st c="9253">Felsefeyi gerçekten anlayan ve yaşayan insanların ortaya çıkması zaman alır.</st></p>
			<p><span><st c="9329">5.	</st></span><st c="9333">İşinizin kolay olacağını beklemeyin. </st><st c="9370">Tam tersine – bir zorluk sıralamasına koyarsanız, “son derece zor” çıkar.</st></p>
			<p><span><st c="9443">Toyota Tarzı modeli örgütün CEO’larının derinden benimsedikleri bir felsefeyle başlayarak, bilinçli olarak aşağıdan yukarı kurulmuştu. </st><st c="9579">Amaç neydi? </st><st c="9591">Uzun vadeli olarak, müşterilere ve topluma istisnai değer sunan bir işletme inşa etmek. </st><st c="9679">Bu uzun vadeli düşünmeyi ve liderliğin devamlılığını gerekli kılar. </st><st c="9747">Toyota Tarzına öykünen örgütler bir çırpıda sonuç alınamayacağını anlıyorlar. </st><st c="9825">Bir örgütün kültürünü kökten dönüştürmenin zeminini oturtmak en az 10 yıl sürer.</st></span></p>
			<p><span><st c="9905">Peki, ya yukarısı yeni felsefeyi anlamaz ve benimsemezse, ne olur? </st><st c="9973">Bu soruyu Gary Convis’e yönelttim. </st></span></p>
			<p><span>	</span></p>
			<p><st c="10008">Eğer şirketinizde Toyota Tarzını yaşama geçirmeye kararlı bir orta kademe yöneticisi ya da başkan yardımcısı olsaydınız ve üst yöneticileriniz bu fikri yeterince güçlü bir şekilde desteklemeseydi, ne yapardınız? </st></p>
			<p><span><st c="10220">Yanıtı çok açıktı:</st></span></p>
			<p><span>	</span></p>
			<p><st c="10238">O zaman çimenlerin daha yeşil olduğu çayırlar aramayı düşünürdüm</st><span><st c="10303"> (güler)</st></span><st c="10311">, çünkü o takdirde ben emeklilik çağına gelene kadar belki de ortada bir şirket kalmazdı. </st><st c="10401">Aslında, çok güzel bir soru bu. </st><st c="10433">Şimdi, üst yönetimde bir değişiklik olabilir … Belki yukarıda, yönetim kurulundaki birileri yalın anlayışın yürümediğini, oysa yürümesi gerektiğini fark eder. </st><st c="10592">Tıpkı General Motors’un yaptığı gibi... </st><st c="10632">Sanırım yönetim kurulu şöyle demişti: “Bir dakika; biz bu adamlara olanak veriyoruz, zaman veriyoruz, ama istediğimiz doğrultuyu görmüyoruz.” Bir noktaya gelindiğinde, artık yeter, dediler. </st><st c="10822">Yeni doğrultu belirlendi ve kaynaklar oluşturuldu.</st></p>
			<p><span><st c="10872">Şu halde, üst yönetimin Toyota Tarzını anlaması ve “öğrenen bir yalın örgüt” olmak için sistemi ve felsefeyi kaldıraç olarak kullanmaya kendini adaması, değişimin ön koşuludur. </st><st c="11050">Bu anlayış ve kendini adama Batılı şirketlere en zor gelen yalın sistemleri ve kültürü kurmaya ve bu sistemi devam ettirmeye ve sürekli geliştirmeye kadar gider. </st><st c="11212">Toyota özellikle yurtdışı işletmelerinde gerçekten farklı olan bu iki beceriyi dengelemek için uğraş vermektedir.</st></span></p>
			<p><span><st c="11325">Bu görüş beni yalın yolculuğuna güçlü bir şekilde adım atmak ve Toyota’nın yalın öğrenen işletme modelinden ders almak için gereken asgari düzeyde liderlik taahhüdüne ışık tutan Şekil S.10’daki modeli geliştirmeye yöneltti. </st><st c="11550">Şekle bakarak, şu üç soruyu yanıtlayın:</st></span></p>
			<p><span><st c="11589">1.	</st></span><span><st c="11593">Üst yönetimin vizyonu sürdürülebilir mükemmellik yoluyla değer katmayı kapsıyor mu? </st></span><st c="11677">Eğer yalnızca kısa vadeli kârlılığa bağlı iseler o zaman bunun yanıtı “Hayır” olacaktır; öyleyse, doğrudan “Kısa Vadeli Araçlar” kutusuna geçin (Monopoly oyunundaki “doğrudan hapse girin” adımının karşılığı).</st></p>
			<p><span><st c="11885">2.	</st></span><span><st c="11889">Üst yöneticiler insanları uzun vadeli olarak geliştirmeye bağlılık gösteriyorlar mı? </st></span><st c="11974">Anahtar tedarikçiler de bu kapsama girer. </st><st c="12016">Eğer insanlara harcanabilir işgücü, tedarikçilere de ucuz malzeme kaynağı gözüyle bakılıyorsa, yanıt hayırdır, o zaman doğrudan “Kısa Vadeli Araçlar” kutusuna gidin.</st></p>
			<p><span><st c="12181">3.	</st></span><span><st c="12185">Üst yönetimin felsefesinde süreklilik olacak mı?</st></span><st c="12233"> Bu, sonsuza kadar aynı kişilerin şirket yönetiminde kalması demek değildir; kendinden sonra gelecek kişileri felsefeyi sürdürecek şekilde şirketin DNA’sıyla yetiştirmeleri demektir. </st><st c="12416">Eğer her krizde farklı bir felsefeye sahip yeni liderler işbaşına getirilir ya da şirket her on yılda bir el değiştirerek farklı karakterde bir lider kadrosunun eline düşerse, vereceğiniz yanıt “Hayır” olur. </st><st c="12624">Bu durumda size de doğrudan “Kısa Vadeli Araçlar” kutusuna gitmek düşer.</st></p>
			<p><span><img src="image/112.png" alt="" /></span></p>
			<p><span><st c="12696">Şekil S.10  </st></span><st c="12708">Üst yönetimin yalın yolculuk taahhüdü</st></p>
			<p><span><st c="12745">Dikkat ederseniz, “Mükemmelliğe Yolculuk” durağından, ilk baştaki sürekli sorgulanması gereken, yönetimin uzun vadeli vizyona bağlılığı sorusuna doğru bir geribildirim döngüsü bulunuyor. </st><st c="12933">Şekil S.10’da üst yöneticilerin kendilerini yalın vizyona adayıp adamamalarına etki eden bir dizi faktör gösteriliyor. </st><st c="13052">Şöyle ki:</st></span></p>
			<p><span><st c="13061">1.	</st></span><span><st c="13065">Liderlik geçmişi. </st></span><st c="13083">Her şeyin başı, liderlerin kim olduklarıdır. </st><st c="13128">Geçmişleri nedir? </st><st c="13146">Kariyerleri süresince işe yarayan ve yaramayan şeyler hakkında ve neye değer verilmesi gerektiği konusunda neler öğrenmişler? </st><st c="13272">Hangi varsayımlarla yetişmişler?</st></p>
			<p><span><st c="13304">2.	</st></span><span><st c="13308">Mülkiyet yapısı. </st></span><st c="13325">Şirketin sahibinin kim olduğu ve nasıl finanse edildiğinin şirketin uzun vadeye odaklanma yeteneği üzerinde büyük etkisi vardır. </st><st c="13454">Bir çeyrek yıl sonunda Wall Street’e şirin görünmek arzusu ile uzun vadeli yatırımlar mükemmellik açısından çelişir. </st><st c="13571">Toyota’nın, şirket başkanının (şu anda Akio Toyoda) yönetimindeki tek bir direktörler kurulu ve aynı şekilde düşünen ve birlikte gelişen örgütler arasında Toyota Grubu bünyesinde iç içe geçmiş mülkiyet yapısıyla benzersiz bir durumda olduğu açıktır. </st><st c="13821">Bu farklılığı sayesinde, halka açık bir şirket olması Toyota’nın uzun vadeli bir perspektife sahip olmasına engel oluşturmuyor. </st></p>
			<p><span><st c="13949">3.	</st></span><span><st c="13952">İçeriden kadro yükseltmek</st></span><st c="13977">. Geleceğin liderlerini şirket içinden çıkarın, aksi halde uzun vadeli bir vizyonu sürdürme şansınız çok zayıf olur. </st><st c="14094">Toyota genelde, kültür açısından taşıdığı tehlike yüzünden, dışarıdan müdür ve üst düzey yönetici getirme konusunda tutucu davranmıştır. </st><st c="14231">Ama onun kültürü o kadar güçlüdür ve o kadar çok kişide Toyota Tarzı DNA’sı vardır ki, “dışarıdan” gelecek herhangi bir yönetici ya Toyota Tarzını öğrenmek için aralarına karışacak ya da çekip gitmek zorunda kalacaktır. </st><st c="14451">Geçenlerde bunun bir istisnasını yaşadık; Akio Toyoda, dijital teknolojinin bir sonucu olarak sektörde Toyota’yı yüzyılda bir görülebilecek bir dönüşüm için konumlandırmak üzere önemli sarsıcı bir adım attı. </st><st c="14659">Toyoda şirketin dijital dünyada deneyimli liderlere gereksinimi olduğunu anlamıştı. </st><st c="14743">Dolayısıyla, geçtiğimiz günlerde Toyota Araştırma Enstitüsü ile Toyota Araştırma Enstitüsü-İleri Gelişme biriminin başına getirilen iki CEO da Toyota Tarzını takdir ettikleri ve doğal liderler oldukları için seçildiler.</st></p>
			<p><span><st c="14962">4.	</st></span><span><st c="14966">Çevre baskısı. </st></span><st c="14981">Ne yazık ki, öğrenen yalın işletmeyi sürdürülebilir kılmayı zorlaştırabilecek yalın liderinin kontrolünün dışında etmenler vardır. </st><st c="15112">Bunlardan biri, işletmelerden bağımsız şekilde ciddi boyutlarda inip çıkabilen hisse senedi piyasasıdır; bir diğeri de şirketin sayısız nedenle kötüye gidebilecek belli bir ürün pazarıdır. </st><st c="15301">Bir şirketi etkileyebilecek savaşlar, köklü yeni teknolojiler, devlet politikasının değişmesi, pandemi ve bunun gibi daha birçok dış etmen vardır. </st><st c="15448">Açıkça görülüyor ki, Toyota’nın güçlü kültürü ve felsefesi bu tehlikeli ortamlardan sağ salim çıkmasına ve çeşitli iş ve politika koşullarında gelişmesine olanak sağlamıştır.</st></p>
			<p><span><st c="15622">5.	</st></span><span><st c="15626">Yalın deneyimi kazanmak. </st></span><st c="15651">Benim hayatım boyunca tanıdığım en iyi yalın liderleri ya Toyota’da, ya Toyota’yla iş yapan bir firmada veya Toyota’yla yakın çalışan bir şirkette çalışmıştır. </st><st c="15811">Buradaki ortak tema, Toyota gen havuzuyla doğrudan temas etmiş olmaktır. </st><st c="15884">Onlar yeni bir yöneticilik tarzı hayata geçirdiler. </st><st c="15936">Kuşkusuz, gerçek yalın sistemler geliştiren şirketlerin sayısı arttıkça, Toyota ve bağlantıları dışında yalın düşünmeyi öğrenme fırsatları da çoğalacaktır. </st></p>
			<p><span><st c="16092">Eğer CEO siz değilseniz ve üst yönetim öncelikle kısa vadeli finansal sonuçlarla ilgileniyorsa, ne yapabilirsiniz? </st><st c="16207">Benim bildiğim üç şey var:</st></span></p>
			<p><span><st c="16233">1.	</st></span><st c="16237">Convis’in önerdiği gibi, daha yeşil çayırlar arayıp bulun.</st></p>
			<p><span><st c="16295">2.	</st></span><st c="16299">Araçları kısa vadeli kazanımlara göre ayarlama oyununa siz de katılın, öğrenebileceğiniz ne varsa öğrenin ve kazanımlarda pay sahibi olmayı umut edin. </st></p>
			<p><span><st c="16450">3.	</st></span><st c="16453">Başarılı bir yalın model oluşturmaya ve ender rastlanır sonuçlarla üst yönetimin aklını başından almaya çalışın.</st></p>
			<p><span><st c="16565">Üçüncü seçenek genelde yalına tutku duyanlar için en verimli olanı yapmaktır. </st><st c="16644">Yalının “gerçek inananları”, yöneticilerin ders çıkarıp üstlerini ikna etmelerini sağlayabilecek harika sonuçlar yaratarak ellerinden gelen her şeyi yaparlar. </st><st c="16803">Ancak yaklaşım ne olursa olsun, yönetimin yalını anlaması ve eski sistem ve kültürün evrimleşmesi zaman alacaktır. </st><st c="16918">Convis’e göre, Toyota’da bile:</st></span></p>
			<p><st c="16948">Toyota Tarzı ve kültürü – ona tam anlamıyla ayak uydurmak ve sürdürülebilir kılmak isteyeceğimiz bir yönetim tarzı yakalayabilmek sanırım en az 10 yılımızı alacaktır. </st><st c="17116">Toyota’ya girdikten sonra üç dört yılda bu süreci yüreğinizde hissedebilir, derinliğini ruhunuzla kavrayabilir misiniz, bilemem.</st></p>
			<p><st c="17244">BUNCA ÇABAYA VE UZUN VADELİ TAAHHÜDE DEĞER Mİ?</st></p>
			<p><st c="17291">Bu noktada şöyle bir soru önümüze geliyor: Bir şirket bir yalın öğrenen örgüt olabilmek için kültürünü dönüştürüp sürdürülebilir kılabilir mi? </st><st c="17435">Eğer bir şirket zamanla liderliğin devamlılığını sağlayabilirse, Toyota Tarzı ilkelerinin kendine özgü versiyonundan neden kazanç elde edemesin?</st></p>
			<p><span><st c="17579">Ulusal kültürden kaynaklanan zorluklar da yok değil. </st><st c="17633">Japonlar, Amerikalılar, Fransızlar ve Almanlar arasında sayısız birbirinden farklı kültürel özellik var. </st><st c="17738">Örneğin Toyota’nın kaizen için zorunlu gördüğü hansei’nin temelinde yatan felsefelerin Japon yetişme tarzıyla ilgili olduğunu gözlemliyoruz. </st><st c="17879">Asyalılar etkileşim halindeki parçaların oluşturduğu sistemleri daha doğal algılarken, Amerikalıların parçaları bağımsız görmeye daha eğilimli olduğunu gösteren kanıtlar bile var.</st></span><span><st c="18058">5</st></span><span><st c="18060"> Yine de Toyota Tarzı, bunların her birinde Toyota’nın kendi benzersiz kültürünü geliştirmek için büyük bir zaman ve enerji yatırımı yapmasını gerektirse de, dünyanın her yanındaki Toyota bağlantılı şirketlerde yaşıyor ve gelişiyor. </st><st c="18293">Ve Toyota Tarzı bir yandan başka kültürlere adapte olarak evrimleşiyor ve muhtemelen Toyota’yı daha güçlü bir şirket yapıyor.</st></span></p>
			<p><span><st c="18418">Yalın sistemi sürdürülebilir kılmanın bildiğim tek yolu, bilimsel düşünmeyi alışkanlık haline getirmek. </st><st c="18523">Eğer kişi kendini buna hazır görmüyorsa muhtemelen hazır değildir, yapması gereken, uzunca bir süre düzeltici geribildirimle pratik yapmaktır. </st><st c="18666">Sabırsız yönetim kurulları ve hissedarlara rapor veren CEO’ların sabırsızlığını anlayabilirim. </st><st c="18761">Durmadan “Üzerinde çalışıyoruz; elimizde bir yol haritası yok, ama siz hiç merak etmeyin, biz iş hedeflerimizi takip ederken bilimsel bir yaklaşım kullanıyoruz” demek kolay değildir. </st><st c="18944">Üstelik kısa sürede somut sonuçlar elde etmeden bunca çaba harcamak, ilgisini ve düşüncesini bu kadar çok vermek bunaltıcı gelebilir. </st><st c="19078">Bunun kolayı yok mu? </st><st c="19099">Var. </st><st c="19104">Mechanistic Lean’in adamlarıyla anlaşın, o uçuk ücretleri ödeyin, her şeyi altüst edip kendi maliyetlerini ufak bir artıyla birlikte çıkarmaya yetecek sonuçlar alsınlar. </st><st c="19274">Bu yolla elde edemeyeceğiniz şey, insana saygı duyan ve sürdürülebilir değer üreten bir sürekli iyileştirme kültürüdür. </st><st c="19394">Ben bu filmi defalarca izledim, sonu iyi bitmiyor.</st></span></p>
			<p><span><img src="image/113.png" alt="" /><st c="19444"></st></span></p>
			<p><span><st c="19535">Şekil S.11  </st></span><st c="19546">Verimlilik için genişlikle kültür değişimi için derinliği dengelemek</st></p>
			<p><span><st c="19614">Şirketlerde gözlediğim en çetin mücadele, yalın sistemi örnek hattaki gibi işin küçük bir parçasına derinlemesine yerleştirmek, sonra da sistemli şekilde örgütün geri kalanına yaymak ile bir an önce büyük sonuçlar almak için olabildiğince hızlı ve geniş bir biçimde yerleştirmek arasındaki gerilimden kaynaklanıyor (Şekil S.11). </st><st c="19944">Danışmanlık çalışmalarım sırasında yeterlilik inşa etmek için her zaman derine inmeyi salık vermişimdir. </st><st c="20049">Bu hemen her zaman yerel düzeyde başarıyı getirmiş, ama ardından yukarıdan kanıtlanmış bir metodolojiyle hızla örgütün her yanına yayma yönünde emirler gelmeye başlamıştır – bu bizim danışma ekibimizin devre dışı kaldığı noktadır. </st><st c="20280">Böyle davranan firmaların geri gideceğine ve entropinin üstün geleceğine inanırım, ama yanıldığım zamanlar da olmadı değil. </st><st c="20404">Mekanik yaklaşımla yola çıkan kimi şirketlerin daha sonra organik bir yaklaşıma dönerek uzun vadeli başarıyı yakaladıklarına tanık oldum. </st><st c="20542">Çoğu kez zamana karşı yalın yarışında yol aldıkça değişikliklerin kalıcı olmadığını görerek, daha odaklı bir şekilde lider yetiştirmeye yöneliyorlardı. </st><st c="20694">Yalın araçları “uygulamak” zaman kaybı olmuyor, bir sonraki evrede daha derin öğrenmeye yarayan ortak bir kelime dağarcığı üretiyordu.</st></span></p>
			<p><span><st c="20828">Kalıcı olmayan kısa vadeli zindelik programına dönelim. </st><st c="20885">Bu kez, uzun vadeli bir sağlıklı yaşam biçimi yaratmaya odaklı yeni program deneyelim. </st><st c="20972">Bir yıl süreyle haftada bir spor salonuna gidiyorsunuz, burada size destek olan ve olumlu geribildirim sunan bir grupla birlikte egzersiz yapıyorsunuz. </st><st c="21124">Öğrendiğiniz bir dizi egzersizi evde pratik etmeniz tavsiye ediliyor. </st><st c="21194">Önerilen haftalık beslenme programlarıyla, yüksek protein-düşük karbon diyeti uyguluyorsunuz. </st><st c="21288">Yavaş yavaş kilo veriyorsunuz ve vücudunuz günden güne kendine geliyor. </st><st c="21360">Şimdiye kadar hiç bu kadar iyi görünmemiş ve kendinizi bu kadar iyi hissetmemiştiniz. </st><st c="21446">Zindelik programını tamamladıktan dört yıl sonra bile beslenme şeklinizi ve egzersizlerinizi sürdürdünüz. </st><st c="21552">Hayat ne güzel! </st><st c="21568">Peki, bu ömrünüzün sonuna kadar fit kalacağınız anlamına gelir mi? </st><st c="21635">Olabilir, ama başınıza beklenmedik şeyler gelip eski alışkanlıklarınıza dönmeniz de mümkün. </st><st c="21727">Yani bu durumda, sağlıklı yaşam tarzı programı başarısız mıydı? </st><st c="21791">Hayır, kesinlikle başarılıydı, ama anlaşılan devamlı çaba istiyor. </st><st c="21858">İşte yalın yönetim de böyle bir şey – kalıcılık asla kendi haline bırakılamaz. </st><st c="21937">Eliniz devamlı üzerinde olmalı. </st><st c="21969">Sürekli iyileştirme ve insana saygı sonsuz bir arayıştır, çünkü mükemmellik yolculuğu hiç bitmez.</st></span></p>
			<p><span><st c="22066">Yığınla belirsizlik ve meydan okuma söz konusu olsa da, geleceğin örgütünü öngörürken ve ona ulaşmaya çalışırken, Toyota Tarzı ilkelerini mutlaka göz önüne almanızı tavsiye ederim. </st><st c="22248">Toyota Tarzı mükemmelliğe erişme doğrultusunda sıkı çalışma rehberidir. </st><st c="22320">İnsana saygı çağrısıdır. </st><st c="22345">İnsanlarda saygıyla yönetme yeteneği geliştirme çağrısıdır. </st><st c="22405">Plan yapma, ama yine de son tahlilde dünyanın belirsizliğini kabullenme, engellerin üzerine bilimsel bir zihniyetle gitme ve hatta yolculuğunuzdan keyif alma çağrısıdır. </st><st c="22575">Bir eylem çağrısıdır, fakat bu kitabı okumak ya da Toyota’yı kıstas almak eylem değildir. </st><st c="22665">Eylem, yapmaktır. </st><st c="22683">İyileştirme ulaşmak istediğiniz yerin resmini çizmeyi, birkaç büyük ve birçok küçük değişiklik denemeyi, bekledikleriniz ile olanlar arasındaki açıklığı fark etmeyi ve bolca kafa yormayı gerektirir. </st><st c="22882">En iyi uygulamaları deneme ve yaygınlaştırmayı aşın, kendi yalın öğrenen işletmenizi geliştirmeye yönelin.</st></span></p>
			<p><span><img src="image/9.png" alt="" /></span></p>
			<p><span lang="en-US" xml:lang="en-US"><st c="22988">n</st></span><span>	</span><st c="22990">Başlangıç noktanız, elde etmeye çalıştığınız şeyi tarif eden bir vizyon olmalıdır.</st></p>
			<p><span lang="en-US" xml:lang="en-US"><st c="23072">n</st></span><span>	</span><st c="23074">Toyota Tarzı vizyonu toplam örgütü sürekli uyum sağlayarak, iyileştirerek ve öğrenerek müşterilere ve topluma değer katmaya yönlendirmektir.</st></p>
			<p><span lang="en-US" xml:lang="en-US"><st c="23214">n</st></span><span>	</span><st c="23216">Mekanik uygulama kısa vadeli kârlılığa odaklı şirketler açısından daha rahatlatıcıdır. </st></p>
			<p><span lang="en-US" xml:lang="en-US"><st c="23303">n</st></span><span>	</span><st c="23304">Entropi kısa vadeli mekanik yerleştirmeyle elde edilen kazanımların zamanla çürüyüp yok olmasına neden olur.</st></p>
			<p><span lang="en-US" xml:lang="en-US"><st c="23412">n</st></span><span>	</span><st c="23414">Entropinin en etkili panzehri, çalışma gruplarının gemba’da sürekli iyileştirme yönündeki pozitif enerjisidir.</st></p>
			<p><span lang="en-US" xml:lang="en-US"><st c="23524">n</st></span><span>	</span><st c="23526">Yalın yolculukta uzun vadeli başarıyı yakalayan örgütler yukarıdan aşağıya doğru uzun vadeli vizyona bağlılıkla başlar, ardından yerel yönetim önderliğinde örnek hatlardan daha geniş yayılıma doğru organik şekilde genişler.</st></p>
			<p><span lang="en-US" xml:lang="en-US"><st c="23749">n</st></span><span>	</span><st c="23751">Yayılıma bilimsel yaklaşım bilimsel düşünen kadroları ve koçları organik şekilde geliştirmekle başlar ve usta koçların olgunluk kazanmasıyla genişler.</st></p>
			<p><span lang="en-US" xml:lang="en-US"><st c="23901">n</st></span><span>	</span><st c="23903">Kültür değişimi programlarının çoğu insan yapımı öğelere ve insanların söylediklerine odaklıdır, ama bunlar insanların düşünce ve eylemlerinin derinliğine nüfuz etmez.</st></p>
			<p><span lang="en-US" xml:lang="en-US"><st c="24070">n</st></span><span>	</span><st c="24072">Toyota kata’sı mevcut davranışları ve düşünce tarzlarını değiştirmek ve bir bilimsel düşünme kültürü yaratmak için tekrar tekrar pratik yapmaya odaklıdır.</st></p>
			<p><span lang="en-US" xml:lang="en-US"><st c="24226">n</st></span><span>	</span><st c="24228">Toyota Tarzı kendi vizyonunuzu ve doğrultunuzu yaratmak için bir esin ve fikir kaynağıdır.</st></p>
			<p><span lang="en-US" xml:lang="en-US"><st c="24318">n</st></span><span>	</span><st c="24320">Eğer örgütünüzün başarısı mükemmelliğe dayanıyorsa, uzun vadeli geliştirme taahhüdü gösterilen sabır ve çabaya değer.</st></p>
			<p><st c="24437">Notlar</st></p>
			<p><span><st c="24444">1.	</st></span><st c="24448">Eduardo Lander, Jeffrey Liker ve Tom Root, </st><span><st c="24491">Lean in a High-Variety Business: A Graphic Novel About Lean and People at Zingerman’s Mail Order</st></span><st c="24587"> (New York: Productivity Press, 2020).</st></p>
			<p><span><st c="24625">2.	</st></span><st c="24629">Karen Gaudet, </st><span><st c="24643">Steady Work </st></span><st c="24655">(Boston: Lean Enterprise Institute, 2019).</st></p>
			<p><span><st c="24697">3.	</st></span><st c="24701">Edgar H. </st><st c="24710">Schein, “Coming to a New Awareness of Organizational Culture,” James B. </st><st c="24782">Lau ve Abraham B. </st><st c="24800">Shani, </st><span><st c="24807">Behavior in Organizations</st></span><st c="24832"> (Homewood, IL: Irwin, 1988) kitabında, s: 375–390.</st></p>
			<p><span><st c="24883">4.	</st></span><st c="24887">Mike Rother and Gerd Aulinger, </st><span><st c="24918">Toyota Kata Culture: Building Organizational Capability and Mindset Through Kata Coaching</st></span><st c="25007"> (New York: McGraw-Hill, 2017).</st></p>
			<p><span><st c="25038">5.	</st></span><st c="25042">Richard Nisbett, </st><span><st c="25059">Düşüncenin Coğrafyası </st></span><st c="25081">(Varlık Yayınları, 2005).</st></p>
			<div>
				<aside id="footnote-033" epub:type="footnote">
					<p><st c="25106">Patrick Adams kendi yayınladığı </st><span><st c="25139">Avoiding the Continuous Appearance Trap</st></span><st c="25178"> adlı kitabında çalıştığı iki şirketin kültürlerini karşılaştırıyor. </st><st c="25247">Her ikisi de benzer yalın modeller ve vizyonlarla yola çıktığı halde, biri mekanik yaklaşımı benimseyerek sadece yalın görünümü verirken, diğeri bir sürekli iyileştirme kültürü geliştirmiş.</st></p>
				</aside>
			</div>
		</div>
	<div id="charCountTotal" value="25436"></div></body>
</html>
