<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
  <title></title>
  <link rel="stylesheet" href="../Styles/main.css" type="text/css"/>
</head>

<body>

  <br/>

  <h3 style="text-align: center;" id="udov5Grkj7f8gUj8eFzqj3A"><a id="bookmark0"></a><span style="font-weight:bold;">SONDEYİŞ</span></h3>

  <p><span style="font-style:italic;">Sevgili Sonia,</span></p>

  <p><span style="font-style:italic;">Mavi ufkunda, ada<a id="footnote1"></a><sup><a href="#bookmark1">1</a></sup></span><sup></sup> <span style="font-style:italic;">bir kara değil de deniz düşüymüş gibi görünüyor.</span></p>

  <p><span style="font-style:italic;">Karaya ayak basar basmaz gökten başka hiçbir şeyin bol olmadığını kavrıyor insan. Her şeyden birer tane örnek var.</span></p>

  <p><span style="font-style:italic;">Bir meşenin altındaki tek gömüte götüren yol bile fazla.</span></p>

  <p><span style="font-style:italic;">Bu kulübe belki yaşlı bir bilgenin sığınağıdır ve bir yıkıntının gölgesindeki bu taşsa, buraların yabancısı olmayan bir hortlağın dinlenme yeridir.</span></p>

  <p><span style="font-style:italic;">Yosunla kaplı bir dam, çayırda debelenen bir eşek, belli bir neden olmaksızın daha yoğun bir sessizlik, bir çiçeğin soluğunu gözetleyen bir kertenkele, tanyerini çağrıştıran kanatlarıyla bir kuyunun taşına konmuş bir kelebek, bütün bunlar bir şey değil ancak eşi benzeri bulunmayan şeyler. Her şeye varlık nedenlerini bu bir şey olmayanlar verirler.</span></p>

  <p><span style="font-style:italic;">Öbür dünyanın gizlerini en yakındaki köyden daha iyi bilen çenesi düşüklerin kendine yabancı garip bir yer…</span></p>

  <p><span style="font-style:italic;">Burada her şey ağır aksak gidiyor. Zamanın işi yok. Duvar saatlerini pek göremezsiniz onlarda, genellikle çalışmazlar. Sayıları baş aşağı dönmüştür, akrep ve yelkovanları ise ya bükülmüş, ya da yerlerinde yeller esmektedir. İl merkezinin istasyonundaki görevliler duran saate bir merdivenle çıkmayı göze aldılar. Saati yeniden çalıştırmak için değil de, zamanın, canının çektiği bir yerde donup kalmış olan bu saatin bir yanlışlık olduğunu ve gerçek saatin, işte… başka bir yerde aranması gerektiğini gereği gibi gösterebilmek amacıyla yapışkan bantlarla kadranın üzerini kapatmak için.</span></p>

  <p><span style="font-style:italic;">Bir makineyi yeniden çalıştırmaya değil de, devinimsizliğini kutsamaya yönelik bu çabaya hayran oldum. S.N.C.F.’nin<a id="footnote2"></a><sup><a href="#bookmark2">2</a></sup><sup></sup> yerel görevlilerinin yüz akı olan yüksek düzeyde ruhsal, son derece insancıl bir girişim.</span></p>

  <p><span style="font-style:italic;">Zaman neye yarar? Hiçbir şey hiçbir zaman elini çabuk tutmaya değmez. Burada, saati sormak iyi karşılanmaz ve elini çabuk tutmak, yeşil ışık yandığında Paris’te gaz pedalına basmakta yarım saniye geç kalmak kadar densizliktir. İki ayağı bir pabuçta olmak bir görgü noksanlığıdır. Yaşlılar zamanı düşünmenin yaşamı kısalttığını söylerler.</span></p>

  <p><span style="font-style:italic;">Günün önemli uğraşı, gölgelik aramaktır. Burada gölgelikler belli başlı yerlerdirler. Davranışlarını ölçerek insanın kaygısızca yerleştiği dinginlik barınakları. Her gölgeliğin kendine özgü bir serinliği vardır. En iyi gölgelikleri bulmak, bilgelere ve kedilere vergidir.</span></p>

  <p><span style="font-style:italic;">Bir ağacın değerinin gölgesinin niteliğiyle ölçüldüğünü biliyor musunuz? Bu yerde nesneler gölgelerinin sadece bahanesi olmanın uzağında değildirler.</span></p>

  <p><span style="font-style:italic;">Yaşlılar, bastonları bacaklarının arasında, kahvede oturmuş, evrenin akışını gözlerler. Olup bitenlerin özünü anlamak, onlar için serçe parmaklarını oynatmaktan daha kolaydır. Yaşamak, hiçbir şey yapmamayı öğrenmek demektir. Aylaklıklarını soyluluk derecesine yükselterek, bu yüce sanatı çok iyi bilmektedirler.</span></p>

  <p><span style="font-style:italic;">Yavaşlığın sonsuzluğun yolu olduğunu, tanrıların sadece bedenin ve ruhun dinginliğinde buluştuklarını, gizin dinlenmenin tam ortasında olduğunu bilen kutsanmış halk!</span></p>

  <p><span style="font-style:italic;">Hiç kimsenin elini çabuk tutmayışının nedeninin hiçbir şeyin gelişigüzel yapılmadığından kaynaklandığını söylemek gerekir. En küçük bir esnemenin sonuçları önemlidir.</span></p>

  <p><span style="font-style:italic;">Her davranış, bir gitar teli gibi, sonsuzlukta sürekli titreşmeye yazgılıymışçasına öteki dünya için poz vererek yaşanır.</span></p>

  <p><span style="font-style:italic;">Bu ülkede ölüm yabancı biri değildir. Ölü de olsa insan yine kendi evindedir. Daha fazla kendi evinde. Öyle olunca, ölümden kaçmak için insan koşuşturmuyor. Ölüm de gelmek için elini çabuk tutmuyor.</span></p>

  <p><span style="font-style:italic;">Her yer gömüt taşlarıyla dolu. Şurada, servinin altında, gaz satıcısının önünde ve otobüs durağının karşısında… Ölülerin gizlileri saklıları yok, bu yüzden hiç kimse ölü olduğu için utanmıyor. Tersine, bundan bir tür gurur duyuluyor. Burada ölü olmak, her sabah yatağından kalkmak zorunda olan zavallı yaşayanlar karşısında küstahlıkla sergilenen bir unvandır, bir şatafattır. Öyle ya, hiçlik bir övüncedir ve bundan böyle pazar giysileri giymiş hortlaklardan başka bir şey göremeyeceksiniz.</span></p>
<br/>
  <p><span style="font-style:italic;">Uyku gibi, ölüm de hak edilir.</span></p>

  <p><span style="font-style:italic;">Ölüm uykunun uykusudur.</span></p>
<br/>
  <p><span style="font-style:italic;">Dün gece, Tahiti’de dövdüğüm zavallı mikrop Binard’la evlendiğinizi düşledim. Böyle bir iğrençlik ortaya çıksaydı, önümdeki seçenek şöyle olurdu: Sevdiğim kadını hünerli bir köpek tarafından lekelenmiş düşünmek, güzel kadını kuyruğunu<sup>*</sup> titreten bir itin bacakları arasında tasarlamak benim için dayanılmaz olacağından ya beynime bir kurşun sıkardım, ya da gülmekten altıma işerdim. Kuşkusuz ikinci çözüm yolunu seçerdim. Uçurumun dibine indiğimden bu yana, esnediğim sıklıkla gülüyorum. Hem sonra seviyi acıklı yanıyla almalı, ama hiçbir zaman ciddiye almamalı. Ne olursa olsun, bir ruhunuz olduğuna ve Binard gibi birisine onu kirletmenin pis zevkini vermeyeceğinize eminim.</span></p>
  <p>__________</p><p>
  </p><p><sup>* Bu sözcük Fransız argosunda erkek cinsel organı anlamına gelmektedir. (Çev.)</sup></p><p>
<br/>
  </p><p><span style="font-style:italic;">Ruh konusuna gelince, kendi ruhumu kurtardım. Gazeteler bunu, “dolandırıldığı duygusunu taşıyan bir bulucunun çılgınlık eylemi,” olarak nitelendirdiler. Yalnızca bir tankla Rapion’un fabrikasına gittim ve uyutucumun ilk örneğinin bulunduğu laboratuvarı iyi bir ütü makinesinin özeniyle yerle bir ettim. Hazır oradayken, fabrikayı da yıktım, manzaranın güzelliğine biraz gölge düşürüyordu. Ardından iğrenç Rapion’dan kurtulmak için, Chantevaux golf kulübüne gittim. Onu usulüne uygun bir biçimde dümdüz etmeye kesin karar vermiştim, ne var ki beni güldürdükçe güldürdü. Golf pantolonuyla uçarcasına tabanları yağladığını, sonra bir su birikintisine kendini attığını ve cüzdanı dişlerinin arasında, bir nilüfer yaprağı kafasının üzerinde, kurbağalar arasında bata çıka ilerlediğini gördüğüm zaman kinim yerini kahkahaya bıraktı. Aslında uzun süre yaşamayacağını tanınmayacak durumdaki yüzünden okudum. Onu kendi haline bıraktım. Kısacası, bu ona verilecek cezaların en kötüsüdür.</span></p>

  <p><span style="font-style:italic;">Bu çılgınlıklardan sonra gidip ruh hekimlerine teslim oldum. Beni, sevimli insanlarla tanıştığım, kırdaki son derece hoş bir deliler evine kapattılar. Çocuklarla, hayvanlarla ve sarhoşlarla aramın iyi olduğunu biliyordum, delilerle de aynı biçimde anlaşacağımı bilmiyordum. Kaçıklarla düşüp kalkma beni insan soyuyla biraz uzlaştırdı. Deliler varoldukça, hiçbir şey yitmemiş demektir. Tüm deliler elbette aynı kefeye konamaz; kimileri aşırı zekâdan, ama çoğu doludizgin yaşamaktan delirmişlerdir. Uykucular ve üstün nitelikli güldürü oyuncuları gibi deliler de kafalarını sınır tanımadan çalıştırırlar, onu suyun akıntısına ve bir şeye bağlanmadan özgürce yelin yönüne bırakırlar. Bu özgürlük hiçbir şey kazandırmaz, insanların büyük bir çoğunluğunun ardından kan ter içinde koştukları çabuk kırılan oyuncaklardan hiçbirini sağlamaz, ama o kendi içinde bir zevktir, belki de yaşamın başlıca zevkidir. Sevgili Sonia, uyku, gülme ve çılgınlık, ruhumuzu besleyen, bizi engellerden aşıran ve bize cennet çiçeklerini koklatan</span> kutsal üçlem<a id="footnote3"></a><sup><a href="#bookmark3">3</a></sup><sup></sup> <span style="font-style:italic;">adına kutsanmış olunuz!</span></p>

  <p><span style="font-style:italic;">Tımarhanede beş ay yattıktan sonra benim düzelebileceğime karar verdiler ve karınca yuvasına yeniden katılmama da izin çıktı. Rapion’a bütün parasını geri vermek zorunda kaldım. Daha sonra kedimle ben pilimizi pırtımızı toplayıp memleketime, köyüme dönmeye karar verdik. Birkaç haftadır buradayız. O, tam formunda, büyük bir etkinlik içinde, bense yavaş yavaş kendime geliyorum.</span></p>

  <p><span style="font-style:italic;">Savaşçı serüvenim bana belli bir saygınlık kazandırdı. Paris’te pek dikkate değer biri değildim, burada önemli sayılabilecek bir kimseyim. Bana deli doktoru diyorlar.</span></p>

  <p><span style="font-style:italic;">Bu geri kalmış yörelerde uykusuzluk bilinmeyen bir hastalıktır. İnsanlar ikiye bölünürler: Az önce kalkanlarla az sonra yatacaklar. Uyuyamayanlar sadece köyün papazıyla eczacısı olduğundan hasta bakmalarını aşırı uyumaktan kaygı duyan kişilerle sınırlı. Kimi akşamlar bana Paris’i anlattırmak için yemek şenliklerine çağırıyorlar. Ocağın başında, ova şarabı eşliğinde bruccio<a id="footnote4"></a><sup><a href="#bookmark4">4</a></sup><sup></sup> yerken trafik sıkışıklıklarını, sokakta kendi kendine konuşan insanları, en kalabalık saatlerdeki metroyu, satın alma çılgınlığını, suyu hiç değiştirilmeyen, çok kızışmış balıklarla dolu, bu maviye çalan yeşil akvaryumu anlatıyorum. Kestanelerin kabuklarını ayıklarken yaşlılar kahkahadan kırılarak </span>‘a merda in ochju e’u focu in çulu’<a id="footnote5"></a><sup><a href="#bookmark5">5</a></sup><sup></sup> <span style="font-style:italic;">diye yorumlarlar.</span></p>

  <p><span style="font-style:italic;">A! iyi bir uyku çekmek için hiçbir şey iyi bir kahkahanın yerini tutmaz!</span></p>

  <p><span style="font-style:italic;">Burada gülünür, yenir, içilir, öyküler anlatılır, tantanayla yaban domuzu avlanır, öğleden sonra uyunur ve doğa rahatsız edilmez. İşçilerin yaşamında ot asfaltın altında ve yıldızlar sis tabakasının ardındadır. Burada hâlâ ayakların altında ot ve başın üstünde yıldızlar var.</span></p>

  <p><span style="font-style:italic;">Hiç kuşku yok ki, otun ve yıldızların dışında bu yerde her şey az bulunur. Çevreyi saran deniz ve gök ile az nesne, az söz. Böylesi daha iyi. Çokluğun, iç sıkıntısının yakıtı olduğunu sanıyorum. Sayı bizi sömürücü yapar, çokluk ruhumuzu tüketir, aşırı olan hiçbir zaman yeterli değildir. Büyük kentlerde, insan boşluktan, boş zamanlardan, gölgeli yerlerden ve hortlaklardan yoksundur. Her şey bir şeye yarar, öyleyse insan nesneler arasında yalnızca bir köprü görevi gördüğünü sanır. İnsan artık kör bir kitlenin ortasında bir yalnızlık parçası değildir yalnızca. İnsanın yapacak şeyler, görecek şeyler ve söyleyecek şeyler karşısında soluk soluğa kalmadığı zamanlar kendisini ne denli iyi hissettiğini bir bilseniz! Bununla birlikte, burada başka bolluk biçimleri vardır. Bu yerin insanlarında eli sıkılık yoktur. Başka yerde insanlar ellerinde olanlarla övünürler, buradaysa verdikleriyle. Dalgın bir havada, görkemli bir bağışta bulunmak, işte yaşamın tadı tuzu, sevdasından neredeyse yanıp tutuşulan şatafatların şatafatı. Para almak, alçaltıcı bulunur. Bu insanların böyle bir anlayışla ileri gidemeyeceklerini söyleyeceksiniz bana. Ama, herhangi bir yere gitme gereksinimleri yoktur, onlar çoktan vardılar. Zevkin arkasından koşmaya çabalamayacak kadar zevklerine düşkündürler. Çaba harcamak dinlenme gerektirdiğinden hemen dinlenmeyi yeğlerler.</span></p>

  <p><span style="font-style:italic;">Burada gerçek mutluluğun, tıpkı kaynak suyu gibi, hiçbir tadı olmadığını anladım. Gerçek mutluluk fark edilmez, elle tutulur bir şey değildir, huzursuzluk ve tasaya orada yer yoktur. O bir boşluk, pırıl pırıl, bulutsuz bir gökyüzü, düşsüz bir uykudur.</span></p>

  <p><span style="font-style:italic;">İnsanların kazandıklarıyla hiç mutlu olmadıklarını ancak kaçındıklarıyla mutlu olduklarını da anladım. Böylece düşlerim bana hiçbir şey kazandırmadılarsa da, beni birçok şeyden korudular.</span></p>

  <p><span style="font-style:italic;">Napolyon’un şanını elde etmek elimde olmasa da, tepelerde dolaşan, tarlaların kenarında düşleyen ve yuvasının derinliklerinde bir imparatordan daha iyi uyuyan bir tavşan kadar mutlu olmayı başaramaz mıyım? İnsan yazgısını, kahramanlarınkilerle değil, sıradan insanların, kuşların, ağaçların yazgılarıyla kıyaslamalıdır, yoksa kendi cehennemini kendisi yaratır. Başarısızlık bana topraktaki bal tadını buldurdu. Ünü boşver gitsin! Şimdi’nin tadına varamayan kimsenin Kral Süleyman’ın bütün hâzinelerinden mutluluk duymayacağı gibi, karanlığa dayanamayan kişi üne dayanamaz. Hem sonra şan ve dinlenmenin el ele yürüdüğü hiç görülmemiştir ki. Hem sonra karanlık korur.</span></p>

  <p><span style="font-style:italic;">Saatlerce köstebek delikleri karşısında sinerek gizlenmiş, bana sabrı, sessizliğin tadını ve gizlenmiş olmanın zevkini öğreten kedimin görüşü de budur. Burası onun için bir cennet. Orada iyi olduğuna göre, egemen olmaya gereksinmesi yoktur.</span></p>

  <p><span style="font-style:italic;">Aslında, bütün bunlar belki doğru dürüst uyuyamadığım içindir. Şilteyi değiştirdim.</span></p>

  <p><span style="font-style:italic;">Sırası gelmişken, kavanozdan çıkmaya ve beni görmeye gelmeye ne dersiniz? Köyümde gece kulüpleri yok, ama gökyüzünde yıldızlar var. Gölgelik o kadar tatlı ve toprak o kadar iyi ki, ölmüş olmak neredeyse bir zevk gibi görünüyor. Uyumak için düşlenen bir yer. Bir şeyler yapmamak için gerekli her şey var: Saklı su kaynakları, gizemli patikalar, derin gölgelikler, perili eski kalıntılar, zamanın ta derinliklerinden geldiği sanılan sessizlik, hem sonra iyi şarap, keçi peyniri ve çıtır çıtır ekmek. Bir eşeğin çayırda yayılmasına bakarken insanın neler öğrendiğini düşünemezsiniz ve çayırdaki koyunlar nasıl da dinlendiricidirler. Bülbülün şakıması, uykunuzun tadını daha iyi çıkarmanız için gecenin ortasında sizi uyandıracak ve sonra sizi usulcacık yeniden uykuya daldıracaktır. Yükseklerdeki ormanda, kendi ayağınızla yürümek için zamanınız ve yeriniz olacaktır. Sel, tasalarınızı suyun akışıyla götürecek ve kestane ağaçları üzerinde esen yel karamsarlığınızı dağıtacaktır. Dağ, düşüncelerinizi yüceltecek, uzaklardaki deniz düşlerinizi beşik gibi sallayacaktır.</span></p>

  <p><span style="font-style:italic;">Bu kadar uzun süre kuşları tanımadığım için utanıyorum. Yaşamın anlamının doğaya ve insanın kendi doğasına yaklaşmak olduğunu sanıyorum. Böylece, yaşlanmak bir düşkünlük değil, bir yücelmedir, ölmekse bir son değil, taşlanmadır.</span></p>

  <p><span style="font-style:italic;">Doğayı yalnızca sevmek yetmez, doğayı yok eden kimselerden onu korumak gerekir. Çünkü bu cennet büyük bir tehlike ile karşı karşıya bulunuyor. Ama boşver! Bütün yüreğimle sizi bekliyorum.</span></p>

  <p style="text-align: right;">Joseph</p>

  <br/>

  <p>Taşkın suyun kenarında oturmuş, belden yukarısı çıplak ve ayaklarını suyun içine sokmuş olan Joseph, mektubu katlayıp cebine koydu. Kedi meltemde bıyıkları titreyerek, Joseph’in üstünde, köpükten burgaçların üzerine sarkan bir dala tünemişti.</p>

  <p>Joseph suda kendine bakmak için başını eğdi. Göğsündeki derin yara izini şaşkınlık içinde seyre daldı.</p>

  <p>Kedi görkemli bir biçimde esnedi.</p>

  <br/>

  <br/>

  <br/>

  <p>__________</p>

  <p>
</p>

  <p><a id="bookmark1"><sup></sup></a><a href="#footnote1">1</a></p>

  <p> <sup>Korsika (Çev.)</sup></p>

  <p><a id="bookmark2"><sup></sup></a><a href="#footnote2">2</a></p>

  <p> <sup>Bu sözcük Fransız argosunda erkek cinsel organı anlamına gelmektedir. (Çev.)</sup></p>

  <p><a id="bookmark3"><sup></sup></a><a href="#footnote3">3</a></p>

  <p> <sup>Hıristiyanlıktaki Baba, Oğul ve Kutsal Ruh üçlemi. (Çev.)</sup></p>

  <p><a id="bookmark4"><sup></sup></a><a href="#footnote4">4</a></p>

  <p> <sup>Bir Korsika yemeği. (Çev.)</sup></p>

  <p><a id="bookmark5"><sup></sup></a><a href="#footnote5">5</a></p>

  <p> <sup>Korsikaca atasözü: Gözde bok, kıçta ateş; dünyayı çirkin görürsek, kaçar gibi yaşarız; olayları kötü yanlarıyla görürsek, yaşadığımızın farkına varamayız. (Yazarın açıklaması.)</sup></p>



</body></html>