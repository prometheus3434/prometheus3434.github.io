<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-44</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-44" xml:lang="tr-TR">
		<div>
			<p><br /><br /><br /></p>
			<p id="_idParaDest-43"><st c="0">Zor Kararlar</st></p>
			<p><br /><br /><br /></p>
			<p><st c="13">Selin eve girdiğinde annesi çevrimiçi dersteydi. </st><st c="63">Ses çıkarmadan hemen odasına çekildi. </st><st c="101">Evren’in söylediklerini hazmetmek için zamana ihtiyacı vardı. </st><st c="163">“İnanılır gibi değil,” dedi. </st><st c="192">“Sınav soruları ha!”</st></p>
			<p><st c="212">Yatağına uzandı, sınav şampiyonu olsa kimlerin ona ne söyleyeceğini, hakkında neler düşüneceklerini hayal etti. </st><st c="325">Bazıları onun adına sevinecek, bazıları başarısını kıskanacaktı. </st><st c="390">Onların ağzından cümleler kurdu, o cümlelere kendi ağzından yanıt verdi. </st><st c="463">Sonra, en yüksek puanlı birkaç liseyi geçirdi aklından. </st><st c="519">Böyle bir seçme özgürlüğü olsa hangisine girmek isterdi?</st></p>
			<p><st c="575">Birden gözü, masasında duran resme kaydı. </st><st c="618">Evren aramadan önce yapmaya başlamıştı. </st><st c="658">Önceki resim yine çalındığı için verememişti, ama bu yeni yaptığını Elif’e armağan edip, ondan kuşku duyduğu için özür dilemeyi düşünüyordu. </st><st c="799">Okumayı, meslek sahibi olmayı, başarmayı hedefleyen Elif... </st><st c="859">Sınav sorularını bilmeyi herkesten çok hak eden arkadaşı... </st><st c="919">Evren’le bu fırsatı yalnızca ikisinin kullanması haksızlık olurdu. </st><st c="986">Elif’le de paylaşmalıydılar. </st><st c="1015">Ya Yener? </st><st c="1025">Onu dışlamak doğru muydu?</st></p>
			<p><st c="1050">Ya ortaya çıkarsa?</st></p>
			<p><st c="1069">Bu kez yakalanma korkusu sardı yüreğini. </st><st c="1111">Ailesine, arkadaşlarına, öğretmenlerine rezil olma korkusu... </st><st c="1173">Böyle bir suçun ağırlığını ömür boyu taşımak zorunda kalacağını da bilmeliydi. </st><st c="1252">Buna hazır mıydı?</st></p>
			<p><st c="1269">Yatağında doğruldu, gazeteci Selin olarak, sınava girecek olan Selin’e aklının bir köşesinde dönüp duran soruyu yöneltti: “Yakalanmayacağını bilsen soruları gerçekten de kullanır mıydın?”</st></p>
			<p><st c="1457">Hayalini kurmak güzeldi. </st><st c="1483">Ama iş ciddiye bindiğinde yapar mıydı? </st><st c="1522">Selin, gazeteci kimliğine dürüstçe yanıt verdi: “Emin değilim. </st><st c="1585">Yapmam gibi geliyor.” Biraz durdu, sonra, “Yok yok yapmam, kesinlikle yapmam,” dedi. </st><st c="1670">“Kimse bilmese de ben bileceğim ya, bunu ömür boyu unutmama imkân yok.”</st></p>
			<p><st c="1741">İçi rahatladı. </st><st c="1757">Evren’e söylemeliydi.</st></p>
			<p><st c="1778">***</st></p>
			<p><st c="1782">Evren, Selin’den ayrılır ayrılmaz, daha parkın kapısından çıkarken suçluluk duygusu altında ezilmeye başlamıştı bile. </st><st c="1901">Eve vardığında, annesiyle göz göze gelmemeye çalışıp odasına çıkmak üzere hemen merdivenlere yöneldi.</st></p>
			<p><st c="2002">“Ne o Evren, selamsız kasabasından mı geliyorsun?” diye seslendi annesi ardından.</st></p>
			<p><st c="2084">“O ne demek bilmiyorum ama daha sabah beraberdik, yoksa unuttun mu anne?” diye laf kalabalığına getirerek kendini hemen odasına attı, kapısını kapattı.</st></p>
			<p><st c="2236">Annesine karşı suçluydu da arkadaşlarına karşı değil miydi? </st><st c="2297">Selin’le konuşurken, Süper Gazeteciler ekibinin diğer ikisine sorularla ilgili bilgi vermemenin daha doğru olacağı sonucuna varmışlardı. </st><st c="2434">Oysa arkadaşlıkları güven ve dürüstlük üzerine kuruluydu. </st><st c="2492">Soruları onlardan gizlemek doğru muydu? </st><st c="2532">Bu yüzden arkadaşlıkları bozulmayacak mıydı? </st></p>
			<p><st c="2577">Resimlerini alan Elif olsaydı Selin onu affederdi, bundan emindi Evren, ama iki konu birbirinden hem çok farklıydı hem de o olayda Elif zaten suçsuzdu. </st><st c="2729">Doğru ya... </st><st c="2741">Elif suçsuzdu... </st><st c="2758">Peki ama, resimleri alan kimdi o zaman? </st><st c="2798">Hınzır Yener arabada bir türlü söylememişti. </st><st c="2843">İnadı da inattı ha... </st><st c="2865">Şimdi hırsızın kim olduğunu öğrenmek için pazartesiye kadar beklemek zorundaydı.</st></p>
			<p><st c="2945">Sekizinci sınıf, arkadaşlıklarının sonu muydu? </st><st c="2993">Liseden sonra üniversite gelecekti... </st><st c="3031">Daha sonra çalışma hayatına atılacak, belki evlenip çocuk sahibi olacaklardı. </st><st c="3109">Bütün o süreçte aralarındaki bağlantıyı koparmazlarsa, ortaokulda edindikleri arkadaşlıklarını ömür boyu sürdürebilmeleri olası mıydı? </st></p>
			<p><st c="3244">‘Bunu bir kenara not etmeli,’ diye düşündü Evren. </st><st c="3294">‘Bağlantıyı koparmamak konusunda Süper Gazete’de bütün sekizinci sınıflara hatırlatma yapmak çok iyi olur.’</st></p>
			<p><st c="3401">Sınav döneminde herkes kendi telaşında olacağından, arkadaşlar birbirlerinden ayrı düştüklerini neden sonra fark edeceklerdi. </st><st c="3528">Şimdiden bir gün belirleyip buluşma sözü verirlerse dünyanın neresinde olurlarsa olsunlar, ister yüz yüze, ister çevrimiçi olarak arkadaşlıklarını sürdürebilirlerdi. </st></p>
			<p><st c="3694">***</st></p>
			<p><st c="3697">Beklenmedik bir anda çalan telefonun sesi, herkesi yerinden sıçrattı. </st><st c="3768">Elif telefona uzanınca Sultan Hala hemen onun önüne geçti, “Hele dur sen bakalım, gün ortasında böyle arayan kim?” diyerek ahizeye sarıldı. </st><st c="3908">Karşı taraftan, “İyi günler efendim, Elif Hanım orada mı?” diyen sesi duyunca, Elif’e dönüp kaşlarını çattı. </st><st c="4017">“Kim bu böyle seni </st><span><st c="4036">hanım</st></span><st c="4041"> diye arayan?”</st></p>
			<p><st c="4055">“Ben ne bileyim hala.”</st></p>
			<p><st c="4078">Halası çokbilmiş bir tavırla, “Elif benim, buyurun bakalım ne diyeceksiniz,” dedi. </st><st c="4162">Karşı taraf, “Sizi biraz bekleteceğim,” deyip birkaç tuşlamadan sonra telefonu bağladı. </st><st c="4250">Tok bir erkek sesi, “Elif, sen misin?” deyince Sultan Hala köpürdü. </st><st c="4318">“Kimsin sen bakayım? </st><st c="4339">Elif’i evinden aramaya utanmıyor musun?”</st></p>
			<p><st c="4379">Telefondaki ses her ne dediyse Sultan Hala birden kıpkırmızı oldu, “Şey tamam, tabii tabii,” diyerek ahizeyi Elif’e uzattı, televizyonun karşısına oturup sesini sonuna kadar açtı.</st></p>
			<p><st c="4559">Elif görüşmesini bitirince, “Halacığım, haydi hazırlan, gidiyoruz,” dedi. </st></p>
			<p><st c="4634">Sultan Hala oralı olmadı. </st><st c="4660">Az önce düştüğü durumu unutturmak için her zamanki gibi söylenmeye başladı. </st><st c="4736">“Nereye gidiyormuşuz? </st><st c="4758">Nişan alışverişlerini bitirdik. </st><st c="4790">Bohçamız da hazır. </st><st c="4809">Sular biraz durulsun diye bekliyoruz. </st><st c="4847">O ispiyoncu arkadaşların olmasaydı, şimdiye kadar nişanlanmış, nikah için gün alıyor olurdunuz, ben de boş boş burada kalakalmazdım. </st><st c="4980">Köyde bana ihtiyaç var. </st><st c="5004">Seralar onarılacak, yeni hayvanlar alınacak...”</st></p>
			<p><st c="5051">“E niye dönmedin ki hala?”</st></p>
			<p><st c="5078">Sultan Hala, Elif’e ters ters baktı. </st><st c="5116">“Niye mi? </st><st c="5126">Söyledim ya! </st><st c="5139">Senin o ispiyoncu arkadaşların yüzünden. </st><st c="5180">Başkan mıymış neymiş, babanın patronu ya, babanı işten atmasın diye durdum. </st><st c="5256">Yoksa ben başkan maşkan dinlemem.”</st></p>
			<p><st c="5290">“Tamam işte hala, Belediye Başkanı’na gideceğiz zaten. </st><st c="5346">Başkan’ın işi var diye babamı tatil günü belediyeye neden çağırdıkları da belli oldu. </st><st c="5432">Bizimle görüşecekmiş meğer. </st><st c="5460">Sen de hazır gitmişken yüzüne söylersin diyeceklerini, fena mı? </st><st c="5524">Araba birazdan burada olurmuş, haydi çabuk olalım.”</st></p>
			<p><st c="5575">Sultan Hala sesini çıkarmadı, kanepenin altından valizini çekip içinden temiz bir giysi aldı.</st></p>
		</div>
	<div id="charCountTotal" value="5669"></div></body>
</html>
