<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-49</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-49" xml:lang="tr-TR">
		<div>
			<p><br /><br /><br /></p>
			<p id="_idParaDest-48"><st c="0">Soruşturma Başlıyor</st></p>
			<p><br /><br /><br /></p>
			<p><st c="20">Nermin Hanım durumu öğrenince sarsılmış, bembeyaz kesilmişti. </st><st c="83">Evren’i yalnız beklerken haber vermeden eve üç arkadaşıyla birlikte gelmesine zaten şaşırmıştı. </st><st c="179">Ama sonra duydukları karşısında yaşadığı, şaşkınlığın çok ötesinde korkuyla karışık bir telaş; ne yapacağını, ne diyeceğini bilememe hâliydi. </st></p>
			<p><st c="321">Riske girip tonla para ödediği soruları Evren’in arkadaşlarıyla paylaşmış olmasına kızmak üzereyken, asıl kızılması gereken kişilerin, evine sahte kimlikle gelen dolandırıcılar olduğu kafasına dank etti. </st><st c="525">Duyduklarına inanmakta güçlük çekiyordu. </st><st c="566">“Dolandırıcı mıymış onlar? </st><st c="593">Gerçekten mi? </st><st c="607">Şaka mı yoksa?” diye tekrarlayıp duruyordu. </st></p>
			<p><st c="651">“Merak etmeyin Nermin Teyze, bu konuyu araştırıp onların kimliklerini ortaya çıkarırız biz,” dedi Yener. </st><st c="756">Diğerleri ‘yine boşboğazlık ediyorsun’ der gibi ters ters bakınca, “Tamam yaaa, kendimi heyecana kaptırıyorum ama Süper Gazeteciler grubuna güveniyorum da ondan,” dedi. </st><st c="925">“Biz bunu da çözeriz.”</st></p>
			<p><st c="947">Nermin Hanım, gençlerin soruları üzerine tüm bildiklerini anlattı. </st><st c="1015">Süper Gazeteciler’in bu soruşturmadan tek anladığı, Nermin Hanım’ın hiç araştırmadan böyle bir işe kalkıştığı; yani kısaca, pek bir şey bilmediğiydi.</st></p>
			<p><st c="1164">Evden çıkarlarken Selin, “Sonuçta yeni bir şey öğrenemedik,” diye fısıldadı Yener’e. </st><st c="1250">“Evren zaten anlatmıştı bu kadarını.”</st></p>
			<p><st c="1287">“Evet... </st><st c="1297">Uzman olduğunu iddia eden bir adam... </st><st c="1335">Komşunun kardeşi olduğunu söyleyen bir kadın ve sahte sorular. </st><st c="1398">Hepsi bu.”</st></p>
			<p><st c="1408">“Komşuları soruşturalım diyeceğim ama annen zaten tek tek dolaşmış onları, kimsenin böyle bir kardeşi yokmuş dedi ya.”</st></p>
			<p><st c="1527">Selin, Sedat Amca’ya haber vermişti. </st><st c="1565">Araba gelince Elif’le birlikte binip gittiler.</st></p>
			<p><st c="1611">Nermin Hanım hâlâ kendine gelememişti; bir köşede şaşkın şaşkın oturmuş, düşüncelere dalmıştı.</st></p>
			<p><st c="1706">Annesiyle ne konuşacağını bilemedi Evren, evden uzaklaşıp onu bir süre yalnız bırakmak iyi olacaktı.</st></p>
			<p><st c="1807">“Haydi size gidelim,” dedi Yener’e. </st></p>
			<p><st c="1844">Dışarıya çıktılar.</st></p>
			<p><st c="1862">“Yapacağımız bir şey olmalı. </st><st c="1892">Ama konunun neresinden tutmalı bilemedim.”</st></p>
			<p><st c="1934">Evren, “Sıfırdan başlayalım,” dedi. </st><st c="1971">“Belki gözden kaçan bir şey buluruz.”</st></p>
			<p><st c="2008">“Nasıl yani sıfırdan? </st><st c="2031">Sıfır neresi?”</st></p>
			<p><st c="2045">“Komşular...”</st></p>
			<p><st c="2059">“Off yaaa, ben de gerçekten işe yarar bir şey söyleyeceksin sanmıştım,” dedi Yener. </st></p>
			<p><st c="2144">Evren, “Evet ama şu bizim </st><span><st c="2170">emlakçılar</st></span><st c="2180"> komşulardan biriyle bağlantılı olmalı. </st><st c="2220">Düşünsene, annemi nasıl buldular, sorular için para ödemeye hazır olduğunu nasıl bildiler?”</st></p>
			<p><st c="2311">“O da doğru ya,” dedi Yener. </st><st c="2341">“E haydi o zaman, kapıları tekmelemeye başlayalım.”</st></p>
			<p><st c="2392">İki arkadaş, yandaki apartmana girdiler. </st><st c="2434">Alt kattan başlayarak en üst kata kadar zilleri birer birer çaldılar.</st></p>
			<p><st c="2503">Evren, “İyi günler, Ben Nermin Hanım’ın oğluyum. </st><st c="2553">Bu da arkadaşım Yener. </st><st c="2576">LGS sorularıyla ilgili geldik de... </st><st c="2612">Sınav Komisyonunda tanıdığınız var mı acaba?” derken, Yener de karşılarındakinin yüz mimiklerine bakarak bu konuda bilgileri olup olmadığını tartmaya çalışıyordu.</st></p>
			<p><st c="2774">“Hayır, yok.”</st></p>
			<p><st c="2788">“I-ıh, tanımıyorum.”</st></p>
			<p><st c="2809">“Geçen gün Nermin Hanım da sorduydu, aynı konu mu?”</st></p>
			<p><st c="2861">“Yok, komisyondan kimseyi tanımıyorum.”</st></p>
			<p><st c="2901">“Yok şekerim, hiç ilgim yok.”</st></p>
			<p><st c="2931">Karşı sıradaki binaya geçtiler. </st><st c="2964">Oradan da üç aşağı beş yukarı aynı yanıtları aldılar.</st></p>
			<p><st c="3017">“Bırakalım bu saçma işi,” dedi Yener.</st></p>
			<p><st c="3055">“Tamam ya, bu binada iki kat kaldı, onları da bitirelim çıkarız.”</st></p>
			<p><st c="3121">Zili çaldılar. </st><st c="3137">Kapı açıldığında Evren, “İyi günler, ben ...” diye başlamıştı ki birden duraklayıp, “Aaa!” diye bağırınca Yener irkildi. </st></p>
			<p><st c="3258">Kapıdaki kadın, Evren’i tanımıştı. </st><st c="3293">“Buyur canım, ne istemiştin? </st><st c="3322">Sen Nermin Hanım’ın oğlusun, değil mi? </st><st c="3361">Seni tanıyorum,” dedi Necla Hanım.</st></p>
			<p><st c="3395">“Evet... </st><st c="3405">evet... </st><st c="3413">şey... </st><st c="3420">ben... </st><st c="3427">ııımm....”</st></p>
			<p><st c="3437">Evren’in kekelediğini gören Yener hemen araya girdi. </st><st c="3491">“Evet o Evren, benim adım da Yener. </st><st c="3527">Ben de bu mahallede oturuyorum. </st><st c="3559">İkimiz de sekizinci sınıftayız ve LG...” Evren’den yediği tekmeyle lafını tamamlayamadı. </st><st c="3648">“Ah!” Tek ayak üstünde zıplayarak acıyan bacağını ovuştururken, dönüp arkadaşına çattı. </st><st c="3736">“Ne oluyor Evren? </st><st c="3754">Delirdin mi?”</st></p>
			<p><st c="3767">Evren ona aldırmadı. </st><st c="3789">Necla Hanım’a sahte bir gülümsemeyle, “Annem sizden bir bardak toz şeker rica ediyor,” dedi. </st><st c="3882">“Kek yapıyordu, yumurtaları çırptı falan, bir de baktı toz şeker yok. </st><st c="3952">Biz hep kesme şeker kullanırız da... </st><st c="3989">Kâğıtlı üstelik. </st><st c="4006">Tek tek açıp ezmek falan, zor iş.”</st></p>
			<p><st c="4040">“Aa tabii canım, bekleyin biraz, getireyim.”</st></p>
			<p><st c="4085">“Ne keki ya?”</st></p>
			<p><st c="4099">Evren susması için Yener’e delici bakışlarını yöneltip, “Tarçınlı kek. </st><st c="4171">Sen çok seversin ya...” dedi. </st></p>
			<p><st c="4201">Necla Hanım, “Oğlan çocukları değil mi, hep böyle itişip kakışırlar işte,” diye mırıldanarak mutfağa geçince, Evren telaşla cep telefonunu çıkarıp şifreyi girdi. </st><st c="4363">Heyecandan elleri titriyordu. </st><st c="4393">Ev sahibi mutfaktan dönmeden aceleyle portmantonun birkaç fotoğrafını çekti.</st></p>
			<p><st c="4469">Yener şaşkındı. </st><st c="4486">“Haydaaa, sen gerçekten delirmişsin Evren. </st><st c="4529">Bu iğrenç portmantoyu ne yapacaksın? </st><st c="4566">Eski püskü zevksiz bir şey yahu. </st><st c="4599">Ben sana internet sitelerinde çok daha iyilerini bulurum.”</st></p>
			<p><st c="4657">Necla Hanım toz şeker dolu bardakla geldi. </st><st c="4701">“Ah ne kadar düşüncesizim, sizi içeriye buyur etmeyip kapı ağzında beklettim. </st><st c="4779">Bir dahaki sefere oturmaya gelin çocuklar, olur mu?” Elindekini Evren’e uzattı. </st><st c="4859">“Bardak sizde kalabilir, sorun değil.” </st></p>
			<p><st c="4898">Yener, “Ne nazik kadın, değil mi?” dedi asansöre yürürken. </st></p>
			<p><st c="4957">Evren’in heyecanı henüz yatışmamıştı. </st><st c="4995">Yanıt vermeyince Yener üsteledi. </st><st c="5028">“Başkasının evinin fotoğraflarını izinsiz çekmek kişisel alanlarına girmek olmuyor mu ya? </st><st c="5118">Paparazi mi olduk artık? </st><st c="5143">Seni uyarmak için ben de seni tekmeleyecektim neredeyse.”</st></p>
			<p><st c="5200">“Az sabret yahu, binadan çıkalım, açıklayacağım,” dedi Evren. </st></p>
			<p><st c="5263">Yener’in evinin önüne geldiklerinde cep telefonunu açtı, ona bir fotoğraf gösterdi. </st><st c="5347">“Bak bakalım bu ne?”</st></p>
			<p><st c="5367">“Ayakkabı.” </st></p>
			<p><st c="5380">“Şimdi şuna bak.”</st></p>
			<p><st c="5397">“Ayakkabı dedim ya.”</st></p>
			<p><st c="5418">“Dalga geçmeyi bırak da dikkatle bak.”</st></p>
			<p><st c="5457">Yener dikkatle baktı. </st><st c="5480">O zaman farklı zamanlarda çekilmiş iki fotoğraftaki ayakkabıların birbirinin aynı olduğunu fark etti.</st></p>
			<p><st c="5581">“Hatta biraz büyüteyim de bak, topuğundaki çizikler, derinin kenarındaki yırtık...”</st></p>
			<p><st c="5665">Yener durumu kavramaya başlıyordu. </st><st c="5701">“Gösterdiğin ilk fotoğraftakiler, şu emlakçıların paspas üzerine bıraktıkları değil miydi?” dedi.</st></p>
			<p><st c="5798">“Evet,” dedi Evren. </st><st c="5819">“Kafede size göstermiştim. </st><st c="5846">O sırada onların kim olduğunu henüz bilmiyordum tabii. </st><st c="5901">Görgüsüzlüğün fotoğrafı diye çekmiştim. </st><st c="5941">Hatta aklımdan Süper Gazete’ye haber olur mu acaba diye de geçtiydi.”</st></p>
			<p><st c="6010">“Ooo, süper bir ipucu... </st><st c="6036">Nermin Teyze’ye anlatalım hemen.”</st></p>
			<p><st c="6069">“Yok yok, dolandırıldığını öğrendi ya, şimdi çok sinirlidir. </st><st c="6131">Gidip yüzleşmeye kalkar falan. </st><st c="6162">Kadın, ayakkabıları ortadan kaldırırsa elimizde kanıt olmaz.”</st></p>
			<p><st c="6223">Yener, Evren’in çektiği resmi büyüttü... </st><st c="6265">Biraz daha büyüttü... </st><st c="6287">“Şuraya baksana!” diye portmantonun askılığında tüylü bir şapka gibi duran şeyi işaret etti; kahverengi bir peruktu.</st></p>
			<p><st c="6403">“Ben de annem komşusunu görür görmez nasıl tanımaz diye geçiriyordum aklımdan. </st><st c="6483">Peruk takıp makyajla tipini değiştirdiyse tanıması zordu tabii.”</st></p>
			<p><st c="6547">“Ne yapmayı düşünüyorsun?”</st></p>
			<p><st c="6574">“Babamı bekleyeceğim. </st><st c="6597">Annem bu konuyu kendi açar artık babama, gizlenecek bir yanı kalmadı çünkü. </st><st c="6673">Sonra da Merve’nin babasının durumunu konuşacağım onunla. </st><st c="6731">Anlayacağın, bu akşam bizim evde curcuna var.”</st></p>
			<p><st c="6777">“Ooo işin zor,” dedi Yener. </st><st c="6806">“Akşam telefonlaşırız o zaman, evde neler olduğunu anlatırsın. </st><st c="6869">Yarın okulda haberi kızlara kim söyleyecek diye şimdiden yazı tura atalım mı? </st><st c="6947">Kim bilir nasıl şaşıracaklar...”</st></p>
			<p><st c="6979">“Selin sabredemeyip yeni bir haber var mı diye bu akşamdan ikimizi de ayrı ayrı didiklemezse ben de Evren değilim.”</st></p>
			<p><st c="7095">“Bence Elif’in cep telefonu olsa o da arardı.”</st></p>
			<p><st c="7142">“Sen de aynı fikirde misin Yener?”</st></p>
			<p><st c="7177">“Ne fikri?”</st></p>
			<p><st c="7189">“Kızlarla iş birliği yapmamız... </st><st c="7223">Sence de gazeteyi daha iyi yönde geliştirmedi mi? </st><st c="7273">Aslında sadece gazeteyi değil... </st><st c="7306">sanki... </st><st c="7315">beni de değiştirdi. </st><st c="7335">Elif’e olan duygularımın gelip geçici olduğunu, arkadaşlığın daha ağır bastığını kavradım. </st><st c="7426">Hayata daha geniş açıdan bakıp ayrıntılara önem vermeyi öğrendim.”</st></p>
			<p><st c="7492">Yener itiraf etmek istemese de, “Doğru diyorsun,” diye mırıldandı. </st><st c="7560">“Değiştik...”</st></p>
			<p><st c="7573">“Olumluya!” dedi Evren.</st></p>
			<p><st c="7597">Yener de güldü. </st><st c="7614">“Olumluya...”</st></p>
			<p><st c="7627">“Eee ama biz de onları değiştirmişizdir...” diye ekledi Evren.</st></p>
			<p><st c="7690">“Olumluya...”</st></p>
		</div>
	<div id="charCountTotal" value="7704"></div></body>
</html>
