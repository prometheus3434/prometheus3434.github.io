<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-4</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-4" xml:lang="tr-TR">
		<div>
			<p><br /><br /><br /></p>
			<p id="_idParaDest-3"><st c="0">Bankada Karmaşa </st><br /><st c="16">(Yener)</st></p>
			<p><br /><br /><br /></p>
			<p><st c="23">Bankada gün, her zamanki gibi başlamıştı. </st><st c="66">Para çekmek ya da yatırmak isteyenler, çek bozduranlar, maaş tahsil edenler, kasasına değerli eşyalarını koymak ya da almak için gelenler... </st><st c="207">Kredi kartı ödemeleri, yabancı bankalarla yazışmalar, virmanlar, dekontlar, otomatik ödeme talimatları, tebligatlar, ipotek takipleri, Merkez Bankası kambiyo işlemleri, günlük kur uygulamaları... </st></p>
			<p><st c="403">Bankada işler her zaman çok yoğundu. </st><st c="440">Yener’in annesi Seher Hanım çalışanlarına örnek olmak için sabahları herkesten önce gelmeye özen gösterirdi. </st><st c="549">Çalışkan ve düzenliydi. </st><st c="573">Gerek elemanlara gerek banka müşterilerine karşı her zaman sabırlı ve güler yüzlüydü. </st><st c="659">Dikkatli çalışması sayesinde birçok kez genel müdürlük tarafından takdir belgesi ile ödüllendirilmişti.</st></p>
			<p><st c="762">O gün de sıradan bir gün gibi görünüyordu. </st><st c="806">Kapılar açılmış, içeriye doluşanlar her zaman olduğu gibi birbirlerinden önce sıra numarası kapmak için yarışa girmişlerdi. </st><st c="930">Ardından oturacak yerler kapışıldı. </st><st c="966">Birçoğuna yer kalmadı; onlar da sırtlarını uygun bir duvara dayayıp sıralarının gelmesini ayakta beklemeye başladılar.</st></p>
			<p><st c="1084">Bankanın girişinden gelen tartışma sesleri geniş bekleme salonunda yankılanınca, can sıkıntısıyla yarı uyur hâlde sırasının gelmesini bekleyenlere gün doğmuştu. </st><st c="1246">Televizyonda aksiyon filmi izler gibi bankanın güvenlik görevlisiyle tartışan kadını keyifle izlemeye koyuldular.</st></p>
			<p><st c="1359">Seher Hanım gürültüleri odasından duymuştu. </st><st c="1404">“Neler oluyor böyle?” diye telaşla kapısını açıp baktı. </st><st c="1460">Kadının biri bağıra çağıra görevliyle tartışıyordu.</st></p>
			<p><st c="1511">“Hayır efendim, numara almayacağım işte.”</st></p>
			<p><st c="1553">“Hayır, sıra bekleyemem.” </st></p>
			<p><st c="1580">“Benim kim olduğumu biliyor musun sen?”</st></p>
			<p><st c="1619">“Müdürünü tanıyorum bak, seni işten attırırım.”</st></p>
			<p><st c="1667">Güvenlik görevlisinin nazik uyarılarına karşı hırçın bir sesle itiraz eden şık giyimli kadın yüzünü Seher Hanım’a doğru dönünce göz göze geldiler. </st><st c="1815">Seher Hanım ürperdi. </st><st c="1836">Onu düğün fotoğraflarında görmüştü. </st><st c="1872">Karşısındaki kadın, eski kocasıyla evlenen Bahar Hanım’dı.</st></p>
			<p><st c="1930">Güvenlik görevlisine kadını bırakması için eliyle işaret etti. </st></p>
			<p><st c="1994">Bahar herkesin duyabileceği bir ses tonuyla görevliye, “Yaaa, söylemiştim sana, müdür tanıdığımdır diye, değil mi? </st><st c="2109">Şimdi seni kovdurayım da gör,” diye tehditler savurarak Seher Hanım’a doğru yürüdü.</st></p>
			<p><st c="2192">Seher Hanım’ın içinden nezaket gösterip onu yolda karşılamak gelmedi. </st><st c="2263">Kapısının önünde heykel gibi dikilmeyi sürdürerek yaklaşmasını bekledi.</st></p>
			<p><st c="2334">Bahar Hanım içeriye daldı, elindeki dosyayı hızla masaya fırlattı. </st><st c="2402">Dosya, sanki tekerlekliymiş gibi cilalı masanın üzerinden kayıp Seher Hanım’ın koltuğuna yuvarlandı. </st><st c="2503">Zımbalanmamış birkaç evrak yerinden kurtulup sağa sola dağıldı.</st></p>
			<p><st c="2566">“Bankandan kredi istiyorum şekerim!” dedi Bahar Hanım, konuya doğrudan girerek. </st><st c="2647">“Hem de hemen.”</st></p>
			<p><st c="2662">Konuğunun ardından odasına giren Seher Hanım, sükûnetini korumaya çalışarak dosyayı toparladı, yerine oturdu. </st><st c="2773">Sayfaları yerine yerleştirirken birkaçına göz attı. </st><st c="2825">“Evet ama, bu başvuru bizim bankaya ait değil. </st><st c="2872">Başka banka için,” dedi. </st></p>
			<p><st c="2897">“Biliyorum herhâlde,” dedi Bahar Hanım, sinirli bir tavırla. </st><st c="2958">“Eğer talep ettiğim krediyi verselerdi buraya gelmezdim zaten. </st><st c="3021">Kocamın eski eşinin ayağına kadar gelip kredi dilenmek çok mu hoşuma gidiyor sanıyorsun?”</st></p>
			<p><st c="3110">“Hoş değildir, haklısınız,” diye mırıldandı Seher Hanım. </st><st c="3168">Sonra, “Evrakı yenilemek gerekecek o zaman,” diye hatırlattı. </st><st c="3230">“Talebinizi bu banka adına yapmalısınız. </st><st c="3271">Ama kredinin kolay çıkmayacağını da söylemem gerek.”</st></p>
			<p><st c="3323">“Bu bankanın müdürü sen değil misin? </st><st c="3361">Dilediğine dilediğin krediyi çıkarabilirsin. </st><st c="3406">Adamlarından birini çağır, derhâl halletsin.”</st></p>
			<p><st c="3451">“O iş öyle olmuyor,” diye sabırla gülümsedi Seher Hanım. </st><st c="3509">Bir yandan dosyadaki evrakı incelemeyi sürdürüyordu. </st><st c="3562">“Bakın, riskli dilimdesiniz, kredi notunuz çok düşük.”</st></p>
			<p><st c="3616">“Not mot anlamam. </st><st c="3635">İlkokul mu burası? </st><st c="3654">Kim vermiş o notu, öğretmen mi?”</st></p>
			<p><st c="3686">“Yani daha önce birkaç kez piyasadan borç alıp ödememişsiniz, ayrıca burada son yaptığınız işin de battığı belirtilmiş.”</st></p>
			<p><st c="3807">Bahar Hanım artık iyice kızmıştı. </st><st c="3842">Ayağa kalktı, işaret parmağını tehditkâr bir tavırla Seher Hanım’a doğru salladı.</st></p>
			<p><st c="3923">“İşi batıran ben değilim, senin o cingöz oğlun. </st><st c="3972">Kitaplarımın İspanya’ya satışını engellediği yetmezmiş gibi, onun yüzünden Erkan’la suçsuzluğumuzu kanıtlamak için balayımızı karakollarda ifade vermekle geçirdik. </st><st c="4136">Yayıncım tutuklanınca düğün masrafları da üzerimize kaldı. </st><st c="4195">Son kuruşumuza kadar soyulduk. </st><st c="4226">Hep senin o numaracı oğlun yüzünden.” </st></p>
			<p><st c="4264">Seher Hanım, yıllardır görmediği babasının daveti üzerine yaz başında gerçekleşen düğüne giden Yener’in, uyuşturucu kaçakçılığı yapan çeteyi nasıl yakalattığını hatırlayınca elinde olmadan gülümsedi. </st><st c="4464">“Kitaplarınızın İspanyolca çevirisinin daha kalın olduğunu fark edince içinde uyuşturucu gizlendiğini anlamıştı, öyle değil mi?”</st></p>
			<p><st c="4592">Seher Hanım’ın alaylı gülümsemesini fark eden Bahar Hanım iyice çileden çıktı. </st><st c="4672">Son kozunu daha sonraya saklamak niyetindeydi ama sabredemedi. </st><st c="4735">Yan koltuğa bıraktığı çantasını hışımla aldı, odadan çıkmadan önce gözlerini Seher Hanım’a dikip, “Bu işi bir an önce hallet,” dedi. </st><st c="4868">“Yoksa o baş belası oğlunun velayetini almak için Erkan’a destek veririm.”</st></p>
			<p><st c="4942">Bahar Hanım sonunda istediği etkiyi yaratmıştı. </st><st c="4991">Seher Hanım bir anda sarardı, gözleri dehşetle açıldı. </st><st c="5046">Yerinden fırlayıp ayarsız bir sesle, “Ne diyorsunuz? </st><st c="5099">Velayet davası mı? </st><st c="5118">Bunca yıl sonra neden?” diye cıyakladı.</st></p>
			<p><st c="5157">“Neden olmasın?” diye gülümsedi Bahar Hanım. </st><st c="5203">“Biz Erkan’la bir aileyiz artık. </st><st c="5236">Her çocuğun sıcak bir aile yuvasına ihtiyacı var. </st><st c="5286">Mahkemenin, tüm gün dışarıda çalıştığı için çocuğuyla ilgilenmeyen tek ebeveyn yerine bizden yana olacağı kesin.”</st></p>
			<p><st c="5399">Bahar Hanım yarattığı depremin farkında, keyifle kapıya doğru yürürken Seher Hanım kurşun ağırlığıyla koltuğuna çöktü.</st></p>
			<p><st c="5518">“Oğlumu kimselere vermem,” diye fısıldadı. </st></p>
			<p><st c="5562">“O zaman krediyi bir an önce çıkarmaya bak! </st><st c="5606">O yalancı oğluna da söyle, gazetelerinde adımdan söz edeceklerini söylemişti ama o kadar aradım, gazeteyi hiçbir bayide bulamadım,” dedi ve omuz silkip odadan çıktı.</st></p>
		</div>
	<div id="charCountTotal" value="5771"></div></body>
</html>
