<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-27</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-27" xml:lang="tr-TR">
		<div>
			<p><br /><br /><br /></p>
			<p id="_idParaDest-26"><st c="0">Belediyeden Çıkış</st></p>
			<p><br /><br /><br /></p>
			<p><st c="18">Güvenlik kulübesinin yanından geçerken içeride oturan görevliye el salladılar.</st></p>
			<p><st c="97">Yener, kulübenin penceresine doğru uzanıp, “Başkan odasında seni bekliyor,” dedi.</st></p>
			<p><st c="179">Adamın yüzü bembeyaz oldu. </st><st c="207">“Neee? </st><st c="214">Beni şikâyet mi ettiniz yoksa?”</st></p>
			<p><st c="245">Hemen ceketini giyip düğmelerini ilikledi, şapkasını taktı. </st><st c="306">Tam kulübeden çıkıyordu ki Yener arkasına dönüp seslendi. </st><st c="364">“Biz de çok şakacıyızdır, unuttun mu? </st><st c="402">Söylemiştim sana.”</st></p>
			<p><st c="420">Demir kapıdan çıkıp belediye önündeki parkta bekleyen Sedat Amca’ya doğru yürüdüler.</st></p>
			<p><st c="505">“Okula dönüyoruz Sedat Amca.”</st></p>
			<p><br /><br /><br /></p>
			<p><st c="535">Önce rehberlik odasına uğrayıp gelişmeleri anlattılar. </st><st c="591">Ayşen Öğretmen sınıflarına sorunsuz girebilmeleri için onlara geç kâğıdı verdi.</st></p>
			<p><st c="670">Yener sırasına geçerken Gökhan, “Nerelerdeydiniz siz?” diye sordu merakla.</st></p>
			<p><st c="745">“Buradayız ya işte,” dedi Yener. </st><st c="779">Onun merakını gidermek için ayrıntılara girecek değildi.</st></p>
			<p><st c="835">“Siz bir işler çeviriyorsunuz, ben anlarım.” </st></p>
			<p><st c="881">“Eh, anladığına göre anlatmamıza da gerek yok o zaman,” dedi Selin.</st></p>
			<p><st c="948">Gökhan pişmanlık içinde arkalarından şaşkın şaşkın seslendi. </st><st c="1010">“Nasıl yani, anlatacak mıydınız yoksa?”</st></p>
			<p><st c="1049">Üç arkadaş, belediye dönüşü son bir iki derse yetişebilmiş, çıkışta kafede buluşup olayları gözden geçirmeyi kararlaştırmışlardı.</st></p>
			<p><st c="1179">Belediye Başkanı’nın halayla neler konuşacağını çok merak ediyorlardı. </st><st c="1251">Acaba onu fikrinden döndürmeye razı edebilecek miydi? </st><st c="1305">Ya başaramazsa... </st><st c="1323">Ne olacaktı?</st></p>
			<p><st c="1335">Kafeye girip, sandalyelerine yerleşir yerleşmez garson her zaman olduğu gibi aynı dakika içinde siparişlerini almaya geldi. </st><st c="1460">Belediyede Hakkı Güven’in ikram ettiği meyve sularını içtiklerinden, bu kez sadece bir tane söylediler, üç de bardak.</st></p>
			<p><st c="1577">Garson asık bir yüzle ayrıldı yanlarından.</st></p>
			<p><st c="1620">***</st></p>
			<p><st c="1624">Süleyman Efendi belediyenin şoförüyle eve ulaştığında ablasını evde bulamadı. </st><st c="1703">Elif’le alışverişe gitmiş olduklarını tahmin etti. </st><st c="1754">Nişan yaklaşıyordu ve yapacak çok işleri vardı. </st><st c="1802">Hakkı Bey dediklerinde haklı mıydı acaba? </st><st c="1844">Bu işe göz yumması yasa dışı mıydı? </st><st c="1880">Yanlış iş mi yapıyordu? </st><st c="1904">Durumu bütün açıklığıyla anlatmıştı işte. </st><st c="1946">Anlayış beklemek hakkıydı. </st><st c="1973">Ablasına karşı gelemezdi. </st><st c="1999">Kızını elbette çok seviyordu, ama onun evlenmesi ailenin bütün sorunlarını çözecekti. </st><st c="2085">Üstelik zengin bir aileye gelin olacaktı, daha ne isterdi ki? </st><st c="2147">Ablasının, borçlarını ödendikten sonra elinde kalan parayı değerlendirmesi için ona vereceğini umuyordu. </st><st c="2252">O parayı bu izbe bodrumdan kurtulmak için kullanacaktı. </st><st c="2308">‘Sümbül de kapıcılığı bırakır, yalnızca ev temizliğine gider,’ diye düşündü. </st></p>
			<p><st c="2385">Süleyman Efendi ikinci katta oturduklarını hayal etti. </st><st c="2440">Yok yok, daha yüksekte, on katlı, hatta varsa yüz katlı binanın en üst katında oturmalıydılar... </st><st c="2537">Daracık camdan, gelen geçen insanların ayakkabılarını görmekten bıkmıştı. </st><st c="2611">Tepeden bakacaktı artık herkese. </st><st c="2644">En tepeden, gökyüzünden... </st><st c="2671">Pencereyi açtığında içeriye bulut girmeliydi, o denli yüksek. </st></p>
			<p><st c="2733">Hayallerinden çarçabuk sıyrıldı. </st><st c="2766">Ablasını bulmak zorundaydı. </st><st c="2794">Belediyeye eli boş dönerse Hakkı Bey ona inanmaz, ablasını getirmek istemediğini sanırdı. </st></p>
			<p><st c="2884">Sümbül Hanım üst kat temizliğinden sonra yemek yemek için eve döndüğünde, eşini gün ortasında kanepeye çökmüş, kara kara düşünürken bulunca çok telaşlandı.</st></p>
			<p><st c="3039">“Neler oluyor Süleyman Efendi. </st><st c="3071">Ne işin var bu saatte evde? </st><st c="3099">Aman maazallah, işinden olmayasın?”</st></p>
			<p><st c="3134">Süleyman Efendi yüzünü astı. </st><st c="3164">“Elif’in arkadaşları bir haltlar karıştırmışlar ki sorma gitsin.”</st></p>
			<p><st c="3229">“N’oldu Süleyman Efendi, söylesene, merakta bırakma beni.”</st></p>
			<p><st c="3288">“Nişan işini gizlice hallediverecektik. </st><st c="3329">Ama nerden duydularsa... </st><st c="3354">Gidip Hakkı Bey’e ispiyonlamışlar.”</st></p>
			<p><st c="3389">Sümbül Hanım kıpkırmızı oldu. </st><st c="3420">Elif okula gitmeyince arkadaşları merak edip hafta başı uğramışlardı. </st><st c="3490">Onlarla bu konuyu konuştuklarını hatırladı, eşine bir şey diyemedi.</st></p>
			<p><st c="3557">“Çok kızdı. </st><st c="3570">Şimdi ablamla konuşmak istiyor. </st><st c="3602">Sonra damatla da konuşacakmış,” diye söylendi Süleyman Efendi.</st></p>
			<p><st c="3664">Sümbül Hanım’ın içinde küçük de olsa bir umut yeşermişti. </st><st c="3723">“Ah bu gençler,” dedi yüksek sesle. </st><st c="3759">“Her şeye burunlarını sokarlar.” Eşine belli etmeden için için gülümsedi.</st></p>
		</div>
	<div id="charCountTotal" value="3832"></div></body>
</html>
