<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-18</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-18" xml:lang="tr-TR">
		<div>
			<p><br /><br /><br /></p>
			<p id="_idParaDest-17"><st c="0">Müdür Odasında</st></p>
			<p><br /><br /><br /></p>
			<p><st c="15">Kapıyı hafifçe tıklatıp meşgul olabileceği ve gelenleri içeri almayabileceği olasılığına karşı, “Gel” denmesini bile beklemeden müdürün odasına daldılar.</st></p>
			<p><st c="169">“Ooo çocuklar, nedir bu telaşınız?”</st></p>
			<p><st c="205">“Teneffüs arası bitmeden röportajımızı tamamlayalım diye acele ediyoruz.”</st></p>
			<p><st c="279">Okuldaki tüm öğretmenler gibi müdür de Süper Gazete’yi çıkaran öğrencileri tanıyordu. </st><st c="366">Ellerinde defter kalem olduğuna göre, anlaşılan röportaj verme sırası ona gelmişti. </st><st c="450">Acaba bu kez konuları neydi? </st><span><st c="479">En Mükemmel Müdür</st></span><st c="496"> ya da </st><span><st c="503">En Sevilen Müdür</st></span><st c="519"> gibi bir başlık olabilir miydi? </st><st c="552">Hızlıca, söyleyebileceği şeyleri geçirdi aklından. </st><st c="603">Nerede doğmuştu, kaç kardeştiler... </st><st c="639">Öğretmenliği seviyor muydu... </st><st c="669">Ne zaman müdürlüğe terfi etmişti... </st><st c="705">Kaç yıldır çalışıyordu...</st></p>
			<p><st c="730">Masasının önündeki koltukları işaret etti. </st><st c="774">“Buyurun, oturun bakalım. </st><st c="800">Hangi konuda konuşacağız?”</st></p>
			<p><st c="826">Çocukların seçtiği başlık onu hafiften düş kırıklığına uğratmıştı ama belli etmedi. </st><st c="911">Olsun, kayıt konusu da önemliydi tabii. </st><st c="951">Kayıt şartları neydi, okulda kaç öğrenci vardı, şubelere göre dağılımı neydi? </st><st c="1029">Kayıt defterini önüne açtı. </st><st c="1057">İstatistiksel bilgileri oradan kolayca bulurdu.</st></p>
			<p><st c="1104">Yener, müdürü kuşkulandırmamak için genel bir soruyla başladı.</st></p>
			<p><st c="1167">“Her kademeden her şube için kayıtları siz mi yapıyorsunuz? </st><st c="1228">Yani bu konuda tek yetkili siz misiniz?”</st></p>
			<p><st c="1268">Müdür uzun uzun yetkilerini anlatmaya başladı. </st><st c="1316">İki yardımcısı vardı ama bütün sorumluluk ondaydı ve o olmasa hiçbir şey zamanında hallolmazdı. </st><st c="1412">Sürekli herkesi, her şeyi kendisi kontrol etmek zorundaydı. </st><st c="1472">Sabah erkenden gelip okul kapanana kadar çalışıyordu. </st><st c="1526">Öğrencilerle uğraşmak da ayrı dertti. </st><st c="1564">Hele veliler her zaman sorundu. </st><st c="1596">Son zamanlarda telefonlarda gruplar kurup birbirleriyle okul hakkında yalan yanlış yazışıp duruyor, sonra da okula veryansın ediyorlardı.</st></p>
			<p><st c="1733">Yener defterine not alırken Selin zamanın boşa geçtiğini belli etmek için Evren’e saatini işaret etti. </st></p>
			<p><st c="1837">Selin’in uyarısı üzerine hemen araya girip, “Başka sorularımız da vardı,” diye hatırlattı Evren.</st></p>
			<p><st c="1933">Müdür duraklayınca Selin atıldı. </st><st c="1967">“Kayıt yapmak iyi de, kaydını alıp okuldan ayrılmak isteyenler de oluyor mu?”</st></p>
			<p><st c="2044">“E tabii, gerekli nedenler doğduğunda veliler kayıt alıp öğrenciyi başka okula taşıyabiliyor.”</st></p>
			<p><st c="2139">Selin, müdürün konuyu başka yöne kaydırmaması için hemen asıl sormak istediği soruyu dile getirdi. </st><st c="2239">“Örneğin bu birkaç gün içinde kaydını sildirmek için başvuran oldu mu?”</st></p>
			<p><st c="2310">“Aaa evet, dün öyle bir başvuru oldu...”</st></p>
			<p><st c="2351">“Yani her öğrenci dilediği zaman kendi kaydını kolayca sildirebiliyor diyorsunuz, öyle mi?” dedi Selin. </st><st c="2456">Sesindeki düş kırıklığını hissetmemek olanaksızdı. </st></p>
			<p><st c="2507">Müdür, onların bu saflığı karşısında anlayışla gülümsedi. </st><st c="2565">“Olur mu öyle şey çocuklar? </st><st c="2593">Elbette velisinin talebi olmalı. </st><st c="2626">Öğrencinin yanında velisi yoksa işlemi gerçekleştiremeyiz.” </st></p>
			<p><st c="2686">“Son kayıt sildirme işleminin dün olduğunu söylediniz... </st><st c="2743">Velisiyle mi gelmişti?”</st></p>
			<p><st c="2766">“Ben öyle bir şey söylemedim. </st><st c="2797">Sildirme yok, sadece ‘başvuru’ oldu dedim. </st><st c="2840">Öğrencinin yanında bir aile büyüğü vardı ama velisiyle gelmesi gerektiğini hatırlattım tabii. </st><st c="2934">İşlemler için veliden imza almamız gerekir.”</st></p>
			<p><st c="2978">“Öğrencinin adı neydi?”</st></p>
			<p><st c="3002">“Aaaa bakın, bunu söyleyemem çocuklar, gizli bilgi.”</st></p>
			<p><st c="3055">Selin, öğrencinin kim olduğuyla ilgili ipucu alabilmek için biraz daha üstelemeye niyetliydi ama Yener ona kaş göz edip, kalkmaya yeltenince şaşırdı.</st></p>
			<p><st c="3205">“Ders zili çalmak üzere, biz sınıfımıza dönelim artık.” </st></p>
			<p><st c="3262">Müdürün anlatacakları bitmemişti. </st><st c="3296">“Oturun çocuklar, başka sorunuz varsa onları da yanıtlayayım. </st><st c="3358">Öğretmeninize geç kâğıdı yazarım,” diyerek onları biraz daha oyalamaya çalıştı. </st></p>
			<p><st c="3438">Yener kalkmakta kararlı görünüyordu. </st><st c="3475">Diğerlerine de kalkmaları için işaret ederken terbiyeli bir tavırla müdüre, “Verdiğiniz bilgiler Süper Gazete için yeterli, çok teşekkür ederiz,” dedi.</st></p>
			<p><st c="3626">Selin odadan çıkar çıkmaz Yener’e çıkıştı. </st><st c="3670">“Niye acele ettin öyle? </st><st c="3694">Dün başvuru yapan öğrencinin adını öğrenememiştik daha. </st><st c="3750">Elif okula geldi mi diye emin olamayız şimdi.”</st></p>
			<p><st c="3796">“Emin olabiliriz,” dedi Yener güvenle. </st><st c="3836">“Günlük kayıt defteri müdürün önünde açıktı. </st><st c="3881">Tersten okumak o kadar da zor değil. </st><st c="3918">Dünkü tarihle son sırada Elif’in adı yazılıydı, yanında da kırmızıyla soru işareti vardı.”</st></p>
			<p><st c="4008">Üç arkadaş bakıştılar. </st><st c="4032">Demek Gökhan bu kez doğru söylemişti. </st><st c="4070">Selin umudunu yitirmiş gibiydi.</st></p>
			<p><st c="4101">“Halası yaptı yapacağını. </st><st c="4128">Şaka falan değil. </st><st c="4146">Elif’i gerçekten evlendirmeye niyetli...”</st></p>
			<p><st c="4187">“Neyse ki kaydı sildirememiş henüz.”</st></p>
			<p><st c="4224">“Elif’in hedefleri, idealleri var. </st><st c="4260">Bunların hiç mi önemi yok?”</st></p>
			<p><st c="4287">“Varsay ki henüz hiç ideali yok, ne fark eder... </st><st c="4337">On dört yaşında daha... </st><st c="4361">Hepimiz çocuk sayılırız.”</st></p>
			<p><st c="4386">“Üstelik </st><span><st c="4396">yaşa dışı</st></span><st c="4405">,” diye hatırlattı Evren.</st></p>
			<p><br /><br /><br /></p>
			<p><st c="4430">Okul çıkışında Evren’le Yener, Selin’e neşesizce el sallayıp servislerine bindiler. </st><st c="4515">Canları sohbet etmek istemiyordu. </st><st c="4549">İkisi de yarı uyur yarı uyanık hâlde düşüncelere daldılar.</st></p>
			<p><st c="4607">Selin’in ruh hâli de pek farklı değildi. </st><st c="4649">Canı çok sıkkındı ve eve varana kadar serviste kimse onunla sohbete kalkışmasın diye uyuma numarası yapmaya niyetliydi. </st><st c="4769">Servisin o sırada geçtiği yolu birden tanıdı. </st><st c="4815">Daha önce Evren ve Yener’le oradan yürüyerek geçtiği yoldu. </st><st c="4875">Aklına bir fikir gelmişti.</st></p>
			<p><st c="4901">“Hey İlyas Abi, sağda uygun bir yerde dursana! </st><st c="4949">Burada ineceğim, bir işim var da...”</st></p>
			<p><st c="4985">Araç, sağa yanaşıp durdu. </st></p>
		</div>
	<div id="charCountTotal" value="5012"></div></body>
</html>
