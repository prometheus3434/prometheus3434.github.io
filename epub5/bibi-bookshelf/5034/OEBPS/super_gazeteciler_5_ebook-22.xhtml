<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-22</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-22" xml:lang="tr-TR">
		<div>
			<p><br /><br /><br /></p>
			<p id="_idParaDest-21"><st c="0">Bardak Taşıyor</st></p>
			<p><br /><br /><br /></p>
			<p><st c="15">Üç arkadaş, çarşamba sabahı ilk ders başlamadan önce sınıfta buluştuklarında Elif’i yine ortalarda göremediler. </st></p>
			<p><st c="128">“Aaa bu kadarı da fazla ama!”</st></p>
			<p><st c="157">“Geçen cumadan beri yok!</st></p>
			<p><st c="182">“Evet yaaa, bugün dördüncü gün oluyor. </st><st c="222">Sınav senesinde bu kadar devamsızlık da olmaz ki.”</st></p>
			<p><st c="272">“Sultan Hala pazartesi geldiğinde müdürü kayıt sildirmeye razı edemedi ama anlaşılan Elif’i okula yollamaya da niyeti yok.”</st></p>
			<p><st c="396">“Acaba bütün bunlardan Süleyman Efendi’nin haberi var mıdır?”</st></p>
			<p><st c="458">“E Sümbül Teyze biliyor ya, ona söylemiştir.”</st></p>
			<p><st c="504">“Bence o lanet hala onu da ne yapıp edip susturmuştur. </st><st c="560">Kadıncağız, aile büyüğü sözünü dinlemeye kodlanmış bir kez.”</st></p>
			<p><st c="620">“Bakın ne diyeceğim... </st><st c="644">Gidip bizim rehberlik öğretmenine danışsak mı? </st><st c="691">Her zaman der ya, ‘Sizi üzen sorunlarınızı getirin, benim kucağıma koyun, birlikte çözelim...’ diye.”</st></p>
			<p><st c="792">Daha fazla gecikmeden mutlaka bir şeyler yapmaları gerektiğinin üçü de farkındaydı ama o âna kadar kendi başlarına işe yarar bir fikir üretebilmiş değillerdi. </st><st c="952">Bu nedenle Yener’in önerisi diğerlerine de cazip geldi.</st></p>
			<p><st c="1007">Ders zili çalmıştı, ama sınıflarına gitmek yerine rehberliğin yolunu tuttular. </st></p>
			<p><st c="1087">Ayşen Öğretmen onları yarı şaşkın, yarı gülümseyerek karşıladı.</st></p>
			<p><st c="1150">“Dersiniz yok mu sizin gençler? </st><st c="1183">Zil çaldı, fark etmediniz mi yoksa?”</st></p>
			<p><st c="1219">“Teneffüs arası kalabalık olur diye şimdi geldik,” dedi Selin. </st><st c="1283">“Çok önemli ve çok özel bir konu konuşmak istiyoruz çünkü...” </st></p>
			<p><st c="1345">Evren’le Yener başlarını sallayarak Selin’in sözlerini desteklediler.</st></p>
			<p><st c="1414">Ayşen Öğretmen meraklanmıştı. </st><st c="1445">“Tamam, oturun bakalım.”</st></p>
			<p><st c="1469">Üç arkadaş sözü birbirlerinden alarak, Sultan Hala’nın gelişinden başlayıp tüm bildiklerini anlattılar. </st></p>
			<p><st c="1574">Evren tam, “Selin’in resimleri...” diyerek diğer konuya da girecekti ki Selin kaş göz ederek onu susturdu. </st><st c="1681">Şimdi resim hırsızlığıyla Ayşen Öğretmen’in kafasını bulandırmaya gerek yoktu. </st><st c="1760">Nişan düğün konusu çözülsün, ona da sıra gelecekti elbet. </st></p>
			<p><st c="1818">Duydukları karşısında Ayşen Öğretmen’in yüz ifadesi şaşkınlıktan kızgınlığa kaymıştı.</st></p>
			<p><st c="1903">“Çocuklar, böyle bir durumla ilk kez karşı karşıya geliyorum. </st><st c="1966">Çok haklısınız; bu, önemli ve hassas bir konu. </st><st c="2013">Bana gelmekle çok iyi ettiniz. </st><st c="2044">Daha fazla gecikmeden bu konuya derhâl el koymak gerek. </st><st c="2100">Nasıl bir yol izlemeliyiz, bir düşünelim bakalım.”</st></p>
			<p><st c="2150">Ayşen Öğretmen durakladı, düşüncelere dalmış gibiydi. </st><st c="2205">Sonra, “Aile Bakanlığına başvurabiliriz ama suçun kesinleşmesi için bilginin doğru olup olmadığının araştırılması gerekecek tabii. </st><st c="2336">Aile üyeleri ifade verip bu bilgiyi onaylarlar mı?” </st></p>
			<p><st c="2388">“O kolay. </st><st c="2398">Elif’in kardeşi Arif kesin bir bir yumurtlar her şeyi. </st><st c="2453">Biz de önce ondan öğrenmiştik zaten.”</st></p>
			<p><st c="2490">“Çocukların sözü geçerli olmaz. </st><st c="2523">İnanın, siz gençlerin söylediklerine bile güven duymayan o kadar çok yetişkin var ki... </st><st c="2611">Ah bir bilseniz, bazen burada nasıl ebeveynlerle karşılaşıyorum... </st><st c="2678">Büyük olasılıkla kendi gençliklerinde yaşadıkları güvensizlikleri yansıtıyorlar kendi çocuklarına...”</st></p>
			<p><st c="2779">“İki gün önce Elif’in annesiyle konuşmamızı anlatmıştık ya, bu duruma o da kesinlikle karşı.”</st></p>
			<p><st c="2873">“Soruşturulduğunda eşini ve görümcesini ihbar eder mi? </st><st c="2929">Ne dersiniz?”</st></p>
			<p><st c="2942">Üç arkadaş birbirlerinden onay almak istercesine bakıştılar. </st><st c="3004">Sonra, “Pek sanmıyoruz,” dediler. </st><st c="3038">“O korkunç hala onu da susturur.”</st></p>
			<p><st c="3071">Evren, “Aile büyüklerinin sözü dinlenirmiş falan...” dedi küçümser bir tavırla. </st></p>
			<p><st c="3152">Yener, öğretmenin karşısında olduklarını unutup kızgınlıkla, “O aile büyüğü kafayı yemiş bile olsa,” diye ekledi.</st></p>
			<p><st c="3265">Ayşen Öğretmen ne yapabileceği konusunda düşünmekte olduğundan, Yener’in sözlerini duymamış gibiydi, “Babası da öyle düşünüyor o zaman, öyle mi diyorsunuz?” dedi.</st></p>
			<p><st c="3428">“Onunla konuşmadık ama gidip konuşabiliriz,” dedi Evren.</st></p>
			<p><st c="3485">Selin, “Babası belediyede çaycı,” diye açıkladı. </st><st c="3535">“Geçen dönem Süper Gazete’yi hazırlarken belediyeye epey gidip geldik. </st><st c="3606">Belediye Başkanı’nın oğlunu kaçıranları ortaya çıkarmıştık, o haberi okumuşsunuzdur.”</st></p>
			<p><st c="3691">“Park alanını ele geçirmek isteyen arazi mafyasının işiydi o,” diye hatırlattı Yener.</st></p>
			<p><st c="3777">Evren de, “Parkta yasa dışı çalıştırılan imalathaneyi de unutmayalım,” diye ekledi.</st></p>
			<p><st c="3861">“Evet hepsini okudum tabii ki,” dedi Ayşen Öğretmen. </st><st c="3915">“Geçen yıl gazeteniz öğretmenler arasında çok popülerdi. </st><st c="3972">Hepimiz merakla okuyorduk haberleri.”</st></p>
			<p><st c="4009">Evren, öğretmenin aynı fikirde olup olmadığını anlamak için önerisini yineledi. </st><st c="4090">“O zaman bundan sonraki adımımız Elif’in babasıyla konuşmak olmalı, değil mi?”</st></p>
			<p><st c="4168">Ayşen Öğretmen randevu alıp öncelikle Belediye Başkanı’yla bu konuyu görüşebileceğini söyleyince üçü de aynı anda, “Bizim Hakkı Bey’le aramız iyi, randevuya gerek yok, görüşme isteğimizi her zaman kabul eder,” dediler. </st></p>
			<p><st c="4388">Ayşen Öğretmen, “Bugün okul çıkışında bir işim var, onu ertelemeye çalışayım. </st><st c="4466">Olmazsa yarın okul çıkışında gideriz,” diye plan yapmaya çalışıyordu ki Selin hemen itiraz etti. </st><st c="4563">“Zaten çok zaman kaybettik öğretmenim, hem Hakkı Bey’i yerinde bulup bulmayacağımız da belli değil. </st><st c="4663">Bence biz hemen şimdi gidip şansımızı deneyelim.” </st></p>
			<p><st c="4713">Yener şaşırmıştı. </st><st c="4731">Selin’in yıl boyunca ders kaçırmamaya ne kadar dikkat ettiğini bilirdi. </st><st c="4803">“Nasıl yani, dersleri asacak mısın? </st><st c="4839">Emin misin?” </st></p>
			<p><st c="4852">“Bu konu öncelikli... </st><st c="4874">yeterince geciktik zaten,” dedi Selin.</st></p>
			<p><st c="4912">Ayşen Öğretmen ne yapması gerektiği konusunda bocalar gibiydi. </st><st c="4976">“Peki ama oraya nasıl gideceksiniz?” diye sordu. </st><st c="5025">Gençlerin güvende olacaklarından emin olmak istiyordu.</st></p>
			<p><st c="5079">“Merak etmeyin öğretmenim, babamın şoförü Sedat Amca’yı çağıracağım. </st><st c="5149">Bizi götürüp getirir, hiç sorun olmaz.”</st></p>
			<p><st c="5188">Evren, “Peki ama okuldan nasıl çıkacağız. </st><st c="5231">Güvenliğe görünmeden kaçamayız ki,” diye hatırlattı.</st></p>
			<p><st c="5283">“O konuda ben yardımcı olabilirim,” dedi Ayşen Öğretmen. </st><st c="5341">“Size çıkış kâğıdı yazarım, ama bu yüzden büyük sorumluluk alıyorum, lütfen çok dikkatli olun.” İzin kâğıdını uzatırken de, “Elif’in babasıyla konuşmayı bana bırakın,” diye tembihledi. </st><st c="5526">“Birazdan bir veli görüşmem var, şimdi okuldan çıkamam ama onunla konuşmak için en kısa zamanda bir fırsat yaratacağım.”</st></p>
		</div>
	<div id="charCountTotal" value="5646"></div></body>
</html>
