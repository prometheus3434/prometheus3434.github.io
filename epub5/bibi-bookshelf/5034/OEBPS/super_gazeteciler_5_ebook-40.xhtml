<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-40</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-40" xml:lang="tr-TR">
		<div>
			<p><br /><br /><br /></p>
			<p id="_idParaDest-39"><st c="0">Telefon Trafiği</st></p>
			<p><br /><br /><br /></p>
			<p><st c="16">Elif eve girdiğinde, halasının eliyle saati işaret ederek geç kaldığını ima etmesine aldırmadı, Selin’e telefon edip Yener’in sokakta onları beklediğini haber verdi. </st><st c="183">Halası anlamasın diye durumu İngilizceyle, olabilecek en kısa sözcüklerle iletmişti. </st><st c="268">Sultan Hala konuşmalardan bir anlam çıkaramasa da söylenmeden edemedi. </st><st c="339">“Aileden izin almadan telefonla mı konuşulurmuş? </st><st c="388">Ana babanız sizi fazla boş bırakmışlar...”</st></p>
			<p><st c="430">Arif, halasına yaranmak için hemen atıldı. </st><st c="474">“Ben izin almadan kullanmam telefonu, hep sorarım.”</st></p>
			<p><st c="525">“Sen sus bakayım,” dedi Sultan Hala. </st><st c="563">Sümbül Hanım servisten dönmese daha uzun süre ikisine birden söylenmeyi sürdürecekti, ama gelininin geldiğini görünce, yüzünü asıp televizyonu açtı, karşısına oturdu. </st></p>
			<p><st c="730">Elif, annesine, “Bizim sınıftaki Merve’nin annesini tanıyor musun?” diye sordu. </st></p>
			<p><st c="810">“Hangi Merve bu?”</st></p>
			<p><st c="827">“Aman anneee, sanki bildiğimiz başka Merveler varmış gibi... </st><st c="889">Birkaç sokak ötemizde oturuyorlar. </st><st c="924">Bazen yolda karşılaşıp birlikte yürüyoruz, görmüşsündür.”</st></p>
			<p><st c="981">“Nihal Hanım’a temizliğe gelen yeni biri var, kızı sizin okuldaymış. </st><st c="1051">O olabilir mi? </st><st c="1066">Adı neydi?”</st></p>
			<p><st c="1077">“Merve dedim ya.”</st></p>
			<p><st c="1095">“Annesinin adını soruyorum.”</st></p>
			<p><st c="1124">“Onu bilmiyorum. </st><st c="1142">Babası hastaymış dediler de merak ettim.”</st></p>
			<p><st c="1183">“Evet evet, Zeynep Hanım’dır o zaman. </st><st c="1222">Geçen gün Nihal Hanım’dan çıkmıştı, kapıda karşılaştık. </st><st c="1278">Çok üzgündü. </st><st c="1291">Hatırını soracak oldum, başladı ağlamaya. </st><st c="1333">Kocası kaza geçirmiş, çalışamıyormuş. </st><st c="1371">Kendisi ev temizliğine başlamış ama hastayı yalnız bırakamadığı için köyden eşinin kız kardeşini çağırmış yardıma. </st><st c="1486">Çok üzüldüm, içim acıdı, teselli için elimden bir şey de gelmedi.”</st></p>
			<p><st c="1552">Sultan Hala dayanamayıp söze karıştı. </st><st c="1591">“Sen önce kendi ailenin hâline acı. </st><st c="1627">Kız kendi başına, ya sokaklarda ya telefonda, oğlan desen top peşinde...”</st></p>
			<p><st c="1700">Sümbül Hanım yanıt vermedi. </st><st c="1729">Elif de eline kitabını alıp okur gibi yaptı ama aslında düşüncelere dalmıştı. </st><st c="1807">‘Babasının kız kardeşi... </st><st c="1833">hala oluyordu, değil mi?’ diye geçirdi içinden. </st><st c="1881">‘Merve’nin halası...’</st></p>
			<p><st c="1902">***</st></p>
			<p><st c="1906">Yener evin kapısında belediye aracından indiğinde, babasını yolun karşısına park ettiği arabasında oturmuş, onu beklerken buldu.</st></p>
			<p><st c="2035">“Nerde kaldın Yener? </st><st c="2057">Annen bu saate kadar eve çoktan gelmiş olacağını söylemişti.”</st></p>
			<p><st c="2118">Hafta sonunda babasına gideceği Yener’in tamamen aklından çıkmıştı. </st><st c="2187">Sabah annesine valiz hazırlamak için işten erken çıkıp gelmesine gerek olmadığını, okul dönüşü kendisinin hazırlayabileceğini söylemişti. </st><st c="2325">Annesine kalsa, yedeğin de yedeği olarak bir sürü şey verirdi yanına. </st></p>
			<p><st c="2395">“Hemen gelirim,” deyip eve koştu. </st><st c="2429">Sırt çantasını boşalttı, aklına gelen birkaç eşyayı içine tıkıştırdı. </st><st c="2499">En üste de test kitabını koydu. </st><st c="2531">Muhtemelen bütün hafta sonu sıkıntıdan patlayacaktı. </st><st c="2584">Bari test çözerek zamanını değerlendirirdi. </st><st c="2628">Babasını daha fazla bekletmemek için çarçabuk kapıdan fırladı.</st></p>
			<p><st c="2690">***</st></p>
			<p><st c="2694">Selin eve ulaşır ulaşmaz çantasını bir köşeye fırlatıp hemen Yener’i aradı. </st><st c="2771">Merak içindeydi. </st><st c="2788">Yener arabada inat etmiş, hırsızın kim olduğunu bir türlü söylememişti ama Selin telefonda ne yapıp edecek ismi ağzından alacaktı.</st></p>
			<p><st c="2918">Telefonu çaldırdı çaldırdı... </st><st c="2949">“Tuhaf şey. </st><st c="2961">Az önce kapısında bıraktık onu, evde olmalı.” Tekrar aradı, yine açılmadı. </st></p>
			<p><st c="3036">Evren’in numarasını tuşladı. </st><st c="3065">“Atölyede neler olduğunu merak ediyordum ama şimdi Yener’i daha çok merak etmeye başladım. </st><st c="3156">Nerede olabilir bu çocuk?”</st></p>
			<p><st c="3182">Evren, “Ben şimdi gidip bakarım,” dedi. </st><st c="3223">“Tuvalete elinde kitapla girdiyse zamanı unutmuştur.”</st></p>
			<p><st c="3276">Evden çıkıp karşıya geçti, Yenerlerin kapı zilini uzun uzun çaldı. </st><st c="3344">Evde kimse yoktu.</st></p>
		</div>
	<div id="charCountTotal" value="3361"></div></body>
</html>
