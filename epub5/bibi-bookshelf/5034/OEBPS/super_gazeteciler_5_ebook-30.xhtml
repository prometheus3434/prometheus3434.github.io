<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-30</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-30" xml:lang="tr-TR">
		<div>
			<p><br /><br /><br /></p>
			<p id="_idParaDest-29"><st c="0">Günün Sürprizi</st></p>
			<p><br /><br /><br /></p>
			<p><st c="15">Servis arabasından inen Selin’i okulun kapısında bir sürpriz bekliyordu. </st></p>
			<p><st c="89">“Aaa Elif!” </st></p>
			<p><st c="101">Selin koşarak arkadaşının boynuna sarıldı. </st><st c="144">“Neler oldu Elif? </st><st c="162">Nasıl kurtuldun evden? </st><st c="185">Seni çok merak ettik.”</st></p>
			<p><st c="207">“Tamam ama çift baskı olmasın diye Yener’le Evren’i de bekleyelim, hepinize aynı anda anlatayım.”</st></p>
			<p><st c="305">Çok geçmeden diğer servis de yolun başında göründü.</st></p>
			<p><st c="357">“İşte geliyorlar...”</st></p>
			<p><st c="378">Elif’i karşılarında görmek onları da çok sevindirmişti.</st></p>
			<p><st c="434">“Bizi çok üzdün kızım,” dedi Yener şaka yollu. </st><st c="482">“Kaç gündür okulda yoktun.”</st></p>
			<p><st c="509">Evren, “Şu nişanlanma işinden kurtuldun artık, değil mi?” diye sordu umutla.</st></p>
			<p><st c="586">“Tam değil,” dedi Elif. </st><st c="611">“Ama Hakkı Bey mutlaka bir yolunu bulacak, tabii sayenizde.”</st></p>
			<p><st c="671">Üçü de sabırsızlık içindeydiler. </st><st c="705">“Haydi, ders ziline yakalanmadan hemen anlat bize her şeyi. </st><st c="765">Meraktan ölüyoruz.”</st></p>
			<p><st c="784">“Aslını söylemek gerekirse ben de çok şey bilmiyorum ama bildiğim kadarını anlatayım,” dedi Elif. </st><st c="883">“Dün halamla gittiğimiz çarşıdan saçma sapan malzemelerle döndük. </st><st c="949">Nişan bohçası düzülecekmiş. </st><st c="977">O da ne demekse... </st><st c="996">Eve döndüğümüzde babamı bizi beklerken bulduk. </st><st c="1043">Belediye Başkanı, halamla konuşmak istiyormuş. </st><st c="1090">Halam hemen nazlanmaya başladı. </st><st c="1122">Yok çarşıda dolaşmaktan çok yorulmuşmuş, yok ayakları ağrıyormuş, yok başı da tutmuşmuş. </st><st c="1211">Babam yutmadı tabii, ‘Beni kızımdan ediyorsun bir de işimden mi edeceksin!’ diye öyle bir bağırdı ki, halamın nutku tutuldu. </st><st c="1336">Babamdan böyle bir tepki beklemiyordu. </st><st c="1375">Ben de çok şaşırdım. </st><st c="1396">O güne kadar eve hep geç döndüğünden, çoğu kez biz uyumuş oluyorduk, dolayısıyla ablasıyla karşılıklı oturup iki cümle laf etmişliği yoktu. </st><st c="1536">Halam, babamın öfkesinden mi çekindi, yoksa şaşkınlığına mı yenik düştü bilmem, ses çıkaramadı, kös kös peşinden yürüdü, çıkıp gittiler.”</st></p>
			<p><st c="1673">“Eee sonra?”</st></p>
			<p><st c="1686">“Sonrası... </st><st c="1699">Karşınızdayım işte.”</st></p>
			<p><st c="1719">“Tamam onu görüyoruz herhâlde. </st><st c="1751">Belediyede neler oldu, neler konuşuldu, onu merak ediyoruz.”</st></p>
			<p><st c="1811">“Orasını bilmem. </st><st c="1829">Birkaç saat sonra döndüler. </st><st c="1857">Babam sabah okula gitmek için çantamı hazırlamamı söyledi. </st><st c="1916">Halamsa bana ters ters bakıp durmadan </st><span><st c="1954">çık çık çık</st></span><st c="1965"> diye dilini döndürüp tuhaf sesler çıkardı.”</st></p>
			<p><st c="2009">“Ayy ne biçim hala. </st><st c="2030">Senin iyiliğini isteyeceği yerde...”</st></p>
			<p><st c="2066">“Kendi bakış açısına göre bana acayip bir iyilik sunmuş. </st><st c="2124">Hayatı algılayışı farklı yani, büyüklerinden öyle öğrenmiş. </st><st c="2184">Aman boşverin, şimdi buradayım ya... </st><st c="2221">Günlerdir tepemdeydi halam, evde patlamak üzereydim yeminle. </st><st c="2282">Okulu da sizi de çok özledim...”</st></p>
			<p><st c="2314">Gökhan’la Kerem servislerinden indiler. </st><st c="2355">Elif’i görünce Gökhan şaşkınlıkla, “Aaa Elif, ne işin var senin burada?” dedi. </st><st c="2434">“Hani başka okula gidiyordun?” </st></p>
			<p><st c="2465">Kerem, Gökhan’ın sözlerine karşı bir espri üretmese rahat etmezdi. </st><st c="2532">“Kabul ettiklerine bin pişman olup geri yollamışlardır bunu,” dedi.</st></p>
			<p><st c="2599">Elif okula gelmekten o kadar mutluydu ki onların alaylarına aldırmadı, aksine, “Ay valla sizin bu gıcıklığınızı bile özlemişim,” dedi.</st></p>
			<p><st c="2734">Sınıfa girer girmez karşılarında Zerrin’i buldular. </st><st c="2787">“Sergideki resmin çoook berbat Selin, iğğğrenç.” </st></p>
			<p><st c="2836">Selin kıpkırmızı oldu. </st><st c="2859">“Ne? </st><st c="2864">Hangi resim... </st><st c="2879">ne... </st><st c="2885">nerede” diye kem küm etti. </st><st c="2912">Zerrin, çantasında taşıdığı ruloyu mu fark etmişti yoksa? </st><st c="2970">Onu Elif’e gösterip yaptığının nedenlerini açıklamasını isteyecekti ama henüz o fırsatı bulamamıştı ki... </st><st c="3076">Elif ne zamandan beri ilk kez o gün geliyordu okula.</st></p>
			<p><st c="3128">“Sergiye asılı resmin işte,” dedi Zerrin. </st><st c="3171">“Kötünün kötüsü, uyduruk bir çizim.” Söylediklerinden büyük keyif alıyor gibiydi.</st></p>
			<p><st c="3252">“Sergide resmim yok ki, eee... </st><st c="3284">şey...” Elif yanındaydı. </st><span><st c="3309">Çalındı </st></span><st c="3317">sözcüğünü kullanarak onu herkesin içinde utandırmak istemedi. </st><st c="3379">“... </st><st c="3384">yine biri aldı onu,” diye tamamladı cümlesini.</st></p>
			<p><st c="3430">“Ne yani, ben yalan mı söylüyorum, git kendin bak,” dedi Zerrin sinirle.</st></p>
			<p><st c="3503">“Ben de yalan söylemiyorum ki.” </st></p>
			<p><st c="3536">“Öfff Selin, yeter ama, baydı artık bu numaran. </st><st c="3584">Kim bilir hangi ressama çizdiriyorsun, Muazzez Öğretmen de sen yaptın sanıp sergiye asıyor. </st><st c="3676">Sonra da alıp sahibine geri götürüyorsun. </st><st c="3718">Ama bu kez belli ki kendin yapmışsın, uyduruk ötesi bir resim...”</st></p>
			<p><st c="3783">Zerrin’in yorumlarını duyan Desen, “O benim resmim,” dedi ağlamaklı. </st><st c="3853">“Yeri boş kalmıştı, ben de öğretmenden izin alıp kendi resmimi astım. </st><st c="3923">O kadar kötü mü gerçekten?”</st></p>
			<p><st c="3950">“Sence, Selin’in hayalî hırsızı senin resmini niye çalmamış acaba?” dedi Zerrin alaylı bir ifadeyle. </st><st c="4052">“Beğenmediğinden olmasın?”</st></p>
			<p><st c="4078">Desen, resmiyle ilgili bu olumsuz yorumlara çok üzülmüştü. </st><st c="4138">Gözlerinde biriken yaşları koluna sildi.</st></p>
			<p><st c="4178">Ders zili çalınca herkes yerine geçti. </st><st c="4218">Selin de diğerleri gibi sırasına oturup çantasından kitabını çıkardı, kalemlerini masanın üzerine koydu. </st><st c="4323">Çantasındaki ruloya takıldı gözü. </st><st c="4357">“Elif’e gösterince ne tepki verecek bakalım,” diyerek ruloyu da çıkarıp masanın altındaki rafa yerleştirdi.</st></p>
			<p><st c="4464">Elif’in ders boyunca sürekli sırıttığını gören fen öğretmeni alıngan bir ifadeyle, “Neden gülüyorsun Elif?” dedi. </st><st c="4579">“Yoksa besin zinciriyle ilgili anlattıklarımı çok mu komik buldun?” </st></p>
			<p><st c="4647">“Güldüğümün farkında değilim öğretmenim,” dedi Elif neşeyle. </st><st c="4708">“Okula gelebildiğim için çok mutluyum da, ondandır.” </st></p>
			<p><st c="4761">Emine, “Delirmiş bu kız,” diye mırıldandı. </st><st c="4804">“Ben burada depresyona gireceğim, kız mutluluktan söz ediyor, hayret bir şey!”</st></p>
			<p><st c="4882">Teneffüs zili çalınca Selin, Desen’e sergi alanına birlikte gitmeyi önerdi. </st><st c="4959">Onun ilgisi karşısında şaşıran Desen, “Gerçekten mi?” dedi. </st><st c="5019">“Zerrin çok berbat olduğunu söyledi. </st><st c="5056">Ben de gidip indirecektim zaten resmi.”</st></p>
			<p><st c="5095">Selin’in içinden, ‘Belki onun resmi de çalınmıştır,’ diye geçiyordu. </st><st c="5165">Ancak resim panodaydı, kimse ellememişti. </st><st c="5207">Desen’in ilk astığı gibi, hafif sağa doğru eğri duruyordu.</st></p>
			<p><st c="5265">Selin iğneleri çıkarıp resmi düzeltti, yeniden iğneledi. </st><st c="5323">İçinden Zerrin’e kısmen hak verse de aslında o kadar da kötü bir resim olmadığını düşündü. </st><st c="5414">Belki biraz renklerle oynansa, biraz da gölgeler doğru kullanılsa... </st></p>
			<p><st c="5483">“Bak ne diyeceğim Desen...” dedi Selin. </st><st c="5523">“Eğer resimde kendini geliştirmek istiyorsan sana bu konuda birkaç kitap verebilirim. </st><st c="5609">Ayrıca ders de alabilirsin. </st><st c="5637">İlle ressam olmak şart değil ki, akıldan geçenleri görsel olarak kâğıda dökebilmek de mutluluk verir.”</st></p>
			<p><st c="5739">Desen gülümsedi. </st></p>
		</div>
	<div id="charCountTotal" value="5757"></div></body>
</html>
