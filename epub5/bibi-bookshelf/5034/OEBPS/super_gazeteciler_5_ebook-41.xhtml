<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-41</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-41" xml:lang="tr-TR">
		<div>
			<p><br /><br /><br /></p>
			<p id="_idParaDest-40"><st c="0">Baba Evi</st></p>
			<p><br /><br /><br /></p>
			<p><st c="9">Yener daha önce babasının evine hiç gitmemişti, o güne kadar nerede oturduğunu bile bilmiyordu. </st><st c="106">İşi nedeniyle uzun süre farklı şehirlerde yaşamış, Bahar’la tanışınca işinden ayrılıp yerleşik bir hayata geçmişti.</st></p>
			<p><st c="221">Araba iki katlı bir evin önünde durdu.</st></p>
			<p><st c="260">“İşte burası. </st><st c="275">Bahar içeridedir. </st><st c="293">Seni heyecanla bekliyor.”</st></p>
			<p><st c="318">Yener, babasının sözlerinin doğru olmadığını düşündü; Bahar’ın hiç de çocuk severmiş gibi bir havası yoktu. </st></p>
			<p><st c="427">Kapıyı yabancı biri açtı. </st><st c="453">Onu, “Ayşe Hanım, ev işlerine bakan yardımcımız,” diye tanıttı Erkan Bey. </st><st c="527">“Eşi Soner de bahçe ve havuzla ilgilenir.”</st></p>
			<p><st c="569">Yener şaşırmıştı. </st><st c="588">‘Daha küçük bir evde otursalar, ev işlerini de kendileri halletseler krediye ihtiyaçları olmazdı,’ diye düşündü. </st></p>
			<p><st c="701">Bahar onu abartılı bir coşkuyla karşılayıp hemen üst kattaki odasına çıkardı. </st><st c="779">“Burası artık senin odan,” dedi. </st><st c="812">“Geleceksin diye baştan aşağı senin için yeniledik.”</st></p>
			<p><st c="864">Halısından duvarlarına kadar her şey mavi tondaydı. </st><st c="917">Çizgi roman karakterleriyle bezeli yatak örtüsü, araba desenli duvar kâğıtları, dinozorlu perdeler... </st><st c="1019">Kitap raflarında dizili pelüş ayılar, tavşanlar; kurmalı robotlar, arabalar... </st><st c="1098">Genç odasından çok, bebek odasını andırıyordu.</st></p>
			<p><st c="1144">“Boşuna masraf etmişsiniz,” diye mırıldandı. </st><st c="1190">“Burada uzun zaman kalmayacağım.”</st></p>
			<p><st c="1223">“Ben de öyle umuyorum,” dedi Bahar. </st><st c="1260">“Yakında işlerim yoğunlaşacak, çoluk çocuğa ayıracak zamanım olmayacak. </st><st c="1332">O zaman annenle kalman senin için daha iyi olur tabii. </st><st c="1387">Ama her şey annene bağlı...”</st></p>
			<p><st c="1415">Yener çenesini tutamayıp, “Kredi konusunda o kadar umutlu olmayın,” diye yumurtladı. </st><st c="1501">“Annem çıkmaz diyor.”</st></p>
			<p><st c="1522">Bahar, Yener’e kızgınlıkla baktı. </st><st c="1557">Hiçbir şey söylemeden, sinirle kapıyı çarparak odadan çıktı. </st><st c="1618">Merdivenlerden inerken eşiyle bağıra çağıra konuşmaları, kapısı kapalı olmasına rağmen Yener’in kulağına kadar geliyordu.</st></p>
			<p><st c="1739">“Hani konuşup halledecektin. </st><st c="1769">Ne inatçı kadınmış bu. </st><st c="1792">Alt tarafı bir kredi. </st><st c="1814">Bu kadar nazlanılır mı canım! </st><st c="1844">Ama dedim sana, oğlu da o da cingöz. </st><st c="1881">Beni üzmek için bilhassa yapıyorlar.”</st></p>
			<p><st c="1918">“Sakin ol canım,” diye onu yatıştırmaya çalıştı Erkan Bey. </st><st c="1978">“Elbet halledeceğiz, yeter ki sen üzülme.”</st></p>
			<p><st c="2020">Erkan Bey, eşini sakinleştirince oğluyla konuşmak için yukarıya çıktı.</st></p>
			<p><st c="2091">Yener yatağına oturmuş, tüm hafta sonunu orada nasıl geçireceğini kara kara düşünüyordu.</st></p>
			<p><st c="2180">“Yenerciğim, bana yardımcı ol lütfen. </st><st c="2219">Bahar’ı görüyorsun, çok üzülüyor. </st><st c="2253">Annene söylesen de bu konuda bize daha fazla zorluk çıkarmaktan vazgeçse. </st><st c="2327">Artık başka bir ailem var, beni geri kazanacağını düşünerek Bahar’ın başarısını engellemesin.”</st></p>
			<p><st c="2421">Yener babasına hayretle baktı. </st><st c="2453">Annesi, yıllardır onu arayıp sormayan, oğlunun yetişmesinde sorumluluk almamış olan bir adamı niye geri istesindi ki? </st><st c="2571">Bunu babasının yüzüne vurmak istemedi, onun yerine laf olsun diye, “Bu kredi niye bu kadar önemli ki?” diye sordu. </st></p>
			<p><st c="2686">“İspanya satışının durdurulması büyük düş kırıklığı oldu Bahar için. </st><st c="2755">İç piyasada da kitaplarının satışı düşünce bunalıma girdi. </st><st c="2814">Psikoloğu yeni bir işle oyalanmasını salık verdi. </st><st c="2864">O da alacağı parayla yeni bir iş kuracak.”</st></p>
			<p><st c="2906">Yener’in umurunda değildi ama babası memnun olsun diye ilgileniyormuş gibi, “Ne işi bu?” diye sordu.</st></p>
			<p><st c="3007">“Atölye açacak.”</st></p>
			<p><st c="3024">“Nasıl yani, marangoz atölyesi, oto tamir atölyesi falan gibi mi?”</st></p>
			<p><st c="3091">“Çok komik çocuksun Yener. </st><st c="3119">Hiç olur mu öyle şey? </st><st c="3141">Atölye işte... </st><st c="3156">Mezun olanlara diploma falan veriliyor.”</st></p>
			<p><st c="3196">“Yani ne yapılacak bu atölyede? </st><st c="3229">Takı, resim, seramik, yemek...” </st></p>
			<p><st c="3261">“Yaratıcı yazarlık atölyesi açacak tabii ki. </st><st c="3306">Bugüne kadar bu konuda edindiği deneyimleri heveslilere aktararak onlara yol gösterecek. </st><st c="3395">Hatta ileride yayınevi kurup atölyeye katılanların kitaplarını basmayı bile düşünüyoruz. </st><st c="3484">O zaman gör bak, nasıl dolup taşar Bahar’ın atölyeleri.”</st></p>
			<p><st c="3540">“İlginç,” dedi Yener. </st><st c="3563">“Yazmak zaten yaratıcılık ister diye düşünürdüm. </st><st c="3612">Demek yaratıcılık parayla da öğrenilebiliyor, iyi işmiş.” </st></p>
			<p><st c="3670">“Evet, hesapladık, çok iyi iş. </st><st c="3701">Her gün 15 kişiye 4 oturum yapsa, her ders için adam başı... </st><st c="3762">hmmm...”</st></p>
			<p><st c="3770">Erkan Bey tatlı hayallere dalmıştı ki Yener, “Peki ama, bu iş için kredi çekmeye gerek yok ki,” dedi.</st></p>
			<p><st c="3872">“Olur mu canım, sürü sepet benzer atölyeler, kurslar var. </st><st c="3931">Öğrencileri kendi atölyesine çekmek için diğerlerinden daha cazip şeyler sunmak zorunda. </st><st c="4020">Manzarası güzel bir daire bulduk. </st><st c="4054">Pencereden bak bak roman yaz, öyle ilham verici. </st><st c="4103">Kapora verdik, ödemeyi tamamlamak için de kredinin onaylanmasını bekliyoruz. </st><st c="4180">Orası dayanıp döşenecek, yeni kıyafetler, takılar, ayakkabılar alınacak... </st><st c="4255">Her gün işe gidip gelmeye başlayınca Bahar’a ayrı bir araba da gerekecek. </st><st c="4329">Sen arkadaşlarınla gez eğlen, senin için hayat güzel tabii. </st><st c="4389">Her şey ne kadar pahalı haberin yok.”</st></p>
			<p><st c="4426">Yener, “Baba,” dedi. </st><st c="4448">“Bahar bu işi çevrimiçi yapamaz mı? </st><st c="4484">O zaman bu masrafların hiçbirine gerek kalmaz.”</st></p>
			<p><st c="4531">Babası hayretle baktı Yener’e. </st><st c="4563">“Nasıl yani? </st><st c="4576">Ne demek o?”</st></p>
			<p><st c="4588">“Yani çeşitli programlar var. </st><st c="4619">İnternet üzerinden yapıyorsun dersleri. </st><st c="4659">Kimse evinden çıkmadığı için giyinip süslenmesi gerekmiyor. </st><st c="4719">Atölyeleri çevrimiçi yaparsa, ne iş yerine, ne arabaya, ne mobilyaya ihtiyaç olur. </st><st c="4802">Üstelik yol masrafı da yok, trafikte zaman kaybetmek de.”</st></p>
			<p><st c="4859">Erkan Bey’in yüzü aydınlandı, “Hay aklınla bin yaşa,” dedi. </st><st c="4920">“Ama bunu Bahar’a kabul ettirmek gerek.” Çenesini kaşıdı, bir süre düşündü. </st><st c="4996">“Bu işlerden anlayan bir uzman da bulmak gerekecek.”</st></p>
			<p><st c="5048">“Ben yaparım baba. </st><st c="5068">Programları indiririm. </st><st c="5091">Afişleri, tanıtımları hazırlarım. </st><st c="5125">Sonra iş, sosyal medyanın her kanalından duyuru yapmaya kalır.”</st></p>
			<p><st c="5188">Erkan Bey hayretle oğluna baktı. </st><st c="5222">“Kim? </st><st c="5228">Sen mi yapacaksın?” </st></p>
			<p><st c="5248">Yener, “Baba sen gençleri tanımıyorsun. </st><st c="5288">İstesek neler başarabileceğimizi bir bilsen... </st><st c="5335">Biz hepimiz zaten bilgisayar sihirbazıyız,” dedi gururla.</st></p>
			<p><st c="5392">Yapılacak masraflar için borca girmekten kurtulma fikri Erkan Bey’i çok keyiflendirmişti. </st><st c="5483">“O zaman sihirbazlığını önce Bahar’da kullanıp onu bu işe razı etsen iyi olur,” dedi.</st></p>
			<p><st c="5568">“Bence o işi sen daha iyi başarırsın baba.”</st></p>
			<p><st c="5612">“Tamam, o zaman Bahar bende, bilgisayar işleri sende.”</st></p>
			<p><st c="5667">***</st></p>
			<p><st c="5671">Selin, Yener’in ev telefonunu defalarca aradı. </st><st c="5719">Merak içindeydi. </st><st c="5736">Ne olmuştu bu çocuğa? </st><st c="5758">Kalkıp gitse miydi? </st><st c="5778">Ev kapı duvarsa, gitmesi ne işe yarayacaktı ki? </st></p>
			<p><st c="5826">Sonunda telefon geç saatte açıldı. </st><st c="5861">“Yener mi? </st><st c="5872">O, babasında bu hafta sonu,” yanıtını aldı. </st><st c="5916">“Ben de işten az önce geldim, şimdi kapıda Evren’le konuşuyordum,” dedi Seher Hanım. </st><st c="6001">“O da merak etmiş, evde ışık görünce koşup gelmiş sağ olsun.”</st></p>
			<p><st c="6062">Selin, Seher Hanım’dan Erkan Bey’in telefon numarasını aldı, telefonuna kaydedip hemen aradı. </st><st c="6157">Yener iyi bir sitemi hak etmişti. </st><st c="6191">Hem arabada inatçılık edip resimlerini kimin çaldığını söylemediği için hem de babasına gideceğini onlara hatırlatmayıp Selin’i ölesiye meraklandırdığı için.</st></p>
			<p><st c="6348">Telefonu Bahar Hanım açtı.</st></p>
			<p><st c="6375">“Kim dedin? </st><st c="6388">Pelin mi?”</st></p>
			<p><st c="6398">“Selin.”</st></p>
			<p><st c="6407">“Helincim, Yener’in şimdi işi var, telefona gelemez.”</st></p>
			<p><st c="6461">“Helin değil, Selin.”</st></p>
			<p><st c="6483">“Selim mi, pardon? </st><st c="6503">Sesin kız sesine çok benziyordu, kusura bakma delikanlı.”</st></p>
			<p><st c="6560">“Selim demedim! </st><st c="6577">Erkek değilim ben, Selin diyorum, Selin!”</st></p>
			<p><st c="6618">“Tamam yaa, ne bağırıyorsun, ayıp değil mi? </st><st c="6663">Karşında kim var biliyor musun sen?”</st></p>
			<p><st c="6699">“Tahmin etmek zor değil,” dedi Selin sinirle. </st></p>
			<p><st c="6746">“Bu gençlerin hepsi zıvanadan çıkmış,” diye söylenerek telefonu sertçe kapattı Bahar Hanım.</st></p>
			<p><st c="6837">Selin, sinirden saçını başını yolmamak için kendini zor tutmuştu. </st><st c="6904">‘Bu aralar telefondan yana hiç şansım yok,’ diye düşündü. </st><st c="6962">‘Arif yüzüme kapar, Sultan Hala yüzüme kapar, Bahar Hanım yüzüme kapar...’</st></p>
		</div>
	<div id="charCountTotal" value="7036"></div></body>
</html>
