<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-20</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-20" xml:lang="tr-TR">
		<div>
			<p><br /><br /><br /></p>
			<p id="_idParaDest-19"><st c="0">Komşu Ziyareti</st></p>
			<p><br /><br /><br /></p>
			<p><st c="14">Nermin Hanım telefon konuşmasının ardından hışımla çıktığı kapıdan daha da sinirli bir hâlde dönmüştü. </st><st c="118">“Şu işe bak!” diye bağıra çağıra, söylenerek girdi eve. </st><st c="174">“Hiç anlamıyorum.”</st></p>
			<p><st c="192">O kızgınlıkla ayağından sertçe fırlatarak çıkardığı ayakkabısının teki duvara çarpıp kirli bir iz bıraktı, diğeri de girişteki sehpanın üzerinde duran vazoyu devirdi; vazonun içindeki sular bir yana, çiçekler öte yana dağıldı. </st></p>
			<p><st c="420">Gürültüleri duyan Evren odasından çıkıp başını merdivenden uzattı, “Ne var anne? </st><st c="501">Ne oldu?” diye seslendi.</st></p>
			<p><st c="525">Nermin Hanım o kadar kızgındı ki, Evren’in kulak misafiri olduğuna aldırmadan verip veriştirmeyi sürdürdü. </st><st c="633">“Hayret bir şey... </st><st c="652">Hiçbirinin öyle bir kardeşi yok! </st><st c="685">Başka kime sorsam ki... </st><st c="709">Komşunuzun kardeşiyim diye geldiklerinde, merak edip hangi komşum diye sormuştum tabii, ama isim veremezlermiş efendim, konu çok gizliymiş... </st><st c="851">Ama bak, şimdi bütün komşuları dolaştım, değil kardeş olmaları, o tarife uyan bir tanıdıkları bile yok.”</st></p>
			<p><st c="955">“</st><span><st c="957">O kişiler</st></span><st c="966"> dediğin, haftalar önce evimize gelen emlakçılar mı anne?”</st></p>
			<p><st c="1024">Nermin Hanım şaşırarak baktı oğluna. </st><st c="1062">“Ne emlakçısı?”</st></p>
			<p><st c="1077">“Bir adamla bir kadın gelmişti, salonda konuşmuştunuz ya. </st><st c="1136">Anahtar tesliminden falan konuşuyordunuz, sözleriniz kulağıma çalındı.”</st></p>
			<p><st c="1207">“Yok, emlakçı değil onlar.”</st></p>
			<p><st c="1235">Nermin Hanım epey rahatsız görünüyordu. </st><st c="1276">Yutkundu, öksürdü, ellerini ovuşturdu, saçıyla oynadı. </st><st c="1331">Evren’in yanında ağzından kaçırdığı sözlere pişmandı. </st><st c="1385">Ne yapacağına karar veremiyor gibiydi. </st><st c="1424">Sonunda, “Bak, bu konu henüz çok gizli. </st><st c="1464">Zamanı gelince açıklayacağım zaten. </st><st c="1500">Sen şimdi hiçbir şey duymamış ol, tamam mı?” dedi.</st></p>
			<p><st c="1550">Evren’in içine kurt düştü birden. </st><st c="1585">Neler oluyordu? </st><st c="1601">Annesinin bu gizliliği nedendi?</st></p>
			<p><st c="1632">“Bu konudan kimseye söz etmek yok. </st><st c="1668">Arkadaşlarına bile, söz mü?” diye tekrarladı annesi.</st></p>
			<p><st c="1720">Belli ki henüz ona açıklama yapmaya niyeti yoktu. </st><st c="1771">Evren sorunlarını arkadaşlarıyla paylaşmadan nasıl durabilirdi? </st><st c="1835">Kendi sır saklasa bile Selin ne yapar eder ağzından laf almayı başarırdı. </st><st c="1909">Bu nedenle annesine söz vermek istemedi, sessiz kaldı.</st></p>
			<p><st c="1963">Nermin Hanım ise oğlunun onu yanıtsız bıraktığını fark etmedi, kendi kendine söylenmeyi sürdürdü. </st><st c="2062">Sonra birden Evren’e döndü, “Seni çok sevdiğimi, her şeyi senin iyiliğin ve geleceğin için yaptığımı anlamalısın,” dedi. </st></p>
			<p><st c="2183">***</st></p>
			<p><st c="2186">Selin atölyeden çıkıp eve döner dönmez, satın aldığı rulonun lastiğini sıyırdı, resmi ters yönde kıvırarak düzleştirmeye çalıştı. </st><st c="2317">Güzel bir resimdi gerçekten. </st><st c="2346">Gazeteci ya da tasarımcı olmak arasında kararsızken şimdi bir de ressam olmak eklenmişti geleceğini şekillendirecek konular arasına. </st><st c="2479">‘Acelem yok nasıl olsa,’ diye düşündü. </st><st c="2518">Meslek seçimi için daha çok zamanı vardı. </st><st c="2560">Belki de, çok sevdiği bu konular ileride onu şu an bilmediği, bambaşka bir  yöne taşıyacaktı.</st></p>
			<p><st c="2652">Elif’i arayıp resmini geri satın aldığını söylemeyi düşündü. </st><st c="2714">Bakalım duyunca ne yapacaktı. </st><st c="2744">‘Utanır herhâlde... </st><st c="2764">umarım,’ diye düşündü.</st></p>
			<p><st c="2786">Hızlı aramalarda adını bulup tıkladı, telefonu Elif’in ya da Arif’in açacağını düşünmüştü ama “Alo!” diyen kalın ses, Sultan Hala’nın olmalıydı.</st></p>
			<p><st c="2931">“Sultan Hanım siz misiniz?” </st></p>
			<p><st c="2960">“Sen kimsin? </st><st c="2973">Adımı nereden biliyorsun?”</st></p>
			<p><st c="2999">“Ben Elif’in sınıf arkadaşıyım. </st><st c="3032">Onunla konuşmak istemiştim.”</st></p>
			<p><st c="3060">“Elif burada değil. </st><st c="3081">Çıktı.”</st></p>
			<p><st c="3088">Oysa geri planda Elif’le Arif’in tartışmaları gayet net duyuluyordu. </st><st c="3158">“Bırak onu Arif,” diyen kesinlikle Elif’in sesiydi.</st></p>
			<p><st c="3209">Selin’in başka bir şey demesine fırsat vermeden telefon kapanıverdi.</st></p>
			<p><st c="3278">“Ne biçim bir hala bu. </st><st c="3302">Nezaketten de haberi yok.”</st></p>
			<p><st c="3328">Sedat Amca’yı aradı, o gün şehir dışında bir yerde görevli olduğunu öğrendi. </st><st c="3406">Yazık ki ne halanın yalanını ortaya çıkarma ne Elif’e resmi göstererek ayıbını yüzüne vurma planı gerçekleşecekti. </st></p>
			<p><st c="3521">Resmi tekrar yuvarlayıp lastiği geçirdi, sırt çantasına koydu. </st><st c="3584">Kaydı henüz silinmediğine göre elbet okula gelirdi Elif. </st><st c="3641">Ruloyu eline verip onu gafil avlamayı planlıyordu.</st></p>
		</div>
	<div id="charCountTotal" value="3691"></div></body>
</html>
