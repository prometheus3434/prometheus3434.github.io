<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-38</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-38" xml:lang="tr-TR">
		<div>
			<p><br /><br /><br /></p>
			<p id="_idParaDest-37"><st c="0">Belediyede Görüşme</st></p>
			<p><br /><br /><br /></p>
			<p><st c="19">Selin’le Evren, bu kez kapıdan geçmekte hiç zorlanmadılar. </st><st c="79">Güvenlikçi onları görür görmez tanımıştı. </st><st c="121">Hakkı Güven kapıya haber vermemiş olsaydı bile onları hemen içeriye alacaktı. </st><st c="199">Bu kez abartılı bir tavırla eğilip, şapkasını elinde sallayarak selam verdi. </st></p>
			<p><st c="276">“Buyursunlar efendim, Belediye Başkanımız Sayın Hakkı Güven Bey sizi bekliyor.”</st></p>
			<p><st c="355">“Arkadaşın selamı var,” dedi Evren, Yener’in sözlerini hatırlayarak.</st></p>
			<p><st c="424">“O komik çocuğun mu?” dedi güvenlikçi. </st><st c="464">“Benden de ona sevgiler.”</st></p>
			<p><st c="489">Başkan’ın odasına girdiklerinde Hakkı Güven yerinden kalkıp onları buyur etti.</st></p>
			<p><st c="568">“Oturun gençler.” </st></p>
			<p><st c="587">Koltuklara gömülüp Hakkı Bey’in vereceği haberleri merakla beklediler.</st></p>
			<p><st c="657">“İki gün önce bu odada yapılan konuşmaları iyi biliyorsunuz,” diye söze başladı Hakkı Bey. </st><st c="749">“Elif’le ilgili meseleyi ele almadan önce halasının köydeki durumunu inceletmeye karar verdim. </st><st c="844">O yörenin kaymakamını tanırım, onu arayıp konuyu eni konu araştırmasını söyledim. </st><st c="926">Öncelikle ne tür bir salgınla karşı karşıya olunduğunun anlaşılması için yöreye veteriner gönderildi, hayvanların birkaçı gömüldükleri yerden çıkarılıp incelendi.”</st></p>
			<p><st c="1089">Hakkı Güven, Evren’e dönerek, “Babanın doktor olması nedeniyle salgın hastalıkların ne kadar tehlikeli olduğunu sen çok iyi biliyorsun, o gün de söylemiştin. </st><st c="1248">Ama beni kuşkulandıran, hastalığın yalnızca Elif’in halasının hayvanlarında görülmesi, köyün diğer hayvanlarına bulaşmamış olmasıydı. </st><st c="1382">Nitekim, şüphelerimde haklı çıktım.”</st></p>
			<p><st c="1418">Selin, Hakkı Bey’in sözlerine devam etmesini merakla bekliyordu ama Evren sabredemeyip, “Neymiş nedeni?” diye araya girdi.</st></p>
			<p><st c="1541">“Fare zehiri!” </st></p>
			<p><st c="1557">Evren de Selin de aynı anda, “Aaa!” diye şaşkınlıkla karşıladılar bu haberi. </st></p>
			<p><st c="1634">Evren devam etti ve “Yani insan eliyle zehirlenmişler diyorsunuz, öyle mi?” diye atıldı. </st></p>
			<p><st c="1723">“Konunun araştırıldığının fark edilip de kanıtların yok edilmesi ihtimaline karşın soruşturma gizli yürütülüyor. </st><st c="1836">Merakta olduğunuzu tahmin ediyorum, sizi o yüzden buraya çağırıp bu bilgiyi vermek istedim, ama ağzınızı sıkı tutmanız gerekiyor gençler. </st><st c="1974">Size güvenebilirim, değil mi?”</st></p>
			<p><st c="2004">“Elbette,” dedi Selin. </st><st c="2028">“Ama bizim Süper Gazeteciler takımı dört kişi, biliyorsunuz...” diye söze başlamıştı ki Hakkı Güven anlayışlı bir tavırla başını salladı. </st><st c="2166">“Tamam tamam, elbette grubun diğer üyelerine bilgi verebilirsiniz ama onları da uyarın, bu bilgiler şimdilik aramızda kalmalı.”</st></p>
			<p><st c="2293">Evren, “Sultan Hala’nın hayvanlarını kim telef etmek ister ki?” diye mırıldandı. </st><st c="2375">“Hayvanlara hiç acımamış mı?”</st></p>
			<p><st c="2404">“Evet işte, biz de bunu bulacağız,” dedi Hakkı Bey gülümseyerek. </st><st c="2470">“Olayın insan eliyle gerçekleştiği anlaşılınca sera yangını da kuşkulu görünüyor, öyle değil mi?”</st></p>
			<p><st c="2567">“Haklısınız,” dedi Evren. </st><st c="2594">“Bunca kötü olayın arka arkaya gelmesi olağan değil.”</st></p>
			<p><st c="2647">Selin dayanamayıp, “Sultan Hala’yı nasıl razı ettiniz Elif’i okula göndermeye?” diye sordu merakla.</st></p>
			<p><st c="2747">Hakkı Bey gülümsedi. </st><st c="2769">“O da benim sırrım olsun.” </st></p>
		</div>
	<div id="charCountTotal" value="2796"></div></body>
</html>
