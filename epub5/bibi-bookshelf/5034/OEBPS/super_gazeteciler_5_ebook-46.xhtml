<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-46</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-46" xml:lang="tr-TR">
		<div>
			<p><br /><br /><br /></p>
			<p id="_idParaDest-45"><st c="0">Çılgın Pazartesi - 2</st></p>
			<p><br /><br /><br /></p>
			<p><st c="21">Yener, babasında geçirdiği hafta sonunu, Bahar Hanım’ın bitip tükenmeyen isteklerini uzun uzun anlattı.</st></p>
			<p><st c="125">“Yani kesinlikle vazgeçiyor mu krediden?” </st></p>
			<p><st c="168">“Öğrenci kayıtlarını almaya başladı bile. </st><st c="210">Ayrıca iş yeriydi, arabaydı... </st><st c="241">Masrafa gerek yok. </st><st c="260">Bahar çok mutlu olmasa da özellikle babam bu durumdan çok hoşnut.”</st></p>
			<p><st c="326">Selin, “Yani velayet davası falan da yok o zaman, değil mi?” diye emin olmaya çalıştı.</st></p>
			<p><st c="413">Yener, “Şimdilik öyle görünüyor. </st><st c="447">Ama bana sorarsanız zaten Bahar blöf yapıyordu. </st><st c="495">Çocuklardan hiç hazzetmiyor. </st><st c="524">Ayağının altında dolaşmamı istemezdi bence. </st><st c="568">Yalnızca, annemi nasıl üzeceğini çok iyi biliyordu.”</st></p>
			<p><st c="620">“Eee yazar ya, insan psikolojisinden iyi anlıyor demek.”</st></p>
			<p><st c="677">“Evet ama on dört yaşında delikanlı için bebek odası hazırlamış ya... </st><st c="748">O nasıl bir psikoloji bilgisi oluyor?”</st></p>
			<p><st c="786">“E haydi sana geçmiş olsun o zaman. </st><st c="823">En çok da Seher Teyze’ye...”</st></p>
			<p><st c="851">“Sıra kimde?”</st></p>
			<p><st c="865">“Aslında ben daha anlatacaklarımı bitirmemiştim,” dedi Elif utangaç bir tavırla.</st></p>
			<p><st c="946">“Aaa, Merve konusunu konuşup hallettik ya.”</st></p>
			<p><st c="990">“Evet ama cumartesi günü Sultan halam ile belediye ziyaretimizi henüz anlatmadım.”</st></p>
			<p><st c="1073">“Aaa, belediyeye mi gittiniz?”</st></p>
			<p><st c="1104">Elif, cumartesi günü Hakkı Bey’in eve telefon edip, halayla onu aldırmak için araba yolladığını anlatmaya başlamıştı ki Selin araya girdi. </st><st c="1244">“O zaman cuma okul çıkışı siz atölyedeyken, bizim Evren’le belediyeye gidişimizi özetleyelim, sen devamını sonrasında anlatırsın.”</st></p>
			<p><st c="1374">Selin’le Evren birbirlerinden lafı alarak, hayvan ölümlerinin salgınla ilişkisi olmadığını, zehirlendiklerinin ortaya çıktığını, bu durumda sera yangınının da kuşkulu görüldüğünü anlattılar. </st><st c="1566">“Ama Hakkı Bey, bu bilgi henüz aramızda kalsın diye özellikle rica etti. </st><st c="1639">Soruşturma hâlâ sürüyormuş. </st><st c="1667">Eğer duyulursa deliller karartılabilirmiş,” diye eklediler.</st></p>
			<p><st c="1726">Evren, Yener’e dönüp, “Arabada neden konuşamadığımızı sana anlatmaya çalıştık ama anlamak istemedin ki,” diye hatırlattı.</st></p>
			<p><st c="1848">Selin, “Evet yaaa, şoför pek geveze bir şeydi, hani tek kelime duysa bire bin katıp her yana yayardı.”</st></p>
			<p><st c="1951">Elif, sırasını Evren’e vermek istedi. </st><st c="1990">“Benden önce sen anlat istersen, söyleyeceklerim </st><span><st c="2039">çok gizli</st></span><st c="2048"> diyordun, merak ettim.”</st></p>
			<p><st c="2072">Evren sandalyesinde sıkıntıyla kıpırdadı, bir yandan önündeki meyve suyu bardağıyla oynamaya başladı. </st><st c="2175">“Şey... </st><st c="2183">Sen diyeceklerini bitir, ben sonra...” dedi. </st><st c="2228">Belki de kendisine zaman kalmaz ve konuyu hiç açmazdı. </st><st c="2283">Huzursuzdu. </st><st c="2295">Acaba diğerleri konuyu nasıl karşılayacaktı? </st><st c="2340">Dördü de yanıtları sular seller gibi ezberleyip sınava girerlerse... </st><st c="2409">Ya da soruları istemeyip annesini ele vermeyi düşünürlerse?</st></p>
			<p><st c="2468">Belediyedeki görüşmenin en kısa özetini beklenen müjdeyle duyurdu Elif: “Benim nişan konusu toptan kapandı arkadaşlar!” </st></p>
			<p><st c="2589">“Ohhh, çok şükür!”</st></p>
			<p><st c="2607">“Hala hapse girse keşke...”</st></p>
			<p><st c="2635">“En başından saçma bir konuydu zaten. </st><st c="2674">Onlara göre kendi tercihlerimizi doğru yapamayacak kadar küçük birer çocuğuz ama kendi çıkarları için evlendirmeye kalkışacakları kadar da büyüğüz. </st><st c="2822">Bu çelişkiyi nasıl göremiyorlar anlayamıyorum,” dedi Elif.</st></p>
			<p><st c="2880">“Oh, yaşasın Sultan Hala’nın ağzının payını vermiştir Hakkı Güven.”</st></p>
			<p><st c="2948">“Nasıl oldu, anlatsana.”</st></p>
			<p><st c="2973">“Halam arabada yol boyunca söylendi. </st><st c="3011">Yok başkan maşkan anlamazmış, kendi bildiğini okurmuş, babam işini kaybetmesin diye başkanı dinliyormuş gibi yapıyormuş falan. </st><st c="3138">Sonra sizin komik güvenlikçiyi gördük. </st><st c="3177">‘Hoş geldin teyze’ deyince halam bir kızdı... </st><st c="3223">‘Ağzını topla, nereden teyzen oluyormuşum, kardeşimin oğlu musun?’ diye payladı. </st><st c="3304">Zavallı güvenlikçi, hemen tırstı tabii halamdan. </st><st c="3353">Hakkı Bey bizi buyur etti odasına. </st><st c="3388">Bizden önce de babam yaşındaki damat adayıyla konuşmuş. </st><st c="3444">Bir daha böyle bir şeye kalkışırsa market ruhsatını elinden alacağını söylemiş. </st><st c="3524">18 yaşından küçük bir kızla evlenmeye kalkıştığı için de hapse girecekmiş. </st><st c="3599">Adam da Hakkı Bey’den tırsmış tabii, ‘Valla benim niyetim yoktu, babam soktu aklıma,’ diye kendini savunmalara kalkmış. </st><st c="3719">Hakkı Bey yutar mı? </st><st c="3739">‘O zaman babanı da alırız içeriye,’ demiş. </st><st c="3782">Adam oturduğu yerde iyice un ufak olmuş, ‘Aman n’olur babamı ihbar etmiş gibi olmayayım, beni öldürür,’ diye zırlamış.”</st></p>
			<p><st c="3901">“Bu arada halan ne diyor bu konuşmalara?”</st></p>
			<p><st c="3943">“Önce gürleyecek oldu, ‘Sen kimsin ki bizim aile işlerine karışıyorsun,’ diye halalığını yapmaya, ‘Hiçbir şey kanıtlayamazsın, hepimiz inkâr ederiz, yalan söylemekten sen girersin hapse,’ demeye kalktı. </st><st c="4147">Başkan güldü. </st><st c="4161">‘Hanımefendi, burası belediye başkanlığı odası, konuşulan her şey kaydediliyor,’ dedi. </st><st c="4248">Halam hemen etrafına bakınmaya başlayınca Hakkı Bey eliyle tavandaki kameraları gösterdi.”</st></p>
			<p><st c="4338">Yener şaşırmıştı. </st><st c="4357">“Peki ama habersiz kayıt yapmak yasal mı? </st><st c="4399">Yani Hakkı Bey’in başı derde girmesin?”</st></p>
			<p><st c="4438">“Kapıdan çıkarken dönüp baktım, fazla dikkat çekmiyor ama duvarda, ‘Bu odada konuşulanlar kaydedilmektedir’ diye yazan bir levha var. </st><st c="4573">Hani telefonlarda da santral bilgilendirir ya kaydedildiğini, o zaman yasal oluyor anladığım kadarıyla.”</st></p>
			<p><st c="4677">“Kim bilir neler konuşuluyordur o odada...”</st></p>
			<p><st c="4721">“Bazen haberlerde rüşvet olayları falan duyuluyor ya, bizim başkan zan altında kalmamak için böyle şeffaf bir yöntem uyguluyor herhâlde.”</st></p>
			<p><st c="4859">“Eee, sonra Elif?”</st></p>
			<p><st c="4878">“Sonra işte, bu işin olmayacağını halamın kafasına iyice soktuktan sonra, köydeki duruma getirdi konuyu. </st><st c="4984">Sabretmesini, sorumluların ortaya çıkarılacağını, mağduriyetinin giderileceğini söyledi. </st><st c="5073">Halamın ifadesi bir değişti ki, inanamazsınız, sanki nur yağdı yüzüne.”</st></p>
			<p><st c="5144">“Fare zehrinden falan söz etti mi?”</st></p>
			<p><st c="5180">“Yok, ayrıntı vermedi, ama o kadarcığı bile halamı mutlu etmeye yetti. </st><st c="5252">Başkan bir ara bana bakıp göz kırptı. </st><st c="5290">Ayrıntıları bana çoktan söylemiş olduğunuzu düşünüyordu herhâlde. </st><st c="5356">Oysa sizinle ancak bugün konuşabildik!”</st></p>
			<p><st c="5395">“İyiymiş,” dedi Yener. </st><st c="5419">“Bu konunun kapandığına çok sevindim.”</st></p>
			<p><st c="5457">“Ben de,” dedi Selin.</st></p>
			<p><st c="5479">“Evdeki gerginlik de kalkmış gibi. </st><st c="5515">Yalnızca ara sıra bana bakıp başını sallamakla yetiniyor. </st><st c="5573">Hatta inanır mısınız, dün annemle konuşurken gülümsediğini bile gördüm. </st><st c="5645">Cep telefonum olsa, ‘Hala dur da bir fotoğrafını çekeyim,’ derdim.”</st></p>
			<p><st c="5712">“Yakında köyüne döner herhâlde.”</st></p>
			<p><st c="5745">“Babama dönüş biletini almasını söyledi bile...”</st></p>
			<p><st c="5794">“Şimdi sıra Evren’de... </st><st c="5819">Anlat bakalım.”</st></p>
			<p><st c="5834">“Ne? </st><st c="5840">Sıra geldi mi? </st><st c="5855">O kadar çabuk mu?” </st></p>
			<p><st c="5874">Evren bardağını ileriye doğru itip sırt çantasını masanın üzerine koydu.</st></p>
		</div>
	<div id="charCountTotal" value="5946"></div></body>
</html>
