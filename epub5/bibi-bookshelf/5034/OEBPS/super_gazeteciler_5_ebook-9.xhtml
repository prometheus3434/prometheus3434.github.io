<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-9</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-9" xml:lang="tr-TR">
		<div>
			<p><br /><br /><br /></p>
			<p id="_idParaDest-8"><st c="0">Otoriter Hala</st></p>
			<p><br /><br /><br /></p>
			<p><st c="13">Sedat Amca gençleri kafeden toplayıp sırayla evlerine teslim etti. </st></p>
			<p><st c="81">Okuldan topu topu iki saat geç gelmişti Elif, bu da annesinin hoşgörüyle karşıladığı izin süresiydi. </st><st c="182">Servis kullanmadığı için yürüyerek gelirdi eve, bazen okulda etüde kaldığı ya da o günkü gibi arkadaşlarıyla buluştuğu olurdu. </st><st c="309">Arif artık ikinci sınıftaydı. </st><st c="339">Bir iki saat kendi başına kalması çok da sorun olmuyordu.</st></p>
			<p><st c="396">Ama bu kez cipten indiğinde, Sultan Hala’yı kapının önünde, gözlerinden ateş saçar hâlde beklerken buldu. </st><st c="503">Elif, geriye dönüp arkadaşlarına hoşça kal diye el bile sallayamadan, halası onu kolundan sertçe çekiştirerek binaya soktu.</st></p>
			<p><st c="626">“Ne işin var senin bu saatte adamlarla aynı arabada?”</st></p>
			<p><st c="680">Elif şaşırdı. </st><st c="695">“Ne adamları hala?”</st></p>
			<p><st c="714">“Arabada erkekler vardı, gözümle gördüm.”</st></p>
			<p><st c="756">“Onlar benim sınıf arkadaşlarım halacığım. </st><st c="800">Arabayı kullanan adam da Sedat Amca, Selin’in babasının şoförü.”</st></p>
			<p><st c="864">“Sınıf arkadaşlarıymış, şoförmüş, peh! </st><st c="904">Gelinlik çağa gelmişsin, hâlâ ortalarda dolaşıyorsun. </st><st c="958">Evde otur da kendine çeyiz işle.”</st></p>
			<p><st c="991">Elif ağlamaklı oldu. </st><st c="1013">“Ben okuyacağım hala,” dedi kararlı bir ses tonuyla. </st><st c="1066">“Medya yöneticisi olacağım. </st><st c="1094">Belki de başka bir şey, henüz karar vermedim.”</st></p>
			<p><st c="1140">“Meyve üreticisi mi olacaksın? </st><st c="1172">Aferin sana. </st><st c="1185">Gel köye, bizim topraklarda istediğin kadar ek biç. </st><st c="1237">Toprağı eşeleyecek adam kalmadı, herkes şehre kaçıyor.”</st></p>
			<p><st c="1292">“Toprağı ekip biçmek de güzel elbette, ama ben kendi yeteneğim doğrultusunda seçeceğim meslekte çalışıp başarılı olmak istiyorum.”</st></p>
			<p><st c="1423">“Bu kafayla senin en büyük başarın, evlenecek koca bulman olur. </st><st c="1488">Köyde yaşıtların karınlarında bebek, tarlada çalışıp evde de kocalarına hizmet ediyorlar. </st><st c="1578">Annen baban seni şımartıp durmuş. </st><st c="1612">Eee, şehirli oldular ya... </st><st c="1639">Âdetlerimize burun kıvırırlar tabii... </st><st c="1678">Kızlar okuyacakmış... </st><st c="1700">peh... </st><st c="1707">O da neymiş!”</st></p>
			<p><st c="1720">“Olur mu hala? </st><st c="1736">Asıl kızların okuması gerek.”</st></p>
			<p><st c="1765">“Hadi ya, kim demiş? </st><st c="1787">Kızların okulla işi olmaz.”</st></p>
			<p><st c="1814">Elif, halasının anlayabileceği dilden konuşmayı denedi. </st><st c="1871">“Çocuk büyütmenin de okulu var, yemek yapmanın da halacığım. </st><st c="1932">Tarlayı ekip biçmenin bilimsel yolu da ziraat mühendisliği, tarım eksperliği, tohum sanayiciliği gibi mesleklerden geçiyor. </st><st c="2056">Bağcılık, seracılık, hayvancılık... </st><st c="2092">Daha neler neler var. </st><st c="2114">İnsan her konuda eğitim alabilir.”</st></p>
			<p><st c="2148">“Eski köye yeni âdet çıkarma şimdi başımıza.”</st></p>
			<p><st c="2194">Her dediğine anne babası bile boyun eğerken halasına tutkuyla karşı çıkma cesaretini bulduğuna göre, ‘Demek gerçekten, ne çok istiyorsam okumayı...’ diye geçirdi içinden. </st></p>
			<p><st c="2366">Sultan Hala eve girene kadar söylenmeyi sürdürdü. </st><st c="2416">Arif bir köşede oturmuş, ders yapar gibi görünüyordu. </st><st c="2470">Ablası gelince sevindi. </st><st c="2494">Sultan Hala artık ablasıyla ilgilenip onu unuturdu... </st><st c="2548">Sessizce yerinden kalktı, arkadaşlarıyla sokakta oynamak için kapıya doğru süzülürken halasının sert sesiyle gerisin geri döndü. </st></p>
			<p><st c="2677">“Ne ters çocuklarsınız böyle,” dedi. </st><st c="2714">“Kız olanı okumak ister, oğlanı okumaktan kaçar. </st><st c="2763">Şehir bozmuş sizi.”</st></p>
			<p><st c="2782">Abla kardeş umutsuzca bakıştılar.</st></p>
			<p><st c="2816">Süleyman Efendi, ablası geldiğinden beri eve her zamankinden daha geç geliyordu. </st><st c="2898">Yüzleşmekten kaçındığı ablası mıydı, yoksa başka biri mi, bunu kendine bile itiraf etmekten kaçınıyordu. </st><st c="3003">Düşünmemeyi kendini hayatın akışına bırakmayı yeğlemişti. </st><st c="3061">En kolayı da ablası nasıl istiyorsa öyle akmasına izin vermesiydi. </st><st c="3128">O akşam da oyalanabildiği kadar oyalanmıştı dışarıda. </st><st c="3182">Herkes uyumuştur umuduyla eve döndüğünde, kapıyı açar açmaz şaşkınlıktan donakaldı. </st><st c="3266">Ortamda hissedilir bir gerginlik vardı ve herkes yaşlı gözlerle onu bekliyordu.</st></p>
			<p><st c="3345">Anlaşılan artık konuşma zamanı gelmişti.</st></p>
		</div>
	<div id="charCountTotal" value="3386"></div></body>
</html>
