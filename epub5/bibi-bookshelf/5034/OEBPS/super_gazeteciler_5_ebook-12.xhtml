<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-12</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-12" xml:lang="tr-TR">
		<div>
			<p><br /><br /><br /></p>
			<p id="_idParaDest-11"><st c="0">Durum Karışık</st></p>
			<p><br /><br /><br /></p>
			<p><st c="14">“İçeride boğulacağımı sandım,” dedi Selin.</st></p>
			<p><st c="57">“Ben de öyle. </st><st c="72">Midemden soluk boruma doğru dalga dalga lavlar püskürdü sanki, nefes alamadım.”</st></p>
			<p><st c="151">“Ya ben? </st><st c="161">Bir an başım döndü, düşüp bayılmamak için yanımdaki tezgâha sarıldım.”</st></p>
			<p><st c="231">Bir süre sessizce yürüdüler. </st><st c="261">Elif’e gitmekten vazgeçmişlerdi. </st><st c="294">Selin o kadar sersemlemişti ki, Sedat Amca’yı çağırmak aklına bile gelmiyordu. </st><st c="373">Kalbi dinlememesini söylese de içinden bir ses durmaksızın, ‘Demek Elif’miş... </st><st c="452">Elif’miş...’ diye tekrar ediyordu. </st><st c="487">Selin çok ama çok üzgündü.</st></p>
			<p><st c="513">Sonunda Yener hatırlatmak zorunda kaldı. </st><st c="555">“Sedat Amca’yı arasan ya artık. </st><st c="587">Böyle yürüyerek eve gece yarısı ancak ulaşırız. </st><st c="635">Bende araca binmek için para da yok.”</st></p>
			<p><st c="672">Sedat Amca’yı bir binanın bahçe duvarında oturup sessizce beklediler. </st><st c="743">Hiçbirinin içinden sohbet etmek gelmiyordu. </st><st c="787">Arabada da sessizdiler. </st><st c="811">Sedat Amca durumu hemen fark etti.</st></p>
			<p><st c="845">“Ne oldu çocuklar, birbirinize dargın mısınız yoksa?” dedi. </st><st c="906">“Aaa olmaz ama, siz iyi çocuklarsınız. </st><st c="945">Konuşup barışın bakayım.”</st></p>
			<p><st c="970">Selin açıklama yapmazsa yol boyunca onun dırdırından kurtulamayacaklarını biliyordu. </st><st c="1056">Sedat Amca aklınca onları barıştırmak için elinden geleni yapardı. </st><st c="1123">“Küs değiliz, bir konuda düş kırıklığı yaşadık yalnızca,” dedi Selin.</st></p>
			<p><st c="1192">Sedat Amca durumu anlayışla karşıladı, başka bir şey söylemedi. </st><st c="1257">Park caddesinden geçerken Yener, “Aaa, bu Nermin Teyze değil mi?” diye bağırınca, “Hah, işte böyle. </st><st c="1357">Neşelenin azıcık çocuklar, ben alışmışım sizin gürültülü hâlinize,” dedi Sedat Amca memnun bir ifadeyle.</st></p>
			<p><st c="1461">Diğerleri Yener’in işaret ettiği yöne bakana kadar parkı geçip gitmişlerdi bile.</st></p>
			<p><st c="1542">“Valla oydu, parkta bir adamla konuşuyordu,” dedi Yener. </st></p>
			<p><st c="1600">“Hayal görmüşsündür,” dedi Evren. </st><st c="1634">“Annem şimdi evde beni bekliyordur.”</st></p>
			<p><st c="1670">***</st></p>
			<p><st c="1674">Yener’le Evren servisten inince, Selin’e ve Sedat Amca’ya el sallayıp kendi evlerine doğru dağıldılar.</st></p>
			<p><st c="1777">Yener cebinden çıkardığı anahtarı kilide yerleştirmek üzereydi ki kapı kendiliğinden açılıverdi. </st></p>
			<p><st c="1875">“Aaa anne!”</st></p>
			<p><st c="1886">O saatte annesini evde bulmak pek alışkın olduğu bir durum değildi.</st></p>
			<p><st c="1954">“İşten erken dönmüşsün. </st><st c="1979">Yoksa hasta mısın?”</st></p>
			<p><st c="1998">Annesinin yüzüne baktı. </st><st c="2023">Solgundu. </st><st c="2033">Günlerdir uykusuz kalmış gibi yorgun görünüyordu. </st><st c="2083">Son günlerde epey kilo verdiğini fark etti; her zaman giydiği eteğinin beli neredeyse üstünden düşecek kadar aşağıya inmişti. </st></p>
			<p><st c="2209">“Yoksa kendi kafana göre diyet mi yapıyorsun anne?” dedi azarlayıcı bir tonda. </st><st c="2288">“Bankada diyet yapan kızları, ‘Aç kalarak zayıflamak olmaz, sağlığını yitirirsin,’ diye sabah akşam uyardığını kendin söylerdin.”</st></p>
			<p><st c="2417">Annesi hiç konuşmadan ona uzanıp, sanki oğlu uzun süren bir seyahat sonrası dünyanın öbür ucundan az önce gelmiş gibi hasretle, sıkı sıkı sarıldı. </st><st c="2565">Yener şaşkınlıkla annesinin kollarından kurtulmaya çalışırken gözleri kapının kenarındaki valize kaydı.</st></p>
			<p><st c="2668">Biri mi gelmişti, yoksa giden biri mi vardı?</st></p>
			<p><st c="2713">***</st></p>
			<p><st c="2717">Evren kapıdan girdiği anda bir gariplik olduğunu hissetti. </st><st c="2777">Annesi evde yoktu, mutfaktan çıtırtılar geliyordu ve tuhaf bir duman her yanı sarmıştı.</st></p>
			<p><st c="2864">Ayakkabılarını bile çıkarmadan mutfağa koştu. </st><st c="2911">Çaydanlık ocağın üzerindeydi. </st><st c="2941">Suyu tamamen bitmiş, sıcaktan kızıla dönen tabanı çatırdamaya başlamıştı. </st><st c="3015">Çaydanlığı sapından havluyla kavrayıp lavaboya attı ve musluğu sonuna kadar açtı. </st><st c="3097">Sular kızgın çaydanlığa değdiği anda buharlaşıyor, çatır çutur korkutucu sesler çıkarıyordu. </st><st c="3190">Evren biraz daha geç kalsaydı neler olabileceğini düşünmek bile istemiyordu. </st></p>
			<p><st c="3267">“Annem nerede acaba?” </st></p>
			<p><st c="3289">Mutfaktaki tehlikeli durumu kontrol altına alır almaz annesi düştü aklına. </st><st c="3364">Ya hastaysa, ya evin içinde bir yerde düşüp bayılmışsa? </st><st c="3420">Beklenmedik bir şey olmasa Nermin Hanım çaydanlığı ateşin üzerinde asla unutmazdı.</st></p>
			<p><st c="3502">Koşarak salona girdi çıktı, banyoyu kontrol etti, üst kata çıkıp odalara baktı. </st><st c="3583">Annesi ortalarda yoktu ama tuhaf şey... </st><st c="3623">Yatak odasındaki gizli kasanın kapısı ardına kadar açıktı. </st><st c="3682">Bir an dondu kaldı.</st></p>
			<p><st c="3701">“Bu da ne böyle? </st><st c="3719">Yoksa eve hırsız mı girdi?”</st></p>
			<p><st c="3746">Kasanın açık unutulması hiç normal değildi. </st><st c="3791">Evren o güne kadar bir kez olsun açık görmemişti; raflarında ne var ne yok bilmezdi. </st></p>
			<p><st c="3876">Merakı ağır bastı, ‘Karıştırmadan, gözüm üstten üstten yanlışlıkla şöyle bir değse sorun olmaz herhâlde.’ diye geçirdi içinden. </st><st c="4004">Kasanın kapısını ağır ağır iterken, bir yandan içeriye hızlıca göz geçirdi. </st><st c="4080">İki şişkin dosya, bir iki boş zarf, üst üste duran kimlikler, pasaportlar, kadife mücevher kutuları, birkaç sayfa kâğıt...</st></p>
			<p><st c="4202">“Bunlar bizim test yapraklarına benziyor. </st><st c="4245">Annem çözdüğüm testleri anı diye saklıyor galiba. </st><st c="4295">Çok komik.”</st></p>
			<p><st c="4306">Nermin Hanım oğluyla ilgili pek çok şeyi saklardı. </st><st c="4358">Lacivert kadife kaplı kutulardan birinde mücevherleri varsa, diğerinde kesinlikle Evren’in bebeklik saçından bir tutam, ilk düşen dişi, birinci sınıfta yazdığı ilk satırlar, çizdiği resim gibi şeyler bulunurdu.</st></p>
			<p><st c="4568">Sağ eliyle kapıyı ağır ağır itmeye devam ederken, sol elini uzatıp raftan birkaç yaprak test aldı. </st><st c="4668">Ancak kâğıtlara yakından bakayım derken kapıyı itmeye devam ettiğinin farkında bile değildi. </st><st c="4761">Birden paaat diye kapanınca ne yaptığını anladı.</st></p>
			<p><st c="4809">“Tüh, bunları hemen yerine koymalıyım.”</st></p>
			<p><st c="4849">Panik içinde kasanın kapısını geri açmaya çalıştı. </st><st c="4901">Üzerindeki şifre kolundan tutunca kol döndü ve kasa tamamen kilitleniverdi. </st><st c="4977">Şifreyi bilmiyordu, bilse de kolu kaç tur sağa, kaç tur sola döndürmesi gerektiğini tahmin edebilmesi olası değildi. </st><st c="5094">Yine de uğraştı. </st><st c="5111">Doğum günleri, evlenme yıl dönümü, Atatürk’ün doğum yılı, Cumhuriyet’in ilan edildiği tarih... </st><st c="5206">Aklına ne gelirse yazdı, kolu evirip çevirdi. </st><st c="5252">Hiçbiri işe yaramadı. </st></p>
			<p><st c="5274">Evren, elinde annesinin anı olarak sakladığı çözülmüş birkaç test yaprağıyla öylece kalakaldı.</st></p>
		</div>
	<div id="charCountTotal" value="5368"></div></body>
</html>
