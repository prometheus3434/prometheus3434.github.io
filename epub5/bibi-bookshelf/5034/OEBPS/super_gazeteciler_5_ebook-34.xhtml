<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-34</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-34" xml:lang="tr-TR">
		<div>
			<p><br /><br /><br /></p>
			<p id="_idParaDest-33"><st c="0">Özür Notu</st></p>
			<p><br /><br /><br /></p>
			<p><st c="10">Selin ertesi sabah sınıfa girdiğinde, bir akşam önce bitirdiği resmin rulosunu açıp, tersten yuvarlayarak tekrar düzleşmesini sağladı. </st><st c="146">Sırasının kitap rafına düzgünce yerleştirmek için eğilince dörde katlanmış kâğıdı gördü. </st></p>
			<div>
				<div id="_idContainer010">
					<img src="image/8.jpg" alt="" /><st c="235"></st>
				</div>
			</div>
			<p><st c="287">Hepsi o kadar. </st><span><st c="302">Resimlerini ben aldım. </st><st c="325">N’olur affet... </st><st c="341">affet...</st></span><st c="349"> Kimdi bu? </st></p>
			<p><st c="360">Selin şaşkınlık içindeydi. </st><st c="387">Resimlerini alan hırsız, yaptığına pişman mı olmuştu? </st><st c="441">Bir daha almayacağı için mi affedilmeyi bekliyordu, yoksa tekrar alacağı için mi af diliyordu?</st></p>
			<p><st c="535">Eğer çalmaktan vazgeçtiyse, Selin gece geç saatlere kadar bitirmek için uğraştığı resmi boşuna yapmıştı. </st><st c="641">Onu sınıfta herkese göstere göstere Elif’e armağan etmeyi planlamıştı. </st><st c="712">Daha sonra kimseye fark ettirmeden dördü de nöbetleşe Elif’in sırasını göz hapsinde tutacaklardı. </st><st c="810">Böylece hırsızı, resmi alırken suçüstü yakalayacaklardı.</st></p>
			<p><span><st c="866">“Resimlerini ben aldım. </st><st c="891">N’olur affet.”</st></span></p>
			<p><st c="905">Selin onu elbette affederdi. </st><st c="935">Hırsızın Elif olmadığına o kadar sevinmişti ki, başka kim olursa olsun, hiç önemli değildi. </st><st c="1027">Satılan resimlerinin yasını tutacak değildi. </st><st c="1072">Onun için yeni resimler yapmak zor değil, aksine, zevkli bir uğraştı. </st><st c="1142">Ayrıca işe yaradıklarına da için için sevindiğini fark etti. </st><st c="1203">Madem alan kişi onları satarak eline geçecek olan paraya ihtiyaç duyuyordu... </st><st c="1281">Belki de daha çok bu nedenle merak ediyordu kimliğini.</st></p>
			<p><st c="1335">Elif neşe içinde girdi içeriye. </st><st c="1368">“Oh, bugün de geldim,” dedi Selin’e. </st><st c="1405">“Sabah ödüm patladı halam yine bir sorun çıkarır mı diye.”</st></p>
			<p><st c="1463">“Artık evine dönse ya, ne işi var hâlâ buralarda?” dedi Selin.</st></p>
			<p><st c="1526">Süleyman Efendi, Hakkı Güven’in odasındayken ablasının zor şartlarından söz etmişti ama Selin’in bu yüzden ona acımaya hiç niyeti yoktu. </st><st c="1664">‘Hayvanları salgından öldüğünde borç para peşinde koşmak yerine veteriner peşinde koşmalıydı. </st><st c="1758">Yetmezmiş gibi, Elif’i de kendi gibi cahil bırakmak istiyor, hayret bir şey!’ diye düşünüyordu.</st></p>
			<p><st c="1853">Okul servislerinin hepsi gelmiş, sınıf iyice kalabalıklaşmıştı. </st><st c="1918">Yener, önceki gün Belediye Başkanı’yla konuştuklarını anlatmaya çabaladı ama gürültüden hiçbir şey duyulmuyordu.</st></p>
			<p><st c="2030">“Koridora çıkalım.”</st></p>
			<p><st c="2050">Orası da gürültülüydü. </st><st c="2074">Üstelik, koşuşan öğrenci kalabalığının arasında kalmışlardı.</st></p>
			<p><st c="2134">“Bahçeye...”</st></p>
			<p><st c="2147">Fazla zaman yoktu, birazdan ders başlama zili çalacaktı. </st><st c="2205">Yener, Hakkı Güven’le konuştuklarını hızlıca özetledi.</st></p>
			<p><st c="2259">“Biraz zamana ihtiyaç olduğunu söyledi. </st><st c="2300">O yörenin kaymakamıyla görüşmüş. </st><st c="2333">Araştırma yaptırıyormuş. </st><st c="2358">İlk iş, gömülen hayvanlar çıkarılıp, otopsi yapılarak salgının ne tür bir hastalık olduğu öğrenilecekmiş. </st><st c="2464">‘Bu konu çok önemli. </st><st c="2485">Salgın hastalıklar sıkı denetlenmezse hızla yayılabilir,’ dedi Hakkı Bey. </st><st c="2559">Bir yandan da sera yangınıyla ilgili olarak Emniyet Müdürlüğünden rapor istemiş.”</st></p>
			<p><st c="2640">“E ama bunların nişanı durdurmakla ne ilgisi varmış?” dedi Selin. </st><st c="2707">“Ya Sultan Hala yine kendi bildiğini okumakta ısrarcı olursa?”</st></p>
			<p><st c="2769">“Ne bileyim ben, bu kadarını öğrenebildim,” dedi Yener. </st></p>
			<p><st c="2826">“Galiba birileri hapse girmeden rahat etmeyeceğim ben,” dedi Selin, sinirli bir tavırla. </st><st c="2915">Bu konuda çok kızgındı. </st></p>
			<p><st c="2939">Yener, Selin’in öfkesini kişisel algıladı, “Sabretmemizi söyledi işte. </st><st c="3010">Bekleyeceğiz. </st><st c="3024">Çok meraklıysan sen arasaydın,” dedi azarlarcasına.</st></p>
			<p><st c="3075">Sınıfa dönmek üzereyken Selin cebine attığı notu hatırladı. </st><st c="3136">“Bakın, sıramda ne buldum,” diyerek diğerlerine uzattı.</st></p>
			<div>
				<div id="_idContainer011">
					<img src="image/9.jpg" alt="" /><st c="3191"></st>
				</div>
			</div>
			<p><st c="3245">“Hoppalaaa! </st><st c="3257">Hem izinsiz al hem özür dile. </st><st c="3287">Ne biçim iş bu?”</st></p>
			<p><st c="3303">Selin birden sırasının rafına koyduğu resmi hatırladı.</st></p>
			<p><st c="3358">“Ah! </st><st c="3364">Çabuk!”</st></p>
			<p><st c="3371">“Ne oldu Selin?”</st></p>
			<p><st c="3388">“Ne koşuyorsun öyle tazı gibi?”</st></p>
			<p><st c="3420">Selin’e yetişmeye çalıştılar. </st><st c="3451">Sınıfa girdiklerinde, onu çılgınlar gibi sırasının altına eğilmiş, bir şeyler ararken buldular.</st></p>
			<p><st c="3546">Resim kaybolmuştu.</st></p>
		</div>
	<div id="charCountTotal" value="3565"></div></body>
</html>
