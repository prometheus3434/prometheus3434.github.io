<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-5</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-5" xml:lang="tr-TR">
		<div>
			<p><br /><br /><br /></p>
			<p id="_idParaDest-4"><st c="0">İstenmeyen Konuk </st><br /><st c="18">(Elif)</st></p>
			<p><br /><br /><br /></p>
			<p><st c="24">Eliflerin evinde günlerdir bitip tükenmeyen bir telaş vardı. </st><st c="86">Bir oda, bir salon, küçücük ev kaçtır baştan sona elden geçiyordu. </st><st c="153">Süleyman Efendi birkaç ay önce boyanan apartman sahanlığından kalan bir kutu mavi boyayı sulandırıp evin duvarlarını boyamış, renk içine sinmeyince, beyazını satın alıp üzerinden tekrar geçmişti. </st><st c="349">Sümbül Hanım ise yerleri köşe bucak siliyor; muslukları, eviyeyi, mutfak tezgâhlarını parlatıyordu.</st></p>
			<p><st c="448">Bu hengâmede Arif’le Elif’in payına da bazı sıkıcı işler düşüyordu tabii. </st><st c="523">Elif, ev işlerinden ders çalışmaya zamanı kalmadığından yakınıyor, banyo fayanslarını yarım yamalak ovan Arif ise oyun oynayamadığı için söylenip duruyordu. </st><st c="680">Süleyman Efendi köyden büyük ablasının geleceğini söylediğinden beri sürüyordu bu telaş.</st></p>
			<p><st c="768">Elif yatakları sererken, ‘Selin’in halası ne iyi ne eğlenceli biriydi. </st><st c="840">İnşallah benim halam da öyledir,’ diye geçirdi içinden. </st></p>
			<p><st c="896">Tek odalı evde misafirin kalacağı ayrı bir yer yoktu. </st><st c="950">O tek oda, Sümbül Hanım ile Süleyman Efendi’nin yatak odasıydı. </st><st c="1014">Eskilikten kumaşı yırtılmış, orasından burasından yayları fırlamış salondaki kanepe, Arif’indi. </st><st c="1110">Elif ise yıllar önce komşulardan birinin kendine yenisini aldığı için Sümbül Hanım’a verdiği açılır kapanır yatakta yatardı. </st><st c="1235">Şimdi eve konuğun gelmesi nedeniyle Arif’e anne babasının odasında yer yatağı açılacaktı. </st><st c="1325">Elif’in yatağı büyük hala için hazırlanıyordu. </st><st c="1372">Elif ise salonda, eski kanepede halası ile birlikte kalacaktı. </st></p>
			<p><st c="1435">‘İnşallah horlamıyordur,’ diye düşündü. </st><st c="1475">Canı sıkkın olup, aklında bin türlü düşünce dönüp durduğu gecelerde, babasının odadan taşan horultusu onu uyutmazdı. </st><st c="1592">Annesi de horlardı ama daha hafif. </st><st c="1627">Bazen de onların sesleri Elif’e huzur verir, mışıl mışıl rüyalara dalmasını sağlardı. </st><st c="1713">Ya hala? </st><st c="1722">Onun horultusu nasıldı acaba?</st></p>
			<p><st c="1751">***</st></p>
			<p><st c="1755">Sonunda konuğun otobüse bindiği haberi gelmiş, Süleyman Efendi cumartesi sabahı erkenden ablasını terminalde karşılamaya gitmişti. </st></p>
			<p><st c="1887">Sümbül Hanım iç geçirerek evi dolaştı, bir eksiği kalmış mı diye son kez teftiş etti.</st></p>
			<p><st c="1972">“Niye bu kadar gerginsin anne?” diye sordu Elif. </st><st c="2022">“Sonuçta babamın ablası geliyor, yakınımız sayılır. </st><st c="2074">Evimizin yatılı konuk ağırlayabilecek bir ev olmadığını bilerek geliyor, öyle değil mi? </st><st c="2162">Burada rahat edemezse bizim suçumuz değil ki. </st><st c="2208">Göreceksin bak, üniversiteyi bitirip çalışmaya başladığımda biriktirdiğim parayla ilk işim üç odalı bir ev almak olacak, hepimiz kendi odalarımızda yatacağız. </st><st c="2367">Konuklar için kocaman bir de salonumuz olacak. </st><st c="2414">Senin artık çalışmana gerek kalmayacak, kendi yapmak istediklerine zaman ayırabileceksin.”</st></p>
			<p><st c="2504">Sümbül Hanım çok duygulanmıştı, Elif’e sarıldı, hıçkırmaya başladı.</st></p>
			<p><st c="2572">“Annemi ağlattın,” dedi Arif kaşlarını çatarak. </st><st c="2621">“Çok kötüsün!”</st></p>
			<p><st c="2635">Elif şaşkındı. </st><st c="2651">Aslında bir süredir evdeki gergin havanın farkındaydı. </st><st c="2706">Apartman sakinlerinin bitip tükenmeyen talepleri annesini çok yoruyordu. </st><st c="2779">Babasının da belediyede kim bilir ne çok sorunu vardı. </st><st c="2834">Son zamanlarda işten çıkarılmalar olduğundan yakınmıştı annesine. </st><st c="2900">Çaycıyı da işten çıkarırlar mıydı? </st><st c="2935">Ama... </st><st c="2942">Acaba sorun iş yerinde değil de annesiyle babasının arasında mıydı? </st><st c="3010">Yoksa halası bunu çözmek için mi geliyordu?</st></p>
			<p><st c="3053">Doğrusu, günlük dersler, çözülecek testler derken bir de Selin’le Süper Gazete’yi tekrar çıkarma heyecanına kapılmış, evde gelişen olaylarla pek ilgilenmemişti. </st><st c="3215">Oysa belli ki evde büyük sorunlar vardı. </st><st c="3256">Elif o güne kadar gerginliğini fark edip de annesiyle konuşmadığına çok pişmandı. </st><st c="3338">Kendini kötü hissetti. </st><st c="3361">“Haklısın Arif,” dedi. </st><st c="3384">“Çok kötüyüm.” </st></p>
			<p><st c="3399">“Hayır hayır,” diye fısıldadı Sümbül Hanım, hıçkırıkları arasında. </st><st c="3466">“Senin bir suçun yok kızım... </st><st c="3496">Ah bu gelenekler...”</st></p>
			<p><st c="3516">Elif, annesinin ne demek istediğini anlayamadı. </st><st c="3565">Sormalı mıydı? </st><st c="3580">Annesi derdini anlatırsa rahatlar mıydı?</st></p>
			<p><st c="3620">O sırada apartmanın demir kapısı büyük bir gürültüyle kapandı. </st><st c="3684">Hemen ardından, merdivenlerden bodrum katına inen ayak sesleri ve konuşmalar duyuldu.</st></p>
			<p><st c="3769">Sümbül Hanım telaşla kendini topladı, gözlerini eteğine silip konuğunu karşılamaya koştu. </st><st c="3860">Elif ve Arif, tuhaf bir içgüdüyle el ele tutuştular. </st><st c="3913">Gözlerini merak içinde içeriye giren kadına diktiler.</st></p>
			<p><st c="3966">Halanın, merhaba bile demeden ilk sözü, “Hah Süleyman, bu çöplükte oturmak için mi geldiniz şehre?” oldu. </st></p>
			<p><st c="4073">Bu hala ne belalar açacaktı acaba başlarına?</st></p>
		</div>
	<div id="charCountTotal" value="4117"></div></body>
</html>
