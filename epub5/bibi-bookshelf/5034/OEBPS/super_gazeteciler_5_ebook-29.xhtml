<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-29</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-29" xml:lang="tr-TR">
		<div>
			<p><br /><br /><br /></p>
			<p id="_idParaDest-28"><st c="0">Yener Öğreniyor</st></p>
			<p><br /><br /><br /></p>
			<p><st c="16">“İşte böyle,” diye sözlerini sonlandırdı Seher Hanım. </st><st c="71">Hemen ardından, Yener’i kaygılandırmamak için, “Elbette senden asla vazgeçmem, gerekirse biz de bir avukat tutar, onlarla savaşırız,” diye ekledi.</st></p>
			<p><st c="217">Yener üzülmüştü. </st><st c="235">Anne babasının arasında sonradan sonraya çıkan bu sorunların kaynağının babasının yeni eşi olduğunu tahmin etmesi zor değildi. </st></p>
			<p><st c="362">“Benim bilmek istediğim, senin bu konudaki düşüncelerin Yenerciğim? </st><st c="430">Benimle kalmanı isterim ama ya sen? </st><st c="466">Sen ne istiyorsun? </st><st c="485">Böyle bir mahkemede çocukların fikirleri soruluyor mu, onların isteklerine göre hareket ediliyor mu, hiç bilmiyorum. </st><st c="602">Çevremde böyle bir konuda deneyimi olan tanıdığım yok. </st><st c="657">Kime danışmalıyım, bana kim fikir verir, hiç bilmiyorum. </st><st c="714">Banka müşterilerim arasında çok değerli hukukçular var tabii, ama onlardan destek istemem hem yakışık almaz hem de etik olmaz.”</st></p>
			<p><st c="841">Yener, annesinin bir süredir fark ettiği tuhaf davranışlarının, durup durup sarılmalarının, ara sıra ağlamalarının nedenini anlamıştı. </st><st c="977">Belli ki annesi bu sorunlarla tek başına boğuşmak zorunda kalmaktan yorulmuştu. </st><st c="1057">Hatta bu yüzden düşünceleri körelmiş, mantıklı düşünemez olmuştu. </st><st c="1123">Oysa çözüm gözünün önündeydi.</st></p>
			<p><st c="1152">“Banka müşterilerine danışamamanı anlıyorum. </st><st c="1198">Ama bankanın avukatları yok mu? </st><st c="1230">Onlarla neden konuşmuyorsun?”</st></p>
			<p><st c="1259">Seher Hanım oğluna hayret ve hayranlıkla baktı. </st><st c="1308">“Ah... </st><st c="1315">Çok haklısın. </st><st c="1329">Bunu neden düşünemedim ki?” dedi. </st><st c="1363">“Keşke durumu sana daha önce açıklasaydım...” Sonra uzanıp Yener’i yanına çekti, “Benim akıllı oğlum,” diyerek sarılmaya çalıştı.</st></p>
			<p><st c="1492">“Hemen duygusallaşmayalım anne,” diye onu uyardı Yener, gülerek. </st><st c="1558">“Günde kaç kere sarılacaksın yahu?”</st></p>
			<p><st c="1593">“Senin gibi akıllı bir oğlan yetiştirdiğim için kendimle gurur duyuyorum,” dedi Seher Hanım. </st><st c="1687">“Ne güzel çözümler buluyorsun her şeye.”</st></p>
			<p><st c="1727">“Arkadaşlarımla olan deneyimlerimden öğrendim,” dedi Yener. </st><st c="1788">“Dördümüz aynı şeye bakıp konuyu kendi açımızdan değerlendirince ortaya birbirinden farklı çözümler çıkabiliyor. </st><st c="1901">Dört kişi, dört farklı bakış açısı ediyor. </st><st c="1944">Ben de burada soruna yeni bir bakış açısı getirdim, hepsi bu.”</st></p>
			<p><st c="2006">“Çok iyi arkadaşlar edinmişsin Yenerciğim. </st><st c="2050">İnşallah birbirinizi kaybetmeden dostluğunuzu daha uzun yıllar sürdürürsünüz.”</st></p>
			<p><st c="2128">Yener hüzünlendi birden. </st><st c="2154">“Aynı liseye bile gidip gidemeyeceğimiz belirsiz. </st><st c="2204">Sınavdan kim nasıl sonuç alacak, o da belli değil. </st><st c="2255">Bu konuyu aklıma getirmemeye çalışıyorum ama önümüzdeki gerçek bu. </st><st c="2322">Her birimiz başka liseye gidecek. </st><st c="2356">Hele üniversitede belki şehirlerimiz bile ayrı olacak.”</st></p>
			<p><st c="2411">“Sen kendin dedin ya ‘hepimiz farklı yönden bakıyoruz’ diye. </st><st c="2473">Çünkü farklı kişilersiniz. </st><st c="2500">Yetenekleriniz ve alacağınız sınav sonuçları doğrultusunda elbet farklı seçimleriniz olacak, öyle de olmalı zaten. </st><st c="2615">Ama artık her türlü iletişim aracı var. </st><st c="2655">Ülke bile değiştirseniz birbirinizin izini kaybetmeden arkadaşlığınızı sürdürebilirsiniz.”</st></p>
			<p><st c="2745">Yener gülümsedi. </st><st c="2763">“Üniversite dedin de... </st><st c="2787">Aklıma bir çözüm daha geldi.”</st></p>
			<p><st c="2816">Seher Hanım, oğluna şaşkınlıkla baktı. </st><st c="2856">“Başka bir çözüm daha mı? </st><st c="2882">Bak sen şu işe...”</st></p>
			<p><st c="2900">“Üniversite için biriktirdiğimiz para var ya... </st><st c="2949">Kredi diye neden o parayı vermiyorsun Bahar denen yazar bozuntusuna?”</st></p>
			<p><st c="3018">Seher Hanım, “Yoo, katiyen olmaz,” diye itiraz etmeye kalkışınca da, “Sorun değil anne. </st><st c="3107">Daha çok yıl var önümde,” dedi. </st><st c="3139">“Üniversiteye burslu girmek için lisede çok çalışırım, merak etme. </st><st c="3206">Önemli olan şu saçma velayet davası tehdidinden kurtulmak.”</st></p>
			<p><st c="3265">Seher Hanım bu konudan çok emin değildi. </st><st c="3307">“Yarın bizim hukuk departmanıyla konuşurum. </st><st c="3351">Hafta sonu sen babandayken de oturup bu konuyu enine boyuna düşünürüm, söz,” dedi. </st></p>
			<p><st c="3434">“Hafta sonu gitmemek gibi bir seçeneğim var mı?”</st></p>
			<p><st c="3482">“Galiba şimdilik yok. </st><st c="3505">Olur da iş mahkemeye kadar giderse onlara koz vermiş olmayalım.”</st></p>
			<p><st c="3569">“Evet, değil mi ya, </st><span><st c="3590">‘Sayın Hakimciğim, bu kötü kalpli anne, eşimin oğlunu bize göndermiyordu,’ </st></span><st c="3665">diye oracıkta acıklı öyküler anlatıp kendini acındırmaya kalkmasın. </st><st c="3733">Ne de olsa yazar ya, hayatı uydurmakla geçiyordur.”</st></p>
		</div>
	<div id="charCountTotal" value="3784"></div></body>
</html>
