<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-10</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-10" xml:lang="tr-TR">
		<div>
			<p><br /><br /><br /></p>
			<p id="_idParaDest-9"><st c="0">Elif Nerede?</st></p>
			<p><br /><br /><br /></p>
			<p><st c="13">Selin sınıfa girdiğinde Desen’le Zerrin’in ona bakıp fısıldaştıklarını fark etti. </st><st c="96">Aldırmaz görünmeye çalışarak sırasına geçti. </st><st c="141">Evren’le Yener’in servisi gelmemişti. </st><st c="179">Elif de henüz ortalarda yoktu. </st><st c="210">Çantasından bir test çıkarıp zil çalana kadar çözmeye yeltenmişti ki Gökhan başında bitiverdi. </st></p>
			<p><st c="305">“Resim mi yapıyorsun?”</st></p>
			<p><st c="327">“Görmüyor musun, test çözüyorum!” dedi Selin sert bir sesle.</st></p>
			<p><st c="388">“Çok aptalca,” dedi Gökhan.</st></p>
			<p><st c="416">Selin başını kaldırıp ona şaşkınlıkla baktı. </st><st c="462">“Nesi aptalcaymış Gökhan?”</st></p>
			<p><st c="488">“Test test diye kendini yırtmana ne gerek var? </st><st c="536">Baba parasıyla ömür boyu geçinirsin sen.”</st></p>
			<p><st c="577">Selin sabrını yitirip ters davranmamak için derin bir iç geçirdi. </st><st c="644">Sonra, “Baba parası ne demek Gökhan? </st><st c="681">Annem de çalışıyor benim. </st><st c="707">Niye anne parası demiyorsun ki? </st><st c="739">Ayrıca Zehra halam, ‘Hazıra dağ dayanmaz,’ der, bunu unutma.”</st></p>
			<p><st c="800">“O ne demek öyle?”</st></p>
			<p><st c="819">“Git araştır, kendin öğren.”</st></p>
			<p><st c="848">Evren’le Yener’in içeriye girdiğini görünce onlara el salladı. </st><st c="912">Gökhan da dalga geçeceği başka birini bulmak için arka sıralara doğru ilerledi.</st></p>
			<p><st c="991">“Geciktiniz...”</st></p>
			<p><st c="1007">“Kazmanın biri kamyonunu yolu tıkayacak şekilde park etmiş, mal indiriyordu. </st><st c="1085">Arkasında arabalar birikti. </st><st c="1113">Kornalar, bağrışlar falan. </st><st c="1140">Bir de çıkıp, ‘Patlamadınız ya, iki dakika bekleyin işte!’ diye millete kafa tutmasın mı!”</st></p>
			<p><st c="1230">Yener lafı Evren’den alıp, “Neyse ki bekleyen arabalardan birinin şoförü trafik polisi çıktı!” diye devam etti gülerek. </st><st c="1351">“Adamın yelkenleri nasıl suya indirdiğini, ceza yazmaması için polise nasıl yaltaklandığını görecektin.”</st></p>
			<p><st c="1455">“Oh, çok iyi olmuş. </st><st c="1476">Ceza verdi mi bari polis?”</st></p>
			<p><st c="1502">“Yol açılınca daha fazla oyalanmamak için bizim şoför gaza bastı tabii, göremedik.”</st></p>
			<p><st c="1586">“Ama beklettiği insanlara rezil oldu ya, o bile yeter.”</st></p>
			<p><st c="1642">Yener sınıfa göz gezdirdi. </st><st c="1670">“Elif gelmedi mi?”</st></p>
			<p><st c="1688">Selin başını salladı. </st><st c="1711">“Yok.”</st></p>
			<p><st c="1717">“Zil çalmak üzere. </st><st c="1737">Hiç bu kadar gecikmezdi.”</st></p>
			<p><st c="1762">“Korkunç halanın gazabına uğramış olmasın?” dedi Evren kaygıyla.</st></p>
			<p><st c="1827">“Bir an önce geldiği yere dönse o hala...”</st></p>
			<p><st c="1870">Evren hüzünlenmişti, “İnsan büyüdükçe yaşamın çok da lay lay lom olmadığını anlıyor,” dedi.</st></p>
			<p><st c="1962">“İyi de var kötü de, karışık dondurma gibi,” dedi Selin, Evren’i neşelendirmeye çalışarak. </st><st c="2054">“Olumlu şeylere odaklanmak en doğrusu.”</st></p>
			<p><st c="2093">“Ya da olumsuz şeyleri olumluya çevirmek için çaba göstermek,” diye Selin’in bakış açısını destekledi Evren. </st><st c="2203">“Bak, olumlu düşünce üretmeyi çarçabuk öğrendim işte senden.” </st></p>
			<p><st c="2265">Selin, “Aferin sana,” derken sözcükleri zilin sesine karıştı.</st></p>
			<p><st c="2326">Elif hâlâ ortalarda yoktu.</st></p>
			<p><st c="2353">***</st></p>
			<p><st c="2357">Ders saatleri birbiri ardına geçti gitti. </st><st c="2400">Selin son ders öncesindeki teneffüste kaygısını dile getirdi.</st></p>
			<p><st c="2461">“Elif’i merak ediyorum. </st><st c="2486">Evde bir problem mi var acaba? </st><st c="2517">Belki de hastadır. </st><st c="2536">Okul sonrasında ona uğrasak mı?” </st></p>
			<p><st c="2569">Evren ve Yener o âna kadar bu öneriyi beklermiş gibi aynı anda, “Çok iyi olur,” dediler. </st></p>
			<p><st c="2658">“Gidişte Sedat Amca’ya gerek yok. </st><st c="2692">Yürüyerek gidebiliriz. </st><st c="2715">Bizi dönüşte alması için çağırırız.”</st></p>
			<p><st c="2751">Selin’in bu önerisini de baş sallayarak onayladılar.</st></p>
			<p><br /><br /><br /></p>
			<p><st c="2804">Sınıftan itişerek çıkanlara takılmamak için, çantalarını toparlamayı ağırdan alıp biraz geride kaldılar.</st></p>
			<p><st c="2909">Gökhan, Emine’yle yanlarından geçerken, “Ne o, bu gece okulda mı yatacaksınız?” diye laf attı.</st></p>
			<p><st c="3004">Onun sözlerini Emine tamamladı, “Selin’in resmi çalınmasın diye sergi alanında nöbet tutacaklar,” dedi alaylı alaylı. </st><st c="3123">Son günlerde Emine, Gökhan’ın ikizi gibi hep onunla dolaşmaya başlamıştı. </st><st c="3197">Tabii Gökhan’ın sinir bozucu yanını kapması da çok doğaldı. </st><span><st c="3257">Üzüm üzüme baka baka kararır</st></span><st c="3285"> atasözünün canlı kanıtıydı. </st></p>
			<p><span><st c="3314">İki üzüm</st></span><st c="3322"> gülüşerek yürüyüp gittiler.</st></p>
			<p><st c="3350">“Bu gıcıklar hep bizim sınıfta mı toplanmış? </st><st c="3396">Ne şans yahu!”</st></p>
			<p><st c="3410">“Bence her sınıfın birkaç gıcığı vardır. </st><st c="3452">Hiç şaşmaz.”</st></p>
			<p><st c="3464">Selin, “Annemin ders verdiği sınıflarda da varmış. </st><st c="3516">Dediğine göre, bu tipler aslında ilgi beklediği için böyle davranıyormuş. </st><st c="3590">Özgüvenleri zayıf olduğundan başkalarına sataşarak dikkat çekmeye ve arkadaş edinmeye çalışıyorlar.”</st></p>
			<p><st c="3690">“Bir işe yarıyor mudur sence?”</st></p>
			<p><st c="3721">“Belki, ancak başka bir gezegende!”</st></p>
			<p><st c="3757">Sırt çantalarının kayışlarını omuzlarından geçirip okuldan çıktılar. </st><st c="3827">Birkaç gün önce oturdukları kafeyi geçtiler, ilerideki sokağa saptılar.</st></p>
			<p><st c="3898">Bir süre sonra, “Doğru yöne gittiğimize emin misin Selin?” dedi Yener.</st></p>
			<p><st c="3969">“Ne bileyim ben, daha önce birkaç kez gittim Elif’in evine, ama hep Sedat Amca götürmüştü.”</st></p>
			<p><st c="4061">Yener, Evren’e dönüp, “Bu kızın peşine takıldık, şimdi bizi boş boş dolaştırıp duruyor,” diye söylendi.</st></p>
			<p><st c="4165">“Ne o, bir yere mi yetişecektin? </st><st c="4199">Ne olmuş azıcık fazla yürüdüysek?” diye onu şakacıktan azarladı Evren. </st><st c="4270">“Bacakların açılır, fena mı? </st><st c="4299">Masa başında sabah akşam test çöz, olmadı bir tane daha, bir tane daha... </st><st c="4373">Şimdi en azından spor yapıyoruz işte.”</st></p>
			<p><st c="4411">“Aaa... </st><st c="4420">Selin seni iyice bozmuş yahu,” diye güldü Yener.</st></p>
			<p><st c="4468">“İyi olmuş,” dedi Selin. </st><st c="4494">“Her olumsuzun olumlu yanı da olduğunu keşfetmeye başlamış demek...” </st></p>
			<p><st c="4563">Birkaç sokak daha geçmişlerdi ki Selin aniden, “Aaaa!” diye beklenmedik bir çığlık koyuverdi.</st></p>
			<p><st c="4656">“Ne oldu Selin?”</st></p>
			<p><st c="4673">“Ne olacak, yürümekten kramp girmiştir kızın ayağına,” diye söylendi Yener.</st></p>
			<p><st c="4749">Selin heyecandan sözcükleri bulamıyor gibiydi. </st><st c="4797">“Şuraya... </st><st c="4808">şuraya bakın!”</st></p>
			<p><st c="4822">Evren’le Yener onun işaret ettiği yöne baktılar. </st></p>
			<p><st c="4872">“Şu... </st><st c="4879">Şu resim...”</st></p>
			<p><st c="4891">“Vitrindeki resimleri mi söylüyorsun?”</st></p>
			<p><st c="4930">“Evet, bakın... </st><st c="4947">İşte şuradaki... </st><st c="4964">benim resmim!”</st></p>
			<p><st c="4978">Evren’le Yener burunlarını cama yapıştırıp, şık bir ahşap çerçeve içinde vitrinin en görünür yerine yerleştirilmiş olan resme şaşkınlıkla baktılar.</st></p>
		</div>
	<div id="charCountTotal" value="5126"></div></body>
</html>
