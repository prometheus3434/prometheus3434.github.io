<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-19</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-19" xml:lang="tr-TR">
		<div>
			<p><br /><br /><br /></p>
			<p id="_idParaDest-18"><st c="0">Telefonlar Ardı Ardına</st></p>
			<p><br /><br /><br /></p>
			<p><st c="22">Evren servisten indi. </st><st c="45">Yener’e el sallayıp bahçe kapısından geçti. </st><st c="89">Evin kapısını anahtarıyla açıp, içeri girdiğinde annesini telefonda birine bağırıp çağırırken buldu.</st></p>
			<p><st c="189">“Hayır efendim... </st><st c="208">Eksik diyorum işte. </st><st c="228">Evet ben paranın tamamını teslim ettim. </st><st c="268">Beni oyalayıp durmayın. </st><st c="292">Karışmam, polise giderim o zaman. </st><st c="326">Neee, ben de mi suçlu olurum? </st><st c="356">Yok canım, niye ki? </st><st c="376">Tövbe tövbe... </st><st c="391">Ne ilgisi var canım?”</st></p>
			<p><st c="412">Nermin Hanım arkasına bakıp, oğlunu karşısında görünce kızardı, kekelemeye başladı, konuşmayı çarçabuk bitirip telefonu kapattı. </st></p>
			<p><st c="542">“Kiminle konuşuyordun anne?”</st></p>
			<p><st c="570">“Aman canım, bizim komşulardan birinin bir tanıdığı işte.”</st></p>
			<p><st c="629">“Polis falan dedin.”</st></p>
			<p><st c="650">“Sen takma kafana canım. </st><st c="676">Ben her şeyi hallediyorum. </st><st c="703">Sen yıl sonundaki LYS sınavına odaklan. </st><st c="743">O sınavda ilk üçe gireceksin, bu kesin.”</st></p>
			<p><st c="783">Evren, “Ay anneee, bir kere o LYS dediğin üniversiteye giriş sınavı, ben lisede değil, ortaokuldayım, unuttun mu?” diye şakalaştı annesiyle. </st><st c="925">“Bizimki LGS. </st><st c="939">Ayrıca... </st><st c="949">Benim hedefim sınavı geçmek, derecelerle işim olmaz.” </st></p>
			<p><st c="1003">Nermin Hanım bilmiş bilmiş gülümsedi. </st><st c="1041">“Görürüz bakalım,” dedi.</st></p>
			<p><st c="1065">***</st></p>
			<p><st c="1069">Selin servisten yarı yolda inip az ilerideki sokağa saptı. </st></p>
			<p><st c="1129">Aklı günlerdir allak bullaktı. </st><st c="1160">Elif’le ilgili çözemediği birçok konu vardı ve bu düşünceler onu huzursuz ediyordu. </st><st c="1244">Belli ki Sümbül Hanım bu evliliğe karşıydı. </st><st c="1288">Elif de istemezdi, Selin bundan emindi. </st><st c="1328">O zaman Sultan Hala kendi başına Elif’le ilgili nasıl böyle bir karar alabilirdi? </st><st c="1410">Resimlerinin çalınmasıyla bu konu arasında, ikisinin de yasa dışı olması dışında, herhangi bir bağ var mıydı?</st></p>
			<p><st c="1519">Cuma günü okul çıkışında Elif’e uğramak için arkadaşlarıyla yürüdüğü yollardan geçerek resim atölyesini buldu. </st><st c="1631">Kapıyı açtığında çan sesi içeriye birinin girdiğini duyurdu.</st></p>
			<p><st c="1691">Atölye sahibi arka taraftan çıktı. </st><st c="1727">Selin’i hemen tanıdı, “Ooo buyurun,” diyerek karşıladı. </st><st c="1783">“Sizi bu kadar çabuk beklemiyordum ama şanslısınız, ilgilendiğiniz genç ressam yine uğradı, yeni bir resim bıraktı. </st><st c="1899">Henüz çerçeveye koyamadım ama bu hâliyle almak isterseniz verebilirim. </st><st c="1970">‘Kaç lira verirlerse versinler razıyım, paraya çok ihtiyacım var,’ dedi kızcağız. </st><st c="2052">Bu yetenekli gençlere destek olmak gerek. </st><st c="2094">İnanın çerçeveye bile ücret almıyorum. </st><st c="2133">Paranın tamamını doğrudan kızcağıza veriyorum. </st><st c="2180">Ah ah, benim de gençliğimde elimden tutan olsaydı, şimdi başkalarının resimlerini satmak yerine kim bilir kaçıncı kişisel sergimi açmıştım.”</st></p>
			<p><st c="2320">Resmi çıkarıp tezgâha koydu. </st><st c="2350">O âna kadar adamın konuşmasının bitmesini sessizce bekleyen Selin, hüzün dolu gözlerle hafta başında öğretmene teslim ettiği resme baktı. </st><st c="2488">Öncekinde olduğu gibi kendi imzasının üzerine fırçayla aynı desen çizilmişti. </st><span><st c="2566">Bu resim benim,</st></span><st c="2581"> dese ne işe yarayacaktı ki? </st><st c="2610">Adamın ona inanması için bir sebep yoktu. </st><st c="2652">‘Keşke resmi yaptığımda fotoğrafını çekseydim,’ diye düşündü ama o da yeterli kanıt olamazdı. </st><st c="2746">Adam, Selin’in </st><span><st c="2761">genç ressam</st></span><st c="2772"> dediği kişiyi tanıdığını düşünebilirdi. </st><st c="2813">Yaptığı resmi fotoğraflaması da normal karşılanabilirdi o zaman.</st></p>
			<p><st c="2877">Cep telefonunu çıkarıp albüme tıkladı, Elif’le birlikte çekilmiş fotoğraflarından birini adama gösterdi.</st></p>
			<p><st c="2982">“Ressam, bu kız mı?”</st></p>
			<p><st c="3003">Adam fotoğrafa dikkatle baktı. </st><st c="3035">“Benziyor mu desem... </st><st c="3057">benzemiyor mu... </st><st c="3074">Gerçi bu kızın gözleri daha iri, çene yapısı da farklı gibi ama bilemiyorum. </st><st c="3151">Fotoğraftan pek anlaşılmıyor. </st><st c="3181">Hem kızlar bir günden ötekine o kadar hızlı değişebiliyorlar ki, takma saçlar, silikonlar falan... </st><st c="3280">Geçen gün benim hanım saçını boyatmış, üstüne bir de dudak silikonu yapmış, yemin ederim tanıyamadım, evde yabancı biri var sandım.”</st></p>
			<p><st c="3412">Adam çene çalmaya başlayınca, Selin düş kırıklığı içinde telefonu kapatıp çantasına yerleştirdi, “Bu resim kaça?” diye sordu.</st></p>
			<p><st c="3538">“Nakit olarak ödeyebilirseniz, düşük bir ücret yeterli olacak. </st><st c="3602">Kızcağız bu resmi getirdiğinde o kadar üzgündü ki anlatamam. </st><st c="3663">Evde hastası varmış. </st><st c="3684">Sigorta, ilaçlarını vermeyi kesmiş. </st><st c="3720">Eczaneden alacak paraları da yokmuş. </st><st c="3757">Bu yüzden resim yapıp, onları satarak ilaç parası kazanmaya çalışıyor. </st><st c="3828">Takdir etmek gerek. </st><st c="3848">Dediğim gibi, ben gençken...”</st></p>
			<p><st c="3877">Adam gençliğini anlatmayı sürdürürken Selin artık onu dinlemiyordu bile. </st><st c="3951">Daha bir gün önce konuşmuştu Sümbül Hanım’la. </st><st c="3997">Evet, kadıncağız çok üzgündü ama hasta falan değildi... </st><st c="4053">Süleyman Efendi de işindeydi. </st><st c="4083">Hala desen alışverişteydi. </st><st c="4110">Yani evde herkes sağ ve esendi. </st><st c="4142">‘İlaç alacakmışmış... </st><st c="4164">kuyruklu yalan!’ diye geçirdi içinden.</st></p>
			<p><st c="4202">Yanında para olmadığını ama babasını arayarak havale yaptırabileceğini söyleyince, adam banka IBAN bilgilerini verdi. </st><st c="4321">Selin telefonda babasıyla konuşup banka bilgilerini iletirken, o da resmi rulo yapıp yolda açılmasın diye üzerine lastik geçirdi. </st></p>
			<p><st c="4451">***</st></p>
			<p><st c="4454">Akşam yemeğini sessizlik içinde yiyorlardı. </st><st c="4499">Seher Hanım telefonu çalınca hemen ekrana baktı. </st><st c="4548">Arayanın kim olduğunu görür görmez kıpkırmızı oldu, yerinden fırlayıp konuşmaları duyulmasın diye yatak odasına yöneldi. </st><st c="4669">Yener arkasından, “Kim arıyor anne?” diye seslense de Seher Hanım koridoru hızlı adımlarla geçip odasına girmiş, kapısını kapatmıştı bile.</st></p>
			<p><st c="4807">Yener merak içindeydi. </st><st c="4831">Arayanın, annesinin son zamanlardaki aşırı duygusal davranışlarıyla ilgisi var mıydı? </st><st c="4917">Annesinin erkek arkadaşı mı vardı yoksa? </st><st c="4958">Yener’le neden paylaşmıyordu bu durumu? </st><st c="4998">Anlayışla karşılayacak kadar olgundu Yener. </st><st c="5042">İnsanlar ayrılır, herkes kendi yoluna devam ederdi. </st><st c="5094">Babası da Bahar denen o yazarla evlenip kendisine yeni bir hayat kurmamış mıydı?</st></p>
			<p><st c="5174">Yener masayı toplamaya başladı. </st><st c="5207">Kulağı içerideydi, ancak annesi o kadar kısık sesle konuşuyordu ki herhangi bir ipucu yakalamasına imkân yoktu. </st></p>
			<p><st c="5319">Seher Hanım konuşması bitip döndüğünde, masayı toplanmış görünce sevindi. </st><st c="5393">“Aferin canım oğlum,” diyerek yine sarıldı oğluna.</st></p>
			<p><st c="5443">Yener’in gözü annesinin masaya bıraktığı cep telefonuna takılmıştı; sarılma süreci uzayınca boynuna dolanan kollardan çırpınarak kurtulmaya çalıştı. </st><st c="5593">Oğluyla kucaklaşınca az önceki gerginliğini üzerinden atabildiği için biraz olsun rahatlamıştı Seher Hanım. </st><st c="5701">Kollarını gevşetti. </st><st c="5721">Yener’in çalkaladığı tabakları bulaşık makinesine yerleştirmeye başladı.</st></p>
			<p><st c="5793">Yener, annesine belli etmeden yavaşça masaya uzandı, telefonun kilidi kapanmadan yetişip tıkladı. </st><st c="5892">Son arama açıldı. </st><st c="5910">Ekranda gördüğü isim çok şaşırtıcıydı.</st></p>
			<p><st c="5948">Babasının yeni eşi Bahar Hanım’ın annesiyle ne işi olabilirdi ki? </st></p>
		</div>
	<div id="charCountTotal" value="6015"></div></body>
</html>
