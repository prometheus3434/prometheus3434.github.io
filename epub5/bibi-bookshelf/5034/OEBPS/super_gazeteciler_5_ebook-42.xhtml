<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-42</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-42" xml:lang="tr-TR">
		<div>
			<p><br /><br /><br /></p>
			<p id="_idParaDest-41"><st c="0">Hafta Sonu</st></p>
			<p><br /><br /><br /></p>
			<p><st c="11">Yener birkaç farklı taslak hazırlamıştı. </st><st c="53">Ancak Bahar Hanım zor beğenen biriydi. </st><st c="92">Önce portre fotoğrafı yok diye itiraz etti, Yener hemen birkaç görsel ekledi. </st><st c="170">Derken, atölyenin adını çok sıradan buldu, “Benimki herkesten farklı olmalı, dikkat çekmeli,” diye tutturdu. </st></p>
			<p><st c="279">Yener, Bahar Hanım’ın istediği bütün değişiklikleri sabırla uyguladı. </st><st c="349">Sonuçta zaten yapacak bir işi yoktu, hiç olmazsa zamanını bilgisayarda geçiriyordu. </st><st c="433">Üstelik böylelikle kredi krizi de önlenebilirdi belki.</st></p>
			<p><st c="487">Yener, annesinin bu çözüme çok sevineceğini düşündü. </st><st c="541">Bahar’ın sağı solu belli olmadığı için henüz annesini aramamıştı; vazgeçer de eski planına geri dönerse diye korkuyordu. </st><st c="662">Bu yüzden hiç itiraz etmeden Bahar ne isterse sabırla yapıyor, ekliyor, çıkarıyor, renklendiriyor, büyütüp küçültüyordu.</st></p>
			<p><br /></p>
			<p><st c="782">BAHARELLA EN YARATICI YAZARLIK ATÖLYESİ</st></p>
			<p><st c="822">* Katıl, sen de yazar ol!</st></p>
			<p><st c="848">* Uluslararası sertifikalı atölye</st></p>
			<p><st c="882">* Yaratıcı yazarlık koçluğu</st></p>
			<p><st c="910">* Hipnotik yazım antrenörlüğü</st></p>
			<p><st c="940">* Yazarlık eğitmeni eğitimi</st></p>
			<p><st c="968">* Ne yazarsan yaz, yayımlanması garanti.</st></p>
			<p><st c="1009">* Atölye çok, ünlü yazar Bahar’ınki gibisi yok.</st></p>
			<p><br /></p>
			<p><st c="1057">Bahar Hanım’ın dilediğini seçip kullanması için birbirinden farklı afişler hazırladı. </st><st c="1144">Beğendikleriyle ilk denemeyi yapıp farklı sosyal mecralarda yayımladılar, bazı afişler için reklam da verdiler. </st><st c="1256">Daha birkaç saat geçmemişti ki, üç talep birden geldi. </st><st c="1311">Atölyeye katılmak için parayı nereye ödeyeceklerini soruyorlardı. </st><st c="1377">“Afişlere banka hesap numarası da eklemeliyiz,” dedi Yener. </st></p>
			<p><st c="1437">Bahar sevinçle, “Bu iş olacak şekerim,” dedi kocasına. </st><st c="1492">“Baksana, daha şimdiden öğrenci yağmaya başladı.”</st></p>
			<p><st c="1541">Yener, Bahar’dan daha sevinçliydi. </st><st c="1577">Artık krediyi de kendisini de istemeyeceklerini umuyordu. </st><st c="1635">‘İstenmemenin bu kadar özenilir bir şey olacağı hiç aklımdan geçmezdi,’ diye düşünüp gülümsedi. </st></p>
			<p><st c="1731">***</st></p>
			<p><st c="1734">Apartman servisini tamamladıktan sonra Elif’le annesi hazırlanıp çıktılar. </st><st c="1810">Sultan Hala onlarla gitmek istemedi. </st><st c="1847">“Ne işim var benim hasta ziyaretinde,” diye söylendi. </st><st c="1901">“Zaten köyde hayatım hasta anama bakmakla geçiyor, biz Arif’le evde kalırız.” Sonra Sümbül Hanım’ın kulağına eğildi, “Bak, bu kızına dikkat et, fazla dolaşmasın etrafta. </st><st c="2071">Adı falan çıkar sonra, hesap veremeyiz,” dedi.</st></p>
			<p><st c="2117">Arif somurttu. </st><st c="2133">Halasının da onlarla gideceğini ummuştu. </st><st c="2174">Böylece rahat rahat arkadaşlarıyla sokakta top oynayabilecekti.</st></p>
			<p><st c="2237">Annesiyle yürürlerken, “Elimizde bir şey götürmeli miydik?” diye sordu Elif.</st></p>
			<p><st c="2314">“Neyimiz var ki götüreceğiz?” dedi Sümbül Hanım hüzünlü bir sesle. </st></p>
			<p><st c="2382">Elif kendine boncuklardan yaptığı bileziği almıştı yanına; onu Merve’ye armağan edecekti.</st></p>
			<p><st c="2471">***</st></p>
			<p><st c="2475">Evren sabırsızlık içindeydi. </st><st c="2505">“Bir gün daha beklersem patlayacağım!” diye söylendi.</st></p>
			<p><st c="2558">Önceki gün okulda Yener, Gökhan’a </st><span><st c="2593">arkadaşlık, paylaşım</st></span><st c="2613"> gibi sözcüklerle yanıt verince Evren kendi düşüncelerinden utanmıştı. </st><st c="2684">Arkadaşlarının, annesini ihbar edip güç duruma düşürmeyeceklerinden emindi. </st><st c="2760">Aralarında konuşur, sınav sorularıyla ne yapacaklarına karar verirlerdi. </st><st c="2833">Hem eğer istiyorlarsa neden onlar da yararlanmasınlardı ki, arkadaş değiller miydi? </st></p>
			<p><st c="2917">Evren bu büyük sırrı içinde saklamaktan yorulmuştu, bir an önce arkadaşlarıyla konuşup paylaşmak ve rahatlamak istiyordu, ama dördü bir türlü bir araya gelememişlerdi. </st><st c="3085">Cuma akşamı okul çıkışında buluşabileceklerini düşünmüştü, oysa işler umduğu gibi gitmemiş, hem belediyeye hem atölyeye gidebilmek için iki gruba ayrılmışlardı.</st></p>
			<p><st c="3245">Yener evde yoktu. </st><st c="3264">Sultan Hala yanındayken Elif’e telefonla bile ulaşmak zordu. </st><st c="3325">Geriye bir tek Selin kalıyordu. </st><st c="3357">Onunla birlikte belediyeye gitmişlerdi, ama arabada şoför varken zaten böyle bir konuyu asla açamazdı. </st><st c="3460">Hatta dönüşte şoför yüzünden Hakkı Bey’in anlattıklarını da Yener’le paylaşamamışlar, yol boyunca arabada öylece somurtup oturmuşlardı. </st><st c="3596">Şimdi konuşabilmek için pazartesi gününü mü beklemek zorundaydı? </st><st c="3661">Hafta sonu geçmek bilmezdi o zaman...</st></p>
			<p><st c="3698">Selin’i aradı. </st></p>
			<p><st c="3714">“Hayırdır Evren? </st><st c="3731">Bir haber mi var?”</st></p>
			<p><st c="3749">“Ne haberi?”</st></p>
			<p><st c="3762">“Ne bileyim, Elif ya da Yener aramıştır belki, beni de o yüzden arıyorsun diye düşündüm.”</st></p>
			<p><st c="3852">“Yok, kimseyle görüşmedim ama biriyle konuşmazsam patlayacağım!”</st></p>
			<p><span><st c="3917">“Tamam tamam patlama, anlat, ben dinliyorum,”</st></span><st c="3963"> dedi Selin gülerek. </st><st c="3984">Bir süre sessizlik oldu. </st><span><st c="4009">“E anlat dedim ya...”</st></span><st c="4030"> diye yineledi Selin.</st></p>
			<p><st c="4051">Evren, “Telefonda anlatamam,” dedi sesini iyice alçaltarak. </st></p>
			<p><st c="4112">Selin onu duyamadı. </st><span><st c="4132">“Alooo... </st><st c="4142">Evren... </st><st c="4151">Alooo? </st><st c="4158">Orada mısın?”</st></span></p>
			<p><st c="4171">“Bir dakika sabret yaaa,” dedi Evren fısıldayarak. </st><st c="4223">“Annem içeride. </st><st c="4239">Bahçeye çıkıyorum, orada daha rahat konuşuruz.”</st></p>
			<p><st c="4286">Evren bahçede de rahat edemedi. </st><st c="4319">Annesi her an pencereden onu görecek, sır olarak kalması gereken şeyleri arkadaşına anlattığını duyacak gibi geldi. </st><st c="4435">“Bak ne diyeceğim, dışarıda bir yerde buluşalım. </st><st c="4484">Söyleyeceklerim gerçekten çok gizli.”</st></p>
			<p><span><st c="4521">“Bak şimdi meraklandırdın beni,”</st></span><st c="4554"> dedi Selin. </st><span><st c="4567">“Okulun oradaki kafeye mi gitsek? </st><st c="4601">Her zaman gittiğimiz yer...”</st></span></p>
			<p><st c="4629">“Yok yok, hafta sonu orası kalabalık olabilir.”</st></p>
			<p><st c="4677">“Bize gel o zaman?”</st></p>
			<p><st c="4697">“Olmaz, annen evdedir, kardeşin de.”</st></p>
			<p><span><st c="4734">“Haydaaa, o olmaz, bu olmaz,”</st></span><st c="4764"> dedi Selin alayla. </st><span><st c="4784">“İstersen Paris’e uçalım, orada bir bulvar kahvesinde oturur konuşuruz.” </st></span></p>
			<p><st c="4857">“Dalga geçiyorsun ama anlattıklarımı duyunca dudağın uçuklayacak, haberin olsun.”</st></p>
			<p><st c="4938">Selin artık gerçekten çok meraklanmıştı.</st></p>
			<p><st c="4979">***</st></p>
			<p><st c="4983">Elif, annesiyle eve dönerken çok sessizdi. </st><st c="5027">Sümbül Hanım da aynı duygular içinde olduğundan kızının sessizliğinin nedenini anlıyordu. </st><st c="5117">Üzgündü, zor durumda olan bir aileye yardım edememek kahrediyordu onu. </st><st c="5188">Biraz imkânı olsaydı... </st></p>
			<p><st c="5212">“Sen Vedat Amca’yı nereden tanıyordun anne?”</st></p>
			<p><st c="5256">“Parkın hemen karşı sırasında büyük bir züccaciye mağazası vardı ya, Vedat Bey sahibiydi. </st><st c="5347">Geçen gün uygun fiyata cezve bulur muyum diye oraya kadar yürüdüm, bir de baktım, yerine market açılmış, çok şaşırdım.”</st></p>
			<p><st c="5466">“Kitapçının yanındaki mağazaydı, değil mi?”</st></p>
			<p><st c="5510">“Evet canım, orası. </st><st c="5531">Ne iyi bir adamdı. </st><st c="5550">Vitrinde rengi solmuş, kenarı çizilmiş, takımının bir parçası kırılmış ne varsa, bizim gibi dar gelirliler için bir köşeye ayırırdı. </st><st c="5683">Evde kullandığımız tencereleri oradan almıştım. </st><st c="5731">Birinin kenarında çizik var diye takımı olduğu gibi defolu bölüme koymuş. </st><st c="5805">O mallara öyle ucuz etiket koyuyordu ki ben bile ihtiyaçlarımızı alabiliyordum oradan. </st><st c="5892">Bu zamanda onun gibi tokgözlü esnaf bulunmaz.” </st></p>
			<p><st c="5939">“Siz Zeynep Teyze’yle konuşurken kulak misafiri oldum ama bir yandan üzülmesin diye Merve’yi oyalamaya çalıştığımdan tam duyamadım. </st><st c="6071">Nasıl olmuş kaza?”</st></p>
			<p><st c="6089">“Ah sorma Elifciğim,” dedi Sümbül Hanım üzüntüyle. </st><st c="6141">“İnsanın başına beklenmedik şeyler gelebiliyor hayatta. </st><st c="6197">Allah hayırlı şeyler çıkarsın karşımıza, benim bütün dileğim bu.” Derin bir nefes alıp, “Kaza işte,” dedi. </st><st c="6304">“Yolda arabasının frenleri boşalmış, başkalarına zarar vermemek için o hızla bariyerlere çarpmış.”</st></p>
			<p><st c="6402">“Çok yazık,” dedi Elif. </st><st c="6427">“Bir bacağını kaybetse de... </st><st c="6456">yine işine dönebilirdi ama, değil mi?”</st></p>
			<p><st c="6494">“Elifciğim, işin daha da üzücü yanı bu ya. </st><st c="6538">İnsan zor zamanlarında çevresindeki insanlardan anlayış bekler, değil mi? </st><st c="6612">Eşi hastanedeyken Zeynep Hanım uzun süre mağazaya uğrayamamış, gittiğinde bir de bakmış, mağaza bomboş.”</st></p>
			<p><st c="6716">“Nasıl yani?”</st></p>
			<p><st c="6730">“Mağazayı boşaltmışlar işte... </st><st c="6762">Ne var ne yok malların hepsini götürmüşler. </st><st c="6806">Kimin yaptığı bilinmiyor. </st><st c="6832">Yıllardır yanında çalıştırdığı elemanlar mı, ortağı mı, yoksa dışarıdan gelen hırsızlar mı...”</st></p>
			<p><st c="6926">“Hırsız girse belli olur anne. </st><st c="6958">İçeriden birileri yapmıştır bence.”</st></p>
			<p><st c="6993">“Zeynep Hanım en çok ona üzülüyor ya. </st><st c="7032">‘Dost sandığımız kişilerin ihanetine uğradık. </st><st c="7078">Bu, Vedat’a çok ağır geldi,’ diyor.”</st></p>
			<p><st c="7114">“Anlayamıyorum, koca mağazayı nasıl boşaltmışlar, nereye götürmüşler? </st><st c="7185">Kameralar yok muymuş?”</st></p>
			<p><st c="7207">“Benim de aklıma geldi, sordum. </st><st c="7240">Onları da söküp götürmüşler. </st><st c="7269">Geride hiç iz bırakmamışlar.”</st></p>
			<p><st c="7298">“Mağaza Mervelerin değil miydi?”</st></p>
			<p><st c="7331">“Kira imiş canım. </st><st c="7350">Aylarca ödenmeyince mal sahibi tahliye kararı almış. </st><st c="7403">Anlayacağın, 8-10 ay içinde her şeylerini kaybetmişler.”</st></p>
			<p><st c="7459">“Çok zor bir durum. </st><st c="7480">Merve için üzülüyorum. </st><st c="7503">Bu yıl sınav senesi, bu moralle nasıl geçecek sınavı?”</st></p>
			<p><st c="7557">“Her evde, dışarıdan bakıldığında görülmeyen nice üzüntüler yaşanıyor. </st><st c="7629">İnsanların dertlerini paylaşmaya başlayınca anlıyorsun. </st><st c="7685">İyilikler kadar kötülüklerin olduğu gibi, iyi insan da var, kötü insan da.”</st></p>
			<p><st c="7760">“Evet, biliyorum anne. </st><st c="7784">Ama insanların iyi ya da kötü oldukları da dışarıdan bakınca anlaşılmıyor ki. </st><st c="7862">Nasıl seçeceğiz?”</st></p>
			<p><st c="7879">“Senin o konuda hiç kaygın olmasın Elifciğim. </st><st c="7926">Arkadaş seçme konusunda uzman sayılırsın bence. </st><st c="7974">Şu gazete işinde birlikte çalıştığınız çocuklar... </st><st c="8025">Çok iyi ve ilgili gençler. </st><st c="8052">O arkadaşlarını sakın kaybetme.”</st></p>
			<p><st c="8084">Elif düşüncelere daldı. </st><st c="8109">Liseye gidince ne olacaktı? </st><st c="8137">Süper Gazeteciler ekibi dağılacak, herkes farklı bir liseye savrulacaktı. </st></p>
			<p><st c="8211">Ayrı da düşseler arkadaşlıklarını sürdürebilirler miydi?</st></p>
		</div>
	<div id="charCountTotal" value="8267"></div></body>
</html>
