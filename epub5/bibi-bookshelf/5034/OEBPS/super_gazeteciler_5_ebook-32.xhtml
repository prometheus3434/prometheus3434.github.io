<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-32</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-32" xml:lang="tr-TR">
		<div>
			<p><br /><br /><br /></p>
			<p id="_idParaDest-31"><st c="0">Atölye Ziyareti</st></p>
			<p><br /><br /><br /></p>
			<p><st c="15">“Şu sokağa saparsak kestirmeden gideriz,” dedi Elif. </st></p>
			<p><st c="69">Selin yolu uzatmakta ısrarcıydı. </st><st c="102">“Olsun, fena mı, konuşmak için bol vaktimiz olur. </st><st c="152">Hem yol üstünde uğramak istediğim bir yer var.”</st></p>
			<p><st c="199">Lafı birbirlerinden alarak görüşemedikleri günler içinde neler olduğunu Elif’e hızlıca özetlediler; rehberliğe uğrayıp Ayşen Öğretmen’den fikir almaları, belediyeye gidip Hakkı Güven’den yardım istemeleri...</st></p>
			<p><st c="407">Belediye kapısındaki güvenlikçinin taklidini bile yaptılar. </st><st c="468">Yener kredi ve velayet davası konusunu anlattı, hafta sonu babasına gideceğini de söyledi. </st><st c="559">Evren ise, “Bizim emlakçıları biliyorsun ya,” dedi. </st><st c="611">“Ev falan yok ortada, emlakçı da değilmiş onlar. </st><st c="660">Kim olduklarını söylemedi ama annem kesinlikle gizli işler çeviriyor. </st><st c="730">Kasadan para alışı, evden aceleyle çıkıp neredeyse yangın çıkarışı... </st><st c="800">Annem için kaygılanmadığımı söylesem yalan olur.”</st></p>
			<p><st c="849">“Belki depresyonda falandır.”</st></p>
			<p><st c="879">“Söylemek istemediği fiziksel bir rahatsızlığı da olabilir.”</st></p>
			<p><st c="940">“Baban doktor, konuşsana onunla.”</st></p>
			<p><st c="974">“Babama da bir şey söylemememi tembihledi ama zaten konu nedir, neyi söylemeyeceğim, bilmiyorum ki.”</st></p>
			<p><st c="1075">Atölye sokağına saptıklarında Selin’in heyecandan midesi bulanmaya başlamıştı. </st><st c="1155">Elif’le ilgili gerçeği birazdan ortaya çıkaracaktı. </st><st c="1207">Sonra ne olacaktı? </st><st c="1226">Annesi, “Eğer sonucuna katlanamayacaksan hiç sorma,” derdi. </st><st c="1286">Hayır, bu hiç Selin’e göre değildi. </st><st c="1322">O, kaza kaza sonuna kadar gider, karşısına düş kırıklığı çıkacak bile olsa tüm sorularının yanıtlarını almak isterdi.</st></p>
			<p><st c="1439">“İlerideki atölyede resim dersi veriliyor mu diye sormak istiyorum,” dedi. </st><st c="1515">“Bugün Desen’e resim eğitimi almasını önerdim. </st><st c="1562">Belki bir yardımı olur.”</st></p>
			<p><st c="1586">“Nasıl yani, insanın yeteneği olmasa da ders alarak tanınmış bir ressam olabilir mi?” diye hayretle sordu Evren. </st></p>
			<p><st c="1700">“İnsan ünlü olmak için değil, yalnızca sevdiği ve mutlu olduğu için de resim yapabilir. </st><st c="1788">Ayrıca sadece resim yapma konusunda değil, sanatın her dalında yetenek gerekir ama geliştirmek için çalışılmazsa da kuruyup gider.”</st></p>
			<p><st c="1919">Yener hemen soytarılığa başladı. </st><st c="1953">“İşte, ben mesela. </st><st c="1972">Dünyaca ünlü bir besteci olacaktım ama bir tek müzik aleti çalmayı bile öğrenemediğim için kuruttum yeteneğimi.”</st></p>
			<p><st c="2084">“Ya ben?” diye atıldı Evren. </st><st c="2114">“Süper bir heykeltıraş olacaktım ama...”</st></p>
			<p><st c="2154">Elif, “Kesin dalgayı yaa,” dedi gülerek. </st><st c="2196">“Siz zaten süper yetenekli gazetecilersiniz, o ömür boyu yeter size.”</st></p>
			<p><st c="2265">Selin kararsızdı. </st><st c="2284">Elif’e sezdirmeden onu sınıyor olması arkadaşlıklarına zarar verir miydi? </st><st c="2358">Bu sonuca hazır mıydı?</st></p>
			<p><st c="2380">Ani bir kararla Elif’e döndü, “Sergiye asılan resimlerim bu atölyede satılıyordu. </st><st c="2463">Rastlantıyla gördük,” dedi.</st></p>
			<p><st c="2490">“Aaa, resimlerin satılıyor muydu? </st><st c="2525">Çok şaşırdım. </st><st c="2539">Peki ama ne işiniz vardı ki buralarda?”</st></p>
			<p><st c="2578">“Cuma okul çıkışı sana gelmek üzere yola çıkmıştık, yolu şaşırdık.”</st></p>
			<p><st c="2646">“Eee, sonra?”</st></p>
			<p><st c="2660">Elif pek utanmışa benzemiyordu. </st><st c="2693">Selin biraz daha açıklama yapma gereği duydu. </st><st c="2739">“Atölye sahibi benim resimlerimi senin aldığını ima etti. </st><st c="2797">Tarifinin sana uymasının yanı sıra, bir de, ‘Halası gelmiş yakınlarda,’ dedi.”</st></p>
			<p><st c="2875">“Aaa, buna çok şaşırdım,” dedi Elif. </st><st c="2913">“Resimlerini niye alayım ki?”</st></p>
			<p><st c="2942">“Seni buraya getirmekle ayıp ettim,” dedi Selin. </st><st c="2992">“Senin sözün bana yeterli gelmeli. </st><st c="3027">Haydi, yürümeye devam...” Atölyeyi geçip gidecekti ki Elif onu durdurdu.</st></p>
			<p><st c="3099">“Dur bakalım yaa, girip soralım neden öyle demiş. </st><st c="3150">Adam beni tanıyor mu ki?”</st></p>
			<p><st c="3175">***</st></p>
			<p><st c="3179">Atölyenin kapısını itti. </st><st c="3205">Çan sallanıp içeriye haber iletti. </st><st c="3240">Atölyenin sahibi, yüzü gözü boya içinde, arka odadan çıktı. </st></p>
			<p><st c="3300">“Ooo, ilham perilerim gelmiş, buyursunlar efendim... </st><st c="3353">Genç neslin sanata olan ilgisini görünce bana da bir heves geldi, ilk kişisel sergimi açmaya karar verdim. </st><st c="3460">Gece gündüz harıl harıl çalışıyorum,” dedi, mutlulukla gülerek. </st><st c="3524">“Birkaç aya kalmaz, sergiye hazır olurum. </st><st c="3566">Eski çizimlerimi de değerlendireceğim tabii.”</st></p>
			<p><st c="3611">Yener somurtarak Evren’in kulağına eğildi, “Haydaaa, bir de peri olduk, şu işe bak,” diye fısıldadı.</st></p>
			<p><st c="3712">Selin ağzını açıp bir şey söylemeyince, bir süre herkes birbirine bakıp bekledi. </st><st c="3794">Sonunda sessizliği Evren bozdu. </st><st c="3826">“Şey... </st><st c="3834">Şu yetenekli genç ressamın başka resmi geldi mi diye soracaktık?” diye uydurdu. </st></p>
			<p><st c="3914">“Bu kez erkencisiniz,” dedi adam. </st><st c="3948">“Sanırım ancak haftaya gelir. </st><st c="3978">Siz ne sandınız, bir resim öyle pat diye bir günde yapılıp biter mi? </st><st c="4047">Üzerinde günlerce, haftalarca çalışmak gerek. </st><st c="4093">Bakın, size daha önce yaptığım resimlerimden göstereyim.” Duvara sırt sırta dayalı duran tuvallerden bir ikisini çıkarıp tezgâhın üzerine koydu. </st></p>
			<p><st c="4238">Dördü de, “Çok güzel, harika,” gibisinden birkaç övgü sözcüğü mırıldandılar. </st></p>
			<p><st c="4315">Elif, “Selin, sen Desen’le ilgili bir şeyler söylüyordun,” diye hatırlatınca Selin, “Aaa evet ya... </st><st c="4415">Şey... </st><st c="4422">Siz hevesli gençlere resim dersi veriyor musunuz diye sormaya gelmiştik,” dedi.</st></p>
			<p><st c="4501">Adamın yüzü aydınlandı. </st><st c="4526">“Aslında bu atölyeyi açmadan önce lisede resim öğretmeniydim, adım Bedri. </st><st c="4600">Gençler beni şaka olsun diye ‘Rahmi Hoca’ diye çağırırdı. </st><st c="4658">Ünlü ressama göndermeyi anladınız, değil mi?” diye açıkladı. </st><st c="4719">Sonra, “Seve seve ders veririm gençlere,” deyip kartını uzattı. </st><st c="4783">“Beni buradan arayabilirsiniz.”</st></p>
			<p><st c="4814">Yener, “Sergi davetiyenizden de almak isteriz, bakarsınız geliriz,” dedi.</st></p>
			<p><st c="4888">“Aaa evet, ara sıra bana uğrarsanız ya da telefonla ararsanız, hazır olduğunda haber veririm.”</st></p>
			<p><st c="4983">Atölyeden çıktıklarında Yener, “Adam Elif’i tanımadı,” dedi.</st></p>
			<p><st c="5044">Selin, “Elif zaten söylemişti ya...” dedi gülümseyerek. </st><st c="5101">İçi rahatlamış, günlerdir süren gerginliği hafiflemişti.</st></p>
			<p><st c="5157">“Bu sıralarda çok boşboğazlık ediyorsun Yener,” diye söylendi Evren. </st><st c="5227">“İçeride niye davetiye sözü ettin? </st><st c="5262">Sergiye gidecek miyiz ki?” </st></p>
			<p><st c="5289">Yener, “Belki Süper Gazete’de haber yaparız, ilginç olur diye düşündüm. </st><st c="5361">Haber başlığı şimdiden hazır, </st><span><st c="5391">‘Genç yeteneklere destek veren resim öğretmeni!”</st></span><st c="5439"> diye açıkladı.</st></p>
			<p><st c="5454">Üçü de bunun harika bir fikir olduğu konusunda birleştiler.</st></p>
			<p><st c="5514">Elif durumdan memnundu. </st><st c="5539">“Süper Gazete’nin konuları yavaş yavaş belirlenmeye başlıyor.”</st></p>
			<p><st c="5601">Selin, “Evet... </st><st c="5618">Bir de okul müdürüyle yaptığımız röportaj var. </st><st c="5665">Kılıfına uydurup onu da yayımlamamız gerek, müdüre söz verdik,” diye hatırlattı.</st></p>
			<p><st c="5745">Elif, “Benim artık hızlanmam gerek, geç kalmayayım,” dedi. </st><st c="5805">“Halam beni kapı önünde mi bekler, ne yapar, bilemem...”</st></p>
			<p><st c="5861">Elif aralarından ayrılınca Selin diğerlerine dönüp, “Elif değilse kim o zaman?” diye sordu merakla.</st></p>
			<p><st c="5961">“Kesin onu da çözeriz biz,” diye atıldı Yener.</st></p>
			<p><st c="6008">Evren, “Haydaaa... </st><st c="6028">Yener’in bol keseden söz vermelerine de diyecek yok,” dedi.</st></p>
			<p><st c="6087">“Niye bol keseden olsun ki? </st><st c="6116">Ne yani, Sümbül Teyze’ye verdiğimiz sözü yerine getirmedik mi?”</st></p>
			<p><st c="6179">“Olumlu gelişmeler var ama henüz kesin olarak bilmiyoruz.”</st></p>
			<p><st c="6238">İki arkadaş tartışırken, Selin’in aklında bir plan şekillenmeye başlamıştı bile. </st></p>
			<p><st c="6320">“Haydi, biz de buradan evlerimize dönelim...” dedi ve cep telefonunu eline alıp Sedat Amca’nın numarasını tuşladı. </st></p>
		</div>
	<div id="charCountTotal" value="6435"></div></body>
</html>
