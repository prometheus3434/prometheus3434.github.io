<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-16</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-16" xml:lang="tr-TR">
		<div>
			<p><br /><br /><br /></p>
			<p id="_idParaDest-15"><st c="0">Okul Ziyareti</st></p>
			<p><br /><br /><br /></p>
			<p><st c="13">“Hayır!”</st></p>
			<p><st c="22">“İstemiyorum.”</st></p>
			<p><st c="37">“İlgilenmiyorum.”</st></p>
			<p><st c="55">“Beni rahat bırakın!”</st></p>
			<p><st c="77">“Hayır dedim ya!”</st></p>
			<p><st c="95">“Okula gitmeliyim.”</st></p>
			<p><st c="115">“Dersleri kaçırıyorum.”</st></p>
			<p><st c="139">Son günlerde Elif’in ağzından sıkça çıkan bu sözler nedense yerine ulaşmıyordu. </st><st c="220">Evde kimse onu duymuyor, ne istediğini ya da ne hissettiğini umursamıyor gibiydi. </st><st c="302">Annesinin sık sık odasına kapanıp ağladığının farkındaydı ama Elif’in durumuyla ilgili görümcesine ya da eşine karşı çıkacak cesareti yoktu. </st><st c="443">Kardeşi ise dikkatlerin ablasının üzerinde olmasından memnundu. </st><st c="507">Kimseye fark ettirmeden sokakta oynamaya kaçabiliyor, saatler sonra kan ter içinde döndüğünde kimse ona kızmıyordu.</st></p>
			<p><st c="622">“Haydi yürü Elif, alışverişe gidiyoruz.”</st></p>
			<p><st c="663">Elif, “Ben okula gideceğim, alışverişe değil,” diye ne kadar itiraz ederse etsin, halasının onun sözlerini dikkate almayacağının farkındaydı.</st></p>
			<p><st c="805">“Oyalanma, giy ayakkabılarını. </st><st c="837">Nişan için almamız gereken şeyler var.”</st></p>
			<p><st c="876">“Ama derslerden geri kalıyorum halacığım. </st><st c="919">Lütfen.”</st></p>
			<p><st c="927">Halası bir an duraksadı, sonra Elif’in hiç beklemediği bir şey söyledi: “Aaa doğru ya, okul... </st><st c="1023">O işi de bitirmek gerek. </st><st c="1048">Öyleyse alışverişten önce okuluna uğrayalım.”</st></p>
			<p><st c="1093">Elif şaşırdı. </st><st c="1108">Halası nihayet kalkışılan işin mantıksızlığını mı kavramıştı? </st><st c="1170">Bu ani değişiklik nedendi?</st></p>
			<p><st c="1196">“Haydi, yürü bakalım. </st><st c="1219">Okulun neredeyse gidelim.”</st></p>
			<p><br /><br /><br /></p>
			<p><st c="1245">Birlikte yürüdüler. </st><st c="1266">Yol boyunca Sultan Hala konuşup duruyor, çeyiz almaktan, nişan kıyafeti seçmekten söz ediyordu. </st><st c="1362">Tabii giysiye uygun ucuz ayakkabı ve çanta da bulmalıydılar. </st></p>
			<p><st c="1423">“Nazlanıp duruyorsun ama bütün kızlar güzel giysiler isterler... </st><st c="1488">Üzerindeki bu paçavralarla kimse seni beğenmez.”</st></p>
			<p><st c="1536">“Niye öyle diyorsun hala? </st><st c="1563">Bizim imkânlarımız bu kadar. </st><st c="1592">Benim giyside falan gözüm yok. </st><st c="1623">Okulum daha önemli.” </st></p>
			<p><st c="1644">“Hah, okulun sana güzel giysiler mi verecek?”</st></p>
			<p><st c="1689">“Bana mesleğimi verecek. </st><st c="1715">Gelişeceğim, özgürleşeceğim; dilediğimi seçip alabilirim o zaman.”</st></p>
			<p><st c="1781">“Aman Eliiif, tutturmuşsun meslek meslek diye... </st><st c="1831">Okumadan da yapılacak bir sürü iş var. </st><st c="1870">Hele evlen, görürsün. </st><st c="1892">Ama bu sivri fikirlerle evde kalırsın sen bak, haberin olsun.”</st></p>
			<p><st c="1954">Elif’in istediği de buydu zaten. </st><st c="1988">Yetişkin olana kadar, halanın deyişiyle </st><span><st c="2028">evde kalmak</st></span><st c="2039">...</st></p>
			<p><st c="2042">Arkadaşlarıyla kafede buluştuğu günden bu yana Sultan Hala onu dışarıya salmamıştı. </st><st c="2127">Sürekli başındaydı. </st><st c="2147">Elif evde tutsak gibi hissediyordu kendini. </st><st c="2191">“Hele iş resmîleşsin, sonrasında zaten nişanlın olacak başında, onun sözünden çıkmayacaksın,” diyordu. </st><st c="2294">Babası bile ablasının kararlarına ses çıkarmıyor, etliye sütlüye karışmamak için de eve olabildiğince geç geliyordu. </st></p>
			<p><st c="2411">Elif’in aklı arkadaşlarındaydı. </st><st c="2443">‘Bizimkiler benim yokluğumu fark etmişlerdir. </st><st c="2489">Hakkımda ne düşünüyorlar acaba? </st><st c="2521">Nişan konusundan haberleri bile yoktur. </st><st c="2561">Bilseler, asla istemediğimi de tahmin ederler. </st><st c="2608">Onlarla konuşabilsem, el birliğiyle bu duruma bir çözüm bulurduk belki, ama halam sürekli tepemde, telefon etmeme bile izin vermiyor ki.’</st></p>
			<p><st c="2745">Okul kapısından girerken Elif umutlandı. </st><st c="2787">Arkadaşlarına durumu anlatır, halasını fikrinden döndürmenin çarelerini ararlardı. </st></p>
			<p><st c="2870">Müdürle konuşurken okula neden geldiklerini anladı Elif. </st><st c="2927">Halası kaydını sildirmekten söz ediyordu. </st><st c="2969">Müdür nedenini sorunca da, “Taşınıyorlar. </st><st c="3011">Elif, başka okula gidecek, o yüzden,” dedi Sultan Hala. </st></p>
			<p><st c="3067">Elif araya girip halasının yalan söylediğini açıklamayı düşündü, ama onun sözüne karşı yaşlı başlı bir halanınki... </st><st c="3183">Müdürün kimin tarafını tutacağı önceden belliydi. </st></p>
			<p><st c="3233">O sırada teneffüs zili çaldı. </st><st c="3263">Arkadaşlarını bulmak için bu, son fırsatı olabilirdi.</st></p>
			<p><st c="3316">“Kitaplarımı almam gerek. </st><st c="3343">Hemen gidip geleceğim,” diye bir bahane uydurdu. </st><st c="3392">Sonra halasının onayını beklemeden fırlayıp kapıya koştu. </st><st c="3450">Kalbi hızlı hızlı atıyor, heyecandan âdeta nefesi kesiliyordu.</st></p>
			<p><st c="3512">Sınıfa girdi ama Selin’i göremedi. </st><st c="3548">Yener’le Evren de yoktu. </st><st c="3573">Belki bahçededirler diye dışarıya baktı. </st><st c="3614">Kızlar tuvaletine girip çıktı, erkekler tuvaletinden çıkanlara sordu... </st><st c="3686">Hayır, hiçbiri ortalarda yoktu. </st><st c="3718">Selin rahatsızlandığı için babası gelip onu almış, hep birlikte hastaneye gitmişlerdi.</st></p>
			<p><st c="3804">Gökhan ve Emine’yle koridorda karşılaştı. </st><st c="3847">Elif’in önünde abartılı bir reverans yapan Gökhan, “Ooo, kaç gündür yoktunuz Elif Hanım, Maldiv’de tatilde miydiniz?” diye dalga geçti.</st></p>
			<p><st c="3982">Emine, “Diyetini bozmamak için evde kalıyordur,” diye açıkladı. </st><st c="4047">“Özel yemekler gerekiyor ya, okuldaki kantinde öyle şeyler yok... </st><st c="4113">Sen hangi diyeti uyguluyorsun Elif?”</st></p>
			<p><st c="4149">Elif panik içindeydi. </st><st c="4172">Çabuk olmalıydı, halası onu almak için her an peşine düşebilirdi. </st><st c="4238">Nitekim müdürle birlikte koridorun ucunda görünmüştü bile.</st></p>
			<p><st c="4296">Çaresizlik içinde, “Lütfen Selin’e haber verin, halam okuldan kaydımı sildirmeye çalışıyor, bir şeyler yapsın,” diye fısıldadı. </st></p>
			<p><st c="4425">Sultan Hala hızlı adımlarla yaklaştı. </st><st c="4463">Kızgın gibiydi. </st><st c="4479">“Haydi Elif, gidiyoruz.”</st></p>
			<p><st c="4503">Müdürün saygılı selamıyla uğurlandılar. </st><st c="4544">Çıkışa doğru yürürken Elif göz ucuyla, Muazzez Öğretmen’in, ona yardım eden iki öğrenciyle birlikte yeni sergiyi hazırladığını gördü. </st></p>
		</div>
	<div id="charCountTotal" value="4678"></div></body>
</html>
