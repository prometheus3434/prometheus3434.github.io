<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-7</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-7" xml:lang="tr-TR">
		<div>
			<p><br /><br /><br /></p>
			<p id="_idParaDest-6"><st c="0">Süper Gazete</st></p>
			<p><br /><br /><br /></p>
			<p><st c="13">Öğretmen tahtada bir şeyler yazmak için sınıfa sırtını döner dönmez, Elif sessizce yerinden süzülüp yazdığı notu bir hamlede Selin’in sırasına bıraktı ve hemen yerine döndü.</st></p>
			<p><st c="187">Selin notu okuyunca kaşlarını çattı, soran bakışlarla Elif’e baktı. </st><st c="256">Elif iki elini yana açarak pek bir şey bilmediğini ifade etti.</st></p>
			<div>
				<div id="_idContainer009">
					<img src="image/7.jpg" alt="" /><st c="318"></st>
				</div>
			</div>
			<p><st c="384">Selin aynı kâğıda, </st><span><st c="403">Bu konudan hiç haberim yok, </st></span><st c="431">yazıp Elif’e iletmesi için notu yanındaki sıra arkadaşına verdi.</st></p>
			<p><st c="495">Elif, saati olmamasına rağmen sanki varmış gibi sessizce bileğini işaret ederek ders sonrasında buluşmayı önerdi. </st><st c="610">Selin başını sallayıp olumladı.</st></p>
			<p><st c="641">Teneffüste bir araya geldiklerinde Selin, “Gazete mi hazırlanıyor? </st><st c="709">Kimden duydun?” diye sordu kırgın bir ses tonuyla. </st><st c="760">Düş kırıklığı, sesinden yansıyordu.</st></p>
			<p><st c="795">Elif, onun da haberi olmadığını anlayınca açıklama yapmak zorunda hissetti kendini.</st></p>
			<p><st c="879">“Derse girmeden önce sen kayıp resmin konusunda Yener’le konuşuyordun ya, o sırada Evren’le ben boşboğaz tiplere ağızlarının payını vermekle meşguldük. </st><st c="1032">Gökhan gazetenin bir daha çıkmayacağını ima edince Evren, ‘Hazırlıyoruz,’ dedi. </st><st c="1112">Ben de beni dışlayıp üçünüz gizlice üzerinde çalışıyorsunuz sandım.”</st></p>
			<p><st c="1180">“Seni dışlar mıyız hiç Elif, aşk olsun! </st><st c="1221">Sen benim en iyi arkadaşımsın.” Elif’e sarıldı. </st><st c="1269">İki arkadaş sevgiyle kucaklaştılar.</st></p>
			<p><st c="1304">Elif anlayışlı bir tavırla, “Aslında beni atlatmak isteseydiniz de anlardım,” dedi. </st><st c="1389">“Herkesten daha çok çalışmam gerek, bunu biliyorsun. </st><st c="1442">Kafayı testlerle bozmuş durumdayım bu sıralar. </st><st c="1489">Hedeflediğim liseye girmeye kararlıyım. </st><st c="1529">Sonra üniversite... </st><st c="1549">Çok idealim var. </st><st c="1566">Gazete beni oyalar da derslerimi aksatırım diye bana bilgi vermediğinizi düşünmüştüm. </st><st c="1652">Oysa beni asıl oyalayan...” Sesi titrese de kararlılıkla devam etti: “... </st><st c="1726">asıl oyalayan... </st><st c="1743">evdeki karmaşa.”</st></p>
			<p><st c="1759">Selin şaşkınlıkla arkadaşının yüzüne baktı. </st><st c="1804">“Evdeki karmaşa mı? </st><st c="1824">O da ne? </st><st c="1833">Niye bana anlatmadın şimdiye kadar?”</st></p>
			<p><st c="1869">Elif sonunda bir süredir onu rahatsız eden konuyu biriyle konuşabileceği için mutluydu. </st><st c="1958">Halasının gelişini anlattı. </st><st c="1986">Annesinin telaşını. </st><st c="2006">Babasının sürekli somurttuğunu ve eve geç geldiğini...</st></p>
			<p><st c="2060">“E niye gelmiş bu hala madem, pek de istenmiyor evinizde belli ki...”</st></p>
			<p><st c="2130">“Bilmiyorum. </st><st c="2144">Babama bir şeyler fısıldıyor. </st><st c="2174">Babam da onaylar gibi başını sallayıp duruyor. </st><st c="2221">Sonra bana doğru gizli bakışlar atıyorlar. </st><st c="2264">Çok rahatsız oluyorum.”</st></p>
			<p><st c="2287">“Evet, çok sıkıcı görünüyor. </st><st c="2317">Çalışmak için ideal ortam değil. </st><st c="2350">Oysa yıl sonundaki sınav çok önemli.”</st></p>
			<p><st c="2387">“Annemle babamın arasında bir şeyler varmış gibi hissediyorum... </st><st c="2453">Çok kaygılıyım. </st><st c="2469">Ya ayrılıyorlarsa ve halam onları barıştırmak için geldiyse?”</st></p>
			<p><st c="2530">“E o zaman gelmesi iyi olmuş, değil mi?”</st></p>
			<p><st c="2571">“Evet ama, tam tersi de olabilir. </st><st c="2606">Ya ayrılmalarında babama destek olmak için gelmişse? </st><st c="2659">Sonuçta ablası, tabii ki babamın tarafını tutacak.”</st></p>
			<p><st c="2710">“Kötü düşünme... </st><st c="2728">Belki her şey kısa zamanda yoluna girer.”</st></p>
			<p><st c="2769">İki kız konuşarak koridorda yürürken ayakları onları sergi alanına sürüklemişti. </st><st c="2851">Evren’i yerde emeklerken, Yener’i de tabureye çıkmış, etrafa bakınırken buldular.</st></p>
			<p><st c="2932">“Aaa, ne yapıyorsunuz burada? </st><st c="2963">Tiyatro mu?”</st></p>
			<p><st c="2975">Yener çevik bir hareketle tabureden yere atladı. </st><st c="3025">“Bu yıl tiyatroya ayıracak zaman yok, biliyorsun,” dedi. </st></p>
			<p><st c="3082">Evren de süründüğü yerden kalkmıştı. </st><st c="3119">“İpucu arıyorduk,” diye açıkladı. </st><st c="3153">“Resimlerini biri alıyor, bu kesin, ama neden?”</st></p>
			<p><st c="3200">Elif, “Beğendikleri için alıyor olabilirler mi?” dedi. </st><st c="3256">“Hepsi de çok güzel resimler, ben her gördüğümde bayılıyorum.”</st></p>
			<p><st c="3318">Selin lafı dolandırmadan Evren’e döndü, “Gökhan’a Süper Gazete’nin hazırlandığını söylemişsin. </st><st c="3414">Doğru mu bu? </st><st c="3427">Bizi atlatıp ikiniz gizlice giriştiniz mi yoksa?” diye çıkıştı.</st></p>
			<p><st c="3490">Evren kızardı. </st><st c="3506">Aklından geçmemiş değildi. </st><st c="3533">Evleri karşı karşıya olduğundan, gazeteyi Yener’le birlikte hazırlamaları işi hızlandırabilirdi. </st><st c="3630">Kızlar farklı adreslerdeydi, git gel ya da bir yerde buluş, epey zaman kaybı oluyordu. </st><st c="3717">Sonuçta kaybedilen o süreçte herkes üç beş test daha çözebilirdi.</st></p>
			<p><st c="3782">“Olur mu hiç!” diye itiraz etti hemen.</st></p>
			<p><st c="3821">“O zaman burada ne arıyordunuz? </st><st c="3854">Gazete için haber topluyor olmayasınız?”</st></p>
			<p><st c="3894">Evren’le Yener bakıştılar. </st><st c="3922">Yakalanmışlardı. </st><st c="3939">Suçlulukla başlarını eğip, utangaç bir tavırla okul çıkışında konuşmayı önerdiler.</st></p>
			<p><st c="4021">Selin, “Servisleri kaçıracağımıza göre Sedat Amca’yı arayayım,” dedi. </st></p>
			<p><st c="4092">“Okulun yakınındaki kafeye gidelim. </st><st c="4128">Hani Oğuzcan Selimoğlu’nun adamlarıyla çay kahve içerken Altay Şen’i kaçırma planları yaptıkları yer. </st><st c="4230">Oraya yürüyerek gidebiliriz. </st><st c="4259">Sedat Amca dönüşümüzü ayarlasın, yeter.”</st></p>
			<p><st c="4299">Elif’in sesi çıkmıyordu. </st><st c="4325">Babası işte, annesi apartman servisindeydi. </st><st c="4369">Okuldan döndüğünde kardeşine göz kulak olmak Elif’in göreviydi. </st><st c="4433">Şimdi Arif’le, bir süredir onlarda konuk kalan Sultan Hala ilgilenebilirdi. </st><st c="4509">Ama halayla ilgili içinde çözümleyemediği tuhaf bir gerginlik vardı ve bu, Elif’i çok huzursuz ediyordu.</st></p>
			<p><st c="4613">‘Keşke benim halam da Selin’inki gibi olsaydı. </st><st c="4661">Ne eğlenceli kadındı Zehra Hala,’ diye geçirdi aklından. </st><st c="4718">Zehra Hala, önceki maceralarında önemli bir rol oynamış ve Süper Gazete’de manşetlere çıkmıştı. </st></p>
		</div>
	<div id="charCountTotal" value="4814"></div></body>
</html>
