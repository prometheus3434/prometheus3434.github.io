<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-2</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-2" xml:lang="tr-TR">
		<div>
		</div>
		<div id="_idContainer016">
			<p><br /><br /><br /></p>
			<p id="_idParaDest-1"><st c="0">Kayıp Resim </st><br /><st c="13">(Selin)</st></p>
			<p><br /><br /><br /></p>
			<p><st c="20">Ders zili henüz çalmıştı ki Selin sınıfın kapısından içeriye hışımla daldı.</st></p>
			<p><st c="96">“Resmimi KİM ALDI? </st><st c="116">Söyleyin çabuk!”</st></p>
			<p><st c="132">Selin’in sözleri, şakalaşıp gülenlerin gürültüleri arasında kaybolup gitti.</st></p>
			<p><st c="208">Sınıf arkadaşlarının dikkatini çekmek için bu kez elini öğretmen masasına var gücüyle vurarak avazı çıktığı kadar bağırdı:</st></p>
			<p><st c="331">“RESMİMİ KİM YÜRÜTTÜYSE HEMEN VERSİN, YOKSA...”</st></p>
			<p><st c="379">Sözleri aniden oluşan sessizlikte dev bir balon gibi patlayarak kulakları tırmaladı. </st><st c="465">Sonunda herkes susmuştu, ama Selin sınıftaki sessizliğin asıl nedeninin öğretmenin kapıda görünmesi olduğunun farkında değildi. </st></p>
			<p><st c="593">“Yoksa ne... </st><st c="606">Selin? </st><st c="613">Neler oluyor?”</st></p>
			<p><st c="627">Öğretmeni karşısında görünce kıpkırmızı oldu. </st><st c="674">Az önce gümbürdeyen sesi birden kedi mırıltısına dönüştü.</st></p>
			<p><st c="731">“Sergideki resmim yine kayıp öğretmenim. </st><st c="773">Birisi resimlerimi çalıyor.”</st></p>
			<p><st c="801">Gökhan oturduğu yerden laf attı. </st><st c="835">“Senin resimlerini alıp kim ne yapsın yahu?” </st></p>
			<p><st c="880">Kerem altta kalmadı, Gökhan’ın alaylarına katıldı. </st><st c="931">“Ne mi yapacak? </st><st c="947">Tuvalet kâğıdı diye kullanacak tabii.”</st></p>
			<p><st c="985">Öğretmen, “çok ayıp” der gibi gözlerini kocaman açarak ikisini sessizce uyardı. </st><st c="1066">Sonra Selin’e dönerek, “Belki yere düşmüştür,” dedi. </st><st c="1119">“Sergi alanının önünden gelen geçen çok oluyor.” </st></p>
			<p><st c="1168">Selin ağlamaklıydı. </st><st c="1188">“Baktım öğretmenim. </st><st c="1208">Her yeri aradım. </st><st c="1225">İlk ikisinde yanlışlıkla düşmüş olabilir diye pek üstünde durmamıştım, ama bu üçüncü...”</st></p>
			<p><st c="1313">Evren oturduğu yerden, “Rüzgârdan uçmuş olabilir mi Selin?” diye yapıcı bir yorum getirmeye çalışırken Gökhan fırsatı kaçırmadı. </st><st c="1443">Bu kez öğretmene duyurmamak için, “Rüzgâr aldı götürdü, satamadan getirdi,” diye ninesinden duyduğu eski bir tekerlemeyi mırıldanmaya başladı. </st></p>
			<p><st c="1586">Kerem, “Anladııım! </st><st c="1605">Resimde kuşlar vardı ya, açık pencereden kanatlanıp uçmuştur demek istiyor Evreeen,” diye dalga geçmeyi sürdürdü.</st></p>
			<p><st c="1718">Gökhan itiraz etti. </st><st c="1739">“Kuş değil, tavuktu onlar.” </st></p>
			<p><st c="1767">Öğretmen uyarısını bu kez sözlere döktü. </st><st c="1808">“Birbirinize karşı kırıcı olmayın, saygılı davranın.” Sonra Selin’e döndü, “Sen gazete hazırlayan gençlerdensin, değil mi?” dedi. </st><st c="1938">“Sizin gazete geçen yıl öğretmenler odasında çok konuşuluyordu.”</st></p>
			<p><st c="2002">“Evet öğretmenim,” dedi Selin gururla. </st><st c="2042">“Evren, Yener ve Elif’le birlikte hazırlıyorduk.”</st></p>
			<p><st c="2091">Yener heyecanlanıp oturduğu yerden, “Süper Gazete!” diye bağırdı.</st></p>
			<p><st c="2157">“Çok başarılı bir gazete! </st><st c="2184">Devam edin gençler.”</st></p>
			<p><st c="2204">Öğretmenin takdiri hoşuna gitse de Elif hüzünlü bir ifadeyle sırasında ayağa dikildi, “Bu yıl devam etmemiz çok zor ama öğretmenim,” diye söze katıldı. </st><st c="2357">“Dersler çok ağır. </st><st c="2376">Bir de yıl sonunda LGS var...”</st></p>
			<p><st c="2406">Öğretmen anlayışlı bir tavırla başını salladı. </st><st c="2454">Eliyle işaret edip Elif’i yanına çağırdı. </st><st c="2496">“Sen arkadaşınla git, sergi alanına iyice göz atın. </st><st c="2548">Oralarda bir yerde olmalı... </st><st c="2577">Nereye kaybolacak ki... </st><st c="2601">bulursunuz.”</st></p>
			<p><st c="2613">Gökhan hevesle ayağa fırladı, sıraların arasından geçerek öğretmene doğru ilerledi. </st><st c="2698">“Ben gideyim Selin’le. </st><st c="2721">Kayıp şeyleri bulmakta ustayımdır. </st><st c="2756">Geçen gün Merve kalem kutusu kayboldu diye hüngür hüngür ağlıyordu da ben şıp diye buldum.”</st></p>
			<p><st c="2847">Merve, “Peh! </st><st c="2861">Sanki senin sakladığını anlamamıştım,” diye söylendi. </st><st c="2915">“Hem ben kalem kutum için ağlamıyordum ki.”</st></p>
			<p><st c="2958">“Hazır kalkmışsın, sözlüye gel, dün verdiğim ödevi anlat bize Gökhan,” dedi öğretmen hınzır bir gülümsemeyle. </st></p>
			<p><st c="3069">Gökhan, “Yok öğretmenim, kalemim yere düşmüştü, onu almak için kalkmıştım,” diyerek sözlüden kurtulmaya çabalarken Selin’le Elif kapıdan çıkmışlardı bile. </st><st c="3224">Koridoru geçip çıkışın önünde sergi alanı olarak kullanılan geniş hole yöneldiler. </st><st c="3307">Resimlerin iğnelendiği panoların arasında birkaç kez dolaştılar. </st><st c="3372">Hemen hepsi yerli yerindeydi. </st><st c="3402">Sadece birinde boş bir alan görünüyordu, o da bir gün önce asılan Selin’in resminden geriye kalan boşluktu.</st></p>
			<p><st c="3509">Elif, kenardaki iğneye işaret etti. </st><st c="3546">Ucunda kalan yırtık parça dikkatini çekmişti. </st><st c="3592">“Resim kendiliğinden düşmemiş, sertçe çekilip alınmış gibi,” dedi. </st></p>
			<p><st c="3659">“Ben de onu diyorum ya...” Az önce sınıfta sergilediği sinirli hâlinin nedenini Elif’in anladığına sevinmişti. </st><st c="3770">“Gördüğün gibi, iğnenin yalnızca biri yerinde duruyor, diğerleri resim alınırken yere düşmüş. </st><st c="3864">Bu iğne güçlü çıkmış, bırakmamış kâğıdı; bu yüzden hırsız, köşesinden yırtıp almış...” diye açıkladı Selin.</st></p>
			<p><st c="3971">“Belki de acelesi vardı...”</st></p>
			<p><st c="3999">“Olabilir... </st><st c="4013">Tam o sırada biri geliyorsa, ona belli etmemek için...”</st></p>
			<p><st c="4068">“O yırtıktan parmak izi mi alsak?”</st></p>
			<p><st c="4103">“Yok, yerdeki iğnelerin ucundan almalı...”</st></p>
			<p><st c="4146">Bakışıp gülüştüler. </st><st c="4167">Selin’in az önceki sinirli hâli geçmiş gibiydi. </st><st c="4215">Kuşkusuz, ikisinin de aklına aynı anda aynı şey gelmişti: Süper Gazete! </st><st c="4287">Gazeteyi hatırlamak her zaman morallerini yükseltirdi.</st></p>
			<p><br /></p>
			<p><st c="4341">“Parmak İzi, Resim Hırsızını Ele Verdi!”</st></p>
			<p><br /></p>
			<p><st c="4382">“Harika bir haber başlığı olur!”</st></p>
			<p><st c="4415">“Bu yıl gazeteyi hazırlayabilir miyiz dersin?” dedi Elif hüzünlü bir ifadeyle. </st><st c="4495">Çok çalışması gerektiğini bildiğinden gazeteye ayıracak zamanı bulabilme konusunda umutsuzdu.</st></p>
			<p><st c="4588">“Resim hırsızından başlamaya ne dersin?”</st></p>
			<p><st c="4629">“Evren’le Yener’e konu beğendirmek deveye hendek atlatmaktan zor ama biliyorsun...”</st></p>
			<p><st c="4713">“Hırsızı bulursak konuyu ciddiye alırlar.”</st></p>
			<p><st c="4756">“Kim yapmış olabilir sence?”</st></p>
			<p><st c="4785">Böylesine sevimsiz bir şakaya kalkışabilecek arkadaşlarının adlarını akıllarından geçirerek sınıfa doğru yürüdüler.</st></p>
			<p><st c="4901">İçeri girdiklerinde, Gökhan’ı kan ter içinde kem küm ederek dersi anlatmaya çabalarken buldular.</st></p>
		</div>
	<div id="charCountTotal" value="4998"></div></body>
</html>
