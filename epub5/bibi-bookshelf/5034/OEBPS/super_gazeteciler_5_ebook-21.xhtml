<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-21</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-21" xml:lang="tr-TR">
		<div>
			<p><br /><br /><br /></p>
			<p id="_idParaDest-20"><st c="0">Banka Ziyareti</st></p>
			<p><br /><br /><br /></p>
			<p><st c="15">Seher Hanım her zaman olduğu gibi sabah erkenden bankaya geldi. </st><st c="80">Yaptığı son telefon konuşması huzurunu iyice kaçırmıştı. </st><st c="137">Bütün gece gözünü kırpmamış, durumu nasıl çözeceğini düşünüp durmuştu. </st><st c="208">Babası hafta sonu Yener’i almaya gelmeyince, Bahar’ın blöf yaptığını düşünüp rahatlamıştı Seher Hanım. </st><st c="311">Ama önceki gün Bahar telefon etmiş, hafta sonu işleri olduğu için oğlunun geleceğini eşine haber veremediğini açıklamıştı. </st><st c="434">Sonra da velayet davası açmak için evrakların hazırlandığını, talep ettiği krediyi vermezse Yener’i almak için elinden geleni yapacağı tehdidini yinelemişti. </st></p>
			<p><st c="592">Banka kredilerinin öyle her isteyene istediği anda pat diye verilmesi söz konusu olamazdı. </st><st c="683">Zaten kredi talepleri uzun zamandır ortak bir havuzdan kontrol ediliyordu. </st><st c="758">Müşterilerin bankalarla yaptığı her hareketin bilgisi o havuza girerdi. </st><st c="830">Kredi kartı mı talep ediliyor, tüketici kredisi mi isteniyor; her banka, müşterisinin diğer bankalardaki durumunu bu havuzdan görebilirdi. </st><st c="969">Bahar Hanım’ın kredi verilemeyecek riskli bir müşteri olduğu, bütün bankaların kolayca ulaşabileceği bir bilgiydi. </st><st c="1084">Seher Hanım’ın düşük notu göz ardı edip, kendi yetkisini kullanarak kredi vermesi, Genel Müdürlüğün ona soruşturma açmasına neden olabilirdi. </st><st c="1226">İşi ya da oğlu arasında tercih yapmak gerekirse elbette oğlunu seçerdi. </st><st c="1298">Ancak işini böyle bir nedenle kaybederse başka bir bankada da iş bulamayabilirdi. </st><st c="1380">O zaman nasıl geçinirlerdi? </st></p>
			<p><st c="1408">Yener’e hissettirmemeye çalışıyordu ama Seher Hanım’ın morali çok bozuktu. </st><st c="1483">Belli ki bazıları, banka müdürü olmanın bankadaki paraları dilediğince kullanabilmek anlamına geldiğini sanıyordu. </st><st c="1598">Oysa her işin kuralları vardı. </st><st c="1629">Bahar Hanım da ‘hayır’ sözcüğünden anlamayan, şımarık bir kadındı. </st></p>
			<p><st c="1696">Oda kapısı tıklandığında, gelen kişinin ya imza almak isteyen bir banka elemanı ya da sorununu halletmesi için müdürle konuşması gereken herhangi bir müşteri olduğunu düşünmüştü. </st></p>
			<p><st c="1875">“Girin!” </st></p>
			<p><st c="1884">“Merhaba Seherciğim...”</st></p>
			<p><st c="1907">Seher Hanım içeriye giren kişiye hayretle baktı. </st><st c="1957">Yıllardır yüz yüze görüşmediği eski eşi karşısındaydı. </st><st c="2012">Düğün fotoğraflarında görmüştü ama şimdi karşısında mahcup bir ifadeyle gülümseyen Erkan, hatırladığından da fotoğraflarından da çok farklıydı. </st><st c="2156">Karşısında gülümseyen adam, bir yabancıydı artık.</st></p>
			<p><st c="2205">Erkan Bey, Seher Hanım’ın masasının karşısındaki koltuğa yerleşirken, “Sana ricacı olmaya geldim,” diye hemen konuya girdi. </st><st c="2330">“Bahar, oğlumuz yüzünden çok zor günler geçirdi. </st><st c="2379">Kitaplarının İspanya’ya satışı durduruldu, duymuşsundur belki.”</st></p>
			<p><st c="2442">“Evet biliyorum,” dedi Seher Hanım. </st><st c="2479">Bir yandan eski eşine hissettirmeden saçlarını eliyle düzelterek kulaklarının arkasına tutturdu. </st><st c="2576">Lavaboya gittiğinde rujunu tazeleyip tazelemediğini hatırlamaya çalıştı.</st></p>
			<p><st c="2648">“Bahar ünlü bir yazar. </st><st c="2672">Böyle bir aksilik çıkmasaydı İspanya’da da tanınacaktı. </st><st c="2728">Sonra da bütün Avrupa ülkelerine yayılma planları yapılıyordu. </st><st c="2791">Yayıncısı bu konuda söz vermişti. </st><st c="2825">Ama... </st><st c="2832">biliyorsun, yayıncısı şimdi hapiste. </st><st c="2869">Bu yüzden biz de zor durumda kaldık.”</st></p>
			<p><st c="2906">Seher Hanım internette araştırma yaptığında Bahar’ın adının geçtiği yalnızca 223 site bulmuştu; bu, birinin ünlü olduğunu kabullenmek için epey az bir sayı idi. </st><st c="3068">O sitelerin çoğu da kitaplarının iç sayfalarındaki boşlukta uyuşturucu kaçırıldığından söz eden gazete haberlerine aitti. </st></p>
			<p><st c="3190">“Ne diyorsun sen Erkan? </st><st c="3214">Zaten yayıncı değildi ki o. </st><st c="3242">Hepsi yalnızca tezgâhtı.”</st></p>
			<p><st c="3267">“Öyleydi, tamam, ama Bahar’ın kitaplarının İspanya’da okunduğu haberi ülkemizde büyük sansasyon yaratacaktı. </st><st c="3377">Yayıncı her yere duvar afişleri asacak, alanda tanıtım yapan gazetecilere ve sosyal medya yazarlarına davetler verecek, kitapların yurt dışında satıldığı haberini büyük bir tanıtımla ülke çapında duyuracaktı. </st><st c="3586">Bu da yerli piyasada kitaplarının satış grafiğinin yükselmesi demek olacaktı elbette.”</st></p>
			<p><st c="3672">“Bak Erkan, böyle boş sohbetlere ayıracak zamanım yok benim. </st><st c="3734">Eşinin ünü ya da kitaplarının satışı beni hiç ilgilendirmiyor. </st><st c="3797">Sorunlarınızı gidin kendi aranızda halledin.”</st></p>
			<p><st c="3842">“Hah işte, tam Bahar’ın söylediği gibi... </st><st c="3885">Haklıymış...”</st></p>
			<p><st c="3898">“Ne? </st><st c="3904">Neymiş? </st><st c="3912">Kim haklı?”</st></p>
			<p><st c="3923">“Senden kredi istemiş ama sen kıskandığın için vermek istememişsin. </st><st c="3992">Çok ayıp Seher... </st><st c="4010">Bizim geçmişimiz yüzünden Bahar’ın işini engellemen hiç hoş değil, sana yakıştıramadım.”</st></p>
			<p><st c="4098">“Bak Erkan, kredi dediğin öyle bayram şekeri gibi dağıtılmaz. </st><st c="4161">Ben banka müdürüyüm, sorumluluklarım var. </st><st c="4203">Duygularımın işime karışmasına da asla izin vermem. </st><st c="4255">Sen varlıklı birisin, ihtiyacı olan yardımı eşine sen kendin neden yapmıyorsun?”</st></p>
			<p><st c="4335">“Hayatım, o servet çoktan eridi gitti. </st><st c="4375">Düğünde hesapsız harcamalar yapmışız. </st><st c="4413">Nasıl olsa yayıncı ödeyecek diye lüks bir otel kiralandı. </st><st c="4471">Konuklar yurt içi ve yurt dışından uçaklarla geldiler. </st><st c="4526">Günlerce yendi, içildi... </st><st c="4552">Istakozların, havyarların kaça mal olduğunu bir bilsen, dudağın uçuklardı. </st><st c="4627">Yener gelip işleri bozmasaydı, o kadar parayı cebimizden ödeyip böyle beş parasız kalmazdık.”</st></p>
			<p><st c="4720">Seher Hanım’ın sabrı taşmak üzereydi. </st><st c="4759">“Ne demek ‘Yener işleri bozmasaydı!’ Yoksa yapılan o kanunsuz işlerden haberin vardı da göz mü yumuyordun?”</st></p>
			<p><st c="4866">Erkan Bey panikledi. </st><st c="4888">“Hayır hayır şekerim, yanlış anladın...” dedi. </st><st c="4935">“Yani Yener biraz sabırlı davransaydı da düğün masrafları ödendikten sonra suçluları ortaya çıkarsaydı diyorum. </st><st c="5047">Neyse işte, sen şu krediyi çıkartıver bari bugün.”</st></p>
			<p><st c="5097">Seher Hanım’ın gözlerinden ateş fışkırıyordu. </st><st c="5144">“Git o şımarık eşine söyle, biraz bekleyecek. </st><st c="5190">Bankaların kuralları var. </st><st c="5216">Pat diye çıkmaz o kredi.”</st></p>
			<p><st c="5241">“Tabii söylerim, ama inan ki Bahar’ı yanlış değerlendiriyorsun. </st><st c="5306">O kadar iyi ve merhametli bir insan ki, Yener’i evimize kabul etmeye bile hazır. </st><st c="5387">Üstelik bir ergenle ilgilenmek ne kadar zordur, sen de bilirsin.”</st></p>
			<p><st c="5452">Seher Hanım hiddetten kıpkırmızı oldu. </st><st c="5492">“O hazır olabilir ama benim Yener’den vazgeçmeye hiç niyetim yok, haberin olsun.” </st></p>
			<p><st c="5574">Uzanıp telefonunun tuşuna bastı, bankanın müdürüyle konuşmak için sırasını bekleyen bir sonraki müşteriyi göndermesi için dışarıya sinyal verdi. </st><st c="5719">Erkan Bey’in odada artık işi kalmamıştı.</st></p>
		</div>
	<div id="charCountTotal" value="5759"></div></body>
</html>
