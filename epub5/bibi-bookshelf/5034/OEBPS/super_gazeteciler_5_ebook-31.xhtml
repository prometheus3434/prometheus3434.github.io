<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-31</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-31" xml:lang="tr-TR">
		<div>
			<p><br /><br /><br /></p>
			<p id="_idParaDest-30"><st c="0">Alkış, Alkış!</st></p>
			<p><br /><br /><br /></p>
			<p><st c="13">Desen, kızlar tuvaletine gireceğini söyleyerek ayrılınca Selin sınıfa doğru yürüdü. </st><st c="98">Elif’e hesap sormanın sırası gelmişti. </st><st c="137">Durumu bildiğini anlayınca Elif’in yüzünün alacağı şekli düşündü. </st><st c="203">Acaba üzülüp ağlar mıydı? </st><st c="229">O kadar duygusallığa gelemezdi Selin. </st><st c="267">Arkadaşının yaptığı hatayı kabullenip özür dilemesi onun için yeterliydi.</st></p>
			<p><st c="340">Sınıftan içeriye adımını attığı anda, sürpriz partinin başrol oyuncusuymuş gibi herkes onu alkışlamaya başladı. </st><st c="453">Islıklar, bağrışlar, sıraların kapaklarında bateri çalmalar, teneke kalem kutusundan marakaslar, parmak şaklatarak tempo tutmalar... </st><st c="586">Sınıf tımarhaneye dönmüş gibiydi.</st></p>
			<p><st c="619">Selin şaşkındı. </st><st c="636">“Neler oluyor burada?” </st></p>
			<p><st c="659">“Kutluyoruz seni Selin,” dedi Zerrin. </st><st c="697">“Hepimizle haftalardır iyi kafa buldun. </st><st c="737">Bir kısmımızı kandırdın da.”</st></p>
			<p><st c="765">Selin’in şaşkınlığı daha da arttı. </st><st c="801">“Gerçekten... </st><st c="815">Neler oluyor... </st><st c="831">anlamıyorum...”</st></p>
			<p><st c="846">Zerrin, lastiğinden ayırdığı ruloyu bir hamlede açıp Selin’e doğru tuttu.</st></p>
			<p><st c="920">“Bak bakalım bu ne... </st><st c="943">Evet arkadaşlar, hep birlikte yeniden alkış, alkış!”</st></p>
			<p><st c="995">Selin o kadar şaşırmıştı ki ağzından tek sözcük çıkmadı. </st><st c="1053">Ne diyebilirdi ki? </st><st c="1072">Elif çaldı, ben resmi satın alıp sınıfa getirdim mi diyecekti? </st><st c="1135">Gözleri Evren’le Yener’i aradı, ama onları göremedi. </st><st c="1188">Alkış tutanların arasında ona arka çıkacak kimse yoktu. </st></p>
			<p><br /><br /><br /></p>
			<p><st c="1244">Elif, Desen ve Selin’le birlikte sergi alanına gitmek yerine bahçeye çıkmayı yeğleyince Evren’le Yener, “Resimlere bakmaktan iyidir,” diyerek ona katılmıştı. </st><st c="1402">Elif bahçede derin derin nefes alıp gökyüzüne, bulutlara bakmış; yere düşmüş bir yaprağı yakasına iliştirmişti. </st><st c="1514">Demir parmaklığın kenarında yürüyen kediyi sevmiş, ağacın dalına konan kuşu işaret edip sanki ilk kez görüyormuş gibi, “Aaa bakın, bakın kuş!” diye neşeyle haykırmıştı.</st></p>
			<p><st c="1682">Evren, “Bu deli kız şu birkaç günde gerçekten özlemiş okulu yahu, hayret bir şey,” diye fısıldamıştı Yener’e.</st></p>
			<p><st c="1792">Sınıfa döndüklerinde onlar da Selin’in karşılaştığı çılgın durumla burun buruna geldiler. </st></p>
			<p><st c="1883">Zerrin sıranın üzerine çıkmış, dizleri üstünde yaylanarak, balkon konuşması yapan siyasetçiler gibi sözcüklerini uzata uzata sınıfa yayın yapıyordu:</st></p>
			<p><st c="2031">“Eveeet, en başından beri söylediğim gibiii. </st><st c="2077">Bu arkadaş her sergi sonrası kendi resmini alıp saklıyor, sonra da ‘Çalındııı! </st><st c="2156">Resmim de resmiiim!’ diye deli danalar gibi ortalıkta dolanıp gündem yaratmaya çalışıyordu. </st><st c="2248">Hepiniz yuttunuz ama bu numaralar bana sökmedi. </st><st c="2296">Hemen anladııım.”</st></p>
			<p><st c="2313">“Ben de anlamıştım,” diye bağırdı Emine ama sesi sınıfın gürültüsünde eridi gitti.</st></p>
			<p><st c="2396">Yasemin Hanım’ın içeriye girdiğini kimse fark etmemişti. </st><st c="2454">Bir süre neler olduğunu anlamak için bekledi, sonra masanın üzerinde duran cetveli hızlı hızlı vurarak, “Hey gençler! </st><st c="2572">Zil çaldı, duymadınız mı?” diye bağırdı. </st><st c="2613">Birkaç kişi onu fark edip, sanki gürültüyü çıkaranlarla hiç ilgileri yokmuş gibi masum bir yüz ifadesi takınarak hemen yerlerine geçti. </st><st c="2749">Ama diğerlerinin gürültüsü daha dinmemişti. </st><st c="2793">Yasemin Hanım bir kez daha bağırdı. </st><st c="2829">“Gençler, neler oluyor burada?”</st></p>
			<p><st c="2860">Sesler bir anda bıçak gibi kesildi. </st><st c="2897">Zerrin üzerine çıktığı sıradan hızla yere kaydı. </st><st c="2946">Herkes birbirini siper alıp, öğretmene görünmemeye çalışarak sırasına oturdu. </st></p>
			<p><st c="3024">“Sizden daha olgun davranmanızı beklerdim,” dedi Yasemin Öğretmen. </st><st c="3091">“Beni düş kırıklığına uğrattınız.”</st></p>
			<p><st c="3125">O andan itibaren birkaç kendini bilmez dışında bütün öğrenciler dersi utanç içinde, sessizce işlediler.</st></p>
			<p><st c="3229">***</st></p>
			<p><st c="3233">Yener okul çıkışında kafede toplanıp, son olayları konuşmayı önerince Elif, “Evdeki durumları bilmiyorum. </st><st c="3340">Daha ilk günden Sultan halamı beni okula yolladığına pişman etmeyeyim. </st><st c="3411">Hemen eve dönsem daha iyi olacak,” dedi.</st></p>
			<p><st c="3451">“Kafede oturmak yerine neden biz de Elif’le birlikte yürümüyoruz o zaman?” diye önerdi Selin. </st><st c="3546">“Sonra herkes kendi yoluna ayrılır.” </st></p>
			<p><st c="3583">Selin, Zerrin’in şamatasından sonra bir türlü Elif’le yüzleşme fırsatı bulamamıştı. </st><st c="3667">Sınıfın karşısında haksız yere suçlu duruma düşmüştü, konuyu Elif’e açarsa sanki suçu başkasına yıkmaya çalışıyor gibi görünecekti. </st></p>
			<p><st c="3799">‘Biraz daha sabır,’ dedi içinden. </st><st c="3833">Zaten aklına parlak bir fikir gelmişti. </st></p>
		</div>
	<div id="charCountTotal" value="3873"></div></body>
</html>
