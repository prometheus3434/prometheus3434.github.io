<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-48</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-48" xml:lang="tr-TR">
		<div>
			<p><br /><br /><br /></p>
			<p id="_idParaDest-47"><st c="0">Çifte Kontrol</st></p>
			<p><br /><br /><br /></p>
			<p><st c="14">Evren eve girer girmez, daha çantasını omuzundan indirmemişti ki, “Ben biraz test çözeceğim anne,” dedi telaşla. </st><st c="128">“Senin şu ezberlememi istediğin sayfaları versene, çözmeyi deneyeyim.”</st></p>
			<p><st c="198">Nermin Hanım, “Aaa, elbette canım. </st><st c="234">Nihayet çalışmaya odaklanıyorsun demek,” dedi sevinçle. </st><st c="290">Kasa anahtarını aldı, odasına yöneldi. </st><st c="329">Az sonra test yapraklarını getirip masaya bıraktı.</st></p>
			<p><st c="379">Evren, “Odama götüreyim, orada daha rahat odaklanabilirim,” dese de Nermin Hanım razı olmadı. </st><st c="474">“Yok yok, burada, masada oturup gözümün önünde çöz. </st><st c="526">Çalıştığını görüp sevineyim.”</st></p>
			<p><st c="555">Selin, kalan sayfaların fotoğraflarını çekmesini önermişti kafedeyken. </st><st c="627">Sabah okulda hep birlikte bakıp iki yıl önceki sınav sorularıyla karşılaştıracaklardı.</st></p>
			<p><st c="713">Elif, “Hayret yani, bugüne kadar dönüp eski sınavların sorularına bakmadınız mı?” diye azarlamıştı onları. </st><st c="821">Haklıydı ama çözülecek o kadar çok test vardı ki, hangi soruyu ne zaman, nerede çözmüşlerdi hatırlayamıyorlardı. </st><st c="934">Oysa belli ki Elif’in hafızası hepsini kayda almıştı.</st></p>
			<p><st c="987">Telefonunu eline alıp fırsat kollamaya başladı. </st><st c="1036">Annesi sürekli başında duracak değildi ya... </st><st c="1081">Birden aklına geldi. </st><st c="1102">Çocuklarının karınlarını doyurmak bütün annelerin zayıf noktasıydı. </st><st c="1170">Bu zaafı kullanabilirdi.</st></p>
			<p><st c="1194">“Karnım çok acıktı.”</st></p>
			<p><st c="1215">Tahmin ettiği gibi, “Sen kalkma, çalışmaya devam et, ben bir şeyler hazırlarım,” dedi Nermin Hanım.</st></p>
			<p><st c="1315">O mutfaktayken, hızlıca üç beş sayfanın daha fotoğrafını çekti. </st><st c="1380">Annesi bir şeyler hazırlayıp getirene kadar Evren’in göstermelik çalışma isteği çoktan kaybolmuştu.</st></p>
			<p><st c="1479">***</st></p>
			<p><st c="1483">Sabah okulda bir araya geldiklerinde, Evren bir gün önce çektiği fotoğrafları gösterdi. </st><st c="1572">Elif dikkatle baktı, “Benden söylemesi, bunlar kesinlikle iki yıl önceki LGS soruları,” dedi. </st><st c="1666">“Ama yine de emin olmak için internetten eski sınav sorularını bulup tek tek karşılaştırma yapın.”</st></p>
			<p><st c="1764">“Şimdi ne olacak?”</st></p>
			<p><st c="1783">“Yırtıp atacağız, ne olacak ki...”</st></p>
			<p><st c="1818">“Evet ama annen o kadar para vermiş... </st><st c="1858">Dolandırıldığını ona söylemeyecek misin?”</st></p>
			<p><st c="1899">Evren duraksadı. </st><st c="1917">“Ne yapmalıyım bilemiyorum. </st><st c="1945">Çok üzülecek. </st><st c="1959">Ama öte yanda...”</st></p>
			<p><st c="1976">Hepsi Evren’in sözlerini tamamlamasını merakla bekledi.</st></p>
			<p><st c="2032">“Öte yanda ne?”</st></p>
			<p><st c="2048">“Böyle bir sorumluluğu üzerimden attığım için seviniyorum. </st><st c="2108">Yani elinde yanıtlar olup kullanmamak aptallık olduğu kadar kullanmak da sahtekârlık olacaktı. </st><st c="2203">Aşağı tükürsen sakal, yukarı tükürsen bıyık durumu.”</st></p>
			<p><st c="2255">Selin, “Haydi, itiraf edin... </st><st c="2286">Sorular gerçek olsaydı onları kullanacak mıydınız?” diye sordu. </st><st c="2350">“Elif kafede daha duyduğu anda karşı çıkmıştı, yani onun yanıtını biliyoruz. </st><st c="2427">Ya siz beyler?”</st></p>
			<p><st c="2442">Yener, “Elif’in o ateşli nutkunu dinledikten sonra kullanmak zaten bana yakışmazdı,” diye yanıtladı.</st></p>
			<p><st c="2543">Evren, “Oran vermem gerekirse, yüzde doksan beş kullanmazdım, içimde yalnızca annemi memnun etme isteği vardı ki o da işte yüzde beş kadar.”</st></p>
			<p><st c="2684">“Ya sen?”</st></p>
			<p><st c="2694">Gözler Selin’e döndü. </st></p>
			<p><st c="2717">“Kendimi hiç affetmezdim. </st><st c="2743">Ama itiraf edeyim, hayalini kurmak çok keyifliydi...”</st></p>
			<p><st c="2796">Elif hariç diğerleri Selin’e hak verdi. </st><st c="2837">Elif ise hedeflerini zaten iyi biliyordu, hayal kurması gerekmemişti.</st></p>
			<p><st c="2906">Ders zili çalınca sıralarına dağıldılar. </st><st c="2948">Sonraki teneffüste, “Benim hiç içime sinmiyor,” dedi Evren. </st><st c="3008">“Şu dolandırıcıların paçayı kurtarmış olması yani.”</st></p>
			<p><st c="3059">“Haklısın,” dedi Selin. </st><st c="3084">“Kesinlikle yaptıklarının cezasını çekmeliler.”</st></p>
			<p><st c="3131">“Kim olduklarını biraz araştırsak ya.”</st></p>
			<p><st c="3170">Elif’i, “Evet ama bu durumda araştırmaya Nermin Teyze’den başlamamız gerekecek,” diye yanıtladı Yener. </st><st c="3274">“Dolandırıldığını öğrenirse kim bilir ne kadar çok üzülecek.”</st></p>
			<p><st c="3335">Evren, “Kalkıştığı yasa dışı işin karşılığında o kadarcık ceza da onun payına düşsün artık, öyle değil mi?” dedi. </st><st c="3450">Annesinin durumunun hapislik bir suçludan, dolandırıcıların ağına düşmüş iyi niyetli bir anneye dönüşmesinin, onu sevindirdiği belliydi. </st></p>
			<p><st c="3587">“O zaman okul çıkışı aynı servise binip size gidelim,” dedi Selin. </st><st c="3654">“İşe Nermin Teyze’yi sorgulamakla başlarız.”</st></p>
			<p><st c="3698">“Haydi bakalım, Süper Gazeteciler yine iş başında!”</st></p>
		</div>
	<div id="charCountTotal" value="3750"></div></body>
</html>
