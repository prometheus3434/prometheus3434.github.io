<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-35</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-35" xml:lang="tr-TR">
		<div>
			<p><br /><br /><br /></p>
			<p id="_idParaDest-34"><st c="0">Evren Sessiz</st></p>
			<p><br /><br /><br /></p>
			<p><st c="13">Elif dördüncü derste, yanında taşıdığı not defterinin delikli köşesinden kâğıt koparıp Selin’e not yazdı.</st></p>
			<div>
				<div id="_idContainer012">
					<img src="image/10.jpg" alt="" /><st c="119"></st>
				</div>
			</div>
			<p><st c="175">Notu okuyunca, Elif’in haklı olduğu birden Selin’e de dank etti. </st><st c="240">Onlarla birlikte sınıftan bahçeye, bahçeden koridora peşlerinden geliyordu ama sanki robot gibiydi, sabahtan beri ağzını açıp tek söz etmemişti. </st></p>
			<p><st c="385">“Çok ayıp, ben ne biçim arkadaşım böyle,” diye kendi kendine kızdı. </st><st c="453">Aklı, kaybolan resminde olduğundan Evren’in sessizliğinin farkına varmamıştı. </st><st c="531">Zerrin’in önceki günkü gösterisinden sonra bu kez resmi kayboldu diye sınıfta patırtı koparmamıştı ama resminin birilerinin çantasında olduğuna emindi. </st><st c="683">Aklından, herkesi sıraya sokup çantalarını tek tek kontrol etmek geçiyordu ama tabii böyle bir şey yapması olası değildi. </st><st c="805">Bu düşüncelerle doluyken arkadaşının canının sıkkın olduğu gözünden kaçmıştı.</st></p>
			<p><st c="882">Teneffüs zili çalar çalmaz sırasından fırlayıp hemen Evren’in yanına gitti.</st></p>
			<p><st c="958">“Bugün çok sessizsin Evren, bir sorun mu var?”</st></p>
			<p><st c="1005">Evren, huzursuzluğunun fark edilmiş olmasından tedirgin oldu. </st><st c="1068">“Yok bir şey,” diye geçiştirmeye çalıştı. </st><st c="1110">Bir gün önce annesiyle konuştuklarını aklından bir türlü çıkaramıyordu. </st><st c="1182">Gece zar zor uyku tutmuş, düşünceleri bir o yana bir bu yana savrulup durmuştu.</st></p>
			<p><span><st c="1261">Evren Sınav Birincisi</st></span><st c="1283">... Kulağa hoş geliyordu. </st><st c="1309">Bir süre bu gazete başlıklarının hayalini kurmuştu. </st><st c="1361">Herkes onu kutluyor, mezuniyet toplantısında müdür konuşma yapmasını istiyor, arkadaşları bu haberi Süper Gazete’nin manşetinden veriyordu. </st><st c="1501">Bütün liselerin kapıları ona sonuna kadar açılıyordu. </st><st c="1555">Acaba özgürce seçme olanağı olsaydı hangisini tercih ederdi? </st><st c="1616">O mu olsun, bu mu? </st></p>
			<p><span><st c="1635">Sınavda Yolsuzluk...</st></span><st c="1655"> Sonra birden başlık değişiyordu. </st><st c="1689">Evren, haksız bir başarı edinmenin ağırlığı altında geriliyor, nefes alamıyordu. </st><st c="1770">Arkadaşlarına ne diyecekti? </st><st c="1798">Konumunu sahtekârlıkla elde ettiğini bilirken gelecekte kendisiyle gurur duyacağı bir hayatı nasıl kuracaktı?</st></p>
			<p><span><st c="1907">Sahtekâr Anne...</st></span><st c="1924"> Aklından geçen binbir düşüncenin arasında, polislerin kapılarına dayanıp annesini götürmeleri de vardı. </st><st c="2029">“Her şeyi oğlum için yaptım, feda olsun!” diye bağırıyordu annesi. </st><st c="2096">Evren bu sorumluluğun gölgesinde yaşayabilir miydi?</st></p>
			<p><st c="2147">Düşünceleri karmakarışıktı. </st><st c="2176">Kimseye söz etmeyeceğine dair annesine söz vermemiş, böyle bir izlenim uyandıracak herhangi bir harekette de bulunmamıştı. </st><st c="2299">Bu konuda kendinden emin değildi çünkü. </st><st c="2339">Arkadaşlarına anlatmalı mıydı? </st><st c="2370">Onların tepkileri ne olurdu? </st><st c="2399">Evren adına sevinip kutlarlar mıydı annesinin bu yaptığını? </st><st c="2459">Yoksa bunun bir suç olduğunu söyleyip polise ihbar mı ederlerdi?</st></p>
			<p><st c="2523">Evren’i bütün bunlardan daha da çok rahatsız eden, aklından geçirmeye bile utandığı, ancak dönüp dolaşıp beyninin gizli köşelerinden sızarak düşüncelerine karışan bir konuydu. </st><st c="2700">Arkadaşlarına söylerse... </st><st c="2726">Ya sonra? </st><st c="2736">Sınav sorularını onlarla paylaşması gerekmeyecek miydi? </st><st c="2792">“Vermem,” diyebilir miydi? </st><st c="2819">O zaman birinciliğin paylaşılması da söz konusu olmayacak mıydı? </st><st c="2884">Ayrıca riske girenin kendi annesi olduğunu, soruları paylaşmasına en başta annesinin razı olmayacağını düşünüyordu, ancak bunun yalnızca bir bahane olduğunun farkındaydı. </st><st c="3055">Kendisi? </st><st c="3064">Kendisi ne düşünüyordu? </st><st c="3088">Paylaşır mıydı? </st><st c="3104">Yoksa başarıyı tek başına mı üstlenmek isterdi? </st></p>
			<p><st c="3152">Kafasında dönüp duran bu sorular onu bunaltmıştı. </st><st c="3202">Arkadaşlarıyla bir aradayken kötü hissediyor, onlara dürüst davranmadığı için kendini suçluyordu.</st></p>
			<p><st c="3299">“Hâlâ bir yanıt vermedin Evren?”</st></p>
			<p><st c="3332">“Bana biraz zaman ver Selin,” diye yanıtlayabildi Evren. </st><st c="3390">Kafasını toparlamaya ihtiyacı vardı.</st></p>
			<p><st c="3426">Selin onu sıkıştırıp ağzından kesinlikle laf almaya niyetliydi ama cebindeki titreşimi hissedince cep telefonunu hemen alıp baktı, sonra kendini tutamayıp heyecanla, “Aaa Hakkı Güven’den mesaj var!” diye bağırdı.</st></p>
		</div>
	<div id="charCountTotal" value="3639"></div></body>
</html>
