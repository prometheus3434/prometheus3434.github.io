<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-11</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-11" xml:lang="tr-TR">
		<div>
			<p><br /><br /><br /></p>
			<p id="_idParaDest-10"><st c="0">Resim Kimin?</st></p>
			<p><br /><br /><br /></p>
			<p><st c="13">“Senin resmin olduğuna emin misin Selin?”</st></p>
			<p><st c="55">“Evet o! </st><st c="65">Kesinlikle eminim...”</st></p>
			<p><st c="86">“Belki yalnızca benziyordur.”</st></p>
			<p><st c="116">“Haydi gelin, içeriye girelim.”</st></p>
			<p><st c="148">Dükkân sahibiyle saçma bir tartışmaya girmeye niyetleri yoktu. </st><st c="212">Selin’i durdurmaya çalıştılar.</st></p>
			<p><st c="242">“Girip ne diyeceğiz?”</st></p>
			<p><st c="264">“Hele bir girelim, ben bir şeyler bulurum...”</st></p>
			<p><st c="310">Selin, arkadaşlarının itirazlarına aldırmayıp kapıyı itti. </st><st c="370">Girişe asılı çan birkaç kez sallanarak içeriye müşteri girdiğinin haberini verince, eline bulaşan boyaları kirli bir bezle silmeye çalışan telaşlı biri çıktı ortaya.</st></p>
			<p><st c="535">“Ah, içeride çalışıyordum. </st><st c="563">Buyurun, ne istemiştiniz?”</st></p>
			<p><st c="589">“Şey... </st><st c="598">vitrindeki resmi soracaktık...”</st></p>
			<p><st c="629">“Aaa evet, çok güzel değil mi? </st><st c="661">Genç bir ressamın eseri, onu yüreklendirmek için özellikle vitrine koydum. </st><st c="736">Sizin gibi beğenip soran birkaç kişi oldu.”</st></p>
			<p><st c="779">Selin, “Neee? </st><st c="794">Genç ressam mı dediniz? </st><st c="818">Resim satılık mı yoksa?” diye neredeyse avazı çıktığı kadar bağırıp tepkisini ortaya koymak üzereydi ki adamı korkutarak bilgi edinemeyeceğini düşündü. </st><st c="970">Sakin olmalıydı. </st><st c="987">“Kim dediniz? </st><st c="1001">Genç ne?”</st></p>
			<p><st c="1010">“Evet, genç bir yetenek. </st><st c="1036">Çizgileri çok özgün. </st><st c="1057">Renkler de dengeli...”</st></p>
			<p><st c="1079">“Çerçeveyi elime alabilir miyim?”</st></p>
			<p><st c="1113">“Uzaktan bakın. </st><st c="1130">Düşürüp resme zarar verirseniz satmakta zorlanırım sonra,” dedi adam. </st><st c="1200">“Ama siz satın alacaksanız, o başka...” Gülümsedi.</st></p>
			<p><st c="1250">Selin resme yaklaşıp dikkatle baktı. </st><st c="1288">Kendi yaptığı resme göre epey küçüktü. </st><st c="1327">Köşesindeki yırtıktan kesildiği için küçülmüş olduğunu tahmin etti. </st><st c="1395">Ayrıca sağ alt köşeye kalın bir fırça darbesiyle tuhaf bir desen kondurulmuştu. </st></p>
			<p><st c="1475">“Bu kesinlikle benim resmim,” diye mırıldandı. </st><st c="1522">“İmzamın üzerine şu saçma deseni çizmişler.”</st></p>
			<p><st c="1566">Selin’le Evren resmi incelerken Yener, adamı lafa tuttu.</st></p>
			<p><st c="1623">“Siz de ressam mısınız?”</st></p>
			<p><st c="1648">“Ooo, havamdan anladın değil mi delikanlı? </st><st c="1692">Sanatçıların kimliği kilometrelerce uzaktan fark edilir.”</st></p>
			<p><st c="1749">“Yok, ellerinizdeki boyadan anladım,” diye adamın havasını bozdu Yener. </st><st c="1822">“Ayrıca elinizdeki bez de tiner kokuyor, boya incelticidir.”</st></p>
			<p><st c="1882">Adam, Yener’le konuşurken bir yandan tablolara zarar vermesinler diye, vitrindeki resmi yakından inceleyen Selin’le Evren’i göz hapsinde tutuyordu.</st></p>
			<p><st c="2030">Selin, “Bu ressamın başka resimleri de var mı?” diye seslendi kuşkulu bir tavırla.</st></p>
			<p><st c="2113">“Olmaz olur mu? </st><st c="2130">Ama onlar satıldı.”</st></p>
			<p><st c="2149">“Satıldı mı?” Selin şaşkındı. </st><st c="2180">Resimlerinin para edeceği o güne kadar hiç aklına gelmemişti.</st></p>
			<p><st c="2241">Evren, “Peki, bu resim kaça?” diye sordu.</st></p>
			<p><st c="2283">Adam ederini söyledi, sonra, “Yanlış anlaşılmasın, ben satıştan komisyon falan almıyorum,” diye ekledi. </st><st c="2388">“Amacım, zor durumda olan genç bir yeteneğe yardım etmek.”</st></p>
			<p><st c="2446">Selin, zor durumda olduğu yalanıyla adamın iyi niyetini kullanan resim hırsızının kim olduğunu çok merak ediyordu. </st><st c="2562">Bu nedenle sohbeti uzattı.</st></p>
			<p><st c="2588">“Yeni resimleri gelir mi?”</st></p>
			<p><st c="2615">“Getireceğine söz verdi. </st><st c="2641">Yakında uğrar.”</st></p>
			<p><st c="2656">“Hiç şaşırmadım,” diye kendi kendine mırıldandı Selin. </st><st c="2712">“Muazzez Öğretmen serginin hafta sonunda toplanacağını söylemişti, pazartesi yeni resimler asılacak...”</st></p>
			<p><st c="2815">“Dilerseniz önümüzdeki hafta tekrar uğrayın,” dedi adam.</st></p>
			<p><st c="2872">Selin alaylı bir ifadeyle, “Ressamın ismini göremedim,” dedi. </st><st c="2935">“Bu yetenekli delikanlının imzası yok mu?” </st></p>
			<p><st c="2978">Atölye sahibi kaşlarını çattı. </st><st c="3009">“Delikanlı mı? </st><st c="3024">Hayır hayır!” </st></p>
			<p><st c="3038">“Nasıl yani? </st><st c="3051">Genç demiştiniz...”</st></p>
			<p><st c="3070">“Evet ama... </st><st c="3084">O bir kız.”</st></p>
			<p><st c="3095">Kendini tutamayıp, “Adı ne?” diye heyecanla atıldı Evren. </st><st c="3154">Süper Gazete için ilginç bir haber yakaladıkları geçiyordu aklından. </st><st c="3223">Sonunda resim hırsızının kimliğini öğrenmek üzereydiler.</st></p>
			<p><st c="3279">Üçü de nefeslerini tutup adamın ağzından çıkacak ismi beklediler. </st><st c="3346">Ancak onları düş kırıklığı bekliyordu; açıklamalar hiç de umdukları gibi değildi.</st></p>
			<p><st c="3427">“Adını gizli tutmak istedi,” dedi adam. </st><st c="3468">“Sol alt köşedeki kalın çizginin imzası olduğunu, kimliği için bu kadarının yeteceğini söyledi. </st><st c="3564">Ailesi zor durumdaymış. </st><st c="3588">Resim satarak para kazanma ihtiyacı içinde olduğunu kimseye belli etmek istemiyordu. </st><st c="3673">Ben de kızcağızı rencide etmemek için üstelemedim. </st><st c="3724">Resimleri verirken görseydiniz... </st><st c="3758">gözleri dolu doluydu.”</st></p>
			<p><st c="3780">Selin kızgınlıkla, “Peh! </st><st c="3806">Çok acıklı! </st><st c="3818">Neredeyse ben de ağlayacağım,” dedi yüksek sesle.</st></p>
			<p><st c="3867">Evren gibi Yener’in de aklı fikri bu olayı gazete haberine dönüştürmekteydi. </st><st c="3945">Ama konuyu ilginç hâle getirebilmek için tüm bilgilerin toparlanması gerekiyordu. </st><st c="4027">Adamın ağzından laf alabilmek için yeni bir yol denedi. </st><st c="4083">“Ben o kızı tanıyorum,” dedi. </st><st c="4113">“Uzun siyah saçlı bir kız, değil mi?”</st></p>
			<p><st c="4150">Adamın oltaya takılması zor olmadı. </st><st c="4187">“Yok yok, kısa saçlı, kumral...” dedi. </st><st c="4226">“Babasının özel durumundan dolayı yakınlarda halası mı ne gelmiş köyden.”</st></p>
			<p><st c="4299">Selin, Evren ve Yener, bir an donup dehşet içinde birbirlerine bakakaldılar... </st><st c="4379">Dükkân sahibine hoşça kal bile demeden, apar topar kendilerini dışarıya atıp açık havada derin derin nefes aldılar.</st></p>
		</div>
	<div id="charCountTotal" value="4494"></div></body>
</html>
