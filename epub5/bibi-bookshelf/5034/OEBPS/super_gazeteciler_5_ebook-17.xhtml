<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-17</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-17" xml:lang="tr-TR">
		<div>
			<p><br /><br /><br /></p>
			<p id="_idParaDest-16"><st c="0">Yeni Sergi</st></p>
			<p><br /><br /><br /></p>
			<p><st c="10">Sabah henüz ders zili çalmamıştı. </st><st c="45">Desen, Selin’i sınıfın kapısında yakaladı. </st><st c="88">Kıskançlığı yalnızca sesinden değil, yüzünden de yansıyordu. </st><st c="149">“Bizim resimci yine seninkini seçti sergiye... </st><st c="196">Dün son derste asıldı resimler...” dedi kızgınlıkla.</st></p>
			<p><st c="248">Selin gece iyi uyuyamamıştı. </st><st c="278">Sabah yataktan zor kalkmış, servise ucu ucuna yetişmişti. </st><st c="336">Bir gün önce Elif’in annesi Sümbül Hanım’la konuştuklarının etkisindeydi hâlâ; sergi konusunu düşünecek durumda değildi. </st><st c="457">“Aaa öyle mi?” diye omuz silkti. </st><st c="490">“Dün son derste yoktum, görmedim.” </st></p>
			<p><st c="525">Selin’in umursamaz hâli, Desen’in nicedir içinde biriken öfkeyi açığa çıkardı.</st></p>
			<p><st c="603">“Eee tabii ki görmene gerek yok, prenses. </st><st c="646">Nasıl olsa önceden biliyordun sonucu.”</st></p>
			<p><st c="684">“Ne demek o Desen? </st><st c="704">Muazzez Öğretmen’in benim resmimi seçeceğini önceden nasıl bilebilirim?” </st></p>
			<p><st c="777">Desen’in imalı sözleri Selin’in kalbini kırmıştı. </st><st c="827">Anlayamıyordu, arkadaşlarının kıskançlığına hedef olmamak için kötü resim mi yapmalıydı bundan böyle? </st><st c="929">Sınıfta herkesin yeteneklerinin tıpatıp birbirinin aynı olması gerekmiyordu ki, zaten böyle bir şey mümkün de değildi. </st><st c="1048">Çaba gösterse, belki Desen bir müzik aletinde ustalaşabilecek yetenekte olduğunu keşfederdi. </st><st c="1141">Ya da değme aşçılara parmak ısırtacak yemekler pişirirdi. </st><st c="1199">Herkesin ilgisini çekecek bilgisayar programları yazabilmesi de mümkündü. </st><st c="1273">Rekorlar kıran bir sporcu, adaleti sağlayan bir avukat, hastaları kurtaran bir doktor olurdu. </st></p>
			<p><st c="1367">Selin, arkadaşının isminin anlamını düşündü... </st><st c="1414">Ailesi adını Desen koydu diye kızlarında ille resim yeteneği olmasını mı bekliyorlardı acaba? </st><st c="1508">‘Bu beklenti Desen’in üzerinde baskı yaratıyor olabilir,’ diye geçirdi içinden.</st></p>
			<p><st c="1587">Selin emindi, binlerce, on binlerce yetenek çeşidi vardı ve kuşkusuz, herkeste o yeteneklerden aynı anda birkaçı vardı; onları keşfetmek için gereken yalnızca biraz emekti... </st></p>
			<p><st c="1763">Zil daha çalmamıştı. </st><st c="1784">Sınıfa girip çıkan arkadaşlarına şöyle bir baktı. </st><st c="1834">Hepsi aynı yaşlardaydılar ve bilinmeyen bir geleceğe doğru ilerlerken benzer sorunlar, benzer kaygılarla boğuşuyorlardı. </st><st c="1955">Özellikle bu yüzden birbirlerini daha iyi anlamaları ve gerektiğinde birbirlerine destek olmaları gerekmez miydi? </st><st c="2069">Ama bunun aksine, sınıfta herkes birbirini rakip olarak görüyor, biri diğerinin başarısını baltalamaya çalışıyordu. </st><st c="2185">Sınavlar yüzünden rekabet iyice tatsız bir hâl almıştı. </st><st c="2241">Tek başarılı kendisi olmak için herkes birbirinden bilgi saklıyor, diğerinin başarısızlığına için için seviniyordu. </st></p>
			<p><st c="2357">‘Sınav sistemi yüzünden,’ diye aklından geçirdi Selin. </st><st c="2412">Oysa grup çalışmaları ne kadar verimli sonuçlar doğurabiliyordu. </st><st c="2477">Örneğin Süper Gazete... </st><st c="2501">Dört kişi hazırlamaya başladıklarından bu yana daha donanımlı, daha ilginç bir gazete olmuş, herkesin hayranlığını kazanmıştı. </st><st c="2628">Derslerine o yıl ilk kez giren sekizinci sınıf branş öğretmenleri bile gazete sayesinde onları tanıyor, çabalarını takdir ediyordu.</st></p>
			<p><st c="2759">Selin, aklında binbir düşünce, sınıfa girmek yerine sergi alanına yöneldi. </st><st c="2835">Stantları dolaştı ama kendi resmini göremedi. </st><st c="2881">Adının etiketi olduğu yerde yine kocaman bir boşluk vardı. </st><st c="2940">‘Ah Elif!’ diye geçirdi içinden. </st><st c="2973">Sabah sabah ilk iş, gelip resmi yerinden çıkarmış olmalıydı. </st><st c="3034">‘Okul çıkışı atölyeye götürmek için şimdi çantasında saklıyordur. </st><st c="3100">Gizlice çantasını karıştırıp ayıbını ortaya çıkarsam mı? </st><st c="3157">Dün akşam evlerine uğradığımızı söylemedi belki de Sümbül Teyze. </st><st c="3222">Paraya neden ihtiyaç duyduğunu öğrendiğimizden ve resimleri onun aldığını anladığımızdan haberi yok tabii.’</st></p>
			<p><st c="3329">Sınıfa döndüğünde ders başlamak üzereydi. </st><st c="3372">Etrafa şöyle bir bakındı, Elif’i göremedi. </st><st c="3415">Oysa her zaman erken gelirdi okula.</st></p>
			<p><st c="3450">Birkaç kişiye Elif’i görüp görmediklerini sordu. </st><st c="3500">Hayır, henüz kimse görmemişti. </st></p>
			<p><st c="3531">İncecik bir sevinç duygusu kapladı Selin’in yüreğini. </st><st c="3585">‘Dün Elif yoktu, bu sabah da henüz gelmediyse eğer... </st><st c="3639">Demek resmimi alan o değil,’ diye geçirdi içinden. </st></p>
			<p><st c="3690">Arkadaşının hırsız olduğu düşüncesi bile onu derinden yaralamıştı. </st><st c="3757">Ama şimdi ortada onu aklayan bir kanıt vardı; resim çalındığında Elif okulda değildi, yani hırsız o olamazdı. </st><st c="3867">Peki ama kimdi?</st></p>
			<p><st c="3882">Sırasına doğru yürüdü. </st><st c="3906">Ne yazık ki arkadaşının temize çıktığına dair duyduğu sevinç uzun sürmedi. </st><st c="3981">Gökhan yanından geçerken, “Dün son ders nerelerdeydin sen kuzum?” diye laf attı Selin’e. </st><st c="4070">“Elif sınıfa gelip seni aradı. </st><st c="4101">Hayret bir şey... </st><st c="4119">Arkadaşın başka okula nakil almış, senin umurunda değil.”</st></p>
			<p><st c="4176">Selin şaşkınlıkla Gökhan’ın yüzüne bakakaldı. </st><st c="4223">“Nakil mi? </st><st c="4234">Ne diyorsun sen?”</st></p>
			<p><st c="4251">“Eee, benden söylemesi kızım, resminin peşinde koşacağına arkadaşlarınla ilgilen biraz. </st><st c="4340">En önemli haberleri kaçırıyorsun.” </st></p>
			<p><st c="4375">Gökhan’ın yanında ona yapışık gibi dolaşan Emine de lafa karıştı.</st></p>
			<p><st c="4440">“Ayy Elif hangi rejimi uyguluyor sen bilirsin, söylesene Selin. </st><st c="4505">Ben sergi alanından geçerken gördüm, birkaç günde acayip kilo vermiş. </st><st c="4575">Sordum hangi yöntemi uyguluyor diye, herhâlde halasının yanında söylemek istemedi, yanıt vermeden geçip gitti. </st><st c="4686">Ben diyetisyene tonla para saydım, yarım kilodan fazla veremedim. </st><st c="4752">Sinir adam, önerilerini uygulamadığımı iddia edip sonraki seansları iptal etti bir de, inanabiliyor musun?”</st></p>
			<p><st c="4859">Selin, Gökhan’ın sözleriyle sarsılmıştı. </st><st c="4901">Yine de Emine’ye gereken yanıtı verdi. </st><st c="4940">“Gelişme çağındayız Emine, rejim yerine spor yapmalısın.”</st></p>
			<p><st c="4997">Emine, “Amaaan sen de Selin, klişe lafları tekrarlayıp ille de ukalalık yapacaksın. </st><st c="5082">Zaten sana soranda kabahat,” dedi. </st></p>
			<p><st c="5117">Selin’in gözleri Evren’le Yener’i aradı. </st><st c="5158">Desen onları da kapı ağzında yakalamış, elini kolunu sinirli bir tavırla sallayarak bir şeyler anlatıyordu. </st><st c="5266">Selin telaş içinde arkadaşlarına işaret edince Desen’in sözünü kesip bir bahaneyle ondan kurtuldular. </st></p>
			<p><st c="5368">“Of bu kız da yaaa, dırdırı hiç bitmiyor, hep şikâyet hep şikâyet...”</st></p>
			<p><st c="5437">“Yok onun resmi seçilmiyormuş da, yok öğretmen haksızlık yapıyormuş da...”</st></p>
			<p><st c="5512">“Senin resmin yine sergideymiş dedi. </st><st c="5550">Dün son derste asılmış.”</st></p>
			<p><st c="5574">Selin üzgündü. </st><st c="5590">“Evet biliyorum. </st><st c="5607">Bana da söyledi. </st><st c="5624">Ama az önce gidip baktım, çoktan alınmış, yerinde yok.” </st></p>
			<p><st c="5680">Evren, “Eee bu iyi haber sayılır, değil mi?” dedi. </st><st c="5731">“Dün Elif okula gelmedi. </st><st c="5756">Bugün de henüz ortalarda yok. </st><st c="5786">Resimler dün asıldığına göre... </st><st c="5818">Demek ki resimlerini alan Elif değilmiş.”</st></p>
			<p><st c="5859">“Ben de öyle olmasını isterdim ama... </st><st c="5898">Sizi düş kırıklığına uğratacağım için üzgünüm,” dedi Selin. </st><st c="5958">“Son derste, biz yokken gelmiş. </st><st c="5990">Gökhan’ın dediğine göre okuldan kaydını sildirmek için müdürle konuşmuşlar.”</st></p>
			<p><st c="6066">“Anlamadım, neymiş?”</st></p>
			<p><st c="6087">Selin hırsını arkadaşından çıkarırcasına, “Nesini anlamadınız?” dedi sinirli bir sesle. </st><st c="6176">“Bizi aramış haber vermek için. </st><st c="6208">Başka okula gidecekmiş işte!”</st></p>
			<p><st c="6237">“Gökhan mı söyledi bunu? </st><st c="6263">Kesin yalandır!”</st></p>
			<p><st c="6279">Yener de aynı fikirdeydi. </st><st c="6306">“Gökhan’ın sözüne güven olmaz.”</st></p>
			<p><st c="6337">Selin, Elif konusunda gitgeller yaşıyordu. </st><st c="6381">“Umarım öyledir, yoksa dün biz yokken geldiyse resmi alacak vakti de bulmuştur.”</st></p>
			<p><st c="6461">“Hepsi Gökhan’ın uydurmasıdır,” diye tekrarladı Evren. </st><st c="6517">“Elif okula hiç uğramamış da olabilir.”</st></p>
			<p><st c="6556">“Nakil alması da inandırıcı değil zaten.”</st></p>
			<p><st c="6598">Selin umutlanmıştı. </st><st c="6619">Gerçekten de Gökhan’a güven olmazdı. </st><st c="6656">“Doğrusu neymiş öğrenelim o zaman,” dedi.</st></p>
			<p><st c="6697">Evren’in şakacılığı tuttu. </st><st c="6725">“Nasıl öğrenecekmişiz? </st><st c="6748">Gökhan’ı karakolda sorguya çekerek mi?” </st></p>
			<p><st c="6788">“Gökhan’ı değil ama müdürü sorguya çekerek...”</st></p>
			<p><st c="6834">“Müdür bize yanıt vermez ki!”</st></p>
			<p><st c="6864">“Belli etmeden müdürün ağzından nasıl laf alabiliriz, düşünelim.”</st></p>
			<p><st c="6930">Zil çalınca herkes sırasına dağıldı. </st><st c="6968">Üçünün de aklında müdürle konuşup bilgi almak vardı. </st><st c="7021">Ders sonuna doğru, birbirlerinden habersiz, aynı sonuca varmışlardı: Süper Gazete!</st></p>
			<p><st c="7103">Teneffüs zili duyulduğu anda toplandılar, sözü birbirlerinden kaparcasına, “Süper Gazete için müdürle röportaj yapalım!” dediler heyecanla.</st></p>
			<p><st c="7243">“Gerçekte neden sorduğumuzu anlamamalı ama.”</st></p>
			<p><st c="7288">“Dikkatli konuşmalıyız.”</st></p>
			<p><st c="7313">“Okula öğrenci kayıtlarının ne zaman yapıldığını sorarız önce. </st><st c="7377">Sonra kayıtlar hangi nedenlerle sildiriliyor konusuna getiririz sözü.”</st></p>
			<p><st c="7447">“Tabii o arada Elif’ten söz etmesini umarız. </st><st c="7493">Eğer gerçekse, bir gün önceki olay taptaze aklındadır.”</st></p>
			<p><st c="7548">“Haydi arkadaşlar, sorgulama becerimizi göstermenin zamanı. </st><st c="7609">İyi bir gazeteci miyiz, değil miyiz çıksın ortaya.”</st></p>
		</div>
	<div id="charCountTotal" value="7660"></div></body>
</html>
