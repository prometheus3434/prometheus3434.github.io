<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-51</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-51" xml:lang="tr-TR">
		<div>
			<p><br /><br /><br /></p>
			<p id="_idParaDest-50"><st c="0">Çay Toplantısı</st></p>
			<p><br /><br /><br /></p>
			<p><st c="15">Nermin Hanım’ın evinde kalabalık bir komşu toplantısı vardı. </st><st c="77">Herkes aynı mahalleden olup daha önce de defalarca görüştüklerinden birbirlerini tanıyorlardı. </st><st c="172">Aralarında sadece bir yabancı vardı, onu da Nermin Hanım, karşı binada oturan Seher Hanım’ın görümcesi olarak tanıtmıştı. </st><st c="294">Sözüm ona, geliniyle yıllardır görüşmüyordu ama yeğenini özlediği için onu görmeye gelmiş, birkaç gün de kalmaya niyet etmişti. </st><st c="422">Seher Hanım çalıştığı için gelemeyeceğini söylediğinden, Nermin Hanım kibarlık olsun diye onun yerine evinde konuk kalan görümcesini davet etmişti.</st></p>
			<p><st c="569">Bu yeni hanımın konuşması biraz kaba saba olsa da anlattıkları birbirini çoktandır tanıyan ve hep aynı şeylerden söz eden komşulara ilginç gelmişti. </st></p>
			<p><st c="719">“Nasıl yani, hayvanların sütünden kaymak mı yapılıyor dediniz?”</st></p>
			<p><st c="782">“Tarlalarınız da var demek...”</st></p>
			<p><st c="813">Sultan Hala gördüğü ilgiden hoşnuttu. </st><st c="852">Ballandıra ballandıra anlatmaya koyuldu. </st><st c="893">“Geniş arazilerimiz, seralarımız var.”</st></p>
			<p><st c="931">“Seralarda ne yetiştiriyorsunuz?”</st></p>
			<p><st c="965">“Turfanda meyveler, domates, salatalık, patlıcan, biber, kabak...”</st></p>
			<p><st c="1032">“Sebze diyecektiniz herhâlde,” diye düzeltti Ayten Hanım. </st><st c="1091">“Yanlışlıkla meyve dediniz.”</st></p>
			<p><st c="1119">Sultan Hala güldü, “Siz şehirlilerin de hiçbir şeyden haberiniz yok, amma cahilsiniz,” dedi. </st><st c="1213">“Hepsi meyve onların.”</st></p>
			<p><st c="1235">“Bir yaşıma daha girdim,” dedi Ayten Hanım. </st><st c="1280">“Ben hep sebze diye bilirim onları...”</st></p>
			<p><st c="1318">Sultan Hala kendini kaptırmış, keyifle anlatıyor da anlatıyordu. </st><st c="1384">Nermin Hanım ona görevini hatırlatmak için kaş göz işareti yapmak zorunda kaldı. </st><st c="1465">Sonra, “Çaylarınızı tazeleyeyim,” diyerek mutfağa geçti. </st><st c="1522">Böylece konuşulanlardan habersiz görünecekti.</st></p>
			<p><st c="1567">Sultan Hala, “Ah ah sormayın bacılar, benim yeğen bu yıl sonu sınava girecekmiş,” diye yakınmaya başladı. </st><st c="1674">“TOGS muymuş MOGS muymuş, her ne ise işte. </st><st c="1717">Dedim geline, ‘Söyle, neyse ücreti satın alalım.’ Bende para çoook. </st><st c="1785">Hayattayken yeğenime harcamayacağım da onca serveti kime bırakacağım, değil mi ya...”</st></p>
			<p><st c="1870">“Yeğeninizin adı Yener’di, değil mi?” dedi Necla Hanım.</st></p>
			<p><st c="1926">“Evet o, tembelin teki. </st><st c="1951">Hala olarak elimden geleni yaparım ama onun da gayret göstermesi gerekir tabii.”</st></p>
			<p><st c="2031">“Kaç gün buradasınız?”</st></p>
			<p><st c="2054">“İki gün sonra döneceğim, köyde işler beni bekliyor.”</st></p>
			<p><st c="2108">Nermin Hanım tepsiye dizdiği çay bardaklarıyla içeriye girince konuşmalar yine sebze meyve ayrımına kaydı. </st><st c="2216">Herkes merak ettiğini tek tek sormaya başladı:</st></p>
			<p><st c="2262">“Kabak da mı meyve dediniz? </st><st c="2291">Gerçekten mi? </st><st c="2305">Nasıl olur?” </st></p>
			<p><st c="2318">“Ya bamya? </st><st c="2329">O da mı?” </st></p>
			<p><st c="2339">“Peki ya patates, havuç?”</st></p>
			<p><st c="2364">Sonunda Sultan Hala, “Çekirdeği olan yiyeceklerin hepsi meyvedir,” diye açıkladı. </st><st c="2447">“Yaprak ya da kökse, sebzedir.”</st></p>
			<p><st c="2478">Bütün meyve ve sebzeler tek tek sayılıp döküldükten sonra saksı çiçeklerinden, yeni çıkan robot süpürgeden, mevsim indirimlerinden söz edildi.</st></p>
			<p><st c="2621">Sonunda geç oldu, herkes kalktı, evine döndü.</st></p>
			<p><st c="2667">Sultan Hala sona kalmıştı. </st><st c="2695">Nermin Hanım birer çay daha koydu, karşılıklı yudumladılar.</st></p>
			<p><st c="2754">Sultan Hala, “Nasıldım?” diye sordu. </st></p>
			<p><st c="2792">Nermin Hanım, “Valla çok başarılıydınız. </st><st c="2833">Ben açık etmemek için mutfağa kaçtım, elim ayağım titriyordu. </st><st c="2895">Ama siz usta bir oyuncu gibiydiniz.”</st></p>
			<p><st c="2931">Sultan Hala’nın yüzü gölgelendi, “Çocukken köye bir tiyatro grubu gelmişti. </st><st c="3008">Çok heveslenmiştim ama... </st><st c="3034">Babam...” O günleri hatırlamak istemiyormuş gibi hemen lafı değiştirdi. </st><st c="3106">“Hiçbir şey için geç sayılmaz ama değil mi?” diye şakalaştı. </st><st c="3167">“Televizyon dizilerinde gördüğüm kadarıyla hala rollerine de ihtiyaç var.”</st></p>
			<p><st c="3241">“Gerçekten yeğenlerinizi görmek için mi gelmiştiniz?” diye sordu Nermin Hanım. </st><st c="3321">“Yener’den değil tabii, gerçek yeğenlerinizden söz ediyorum. </st><st c="3382">Elif ve bir de küçüğü var sanırım.”</st></p>
			<p><st c="3417">“Arif,” dedi Sultan Hala. </st><st c="3444">“Küçüğün adı Arif. </st><st c="3463">Ama ben aslında büyük için gelmiştim. </st><st c="3501">Bakmayın komşuların yanında atıp tuttuğuma, bütün servetimi kaybettiğim gibi çok da borca girmiştim. </st><st c="3602">Neyse ki sizin o genç, cebbar Belediye Başkanınız biraz araştırmayla köydeki sorunlarımı çözdü.”</st></p>
			<p><st c="3698">“Borçlarınıza üzüldüm.”</st></p>
			<p><st c="3722">“Yok yok üzülmeyin,” dedi Sultan Hala. </st><st c="3762">“Meğer bizim tarlaların yanından yol geçecekmiş, bu nedenle arazi kısa zamanda çok değerlenecekmiş. </st><st c="3862">İmar Müdürlüğünde durumu bilen bir görevli araziye göz koymuş, araziyi satmam için elinden geleni yapmış. </st><st c="3968">Hepsi ortaya çıktı. </st><st c="3988">Borcum yine borç tabii ama arazimin küçük bir bölümünü satarak tamamını kapatabileceğim, elimde ekip biçmek için yine yeterli toprak kalacak. </st><st c="4130">Burada işim kalmamıştı aslında, kardeşime bana dönüş için bilet almasını söylemiştim, ama bu yeni durum çıktı ortaya, gidişimi birkaç gün daha erteledim.”</st></p>
			<p><st c="4284">***</st></p>
			<p><st c="4288">Sultan Hala plan dâhilinde o sabah valizini toplayıp Yenerlere taşınmıştı. </st><st c="4364">Dolandırıcılar harekete geçeceklerse, iki gün sonra köye döneceğini toplantıda duyduklarından acele edeceklerdi. </st><st c="4477">Seher Hanım bankada, Yener okuldaydı. </st><st c="4515">Geldiklerinde evde birini bulmalıydılar; o da zaten parayı ödeyecek olan zengin hala olacaktı elbette.</st></p>
			<p><st c="4617">Mustafa Bey’in emniyet müdürü olan arkadaşının talimatıyla içeride olan biteni takip etmek için Sultan Hala’nın yakasına iğne şeklinde mikrofon iliştirildi. </st><st c="4775">Böylece dolandırıcılar parayı teslim alırlarken suçüstü yakalanacaklardı.</st></p>
			<p><st c="4848">Bütün bunlar Sultan Hala’yı çok heyecanlandırmıştı. </st><st c="4901">Durup durup, “Hayatımda ilk kez bu kadar eğleniyorum,” diyordu.</st></p>
		</div>
	<div id="charCountTotal" value="4964"></div></body>
</html>
