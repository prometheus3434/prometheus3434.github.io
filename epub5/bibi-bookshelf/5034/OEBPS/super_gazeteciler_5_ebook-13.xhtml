<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-13</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-13" xml:lang="tr-TR">
		<div>
			<p><br /><br /><br /></p>
			<p id="_idParaDest-12"><st c="0">Elif Yine Yok</st></p>
			<p><br /><br /><br /></p>
			<p><st c="14">Selin bütün hafta sonu boyunca, pazartesi sabah okulda Elif’le karşılaştığında ona neler söyleyeceğini düşünmüştü. </st><st c="130">Hayalinde bazen bağırıp çağırmayı, bazen küs gibi davranmayı planlıyordu. </st><st c="204">Onu arkadaşlıktan çıkardığını söylemeyi de geçiriyordu aklından. </st><st c="269">Belki ihtiyacı olan parayı hırsızlıkla elde etmenin ne kadar ayıp olduğu konusunda söylev çekmesi de uygun olurdu. </st><st c="384">Aslında en çok, sergi alanında resmi birlikte arıyormuş gibi numara yapmasına kırılmıştı. </st><st c="474">Oysa Elif gizlice almak yerine ondan isteseydi, yaptığı bütün resimleri seve seve armağan edebilirdi. </st></p>
			<p><st c="576">Ama bunların hiçbirini yapamadı, çünkü Elif yine okula gelmemişti.</st></p>
			<p><st c="642">Selin, içinde gitgide büyüyen kızgınlığı bir kenara bırakıp arkadaşını aramaya karar verdi. </st><st c="735">Gerçi ona hâlâ “arkadaş” demeli miydi, bunu bilmiyordu ama konuşup nedenleri açıklığa kavuşturmadan tek taraflı bir karara varmasının yanlış olacağı düşüncesindeydi. </st><st c="901">Hırsızlığın hiçbir şartta kabul edilebilir bir açıklaması olmasa da Elif’in bunu neden yaptığını itiraf etmesini beklemek hakkıydı... </st></p>
			<p><st c="1035">Her şeye rağmen... </st><st c="1054">Elif için üzülüyordu da. </st></p>
			<p><st c="1079">Hafta sonu ödevi için yaptığı serbest çizimi teslim ederken bu kez sergiye seçilmemeyi diledi. </st><st c="1174">Resim öğretmeni Muazzez Hanım hepsine göz gezdirip not verir, sonra her şubeden en beğendiği resimleri ortak alandaki sergiye yerleştirirdi. </st><st c="1315">Selin’inkiler yine bir yabancının satış vitrinini boylayacaksa okul sergisine seçilmenin bir heyecanı yoktu.</st></p>
			<p><st c="1423">Elif’in yokluğu Evren’le Yener’in de dikkatini çekmişti. </st></p>
			<p><st c="1481">“Elif bugün de mi yok?”</st></p>
			<p><st c="1504">“Ne oldu bu kıza?”</st></p>
			<p><st c="1523">“Resimlerini onun aldığını anladığımızı fark etti de utancından mı gelemiyor acaba?”</st></p>
			<p><st c="1608">“Sen ne düşünüyorsun Selin? </st><st c="1637">Okul çıkışı evine uğrasak mı? </st><st c="1667">Hem benim anlatacağım önemli bir konu var. </st><st c="1710">Böyle araya sıkıştırmak istemiyorum. </st><st c="1747">Yolda uzun uzun anlatırım,” dedi Yener. </st></p>
			<p><st c="1787">Selin, Elif’le yüzleşmeye henüz hazır olmadığını hissediyordu. </st><st c="1850">“Ben telefon edip durumu anlamaya çalışırım,” diyerek arkadaşlarının gitmekte ısrarcı olmalarının önüne geçti.</st></p>
			<p><st c="1960">“Haydi, ara o zaman.”</st></p>
			<p><st c="1982">“Şimdi olmaz, zilin çalmasına az var.”</st></p>
			<p><st c="2021">Elif’le konuşurken yalnız olmak istediğini ve bu nedenle bahane ürettiğini onlara söyleyemezdi tabii. </st><st c="2124">Telefonda bağırır mıydı, duygusallaşıp ağlar mıydı, bilemiyordu. </st><st c="2189">Arkadaşlarının gözü önünde böyle bir risk almaya hiç niyeti yoktu.</st></p>
			<p><st c="2255">Sonraki teneffüste kızlar tuvaletine girdi. </st><st c="2300">Bir köşeye çekilip Elif’in ev numarasını çevirdi. </st><st c="2350">Telefon uzun uzun çaldı. </st><st c="2375">Evde kimse yok gibiydi. </st><st c="2399">Tam kapatmak üzereydi ki, </st><span><st c="2425">“Offf... </st><st c="2434">Ne vaaar?”</st></span><st c="2444"> diyen kaba bir çocuk sesi duyuldu.</st></p>
			<p><st c="2479">“Arif, sen misin?”</st></p>
			<p><st c="2498">“Bensem n’olcak?”</st></p>
			<p><st c="2516">“Ablanı telefona çağırır mısın?”</st></p>
			<p><st c="2549">“Çağırırım ama gelemez?”</st></p>
			<p><st c="2574">“Nedenmiş o?”</st></p>
			<p><st c="2588">“Çünkü evde yok.”</st></p>
			<p><st c="2606">“Sen yalnız mısın?”</st></p>
			<p><st c="2626">“Annem serviste. </st><st c="2644">Ben uyuyordum.”</st></p>
			<p><st c="2659">Arif’in tersliği telefon sesine uyandırılmış olmasından mıydı, yoksa normal huysuzluğu muydu bilemedi. </st><st c="2763">Elif evde değilse neredeydi acaba? </st><st c="2798">Arif’i konuşturmak için sorularını sürdürdü.</st></p>
			<p><st c="2842">“Kimse yok mu evde?”</st></p>
			<p><st c="2863">“Ben varım ya.”</st></p>
			<p><st c="2879">“Ya halan?”</st></p>
			<p><st c="2891">“Elif’le birlikte çıktı.” </st></p>
			<p><st c="2918">“Nereye gittiler?”</st></p>
			<p><st c="2936">“Yüzük alacaklar.”</st></p>
			<p><st c="2955">“Ne yüzüğüymüş bu?”</st></p>
			<p><st c="2975">“Öfff... </st><st c="2985">Baya yüzük işte, nişanlısı için.”</st></p>
			<p><st c="3018">Selin çok şaşırmıştı. </st><st c="3041">“Aaa, kim nişanlanıyor? </st><st c="3065">Sultan Hala mı?”</st></p>
			<p><st c="3081">“Yok, o değil?”</st></p>
			<p><st c="3097">“Kim... </st><st c="3106">kim o zaman?”</st></p>
			<p><st c="3119">“Öfff, Elif işte.”</st></p>
			<p><st c="3138">“NEEE!” Selin şaşkınlıktan telefonu neredeyse düşürüyordu. </st></p>
			<p><st c="3198">Elini yıkamakta olan kızlardan biri Selin’e ters ters bakıp, “Ne cıyaklıyorsun öyle, deli misin nesin?” diye azarladı. </st></p>
			<p><st c="3317">Ablasının arkadaşının ardı ardına sorduğu sorular Arif’i bunaltmıştı. </st><st c="3387">Birkaç saniye telefondan ses gelmeyince elindeki almacı küüt diye kapatıverdi. </st><st c="3466">Az önce kaldırıldığı tatlı uykusuna dönebilirdi.</st></p>
			<p><st c="3514">Diğer kız da elini kurularken lafa karışıp, “Okulda telefon yasak kızım, öğretmenlerden biri görürse karışmam,” diye uyardı.</st></p>
			<p><st c="3639">Selin allak bullak olmuştu, hiçbir şey düşünemez hâldeydi. </st><st c="3699">Ayakları kendi kendine hareket edip, onu ezbere bildiği koridordan sınıfına yönlendirince Evren’le Yener’i kapı ağzında beklerken buldu. </st></p>
			<p><st c="3836">“Aaa, ne oldu Selin, yüzün bembeyaz...”</st></p>
			<p><st c="3875">“Konuştun mu Elif’le?” </st></p>
			<p><st c="3899">“Yoksa Elif hasta mı?”</st></p>
			<p><st c="3921">Selin şoktaydı. </st><st c="3938">Gözleri kararıyor, kalbi hızlı hızlı çarpıyordu. </st><st c="3987">Düşmemek için çaresizce kapıya tutundu.</st></p>
			<p><st c="4026">Bayılmadan önce ağzından zar zor çıkarabildiği sözcükler, “Yüzük... </st><st c="4095">Nişan...” oldu. </st></p>
		</div>
	<div id="charCountTotal" value="4111"></div></body>
</html>
