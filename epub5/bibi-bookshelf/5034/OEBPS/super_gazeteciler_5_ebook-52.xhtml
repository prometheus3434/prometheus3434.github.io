<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-52</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-52" xml:lang="tr-TR">
		<div>
			<p><br /><br /><br /></p>
			<p id="_idParaDest-51"><st c="0">Son Baskı</st></p>
			<p><br /><br /><br /></p>
			<p><st c="10">Dördü de gazetelerine gururla baktılar. </st></p>
			<p><st c="51">“Bu son baskımız, öyle mi?” dedi Selin hüzünle.</st></p>
			<p><st c="98">“Şimdilik,” dedi Yener. </st><st c="123">“Belli mi olur, bakarsınız ileride devam ederiz.”</st></p>
			<p><st c="172">“Nasıl olacak o iş?”</st></p>
			<p><st c="193">“Evet ya, her birimiz farklı liselere dağılınca ne olacak?”</st></p>
			<p><st c="253">“Üzülmeyin yahu, kolayı var. </st><st c="283">Çevrimiçi hazırlarız Süper Gazete’yi,” dedi Yener. </st><st c="334">Belli ki hazırlıklıydı, bu konuya daha önce epey kafa yormuştu.</st></p>
			<p><st c="397">“Olur mu ki?”</st></p>
			<p><st c="411">“Hiç fena fikir değil.”</st></p>
			<p><st c="435">“Hatta şahane ötesi...”</st></p>
			<p><st c="459">Yener biraz daha açıklama yaptı. </st><st c="493">“Farkı okullarda farklı olaylar içinde olacağız. </st><st c="542">Gazeteyi bu çeşitlilikle daha da zenginleştirebiliriz.”</st></p>
			<p><st c="597">Bu fikir akıllarına yatınca eski neşelerini kazanmakta gecikmediler.</st></p>
			<p><st c="666">“Vaaay, şu haberlere bakın arkadaşlar. </st><st c="706">Bence bu, şimdiye kadar hazırladığımız en süper gazetemiz.”</st></p>
			<p><st c="765">“Öncekiler de süperdi, haklarını yeme.”</st></p>
			<p><st c="805">“Şu başlıklara bakın yahu... </st><st c="835">Hepsi birbirinden ilgi çekici.”</st></p>
			<div>
				<div id="_idContainer014">
					<img src="image/12.jpg" alt="" /><st c="866"></st>
				</div>
			</div>
			<p><st c="1240">Gazeteyi ellerine alıp sanki ilk kez okuyorlarmış gibi baktılar. </st><st c="1305">Haberlerle ilgili tekrar tekrar konuşmak hoşlarına gidiyordu.</st></p>
			<p><st c="1366">“Arif’ten de söz etse miydik?” diye sordu Selin.</st></p>
			<p><st c="1415">Elif, “Benim aklımdaydı ama o konuyu gizli tutacağıma söz vermiştim Arif’e,” dedi. </st><st c="1499">“O yüzden hatırlatmadım.”</st></p>
			<p><st c="1524">“Her hafta sonu mu gidecek Selin’in annesine?”</st></p>
			<p><st c="1571">Evren’in sorusunu, “Evet,” diye yanıtladı Elif. </st><st c="1620">“Annem, Arif’in özel eğitim görmesi için ısrarcı oldu. </st><st c="1675">Selin’in annesi Mercan Öğretmen de gönüllü olunca...”</st></p>
			<p><st c="1728">“Bir şeyler öğrenir mi dersin?”</st></p>
			<p><st c="1760">“Annem eğitim konusunda çok başarılıdır,” diye atıldı Selin. </st><st c="1822">“Arif de iyi bir öğrenci aslında, yalnızca özel ilgi bekliyor, hepsi bu. </st><st c="1895">Daha ilk derste günlük nezaket sözcüklerini öğrendi. </st><st c="1948">Kullanmaya da başladı demiştin Elif, doğru mu?”</st></p>
			<p><st c="1995">“Evet öyle,” diye arkadaşını onayladı Elif. </st></p>
			<p><st c="2040">Selin, “Bence yakında Arif kibar bir beyefendiye dönüşür,” deyince kardeşinin maço tavrından bıkan Elif, “Ah İnşallah!” diye ellerini dua eder gibi havaya kaldırdı. </st><st c="2205">“Azıcık saygı ve nezaket... </st><st c="2233">En ihtiyacımız olan şey.”</st></p>
			<p><st c="2258">Selin bu kez Yener’e döndü, “Peki ya Bahar’ın atölyeleri? </st><st c="2317">Müşteri topluyor mu?” diye sordu. </st><st c="2351">“Yeniden bir arıza çıkarmaz annene, değil mi?”</st></p>
			<p><st c="2397">“Geçen gün babamla telefonda konuşuyorduk, öğrencilerinden memnun olduğunu söyledi. </st><st c="2482">Ayrıca roman yazmaya da girişmiş ama bir türlü konu bulamıyormuş. </st><st c="2548">Ben de...”</st></p>
			<p><st c="2558">Yener susunca diğerleri merakla, “Sen de... </st><st c="2603">ne?” diye sordular. </st><st c="2623">“Devam etsene yahu, ne diyordun, çatlatma bizi...”</st></p>
			<p><st c="2673">“Umarım yanlış bir iş yapmamışımdır ama... </st><st c="2717">ona Sultan Hala’dan söz ettim. </st><st c="2748">Hayvanların zehirlenmesi, seraların yanması falan... </st><st c="2801">Harika bir roman çıkar bundan, dedi. </st><st c="2838">Tutturdu ille beni halayla tanıştır diye.”</st></p>
			<p><st c="2880">Selin bu fikri çok eğlenceli bulmuştu. </st><st c="2920">“Aaa Sultan Hala roman karakteri olurmuş! </st><st c="2962">Yakışır yani,” dedi.</st></p>
			<p><st c="2982">“Gerçekten halanın öyküsünü yazar mı dersin?”</st></p>
			<p><st c="3028">“Bilmem ama Elif’in itirazı olmazsa ikisini tanıştırayım diyorum. </st><st c="3095">Bahar mı Sultan Hala’nın, yoksa Sultan Hala mı onun hakkından gelir, görürüz.”</st></p>
			<p><st c="3173">Evren, “Kabul edelim, Sultan Hala dolandırıcıların hakkından iyi geldi ama, valla değme oyuncular gibi oynadı,” deyince Selin, “Evet yaaa, ayağı takılmış gibi yapıp güya düşmemek için kadının saçına tutunması ve hooop peruğunu çekip çıkarması falan çok komik olmuş. </st><st c="3440">Orada olup izlemek isterdim,” dedi.</st></p>
			<p><st c="3475">“Necla Hanım peruğu düşüp kimliği ortaya çıkınca ciyak ciyak bağırmış. </st><st c="3547">Adam da zarfı açıp para yerine kâğıt kesiklerini görünce ciyaklamaya başlamış. </st><st c="3626">Polisler işte tam o anda girmiş içeriye.”</st></p>
			<p><st c="3667">Hayallerinde canlanan sahneyi, şakacıktan birbirlerinin saçını çekip, bağrışarak oynadılar. </st></p>
			<p><st c="3760">Evren, “Necla Hanım’la ortağının başkalarını da dolandırdığı çıkmış ortaya. </st><st c="3836">İkisi de suçu birbirlerine atarken ne varsa sayıp dökmüşler; şunu o yaptı, bunu o yaptı, benim ilgim yok diye...” </st></p>
			<p><st c="3950">Bu kez dolandırıcıların taklidini yapıp güldüler.</st></p>
			<p><st c="3999">“Ben yapmadım, o yaptııı!”</st></p>
			<p><st c="4026">“Oh olsun! </st><st c="4038">Cezalarını çeksinler,” dedi Yener. </st><st c="4073">“Bir daha başkalarının zaaflarından yararlanmaya kalkmazlar.”</st></p>
			<p><st c="4134">Elif, “Onlar olmasa da her zaman başkaları olacaktır,” diye uyardı Yener’i. </st><st c="4211">“Kimsenin sözüne kanmamalı derim ben. </st><st c="4249">Hele karşılıksız bir şeyler vermeyi vadedenlerden hemen kaçmalı.”</st></p>
			<p><st c="4314">“Doğru diyorsun, araştırmadan inanmamak gerek.”</st></p>
			<p><st c="4362">“Sınav sorularının güvenliği hakkında İl Milli Eğitim Müdürüyle yaptığımız röportaj da içimi rahatlattı. </st><st c="4468">Yani sınav soruları gerçekten çalınır da emeklerimiz boşa gider mi diye kaygılıydım doğrusu.”</st></p>
			<p><st c="4561">“Çok ilginç yaaa, tüm Türkiye’den seçilen öğretmenler soru hazırlama teknikleri konusunda eğitim görüyorlarmış.”</st></p>
			<p><st c="4674">“Evet ama asıl ilginci, onların soru hazırladığını eşleri, çocukları bile bilmiyormuş. </st><st c="4762">Casuslar gibi gizli görevdeler yani...”</st></p>
			<p><st c="4801">“Soruların da matbaaya gizlice gönderilmesi, dışarıya sızmaması için sınav bitene kadar matbaadan kimsenin dışarıya çıkamaması falan... </st><st c="4938">Gerçekten heyecanlı bir casusluk filmi sanki.”</st></p>
			<p><st c="4984">“Sergi duyurusunu da şimdiden yaptığımız iyi oldu,” diyerek başka konu başlığına değindi Selin. </st><st c="5081">“Rahmi Hoca çok sevinecek.”</st></p>
			<p><st c="5108">“Gerçek adı Bedri’ydi yahu.”</st></p>
			<p><st c="5137">“Desen’in de iki resmini koyacakmış sergisine.”</st></p>
			<p><st c="5185">“Evet, ben de duydum, Desen adına çok sevindim. </st><st c="5234">Hem böylece atölyesinin de reklamı olur, birkaç öğrenci daha kazanır.”</st></p>
			<p><st c="5304">Evren, “Bence en çok Altay Şen’in konseri ilgi çekecek,” dedi. </st><st c="5368">Amacın ne olduğunu anlatınca konser için söz almak hiç zor olmamıştı. </st></p>
			<p><st c="5438">Elif, Merve’nin durumunu annesi aracılığıyla yakından takip ediyordu. </st><st c="5508">“Bacak protezine kavuşursa belki babası işini yeniden kurabilir. </st><st c="5573">Annesi evlere temizliğe gitmeyi bırakmış, ailece boncuk dizip sosyal medya kanallarından satış yapmaya başlamışlar.”</st></p>
			<p><st c="5689">Yener hemen, “Eee, işte görün, benim hazırladığım afişler hiç şaşmaz, hep tam isabet,” dedi şımarık bir tavırla. </st><st c="5803">“Acaba ileride meslek olarak grafik tasarımı falan mı seçsem?”</st></p>
			<p><st c="5865">***</st></p>
			<p><st c="5869">Yolcuyu geçirmeye herkes terminale gelmişti. </st><st c="5915">Bahar Hanım da oradaydı. </st><st c="5940">Elinde defter, halanın ağzından çıkan her cümleyi not ediyordu. </st><st c="6004">Biraz sinir bozucuydu ama Sultan Hala eğleniyor gibiydi.</st></p>
			<p><st c="6060">Valizini bagaja verdiler. </st><st c="6087">Sultan Hala hepsiyle tek tek kucaklaştı. </st></p>
			<p><st c="6128">“Yine gel hala,” dedi Elif.</st></p>
			<p><st c="6155">“Yakında Altay Şen’in konseri olacak, o gün sizi mutlaka bekleriz,” dedi Evren.</st></p>
			<p><st c="6235">Nermin Hanım yolluk olarak hazırladığı kurabiye paketini verirken halaya anlamlı anlamlı göz kırptı. </st><st c="6337">“Oyuncu olamadınız ama Süper Gazete’de başrolü kaptınız,” dedi gülerek. </st></p>
			<p><st c="6409">Sultan Hala, “Belli mi olur, belki Bahar Hanım’ın yazdığı roman film olur, ben de orada oynarım,” dedi.</st></p>
			<p><st c="6512">Aslında şaka ediyordu ama Bahar Hanım onun sözlerini ciddiye aldı, “Salgınlar, yangınlar, üçkâğıtçılar... </st><st c="6619">Bu, müthiş bir roman olacak,” dedi. </st><st c="6655">“Benim başyapıtım!”</st></p>
			<p><st c="6674">Sultan Hala gözlerinde muzip bir pırıltıyla, “O zaman köye beklerim sizi Bahar Hanım, her şeyi yerli yerinde görürsünüz; tarlada çalışır, ekin biçer, inek sağarsınız,” dedi. </st><st c="6849">Sonra Elif’in kulağına eğildi, “Zengin kısmeti kaçırdın ya, sen bu akılla evde kalırsın, sonra da halam demişti dersin,” diye fısıldadı.</st></p>
			<p><st c="6985">Elif, “İnşallah halacığım, uzuuun süre evde kalırım,” dedi gülerek. </st><st c="7054">“Her şey sırayla ve zamanında...”</st></p>
			<p><st c="7087">Arif, Sultan Hala’ya içtenlikle sarılıp, “Yine gel, olur mu?” dedi. </st></p>
			<p><st c="7156">Sultan Hala onun başını okşadı. </st><st c="7188">“Neden?” dedi. </st><st c="7203">“Yoksa ben varken sokağa kaçıp rahatça oynayabildiğin için mi?”</st></p>
			<p><st c="7266">Arif kıpkırmızı oldu. </st><st c="7289">“Yok valla billa ondan değil halacığım,” diye kendini savunmaya girişti. </st><st c="7362">“Bütün arkadaşlarımın halası, ninesi falan var, benim kimsem yoktu. </st><st c="7430">Bir halamın olduğunu bile bilmiyordum.”</st></p>
			<p><st c="7469">Elif, kardeşine baktı, hüzünlenmişti. </st><st c="7508">Onun o güne kadar kendini ne kadar yalnız hissettiğini hiç fark etmemişti. </st><st c="7583">‘Belki de yaramazlıkları, içindeki bu yalnızlığa tepkiydi yalnızca,’ diye geçirdi içinden.</st></p>
			<p><st c="7673">Sultan Hala herkesle vedalaşıp otobüse binmek üzere basamaklara yönelmişti ki, Bahar Hanım birden önünü kesti, diğerlerinin şaşkın bakışları arasında, “Hemen gitmek zorunda mısınız Sultan Hanımcığım? </st><st c="7874">Birkaç gün de bizde kalsaydınız,” dedi. </st><st c="7914">“Romanı yazardık birlikte. </st><st c="7941">Kurguya nasıl başlamalıyım bir türlü karar veremiyorum. </st><st c="7997">Salgınla mı? </st><st c="8010">Yangınla mı? </st><st c="8023">Yoksa çocukluğunuzdan mı başlasam?” </st></p>
			<p><st c="8059">Bir ayağı yerde, bir ayağı basamakta, Sultan Hala duraladı... </st><st c="8121">Hemen ardından gülümseyerek, “Aslında çok isterdim. </st><st c="8173">Madem romanın baş kahramanı olacağım... </st><st c="8213">öyle değil mi? </st><st c="8228">Ama sizin şu genç Başkan Hakkı Güven var ya...” Tuhaf bir şekilde iç geçirdi, gülmekle kızmak arası bir ifadeyle başını salladı, sonra, “Ona bazı sözler verdim, artık bir an önce köye gitmeliyim. </st><st c="8424">Yapılacak çok iş var,” dedi.</st></p>
			<p><st c="8452">Hepsi merakla halaya baktılar ama onun başka bir açıklama yapmaya niyeti yok gibiydi. </st><st c="8539">Basamakları çıkıp otobüse girdi, koridorda ilerlemeye başladı.</st></p>
			<p><st c="8601">“Ne sözüymüş bu?” diye fısıldadı Yener, Selin’in kulağına.</st></p>
			<p><st c="8660">“Hiçbir fikrim yok,” dedi Selin.</st></p>
			<p><st c="8693">Onların fısıldaştıklarını duyan Evren de, “Bizi böyle merakta bırakıp gitmesine izin verecek miyiz?” diye mırıldandı. </st></p>
			<p><st c="8812">Onlar aralarında söylenirken, Elif halasının ardından basamakları tek adımda atlayıp otobüse girmişti bile. </st></p>
			<p><st c="8920">“Haydi, biz de...” </st></p>
			<p><st c="8939">Elif’in peşinden onlar da otobüse doluştular. </st><st c="8985">Sultan Hala, başına üşüşen gençlere gülerek baktı.</st></p>
			<p><st c="9035">“İşin peşine düşeceğinizi tahmin etmeliydim,” dedi. </st><st c="9088">“Sizin içinize gazetecilik ruhu kaçmış, belli!”</st></p>
			<p><st c="9135">“Söylesene halacığım, ne sözüymüş bu? </st><st c="9174">Çok merak ettik ama! </st><st c="9195">Bize açıklama yapmadan şuradan şuraya gidemezsin, bırakmayız.”</st></p>
			<p><st c="9257">Sultan Hala, köyde geçirdiği yıllarda hiç görmediği ilgiye aslında ne kadar büyük bir özlem duyduğunu bu seyahatinde fark etmişti. </st><st c="9389">Bu kez de gençlerin ilgisi karşısında ânın keyfini çıkara çıkara, “Başkan bizim arazinin bir bölümünü istedi,” dedi.</st></p>
			<p><st c="9505">“Neee?” Dördü birden şaşkınlıkla karşıladılar bu haberi. </st><st c="9563">Selin’in kaşları çatılmıştı bile.</st></p>
			<p><st c="9596">“Yok yok, yanlış anlamayın,” diye düzeltti Sultan Hala. </st><st c="9653">“Bizim oranın kaymakamıyla konuşmuşlar. </st><st c="9693">Arazinin yol geçecek olan kenarına okul yapılacak. </st><st c="9744">Çevre köylerden kızlar oğlanlar gelip orada okuyacaklar, uzak kasabalara kadar gitmelerine gerek kalmayacak. </st><st c="9853">Kimi aileler yolu bahane edip çocuklarını okula göndermiyor, tarlalarda çalıştırmayı yeğliyordu. </st><st c="9950">Yakınlarında okul olunca bahaneleri kalmayacak.”</st></p>
			<p><st c="9998">“Bu harika bir haber,” dedi Elif.</st></p>
			<p><st c="10032">Selin kaygılıydı. </st><st c="10051">“Peki ama bazıları yine göndermeyebilir; özellikle kızları...”</st></p>
			<p><st c="10113">“O konuyu da ben takip edeceğim işte. </st><st c="10152">Kanunlara uymayan olduğunda kaymakama haber vereceğim, o da aile ile görüşüp gereğini yapacak.” Elif’e kaçamak bir bakış atıp sözlerini, “Altı ila on dört yaşa kadar eğitim zorunluymuş, bunu öğrendim,” diye sürdürdü.</st></p>
			<p><st c="10368">Konuyu duyduğundan bu yana içinden bir türlü atamadığı kızgınlığı dışa vurarak, “Evet ama bu, on dört yaşında eğitim bitti haydi evlendirelim anlamına gelmiyor, değil mi?” dedi Selin sert bir sesle.</st></p>
			<p><st c="10567">“Bir sürü kural var, ne bileyim işte, yeni yeni öğreniyorum,” diye itiraf etti hala. </st><st c="10653">“Ben okumadım ama gençler okusun. </st><st c="10687">Hatta başka ilginç planlarım da var.”</st></p>
			<p><st c="10724">Otobüs şoförü koltuğuna oturmuştu. </st><st c="10760">“Yolcu olmayanlar aşağıya... </st><st c="10789">Kalkıyoruz,” diye anons yaptı ama gençlerin haladan bütün bilgileri almadan otobüsten inmeye hiç niyetleri yoktu. </st></p>
			<p><st c="10903">“Bir dakika izin verin,” diye seslendi Yener, şoföre.</st></p>
			<p><st c="10956">“Söylesene hala yaa, ne planları bu?”</st></p>
			<p><st c="10994">“Anne babalar için de özel kurslar açmayı düşünüyorum. </st><st c="11050">Okuma yazma kursundan çeşitli sanat eğitimlerine kadar...”</st></p>
			<p><st c="11108">“Harika düşünmüşsün halacağım,” dedi Elif, sonra halasını içtenlikle öptü. </st><st c="11184">Halası gülümsedi, sıkıca sarılarak ona karşılık verdi.</st></p>
			<p><st c="11238">Diğerleri de bir kez daha vedalaşıp otobüsten inerken, Sultan Hala arkalarından, “Bunca yıl her şeyi biliyorum sanıyordum. </st><st c="11362">Oysa öğreneceğim ne çok şey varmış. </st><st c="11398">Kursların ilk öğrencisi ben olacağım,” diye mırıldandı. </st></p>
			<p><st c="11454">Otobüsün çevresi, yolcularını geçirmeye gelenlerle doluydu. </st><st c="11514">Otobüs hareket edip gözden kaybolana kadar hep birlikte el salladılar. </st><st c="11585">Sonra birer ikişer dağılıp her zamanki alışıldık düzenlerini sürdürmek için evlerine döndüler. </st></p>
			<p><st c="11680">Kim bilir, belki bazıları da içten içe kurdukları hayalleri gerçeğe dönüştürebilmek için var gücüyle çalışıp o güne kadar kendilerine çizdikleri görünmeyen sınırları aşacak, yepyeni yollar keşfedecekti. </st><st c="11883">Hayat, açılmayı bekleyen sayısız kapıyla doluydu.</st></p>
		</div>
	<div id="charCountTotal" value="11932"></div></body>
</html>
