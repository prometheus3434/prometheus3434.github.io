<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-36</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-36" xml:lang="tr-TR">
		<div>
			<p><br /><br /><br /></p>
			<p id="_idParaDest-35"><st c="0">Kim, Nereye?</st></p>
			<p><br /><br /><br /></p>
			<div>
				<div id="_idContainer013">
					<img src="image/11.jpg" alt="" /><st c="13"></st>
				</div>
			</div>
			<p><st c="104">Selin mesajı arkadaşlarına gösterdi. </st></p>
			<p><st c="141">Yener ekranda yazılanları tekrar tekrar okudu. </st><st c="188">“Hiçbir açıklama yok. </st><st c="210">Meraktan öldürmeye mi niyetli bizi?”</st></p>
			<p><st c="246">Selin, “Söyleyeceklerini yazsa olmaz mıydı sanki?” diye söylendi. </st></p>
			<p><st c="313">“Telefonla da arayıp söyleyebilirdi,” diye ekledi Yener. </st></p>
			<p><st c="370">Evren kendini zorlayarak, “Belki telefonda söylenemeyecek şeylerdir,” diyerek arkadaşlarının heyecanına katılmaya çalıştı. </st><st c="493">“Çok gizli şeyler yani...”</st></p>
			<p><st c="519">Elif belli etmeden Selin’e göz kırptı. </st><st c="559">“Aramıza döndüğüne sevindim Evren.”</st></p>
			<p><st c="594">Selin bu davetten hiç hoşnut olmamıştı. </st><st c="635">Arkadaşlarına henüz söylememişti ama okul çıkışında atölyeye gitmeyi düşünüyordu.</st></p>
			<p><st c="716">“O zaman okul çıkışı belediyeye gidiyoruz,” dedi Yener. </st><st c="773">“Hazır aracımız da var.”</st></p>
			<p><st c="797">Elif kararsızdı. </st><st c="815">“Başkan’ın neler diyeceğini çok merak ediyorum ama eve gecikmek de istemiyorum,” dedi somurtarak. </st><st c="913">“Halamla yıldızımız hâlen barışmış değil.”</st></p>
			<p><st c="955">Selin’in yüzü Elif’inkinden de asıktı. </st><st c="995">Onları dinleyen var mı diye sağına soluna bakındı. </st><st c="1046">Biraz ileride, Emine ile çene çalar gibi görünen Gökhan’ın onları göz hapsine aldığını fark etti. </st><st c="1144">Belli ki neler konuştuklarını anlamaya çalışıyordu. </st><st c="1196">Sesini iyice alçalttı, “Resim hırsızını yakalamaya çok yaklaşmıştık,” diye fısıldadı. </st><st c="1282">“Okul çıkışı onu atölyede, resmi bırakırken yakalarız diye planlıyordum.”</st></p>
			<p><st c="1355">“Hmmm haklısın,” dedi Yener. </st><st c="1385">“Resmi hemen elinden çıkarmak isteyecektir. </st><st c="1429">Biz ondan önce gidersek suçüstü enseleriz.”</st></p>
			<p><st c="1472">Gökhan sonunda Yener’in cümlesinden ‘suç’ sözcüğünü yakalamıştı. </st><st c="1538">“Hey siz, suç makineleri... </st><st c="1566">Yine neler planlıyorsunuz öyle?” diye seslendi.</st></p>
			<p><st c="1613">Ona karşılık olarak, “Planımız tüm dünyaya barışı getirmek,” diye seslendi Selin.</st></p>
			<p><st c="1695">Yener altta kalmadı, Selin’in yanıtına, “Hatta kardeşlik, arkadaşlık, sevgi, paylaşım falan...” diye ekleme yaptı.</st></p>
			<p><st c="1810">Gökhan gözlerini devirip yüzünü buruşturdu. </st><st c="1855">“Hah, sanki çok inandım.”</st></p>
			<p><st c="1880">“Aldırma sen onlara, gıcık şeyler, ne olacak,” dedi Emine de.</st></p>
			<p><st c="1942">Evren kıpkırmızı oldu. </st><st c="1966">Gökhan’la dalga geçmek için söylenen sözler onu sarsıp kendine getirmişti. </st><st c="2041">Artık ne yapacağını biliyordu. </st><st c="2072">Ama o anda önlerinde çözülmeyi bekleyen başka konular vardı. </st><st c="2133">Kendi sorununu sonraya bıraktı, “Sonuçta neye karar veriyoruz arkadaşlar? </st><st c="2207">Nereye gidiyoruz?” diye sordu.</st></p>
			<p><st c="2237">“Belediyeye! </st><st c="2251">Başkan’ın davetini ertelemek olmaz,” dedi Yener.</st></p>
			<p><st c="2299">“Atölyeye! </st><st c="2311">Kaybolan resimlerin gizemini çözme fırsatını kaçıramayız.”</st></p>
			<p><st c="2369">“Eve!” dedi Elif hoşnutsuz bir ifadeyle. </st><st c="2411">Evdeki istenmeyen konuk yüzünden arkadaşlarıyla heyecanlı olaylara katılamadığı için kızgındı.</st></p>
			<p><st c="2505">Gözler Evren’e döndü. </st><st c="2528">Onun seçimi ne yapacaklarını belirleyecekti.</st></p>
			<p><st c="2572">Evren bir an durdu, düşündü. </st><st c="2602">“Bence ikiye ayrılıp hem belediyeye hem atölyeye gitmeliyiz,” dedi.</st></p>
			<p><st c="2669">Elif bu çözüme sevinmişti. </st><st c="2697">“Ben atölyeye gidebilirim,” dedi. </st><st c="2731">“Belediyede babamla karşılaşma riskim var. </st><st c="2774">Ama atölye zaten yolumun üstü sayılır.”</st></p>
			<p><st c="2813">Evren, “Ben belediyeye gideyim,” dedi. </st><st c="2853">Başkan’ın anlatacakları onu kendi sorunlarından uzaklaştırır diye umuyordu.</st></p>
			<p><st c="2928">Yener’le Selin bakıştılar. </st><st c="2956">“Biz ne yapıyoruz?”</st></p>
			<p><st c="2975">Selin atölyeye gitmeyi çok istese de aklı, belediyede neler konuşulacağında kalacaktı. </st><st c="3063">Bu nedenle, “Ben belediyeye,” diyerek seçimini belirtti.</st></p>
			<p><st c="3119">Yener’in ne yapacağı da böylelikle belirlenmiş oldu. </st><st c="3173">“O zaman ben de Elif’le birlikte atölyeye gidiyorum demek,” dedi. </st><st c="3239">Sonra gülerek, “Güvenlikçiye selamlarımı söylemeyi unutmayın,” diye ekledi.</st></p>
		</div>
	<div id="charCountTotal" value="3314"></div></body>
</html>
