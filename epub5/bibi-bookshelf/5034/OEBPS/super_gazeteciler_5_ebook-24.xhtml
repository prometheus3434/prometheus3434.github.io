<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-24</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-24" xml:lang="tr-TR">
		<div>
			<p><br /><br /><br /></p>
			<p id="_idParaDest-23"><st c="0">Belediye Ziyareti</st></p>
			<p><br /><br /><br /></p>
			<p><st c="18">Belediye binasının önüne geldiklerinde kapıdaki görevli onları içeriye almadı. </st><st c="98">“Çoluk çocuğun ne işi var burada, çekip gidin, benim başımı derde sokmayın,” diye söylendi.</st></p>
			<p><st c="189">“Biz daha önce de gelmiştik, çaycı Süleyman Efendi’nin kızı Elif’in arkadaşlarıyız.”</st></p>
			<p><st c="274">“Ben de pişmaniyeci Aydın Efendi’nin yeğeninin arkadaşıyım, n’olmuş yani?”</st></p>
			<p><st c="349">“Belediye Başkanı bizi tanır,” diye ekledi Evren.</st></p>
			<p><st c="399">“Beni de Cumhurbaşkanı tanır, iyi mi?”</st></p>
			<p><st c="438">Kapıdaki güvenlik görevlisi resmen onlarla eğleniyordu. </st></p>
			<p><st c="495">Yener, “Bakın, önemli bir konuda görüşmemiz gerek,” diye adamın kalbini yumuşatmaya çalışırken, Selin cep telefonunu çıkarıp rehberde gezinmeye başladı. </st><st c="648">“Başkan Hakkı Güven’in telefonunu kaydetmiştim,” dedi. </st><st c="703">“Aslında arşivcilik Elif’in işiydi ya, ben de ondan alıştım her bilgiyi kaydetmeye,” dedi numarayı tuşlarken.</st></p>
			<p><st c="812">Adam hâlâ dalgasındaydı. </st><st c="838">“Ara ara,” diye güldü. </st><st c="861">“Ben de şimdi Genel Kurmayı arayacağım. </st><st c="901">Yoksa Emniyet Müdürünü mü arasam?”</st></p>
			<p><st c="935">Telefona doğrudan başkanın kendisi çıktı. </st><st c="978">Belli ki oğlunun hayatını kurtaran gençleri hiç unutmamıştı. </st><st c="1039">Durumu anlayınca hemen, “Bekleyin, ben kendim geliyorum,” dedi.</st></p>
			<p><st c="1102">Az sonra Belediye Başkanı’nın çıkışa doğru yaklaştığını gören görevli, onun kapıda bekleyen gençler için geldiğini anlamadı, yakışıksız esprilerini sürdürdü.</st></p>
			<p><st c="1260">“Aaa! </st><st c="1267">Bilin bakalım kim geliyor... </st><st c="1296">Noel Babaaa... </st><st c="1311">Şimdi sizi Kuzey Kutbu’na ışınlasın da görün. </st><st c="1357">Yaaa, ne haber, ben kül yutmam. </st><st c="1389">Ah siz gençler yok musunuz...”</st></p>
			<p><st c="1419">Hakkı Güven eliyle güvenliğe işaret edip yanına çağırdı. </st><st c="1477">Adam, kulübesinden çıkıp onun yanına koştu. </st><st c="1521">Az sonra alı al moru mor, gençlerin yanına döndü.</st></p>
			<p><st c="1570">“Şey, biliyorsunuz, şaka yaptım ben. </st><st c="1608">Yoksa birazdan içeriye salacaktım sizi. </st><st c="1648">Başkan’a bir şey demeyin, olur mu? </st><st c="1683">Bu işe gireli birkaç ay oldu, siz tatlı çocuklarsınız, aman kovdurmayın beni...”</st></p>
			<p><st c="1763">Yener adama dönüp, “Yok kovdurmayız,” dedi. </st><st c="1808">“Bugünden sonra tuvalet temizliğine tayin olacaksın, o kadar.” </st></p>
			<p><st c="1871">Adamın yüzü kireç gibi oldu, ağzını açıp tek söz edemedi. </st><st c="1929">Gençler, belediyenin demir kapısından geçmek üzere birkaç adım atmışlardı ki Yener geriye doğru dönüp güldü, “Bu da bizden sana bir şaka,” dedi.</st></p>
			<p><st c="2073">Başkan’la birlikte belediye binasına girdiler.</st></p>
			<p><st c="2120">***</st></p>
			<p><st c="2124">“Sizi epeydir görmemiştim gençler,” dedi Hakkı Güven. </st><st c="2179">“Bir isteğiniz varsa emrinizdeyim.”</st></p>
			<p><st c="2214">“Size danışmamızı rehber öğretmenimiz önerdi,” dedi Yener.</st></p>
			<p><st c="2273">Selin, “Çok ama çok önemli ve hassas bir konu var. </st><st c="2325">Elif’le ilgili.”</st></p>
			<p><st c="2341">Evren, Selin’in sözlerini tamamladı. </st><st c="2379">“Elif, belediyenin çaycısı Süleyman Efendi’nin kızı...”</st></p>
			<p><st c="2434">“Elif’i de hatırlıyorum tabii,” dedi Hakkı Bey. </st><st c="2483">“Hepinizi hatırlıyorum. </st><st c="2507">Peki... </st><st c="2515">Sorun nedir?”</st></p>
			<p><st c="2528">Ayşen Öğretmen’e anlattıklarını ona da tekrarladılar.</st></p>
			<p><st c="2582">Duydukları karşısında Hakkı Bey’in kaşları çatılmış, yüzü asılmıştı. </st><st c="2652">“Bana gelmekle çok iyi etmişsiniz çocuklar,” dedi. </st><st c="2703">“Bu gerçekten çok hassas bir konu.”</st></p>
			<p><st c="2738">Masasının üzerindeki düğmeye bastı. </st><st c="2775">İçeriye gelen görevliye Süleyman Efendi’yi çağırmasını söyledi.</st></p>
			<p><st c="2838">Görevli, “Siz zahmet etmeyin Başkanım, ne içecekseniz siparişleri bana söyleyin, çay ocağına hemen haber veririm,” dedi. </st><st c="2960">Yanlış anlamıştı ama önerisi Hakkı Bey’in işine geldi, “Beş meyve suyu getirsin o zaman,” dedi. </st><st c="3056">“Çabuk olsun ama.”</st></p>
			<p><st c="3074">Görevli utana sıkıla, “Şeyy... </st><st c="3106">Yanlış saydınız galiba Başkanım, konuklarla birlikte dört kişisiniz,” diye hatırlattı. </st></p>
			<p><st c="3193">“Sen dediğimi yap,” dedi Hakkı Bey, otoriter bir tavırla.</st></p>
		</div>
	<div id="charCountTotal" value="3250"></div></body>
</html>
