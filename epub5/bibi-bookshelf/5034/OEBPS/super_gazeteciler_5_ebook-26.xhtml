<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>super_gazeteciler_5_ebook-26</title>
    <meta http-equiv="Content-Type" content="text/html; charset=utf-8" />
  

</head>
  <body id="super_gazeteciler_5_ebook-26" xml:lang="tr-TR">
		<div>
			<p><br /><br /><br /></p>
			<p id="_idParaDest-25"><st c="0">Kredi Bekliyor</st></p>
			<p><br /><br /><br /></p>
			<p><st c="15">Erkan Bey’in gidişinin üzerinden birkaç saat geçmişti ki bankada bağrış çağrışlar duyuldu. </st><st c="107">Seher Hanım bu kez onu sesinden tanımıştı. </st><st c="150">Zaten bankada ondan başka yüksek sesle konuşan ya da tartışan olmamıştı o güne kadar. </st><st c="236">Bahar Hanım daha önceki ziyaretinde olduğu gibi sıra numarası almayı reddediyordu. </st><st c="319">Seher Hanım bu kez koltuğundan kalkmadı, dışarıdaki karmaşayı duymamış gibi yaptı.</st></p>
			<p><st c="401">Sonunda görevliyi atlatan Bahar Hanım, kapıyı bile tıklatmadan içeriye girdi.</st></p>
			<p><st c="479">“Şekerim, şu gıcık görevlini uyar, her defasında bana aynı şeyi yapıyor, tanımazlıktan geliyor!” diye yakındı. </st><st c="591">“Hâlbuki bütün kitaplarımın arkasında fotoğrafım var.”</st></p>
			<p><st c="645">“Kitaplarını okumamış olabilir,” dedi Seher Hanım. </st></p>
			<p><st c="697">“O zaman birkaç koli kitap satın al da şuraya stokla, bayramlarda, doğum günlerinde hediye edersin elemanlarına.”</st></p>
			<p><st c="810">Seher Hanım sesini çıkarmadı. </st><st c="841">Yener düğün sırasında meraktan bir ikisini okuduğunu, pembe dizilere benzediğini ve vakit ayırmaya değmeyeceğini söylemişti, o yüzden merak etse de alıp okumamıştı.</st></p>
			<p><st c="1005">“Erkan’la konuştuk, bu hafta sonu Yener’i bize alacağız,” dedi damdan düşer gibi. </st></p>
			<p><st c="1088">“Ben Yener’le konuşmadım. </st><st c="1114">Gelmek istemeyebilir.”</st></p>
			<p><st c="1136">“Ne demek gelmek istemeyebilir? </st><st c="1169">O daha çocuk. </st><st c="1183">Biz ne dersek onu yapacak elbette. </st><st c="1218">Pek şımartmışsın sen bu çocuğu. </st><st c="1250">Düğün sırasında da yapmadığı numara kalmadı. </st><st c="1295">Yok dilsizmiş yok sağırmış, tuhaf taklitler... </st><st c="1342">Onu nasıl adam edeceğimi bilirim ben. </st><st c="1380">Yazar olarak insan psikolojisinden iyi anlarım. </st><st c="1428">Yazacağım yeni romanıma belki ergen bir karakter de katarım.”</st></p>
			<p><st c="1489">“Kredi için biraz daha zaman gerekiyor,” diye konuyu değiştirdi Seher Hanım. </st><st c="1567">Sonuçta Bahar Hanım’ın Yener’i hafta sonu alma niyetinin nedeni, kredinin gecikmesi değil miydi? </st><st c="1664">Daha ilk gün söylemişti parayı alırsa velayet davasından vazgeçeceğini. </st><st c="1736">Ama alamazsa... </st><st c="1752">Seher Hanım sıkıntıyla sandalyesinde kıpırdadı, koltuğunun sırt yastığını düzeltti.</st></p>
			<p><st c="1835">“O kredi beni biraz rahatlatacak,” dedi Bahar Hanım. </st><st c="1889">“Şimdilik yani. </st><st c="1905">Sonrasında yeniden kredi çekebilirim tabii.”</st></p>
			<p><st c="1949">Seher Hanım acaba şaka mı ediyor diye Bahar Hanım’ın yüzüne baktı. </st><st c="2017">Hayır, şaka değildi. </st><st c="2038">Bankayı gerçekten bedava para dağıtan hayır kurumu sanıyordu anlaşılan. </st></p>
			<p><st c="2110">“İnsanlar iş kurmak için ya da başka ihtiyaçları için kredi çekiyor, sonra da ödemekte zorlanıyorlar. </st><st c="2212">Hele ikinci bir krediyi ödemek daha da zorlaşır,” diye uyarmak istedi. </st></p>
			<p><st c="2283">“Şekerim, ben de yazarlığımın yanında para getirecek yeni bir iş kuruyorum zaten. </st><st c="2365">Kredinin gecikmesi yüzünden de büyük zarara uğruyorum. </st><st c="2420">Bu zararı senden mi, yoksa bankadan mı talep etmeliyim?”</st></p>
			<p><st c="2476">Seher Hanım’ın ona kredi vermeye hiç niyeti yoktu. </st><st c="2528">Zaten istese de veremezdi. </st><st c="2555">Bankanın kurallarına aykırıydı, geri ödeme yapacağı kuşkulu müşterilere değil kredi vermek, çay ikramından bile kaçınırlardı. </st><st c="2681">Oyalıyordu. </st><st c="2693">Ama ne zamana kadar oyalayabilirdi ki? </st><st c="2732">Bir noktada kredinin verilmeyeceğini anlayacaktı. </st><st c="2782">O zaman ne olacaktı?</st></p>
			<p><st c="2802">‘Yenerciğim her şeyden habersiz, derstedir şimdi,’ diye düşündü. </st><st c="2868">Onunla bir an önce konuşmalıydı, artık erteleyemezdi. </st><st c="2922">Belki birlikte bir çözüm yolu bulabilirlerdi. </st></p>
			<p><st c="2968">Oysa Yener o sırada derste değil, arkadaşlarıyla birlikte belediyede, Elif’in sorununa çözüm bulma derdindeydi.</st></p>
		</div>
	<div id="charCountTotal" value="3079"></div></body>
</html>
