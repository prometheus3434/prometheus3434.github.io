<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanriolmak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal1" id="calibre_toc_7"><span class="idebold">Emniyet Mandalı Açık</span></h1>

  <p class="normal">Daracık ara sokağın ortasında duruyor, benden yirmi adım uzakta, yüzünü <span class="ideitalik">kefiye</span>’siyle örtmüş, ona yaklaşmamı sağlamak için beni kışkırtmaya çalışıyor: “Özel Tim götvereni,” diyor koyu Arap aksanıyla.</p>

  <p class="normal">“N’aber, müfreze kahramanı? Dün gece çavuşun götüne fazla mı soktu? Koşacak gücün mü yok?” Pantolonunun fermuarını açıp kamışını çıkarıyor: “Ne var, Özel Tim? Çükümü beğenmiyor musun? Kız kardeşin çok memnun kaldı ama, değil mi? Annen de memnun kaldı, değil mi? Arkadaşın Abutbul da memnun kaldı. Abutbul nasıl? Zavallı çocuk kendini biraz daha iyi hissediyor mu? Özel bir helikopter yollamışlar onu almak için. Aklını kaçırmış gibi koştu arkamdan. Yarım blok, mecnun gibi. Sonra, küt! Ezilmiş kavuna döndü yüzü.”</p>

  <p class="normal">Tüfeğimi kaldırıp göğsüne doğrultuyorum.</p>

  <p class="normal">“Hadi, ateş etsene, ibne,” diye bağırıyor gömleğini açıp benimle alay ederek. Parmağıyla kalbini işaret ediyor. Emniyet mandalını açıp soluğumu tutuyorum. Elleri belinde bir dakika kadar duruyor öylece, umurunda değilmiş gibi. Kalbi etinin ve kemiğinin altında, namlunun işaret ettiği yerde.</p>

  <p class="normal">“Hiçbir zaman ateş edemeyeceksin, çünkü sikilmiş ödleğin tekisin. Ateş edersen şaşı çavuşun her gece götüne koymaktan vazgeçer belki, ne dersin?”</p>

  <p class="normal">İndiriyorum tüfeği, bir süre daha nefretini ifade eden hareketler çekiyor. “Yallah, ben gidiyorum, amcık ağızlı. Yarın yine geçeceğim buradan. Yarın nöbetin kaçta? İkiye on kala mı? O zaman görüşürüz.” Arka sokaklardan birine doğru yürümeye başlıyor, ama birden durup sırıtıyor. “Abutbul’a Hamas’ın selamını ilet, olur mu? O tuğla için özür dilediğimizi söyle.”</p>

  <p class="normal">Tüfek bir anda doğruluyor, göğsüne nişan alıyorum tekrar. Gömleğinin düğmeleri ilikli şimdi, ama kalbi hâlâ benim. Sonra biri beni yere yığıyor. Kumda emekliyorum, Eli’yi görüyorum, nöbetçi çavuşu. “Aklını mı kaçırdın, Meyer?” diye bağırıyor. “Tüfeğini lanet bir kovboy gibi yanağına dayamış ne halt ettiğini sanıyorsun? Neresi sandın burayı, Vahşi Batı mı?”</p>

  <p class="normal">“Allah belanı versin, Eli, ateş etmeyecektim. Onu biraz korkutmak istedim sadece,” diyorum gözlerimi gözlerinden kaçırarak.</p>

  <p class="normal">“Korkutmak mı istedin?” diye bağırıyor kurşungeçirmez yeleğimden tutup beni sarsarak. “Hortlak masalları anlat öyleyse. Nişan almak da nereden çıktı, emniyet mandalı da açık üstelik.”</p>

  <p class="normal">“Şaşı çavuş bu gece götüne koymayacak galiba, ibne,” diye bağırıyor Arap. “Aferin sana, Şaşı Çavuş, çak şunun ağzına iki tane.”</p>

  <p class="normal">“Sağır olmayı bileceksin,” diyor Eli soluk soluğa, sonra beni bırakıyor. “Anladın mı, Meyer?” Tehlikeli bir fısıltıyla konuşmaya başlıyor birden. “Sinirlerine hâkim olmayı öğrenmelisin. Bir daha böyle bir şey yaptığını görürsem seni rapor ederim, bilesin.”</p>

  <p class="normal">O gece biri hastaneden telefon edip ameliyatın iyi geçmediğini ve Abutbul’un muhtemelen bitkisel hayat süreceğini söyledi.</p>

  <p class="normal">“Sağır olmayı bileceksin,” dedim Eli’ye tükürür gibi. “Bu iş böyle devam ederse sonsuza dek sağır olabiliriz gerçekten, Abutbul gibi.”</p>

  <p class="normal">“Nedir senin derdin, Meyer?” Birden doğruluyor Eli. “Abutbul için üzülmediğimi mi sanıyorsun? Sizin kadar benim de arkadaşımdı. Şu anda içimden cipe atlamak, evlere tek tek girip onları dışarı çıkarmak ve hepsinin kafasına birer kurşun sıkmak geçmiyor mu sanıyorsun? Ama bunu yaparsam onlardan farkım kalmaz. Anlamıyor musun? Bir bok anladığın yok senin, değil mi?” Ama birden anlıyorum. Onun anladığından çok daha iyi hem de.</p>

  <p class="normal">Ara sokağın ortasında duruyor yine, yirmi adım ötede, yüzünü <span class="ideitalik">kefiye’</span>siyle örtmüş.</p>

  <p class="normal">“Günaydın, amcık ağızlı,” diye bağırıyor bana. “Harika bir gün,” diye fısıldıyorum.</p>

  <p class="normal">“Abutbul nasıl, ibne?” diye bağırıyor. “Hamas’ın selamını ilettin mi?” Yeleğimi çıkarıp yere bırakıyorum. Sonra miğferimi çıkarıyorum.</p>

  <p class="normal">“N’apıyosun, göt oğlanı?” diye bağırıyor. “Şaşı çavuş seni dün gece fena sikmiş anlaşılan, kafan yerinde değil.” Üniformamın üzerindeki bezi yırtıp <span class="ideitalik">kefiye</span> gibi yüzüme doluyorum. Görünen tek yerim gözlerim. Tüfeğimi alıp emniyet mandalının kapalı olduğundan emin oluyorum. Sonra iki elimle kabzasından tutup havada döndürüyor ve fırlatıyorum. Havada uçup ortamıza düşüyor. Fark yok artık aramızda. Artık ben de kazanabilirim.</p>

  <p class="normal">“Bu senin için, ya mecnun,” diye bağırıyorum ona. Bir an öylece bakıyor bana, şaşkınlık içinde. Sonra tüfeğe doğru atılıyor. Ben de ona doğru koşmaya başlıyorum. Benden hızlı. Benden önce varacak. Ama ben kazanacağım, çünkü ben şimdi o’yum, ve elinde tüfekle o da ben. Annesi ve kız kardeşleri Yahudilerle düzüşecek, arkadaşları hastanede bitkisel hayat yaşayacak, o tüfekli bir göt gibi karşımda dikilecek ve elinden hiçbir şey gelmeyecek. Nasıl kaybedebilirim ki?</p>

  <p class="normal">Aramızda beş adım varken tüfeği alıp emniyet mandalını açıyor. Dizinin üzerine çöküp nişan alıyor ve tetiği çekiyor. Ve benim o cehennem çukurunda son bir ay içinde keşfettiğim şeyi keşfediyor; tüfek bir bok değil. Üç kilo ağırlığında bir metal yığını sadece. Tamamen işlevsiz. Denemeye bile gerek yok. Yerden kalkmasına fırsat tanımadan ağzının ortasına sert bir tekme yerleştiriyorum. Yere yığılıyor, saçından sürükleyip <span class="ideitalik">kefiye’</span>sini çekiyorum. Gözlerine bakıyorum. Sonra yüzünü tuttuğum gibi var gücümle telefon direğine vuruyorum. Tekrar tekrar. Ya, Özel Tim götvereni, senin götüne kim koyacak şimdi?</p>
</body>
</html>
