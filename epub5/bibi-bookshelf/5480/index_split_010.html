<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_26" id="calibre_pb_9"><span lang="tr">ON</span><span lang="tr"> YEDİ yaşındayım, burada doğdum, bekârım. Bay ve Bayan Puddicombe</span><span lang="tr">’</span><span lang="tr">ın yanında hizmetçilik yapıyorum. Her türlü işle uğraşırım.</span></p>
	<p class="block_27"> </p>
	<p class="block_28" lang="tr">S. Efendiniz burada bulunuşumun sebebini söyledi mi size? </p>
	<p class="block_28" lang="tr">Y. Evet efendim.</p>
	<p class="block_28"><span lang="tr">S. Ve bir mahkeme salonunda olduğu gibi söyleyeceklerinizin doğru</span><span lang="tr">luğu üzerine ant içtiğinizi? </span></p>
	<p class="block_28" lang="tr">Y. Evet, efendim.</p>
	<p class="block_28"><span lang="tr">S. O zaman gerçeği söyleyin çünkü burada bulunan kâtibim bütün</span><span lang="tr"> </span><span lang="tr">söyleyeceklerinizi kaydedecek. </span></p>
	<p class="block_28"><span lang="tr">Y. Hiçbir şeyi gizlemeyeceğime Kutsal Kitap üzerine yemin ediyorum,</span><span lang="tr"> </span><span lang="tr">efendim.</span></p>
	<p class="block_28" lang="tr">S. Çok iyi. Şimdi şu portreye bir kez daha bakmanızı istiyorum. Nisan ayının son günü bu odada hizmet ettiğiniz iki beyefendiden biri mi bu?</p>
	<p class="block_28" lang="tr">Y. Evet, efendim. Sanırım o.</p>
	<p class="block_28"><span lang="tr">S. Emin misiniz? Eğer emin değilsen, bunu söylemelisin, kızım.</span><span lang="tr"> </span><span lang="tr">Bundan sana zarar gelmez. </span></p>
	<p class="block_28" lang="tr">Y. Bundan eminim.</p>
	<p class="block_28" lang="tr">S. Pekâlâ. Her iki beyefendiye de akşam yemeği servisi yaptınız, değil mi?</p>
	<p class="block_28" lang="tr">Y. Evet, efendim. Akşam yemeği servisi ve bütün öteki hizmetleri.</p>
	<p class="block_28"><span lang="tr">S. Burada konaklamış olan bu beyefendiler gibi yolculuk eden beye</span><span lang="tr">fendilere kendi hizmetkârlarının hizmet etmesi daha çok rastlanan bir durum değil midir?</span></p>
	<p class="block_28" lang="tr">Y. Nasıl arzu ederlerse, efendim. Onların bileceği bir iş bu.</p>
	<p class="block_28" lang="tr">S. Bu konuda bir şey söylemediler mi?</p>
	<p class="block_28" lang="tr">Y. Hayır, efendim.</p>
	<p class="block_28" lang="tr">S. Siz hizmette bulunurken aralarında bir konuşma geçti mi? </p>
	<p class="block_28" lang="tr">Y. Hayır, efendim. Hiçbir şey işitmedim. </p>
	<p class="block_28" lang="tr">S. Yemek yerlerken yanlarında kaldınız mı?</p>
	<p class="block_28"><span lang="tr">Y. Kalacaktım, efendim. Ama yemeklerini getirir getirmez, hemen</span><span lang="tr"> </span><span lang="tr">gitmemi söylediler bana. </span></p>
	<p class="block_28" lang="tr">S. Yemek servisini kendileri mi yapmak istiyordu? </p>
	<p class="block_28" lang="tr">Y. Evet, efendim.</p>
	<p class="block_28" lang="tr">S. Tavırlarında dikkatinizi çeken hiçbir şey olmadı mı? </p>
	<p class="block_28" lang="tr">Y. Dikkatimi ne çekecekti ki, efendim?</p>
	<p class="block_28" lang="tr">S. Ben sana soruyorum. Hatırlamaya çalış. Yalnız kaldıklarından ötürü sıkıntılı ya da sabırsız falan gözüküyorlar mıydı?</p>
	<p class="block_28"><span lang="tr">Y. Yaptıkları uzun yolculuğun neden olabileceği sıkıntının dışında, sıkıntılı görünmüyorlardı, efendim. Kötü bir akşam yemeği yedikle</span><span lang="tr">rini söylediler.</span></p>
	<p class="block_28" lang="tr">S. Sessiz sakin bir yemek yemek istiyorlardı yani?</p>
	<p class="block_28" lang="tr">Y. Evet, efendim.</p>
	<p class="block_28" lang="tr">S. Peki, ne yediler?</p>
	<p class="block_28"><span lang="tr">Y. Et, yumurta, bir tabak bezelye, yanında dere salatasıyla birlikte</span><span lang="tr"> </span><span lang="tr">soğan ve daha sonra da bir kâse sütlü puding. </span></p>
	<p class="block_28" lang="tr">S. Bütün bunları iştahla yediler mi? </p>
	<p class="block_28" lang="tr">Y. Evet, efendim, hayli iştahla.</p>
	<p class="block_28" lang="tr">S. Birbirlerine karşı dost tavırlı gözüküyorlar mıydı? Sanki kavga etmişler gibi kızgın değil miydiler?</p>
	<p class="block_28" lang="tr">Y. Hayır, efendim.</p>
	<p class="block_28" lang="tr">S. Talimatları size hangi beyefendi verdi? </p>
	<p class="block_28" lang="tr">Y. Yaşlı olanı, efendim.</p>
	<p class="block_28"><span lang="tr">S. Ve daha sonra bu aynı beyefendiye ve Mr. Beckford</span><span lang="tr">’</span><span lang="tr">a çay getirdiniz,</span><span lang="tr"> </span><span lang="tr">öyle mi? (</span><i lang="tr" class="calibre1">non compr</i><i lang="tr" class="calibre1">endit</i><span lang="tr">)</span><sup lang="tr" class="calibre3"><sup class="noteref" id="back_note_8"><a href="index_split_053.html#note_8" title="8" class="calibre4">8</a></sup></sup><span lang="tr"> Çay, kızım. Bohe. Çin yaprağı. </span></p>
	<p class="block_28" lang="tr">Y. Evet, efendim. Aşağıda oldu bu. </p>
	<p class="block_28" lang="tr">S. İşittiğiniz neler söylediler?</p>
	<p class="block_28" lang="tr">Y. Mr. Beckford kendinden söz etti, bunu iyi hatırlıyorum. </p>
	<p class="block_28" lang="tr">S. Nasıl kendinden?</p>
	<p class="block_28"><span lang="tr">Y. Ailesinden, efendim. Wiltshire</span><span lang="tr">’</span><span lang="tr">lıdır Mr. Beckford. Kız kardeşi olan bir hanımefendiden söz ettiğini duydum, yeni evliymiş ve Salisbury</span><span lang="tr">’</span><span lang="tr">de oturuyormuş.</span></p>
	<p class="block_28" lang="tr">S. Peki, başka bir şey duymadın mı?</p>
	<p class="block_28" lang="tr">Y. Hayır, efendim.</p>
	<p class="block_28"><span lang="tr">S. Mr. Beckford</span><span lang="tr">’</span><span lang="tr">un daha önce böyle yabancılarla konuştuğunu gördü</span><span lang="tr">nüz mü?</span></p>
	<p class="block_28"><span lang="tr">Y. Evet, efendim. Çünkü Mr. Beckford</span><span lang="tr">’</span><span lang="tr">un oturduğu yer, meydanın tam karşısındadır. Arkanıza dönerseniz buradan oturduğu yeri görebilir</span><span lang="tr">siniz. Ve o da penceresinden her şeyi görür.</span></p>
	<p class="block_28" lang="tr">S. Kibar insanlarla görüşmekten hoşlanır mı Mr. Beckford?</p>
	<p class="block_28" lang="tr">Y. Başka hiç kimseyle görüşmezmiş, efendim. Öyle söylüyorlar.</p>
	<p class="block_28"><span lang="tr">S. Şimdi, bilmek istediğim şu, Dorcas: Her iki beyefendinin de odala</span><span lang="tr">rında, eşyaları arasında, size garip gelen ne gördünüz?</span></p>
	<p class="block_28" lang="tr">Y. Hiçbir şey görmedim, efendim. Sandık ve kâğıtlar dışında hiçbir şey.</p>
	<p class="block_28" lang="tr">S. Ne kâğıtlarıydı bunlar?</p>
	<p class="block_28"><span lang="tr">Y. Genç beyefendinin kâğıtları, efendim, onları bir sandık içinde yuka</span><span lang="tr">rı çıkarttırmıştı. Kendisine daha fazla mum getirdiğimde, kâğıtların bazıları, şu beyefendinin şimdi yazı yazdığı, oradaki masanın üzeri</span><span lang="tr">ne yayılmıştı. Mumları getirmemi, Mr. Beckford</span><span lang="tr">’</span><span lang="tr">u görmek için aşağı inen yaşlı beyefendi söyledi.</span></p>
	<p class="block_28" lang="tr">S. Genç beyefendi bir şeyler mi okuyordu?</p>
	<p class="block_28" lang="tr">Y. Evet, efendim. Daha fazla mum istedi.</p>
	<p class="block_28"><span lang="tr">S</span><span lang="tr">.</span><span lang="tr"> Ne</span><span lang="tr"> çeşit kâğıtlardı bunlar?</span></p>
	<p class="block_28" lang="tr">Y. Söyleyemem, efendim. Okumam yazmam yok benim.</p>
	<p class="block_28"><span lang="tr">S. Mektup falan mıydı bunlar? Bu kâğıtların üst kısımlarında bir yazı</span><span lang="tr"> </span><span lang="tr">gibi bir şey var mıydı? Bir adres? </span></p>
	<p class="block_28" lang="tr">Y. Okumayı hiç bilmem, efendim.</p>
	<p class="block_28"><span lang="tr">S. Evet, evet. Ama mektupları gördünüz, değil mi? Mühürlerini gördü</span><span lang="tr">nüz m</span><span lang="tr">ü?</span><span lang="tr"> Peki katlanmışlar mıydı, yazıları sık mıydı? </span></p>
	<p class="block_28" lang="tr">Y. Hayır, efendim. Bunlar daha çok hesap kâğıdı gibi kâğıtlardı. </p>
	<p class="block_28" lang="tr">S. Nasıl yani?</p>
	<p class="block_28"><span lang="tr">Y. Bay Puddicombe</span><span lang="tr">’</span><span lang="tr">un isteyenlere verdiği şu makbuzlar gibi şeylerdi, efendim.</span></p>
	<p class="block_28" lang="tr">S. Kâğıtların üzerinde rakamlar mı vardı demek istiyorsunuz?</p>
	<p class="block_28" lang="tr">Y. Evet, efendim. Alfabe harfleri olmayan rakamlar ve işaretler.</p>
	<p class="block_28"><span lang="tr">S. Peki bu rakamlar, bir makbuzun ya da bir hesap kâğıdının üzerinde</span><span lang="tr"> </span><span lang="tr">olduğu gibi, satır ve sütun halinde mi yazılmıştı? </span></p>
	<p class="block_28" lang="tr">Y. Hayır, efendim. Şekiller arasına yazılmışlardı. </p>
	<p class="block_28" lang="tr">S. Ne şekilleri?</p>
	<p class="block_28"><span lang="tr">Y. Birini gördüm, büyük bir daireydi, bir de üç kenarlı olan bir şey</span><span lang="tr"> </span><span lang="tr">vardı, sonra ay gibi işaretler. </span></p>
	<p class="block_28" lang="tr">S. Nasıl ay gibi?</p>
	<p class="block_28"><span lang="tr">Y. Tıpkı bir peynir kabuğu gibi, efendim ya da ayın son çeyreğindeki</span><span lang="tr"> </span><span lang="tr">siyahlık gibi. </span></p>
	<p class="block_28" lang="tr">S. Bir eğri şeklinde mi? </p>
	<p class="block_28" lang="tr">Y. Evet, efendim.</p>
	<p class="block_28" lang="tr">S. Yanlarında rakamlarla birlikte, öyle mi? </p>
	<p class="block_28" lang="tr">Y. Evet, efendim.</p>
	<p class="block_28" lang="tr">S. Bu masanın üzerinde şekil ve rakam taşıyan kaç tane kâğıt gördünüz? </p>
	<p class="block_28" lang="tr">Y. Birçok, efendim. Bir düzine, belki de daha fazla. </p>
	<p class="block_28" lang="tr">S. Peki bu kâğıtların boyu ne kadardı?</p>
	<p class="block_28" lang="tr">Y. Şu anda beyefendinin yazdıkları kadar. Ve bir tanesi de, iki kat daha büyüktü.</p>
	<p class="block_28"><span lang="tr">S. Dörde katlanmış ve ikiye katlanmış diyelim. Peki mürekkeple, elle</span><span lang="tr"> </span><span lang="tr">mi yazılmışlardı? </span></p>
	<p class="block_28" lang="tr">Y. Evet, efendim.</p>
	<p class="block_28"><span lang="tr">S. Kitaplarda basılı olanlar gibi değildi yani? Bir kitaptan alınmış yap</span><span lang="tr">raklar değildi? </span></p>
	<p class="block_28" lang="tr">Y. Hayır, efendim. </p>
	<p class="block_28" lang="tr">S. Beyefendi yazıyor muydu?</p>
	<p class="block_28" lang="tr">Y. Hayır, efendim. En azından yazdığını ben görmedim.</p>
	<p class="block_28" lang="tr">S. Bir yazı aleti gördünüz mü? Bir mürekkep şişesi, tüy kalem falan?</p>
	<p class="block_28" lang="tr">Y. Hayır, efendim.</p>
	<p class="block_28" lang="tr">S. Peki sandık hep bu tür kâğıtlarla mı doluydu? </p>
	<p class="block_28"><span lang="tr">Y. Epey vardı, efendim. Sonra kitaplarla ve onların aralarında, mahfa</span><span lang="tr">zası olmayan pirinç büyük bir saatle.</span></p>
	<p class="block_28" lang="tr">S. Bir saat mi? Emin misiniz?</p>
	<p class="block_28"><span lang="tr">Y. Koskocaman bir saatti, efendim. Arkadan bakıldığında, içi Bayan Puddicombe</span><span lang="tr">’</span><span lang="tr">un şömine üstündeki saatinin içi gibiydi.</span></p>
	<p class="block_28" lang="tr">S. Bir kadran gördünüz mü, saati gösteren bir akrep ve yelkovan?</p>
	<p class="block_28" lang="tr">Y. Hayır, efendim çünkü yüzü aşağı doğru bakıyordu. Ama içinde, bir saatte olduğu gibi, bir sürü çark gördüm.</p>
	<p class="block_28" lang="tr">S. Peki şu kitaplar? Neredeydi onlar?</p>
	<p class="block_28"><span lang="tr">Y. Sandık kapının yanındaydı, efendim, kapağı tamamen açıktı.</span><span lang="tr"> </span><span lang="tr">Gölgedeydi ama içeri girerken şöyle kaçamak bir göz attım. </span></p>
	<p class="block_28" lang="tr">S. Peki içinde kitaplar gördünüz mü?</p>
	<p class="block_28"><span lang="tr">Y. Evet, efendim. İçinin altınla dolu olduğunu ve bunun için öldürül</span><span lang="tr">düklerini söylüyorlar şimdi. </span></p>
	<p class="block_28" lang="tr">S. Ama bunun doğru olmadığını biliyorsunuz, öyle değil mi? </p>
	<p class="block_28" lang="tr">Y. Evet, efendim. Ancak bana inanmazlar.</p>
	<p class="block_28"><span lang="tr">S. Önemli değil. Ben sana inanıyorum, Dorcas. Şimdi hizmetçi kız</span><span lang="tr"> </span><span lang="tr">Louise</span><span lang="tr">’</span><span lang="tr">e gelelim. Aranızda neler konuştunuz bilmek isterdim. </span></p>
	<p class="block_28" lang="tr">Y. Onu odasına götürdüğümde biraz konuştuk, efendim. Hepsi bu. </p>
	<p class="block_28" lang="tr">S. Peki neden söz ettiniz?</p>
	<p class="block_28"><span lang="tr">Y. Kaç fersah yol katettiklerinden. Nereye gittiklerinden. Bu gibi şey</span><span lang="tr">lerden.</span></p>
	<p class="block_28" lang="tr">S. Peki kendisinden hiç söz etmedi mi?</p>
	<p class="block_28"><span lang="tr">Y. Etti, efendim çünkü ben so</span><span lang="tr">r</span><span lang="tr">ular sordum. Kendisini, beyefendilerin ailesinden, Bideford</span><span lang="tr">’</span><span lang="tr">da yaşayan bir hanımın yanına hizmetçi olarak yerleştireceklerini söyledi. Londra</span><span lang="tr">’</span><span lang="tr">daki eski hanımının yurtdışına gitmiş olduğundan, kendisini yanında götürmek istemediğinden söz etti. Sonra bana Bideford</span><span lang="tr">’</span><span lang="tr">u bilip bilmediğimi sordu, ben de orada babamla bir sefer bulunduğumu söyledim, ki tamamen gerçekti bu. Bideford oldukça büyük bir kent ve güzel bir pazarı var.</span></p>
	<p class="block_28" lang="tr">S. Eski hanımının adını söyledi mi?</p>
	<p class="block_28" lang="tr">Y. Bir isim söyledi, efendim ama şimdi hatırlayamıyorum.</p>
	<p class="block_28" lang="tr">S. Bir İngiliz ismi mi?</p>
	<p class="block_28" lang="tr">Y. Evet, efendim.</p>
	<p class="block_28" lang="tr">S. Unvanı olan bir hanımefendi mi?</p>
	<p class="block_28" lang="tr">Y. Hayır, efendim, öyle herkes gibi bir hanım. Unuttum.</p>
	<p class="block_28"><span lang="tr">S. Bu Louise</span><span lang="tr">’</span><span lang="tr">e nereden geldiğini, nerede doğduğunu sormadınız mı?</span></p>
	<p class="block_28"><span lang="tr">Y. Bristollüymüş, efendim. Ama uzun süredir Londra</span><span lang="tr">’</span><span lang="tr">daymış, bütün yetişkin hayatı boyunca hizmetçilik yapmış çünkü ana ve babası ölmüş. Dikiş dikmeyi ve saç taramayı biliyormuş, bunlar sayesinde iyi ücretler almış Londra</span><span lang="tr">’</span><span lang="tr">da.</span></p>
	<p class="block_28" lang="tr">S. Sizin hakkınızda hiçbir şey sormadı mı peki?</p>
	<p class="block_28"><span lang="tr">Y. Sordu, efendim. Hanımımı sevip sevmediğimi ve işimde mutlu olup</span><span lang="tr"> </span><span lang="tr">olmadığımı sordu. </span></p>
	<p class="block_28" lang="tr">S. Başka?</p>
	<p class="block_28"><span lang="tr">Y. Uzun konuşmadık, efendim. Beni çağırdılar. Çok meşgul olduğu</span><span lang="tr">muzu bildiğini, bunun için de bize yük olmak istemediğini söyledi. Ayrıca çok yorgun olduğunu, akşam yemeğini tek başına yiyeceğini, bunu kendime sorun etmememi çünkü Dick dedikleri adamın akşam yemeğini yukarı çıkaracağını söyledi.</span></p>
	<p class="block_28" lang="tr">S. İki beyefendi hakkında hiçbir şey söylemedi mi?</p>
	<p class="block_28" lang="tr">Y. Onları sadece on gün önce ilk defa gördüğünü ama eski hanımının yaşlı beyefendi hakkında iyi şeyler söylediğini.</p>
	<p class="block_28" lang="tr">S. İki erkek hizmetkâr hakkında neler söyledi?</p>
	<p class="block_28"><span lang="tr">Y. Farthing hakkında hiçbir şey söylemedi, efendim. Ötekine, Dick</span><span lang="tr">’</span><span lang="tr">e gelince, onun sağır ve dilsiz olduğunu, kendisinden zarar gelmeye</span><span lang="tr">ceğini ve görünüşünden ve tavırlarından hiç korkmamamız gerekti</span><span lang="tr">ğini söyledi.</span></p>
	<p class="block_28"><span lang="tr">S. Şimdi senden hafızanı yoklamanı rica ediyorum, yavrum. Genç kadın, çevresini inandırmak istediği gibi, gerçekten de bir hanıme</span><span lang="tr">fendinin hizmetçisine mi benziyordu yoksa gizli bir amaçla öyleymiş gibi mi yapıyordu?</span></p>
	<p class="block_28" lang="tr">Y. Üstünde Londralı bir kadının hali tavrı vardı, efendim. Konuşmasını biliyordu, çok hoştu ve bir erkeğin uğruna can vereceği gözleri vardı.</p>
	<p class="block_28" lang="tr">S. O zaman bir hizmetçiden çok bir hanımefendiye benziyordu, öyle mi? Kendi şartlarına göre çok iyi görünüyordu?</p>
	<p class="block_28"><span lang="tr">Y. Bilemiyorum, efendim. Ancak sözcükleri biraz Bristol</span><span lang="tr">’</span><span lang="tr">lülerin telaffuz ettiği gibi ediyordu.</span></p>
	<p class="block_28"><span lang="tr">S. Bir hanımefendinin havası ve edası olmaksızın mı, demek istiyorsu</span><span lang="tr">nuz?</span></p>
	<p class="block_28" lang="tr">Y. Evet, efendim. Sonra, dediği gibi de akşam yemeğinden hemen sonra yatmadı. Çünkü bir saat kadar sonra kendi odama yatmaya giderken, genç beyefendinin odasının önünden geçmiştim, kız beyefendinin odasındaydı.</p>
	<p class="block_28" lang="tr">S. Sesini işittiniz mi?</p>
	<p class="block_28" lang="tr">Y. Evet, efendim.</p>
	<p class="block_28" lang="tr">S. Durup dinlediniz mi?</p>
	<p class="block_28" lang="tr">Y. Evet, efendim. Affınıza sığınıyorum bu hareketim için. Ancak çok kısa bir an yalnızca çünkü onun uyumuş olduğuna inandığımdan hayretler içinde kaldım.</p>
	<p class="block_28" lang="tr">S. Neler denildiğini işitebildiniz mi?</p>
	<p class="block_28" lang="tr">Y. Kapı çok kalındı ve alçak sesle konuşuyorlardı, efendim.</p>
	<p class="block_28" lang="tr">S. En çok kim konuşuyordu?</p>
	<p class="block_28" lang="tr">Y. Beyefendi, efendim.</p>
	<p class="block_28" lang="tr">S. Sizce nelerdi konuşulan şeyler?</p>
	<p class="block_28"><span lang="tr">Y. Beyefendi ona hanımının isteklerini yerine getirebilmesi için talimat</span><span lang="tr"> </span><span lang="tr">veriyordu, efendim. </span></p>
	<p class="block_28" lang="tr">S. Bunları mı duydunuz? Olup bitenleri söylemen gerek bana. </p>
	<p class="block_28"><span lang="tr">Y. Namusum üzerine yemin ederim, efendim. Duymak için elimden</span><span lang="tr"> </span><span lang="tr">geleni yapıyordum ama bir türlü duyamıyordum. </span></p>
	<p class="block_28" lang="tr">S. Peki beyefendi talimatını niye böyle geç bir vakitte veriyordu? </p>
	<p class="block_28" lang="tr">Y. Hiç bilemiyorum, efendim.</p>
	<p class="block_28" lang="tr">S. Size bir daha soruyorum: Bu bir hanımefendinin hizmetçisi olamaz diye düşünmediniz mi hiç?</p>
	<p class="block_28"><span lang="tr">Y. Bu kadar uzun süre konuşmalarının garip olduğunu düşündüm, efen</span><span lang="tr">dim.</span></p>
	<p class="block_28" lang="tr">S. Bu kadar uzun olduğunu nereden biliyorsunuz yalnızca çok kısa bir an kaldığınızı söylemediniz mi orada?</p>
	<p class="block_28"><span lang="tr">Y. Öyle söyledim, efendim. Ama kızın odası benim ve Betty</span><span lang="tr">’</span><span lang="tr">nin birlik</span><span lang="tr">te kaldığımız odanın hemen yanındaydı. Yatışımızdan en az yarım saat kadar sonra, onun usul adımlarla odasına süzüldüğünü ve kapı</span><span lang="tr">sının sürgüsünü çektiğini işittik.</span></p>
	<p class="block_28"><span lang="tr">S. Peki, kızın gördüğü hizmetin Bideford</span><span lang="tr">’</span><span lang="tr">daki yeni hanımından çok genç beyefendinin zevkleriyle ilgili olabileceğini hiç aklınızdan geçirmediniz mi?</span></p>
	<p class="block_28" lang="tr">Y. Böyle bir şey söylemeye cesaretim yok, efendim.</p>
	<p class="block_28" lang="tr">S. Hadi, hadi, Dorcas, on yedi yaşındasın, hayat dolusun ve hoşsun. Bahse girerim ki şimdiye kadar en azından on âşığın olmuştur.</p>
	<p class="block_28" lang="tr">Y. Evet, efendim. Bir âşığım var. Evleneceğiz.</p>
	<p class="block_28" lang="tr">S. O zaman yüzünün kızarmasını engelle de bana şunu söyle. Ertesi sabah aralarındaki ilişkinin şehevi bir ilişki olduğunu gösteren hiçbir işaret görmedin mi?</p>
	<p class="block_28"><span lang="tr">Y. Şehevi ne demek bilmiyo</span><span lang="tr">r</span><span lang="tr">um, efendim.</span></p>
	<p class="block_28" lang="tr">S. Yatak çarşafları arasında olup biten demek istiyorum.</p>
	<p class="block_28" lang="tr">Y. Hayır, efendim. Çünkü yatak bozulmamıştı.</p>
	<p class="block_28" lang="tr">S. Bozulmamış mıydı? Emin misiniz bundan?</p>
	<p class="block_28" lang="tr">Y. Evet, efendim. Üzerine birileri uzanmıştı ama çarşaflar açılmış değildi.</p>
	<p class="block_28" lang="tr">S. Peki sizin odanızın bitişiğindeki genç kadının odasına başka birinin girdiğini de işitmediniz mi?</p>
	<p class="block_28" lang="tr">Y. Hayır, efendim.</p>
	<p class="block_28" lang="tr">S. Peki geceleyin gittiğini falan?</p>
	<p class="block_28" lang="tr">Y. Hayır, efendim.</p>
	<p class="block_28" lang="tr">S. Oradan gelen bir ses?</p>
	<p class="block_28" lang="tr">Y. Hayır, efendim. Ben derin uyurum, Betty de öyle.</p>
	<p class="block_28" lang="tr">S. Genç kadın bir sokak yosmasına, bir fahişeye benziyor muydu?</p>
	<p class="block_28" lang="tr">Y. Hayır, efendim.</p>
	<p class="block_28"><span lang="tr">S. Peki bu arada sizin gibi hoş görünüşü olan birine laf arasında Londra</span><span lang="tr">’</span><span lang="tr">da çok daha iyi ve bahşişi daha bol bir yer bulabileceğini falan da söylemedi mi?</span></p>
	<p class="block_28" lang="tr">Y. Hayır, efendim.</p>
	<p class="block_28" lang="tr">S. Ya da belki kendi talihsizliklerinin, karşılıksız aşklarının hikâyesini falan?</p>
	<p class="block_28" lang="tr">Y. Böyle bir şey de anlatmadı, efendim.</p>
	<p class="block_28" lang="tr">S. Talihinden mutlu muydu yoksa üzgün mü?</p>
	<p class="block_28" lang="tr">Y. Bilemiyorum, efendim. Yabancıların arasında bu kadar uzak yerlere gelmek yerine olduğu yerde kalsa daha iyi ederdi gibime geliyor benim.</p>
	<p class="block_28" lang="tr">S. Böyle mi söyledi kendisi?</p>
	<p class="block_28" lang="tr">Y. Halinden tavrından böyle gözüküyordu, efendim. </p>
	<p class="block_28" lang="tr">S. Hiç gülümsemiyor muydu?</p>
	<p class="block_28"><span lang="tr">Y. Bir ya da iki kez gülümsedi, efendim. Öteki zamanlarda başka tür</span><span lang="tr">lüydü.</span></p>
	<p class="block_28" lang="tr">S. Nasıl başka türlü? Daha oynak ve neşeli mi demek istiyorsunuz? </p>
	<p class="block_28" lang="tr">Y. Hayır, efendim. Nasıl diyeceğimi bilemiyorum. </p>
	<p class="block_28" lang="tr">S. Hadi, kızım, seni yiyecek değilim.</p>
	<p class="block_28"><span lang="tr">Y. Gittiklerinde, yastığının üzerinde çiçekli bir başörtüsü buldum,</span><span lang="tr"> </span><span lang="tr">sanki oraya ben bulayım diye konulmuş gibiydi.</span></p>
	<p class="block_28" lang="tr">S. Nerede bu başörtüsü şimdi?</p>
	<p class="block_28"><span lang="tr">Y. Annem onu yaktırdı, efendim. Cinayetler ve asılı bulunan menekşeli</span><span lang="tr"> </span><span lang="tr">adam ortaya çıktığında. Uğursuzluk getireceğini söyledi. </span></p>
	<p class="block_28" lang="tr">S. Pahalı bir kumaştan mı yapılmıştı?</p>
	<p class="block_28"><span lang="tr">Y. Evet, efendim. Hint pamuğundandı. Çiçekler ve küçük kuş desenle</span><span lang="tr">riyle çok güzel işlenmişti.</span></p>
	<p class="block_28" lang="tr">S. Bir hizmetçinin kendisine alamayacağı türden bir şey miydi?</p>
	<p class="block_28"><span lang="tr">Y. Geçen panayırda Tiverton</span><span lang="tr">’</span><span lang="tr">lu işportacının gösterdiğine benzer bir şeydi; adam bunların Londra</span><span lang="tr">’</span><span lang="tr">da yapıldığını ve üç şilinin altına dün</span><span lang="tr">yada inmeyeceğini söylüyordu: Hint pamuklusundan olanlar kadar iyiydi onlar da, sonra takmak da kralın kanunlarına karşı değildi.</span></p>
	<p class="block_28"><span lang="tr">S. Peki ertesi sabah genç kadına beyefendinin odasında bu kadar</span><span lang="tr"> </span><span lang="tr">zaman ne yaptığını sormadınız mı? </span></p>
	<p class="block_28"><span lang="tr">Y. Hayır, efendim çünkü yalnızca birbirimize hoşça kal demek için</span><span lang="tr"> </span><span lang="tr">konuştuk. Bir Mayıs</span><span lang="tr">’</span><span lang="tr">tı ve yapacak çok iş vardı. </span></p>
	<p class="block_28"><span lang="tr">S. Farthing</span><span lang="tr">’</span><span lang="tr">in sana sarkıntılık ettiği söylendi bana, Dorcas. </span></p>
	<p class="block_28" lang="tr">Y. Etmeye çalıştı ama ağzının payını verdim. </p>
	<p class="block_28" lang="tr">S. Başkaları yanınızda yokken mi sarkıntılık etmeye çalıştı? </p>
	<p class="block_28"><span lang="tr">Y. Kilere gitmem gerektiğinde arkamdan beni takip etti, efendim.</span><span lang="tr"> </span><span lang="tr">Beni öpmeye çalıştı. Ama kabul etmediğimi görünce, daha sonra,</span><span lang="tr"> </span><span lang="tr">ahırların üstündeki uyuduğu yere gelirsem iyi edeceğimi, bunun</span><span lang="tr"> </span><span lang="tr">karşılığında bir şilin alacağımı söyledi bana. </span></p>
	<p class="block_28" lang="tr">S. Ve siz de konuştuklarına hiç kulak asmadınız? </p>
	<p class="block_28"><span lang="tr">Y. Evet, efendim. Çok içmişti. Sonra gülünç görünüşlü bu adamdan hiç</span><span lang="tr"> </span><span lang="tr">hoşlanmıyordum, onun bir yalancı olduğunu biliyordum. </span></p>
	<p class="block_28" lang="tr">S. Nasıl biliyordunuz?</p>
	<p class="block_28"><span lang="tr">Y. Akşam yemeğinde, Dick dedikleri adam hakkında çok kötü şeyler söyledi. Onun yarı hayvan olduğunu ve fırsat çıkarsa başımıza fela</span><span lang="tr">ketler getireceğini iddia ediyordu. Oysaki aslında kendisi o kadar, hatta daha da kötü biriydi. Bana vermek istediği bir şilini reddet</span><span lang="tr">tiğimde, bu sefer beni korumak için yatağıma gelmek istediğini söyledi ama tabii ona hiç inanmadım.</span></p>
	<p class="block_28" lang="tr">S. Ve geceleyin gelmedi, değil mi?</p>
	<p class="block_28" lang="tr">Y. Hayır, efendim. Ama keşke gelseydi de bizim Betty onun kafasını değneğiyle şöyle bir kırsaydı.</p>
	<p class="block_28"><span lang="tr">S. Peki size, gün doğmadan önce, erkenden yola çıkacağını falan söy</span><span lang="tr">ledi mi?</span></p>
	<p class="block_28" lang="tr">Y. Hayır, efendim. Bundan tek söz etmedi.</p>
	<p class="block_28"><span lang="tr">S. Görüyorum ki dürüst bir kızsın sen, Dorcas. Kilisedeki ayinlere de</span><span lang="tr"> </span><span lang="tr">gidiyor musun düzenli? </span></p>
	<p class="block_28" lang="tr">Y. Evet, efendim.</p>
	<p class="block_28" lang="tr">S. Her zaman git. Ve işte sana, dürüstlüğünün kaybettirdiği bir şilin.</p>
	<p class="block_29"> </p>
	<p class="block_30"><i lang="tr" class="calibre1">İ</i><i lang="tr" class="calibre1">urat die et anno </i></p>
	<p class="block_30"><i lang="tr" class="calibre1">supradicto coram</i><sup class="text_2" lang="tr"><sup class="noteref" id="back_note_9"><a href="index_split_054.html#note_9" title="9" class="calibre4">9</a></sup></sup><span lang="tr"> </span></p>
	<p class="block_30" lang="tr">Henry Ayscough</p>
	<p class="block_28" lang="tr">* </p>
	</body></html>
