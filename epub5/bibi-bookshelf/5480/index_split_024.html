<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_33" id="calibre_pb_23"><span lang="tr">Lincoln</span><span lang="tr">’</span><span lang="tr">s Inn, 8 Eylül</span></p>
	<p class="block_14"> </p>
	<p class="block_11" lang="tr">Saygıdeğer Efendim,</p>
	<p class="block_14"> </p>
	<p class="block_11"><span lang="tr">Kâtibim Tudor</span><span lang="tr">’</span><span lang="tr">un az önce getirdiği bir haberi size iletebilmek için geç bir vakitte ve büyük acele içinde yazıyorum. Jones, umduğumdan da kolaylıkla bulundu ve Londra</span><span lang="tr">’</span><span lang="tr">ya getirildi. Geleli henüz iki saat oldu ve Jones emin ellerde. Bu alçak herifi yarın sabahtan itibaren sorgula</span><span lang="tr">maya başlayacağım.</span></p>
	<p class="block_11"><span lang="tr">Adamlarım Swansea</span><span lang="tr">’</span><span lang="tr">ye giderlerken, büyük bir rastlantı eseri, Cardiff</span><span lang="tr">’</span><span lang="tr">te ele geçmiş, adamlarımın dediklerine göre, onların yerleş</span><span lang="tr">tikleri aynı handa bir masaya oturmuş içki içerken bulmuşlar onu. Bir başkasının onu adıyla çağırdığını işitmeselermiş, pekâlâ dikkatlerinden kaçabilirmiş. Derken onu yakından izleyip konuşmalarını dinlemeye koyulmuşlar. İlkin, yaptıklarını inkâr edecek olmuş ama kâtibim onu bir güzel köşeye sıkıştırmış, bunun üzerine kaçmaya yeltenmiş ama yakalanmış. Sonra kendisini haksız gerekçelerle tutukluyorlar diye yaygara etmeye başlamış ancak kâtibim ona masumluğunu kanıtlayabilmesi için Cardiff adalet mahkemesinin karşısına çıkmayı teklif ettiğinde sesinin tonunu birden alçaltıvermiş. O andan itibaren onunla hiç konuşmamışlar ve konuşmasına, çok sevdiği bu şeye de izin verme</span><span lang="tr">mişler. Adamlarım, moralinin çok bozuk olduğunu ve korkuya kapıl</span><span lang="tr">dığını söylüyorlar. </span><span lang="tr">Zatıâliniz</span><span lang="tr"> şundan emin olabilirler ki, bundan sonra Jones</span><span lang="tr">’</span><span lang="tr">un başına gelecek olanlar, pişmiş tavuğun başına gelenlerden daha az olmayacak.</span></p>
	<p class="block_11"><span lang="tr">Zatıâliniz</span><span lang="tr">, son mektubunuzda bana açma tenezzülünde bulundu</span><span lang="tr">ğunuz incinmiş babalık duygularınız konusunda yeniden bir yorum yapmak istemeyişime izin verecektir, sanırım. </span><span lang="tr">Zatıâliniz</span><span lang="tr">’</span><span lang="tr">in, bu duygu</span><span lang="tr">larınızı en hürmetkâr şekilde paylaştığımı bildiğinize kâniyim. Tıpkı </span><span lang="tr">Zatıâliniz</span><span lang="tr"> gibi, Beyefendi konusundaki bütün değer yargılarımda ve beklentilerimde kafam karmakarışık. </span><i lang="tr" class="calibre1">Q</i><i lang="tr" class="calibre1">uantum mutatus ab illo</i><span lang="tr">!</span><sup lang="tr" class="calibre3"><sup class="noteref" id="back_note_42"><a href="index_split_087.html#note_42" title="42" class="calibre4">42</a></sup></sup><span lang="tr"> Bu son derece mutsuz olaya ışık düşürebilmek için elden gelen her şeyin yapı</span><span lang="tr">lacağından emin olabilirsiniz.</span></p>
	<p class="block_11"><span lang="tr">Zatıâliniz</span><span lang="tr">’</span><span lang="tr">in mütevazı ve uyanık hizmetkârı...</span></p>
	<p class="block_34" lang="tr">Henry Ayscough</p>
	<p class="block_14"> </p>
	</body></html>
