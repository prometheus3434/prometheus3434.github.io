<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_22" id="calibre_pb_21"> </p>
	<p class="block_23"><span lang="tr">S. Bugün, bayım, dünkü ifadenizin bir ya da iki noktası üzerine yeni</span><span lang="tr">den dönmek istiyorum. Mr. Bartholomew size, </span><span lang="tr">kah</span><span lang="tr"> belirttiğiniz gibi Amesbury Tapınağı</span><span lang="tr">’</span><span lang="tr">nı seyrederken kah başka bir vesileyle kendi ilgilerinden söz ettiğinde, bunları size sırf nezaket gereği, vakit geçirmek için söyleyen biri gibi mi geldi, yoksa, daha çok, sözünü ettiği şeylere gerçekten de yoğun bir ilgi -her şeye baskın çıkan bir ilgi mi- duyuyordu? Onun garip bir âşık olduğunu düşünmeye başlamadınız mı hiç? Öyle ya, taptığını iddia ettiği hanımı yeniden görebilme fırsatından çok bir taş yığını önünde daha ateşli ve daha güzel sözler söyleyen biri oluyordu Mr. Bartholomew. Çoğu genç adam yollarda harcadığı zamana acı acı hayıflanırken, o, oyalan</span><span lang="tr">maktan ve vaktini incelediği konulara ayırmaktan hiç de hoşnutsuz</span><span lang="tr"> </span><span lang="tr">değildi. Gem vurulmaz bir tutku ve âlimane kitaplarla dolu bir san</span><span lang="tr">dık... </span><span lang="tr">bunlar</span><span lang="tr"> biraz garip yol arkadaşları sayılmaz mı?</span></p>
	<p class="block_23"><span lang="tr">Y. Kesinlikle ben de bunu düşündüm. Bunun Mr. Bartholomew</span><span lang="tr">’</span><span lang="tr">ın ken</span><span lang="tr">dine meşgale yaratmak için uydurduğu geçici bir merak mı yoksa gerçek bir ilgi mi olduğunu ise, o zaman söylemem mümkün değildi.</span></p>
	<p class="block_23" lang="tr">S. Peki ya şimdi söyleyebilir misiniz bunu?</p>
	<p class="block_23"><span lang="tr">Y. Mr. Bartholomew</span><span lang="tr">’</span><span lang="tr">ın sonunda bana Cornwall</span><span lang="tr">’</span><span lang="tr">da bekleyen genç hanım falan olmadığını itiraf ettiğini söyleyebilirim. Bir bahaneden başka bir şey değildi bu. Yolculuğumuzun gerçek amacını ise hâlâ biliyor değilim, efendim.</span></p>
	<p class="block_23" lang="tr">S. Mr. Bartholomew size yaşamının meridyeninden söz ettiğinde, bununla ne demek istediğini düşünüyordunuz?</p>
	<p class="block_23"><span lang="tr">Y. Şiirsel ancak karanlık bir metaforun düşündüre</span><span lang="tr">b</span><span lang="tr">ileceğinden daha fazlasını değil, efendim. Kuşkusuz bir imandan ya da derin bir inançtan kaynaklanan bir kesinlik olabilirdi bu. Korkarım Mr. Bartholomew, dinin bu ülkenin topraklarındaki varoluş biçiminden pek az avuntu bulabiliyordu.</span></p>
	<p class="block_23"><span lang="tr">S. Uşağı hakkında çok söz etmediniz. Yolculuk sırasında ne düşündü</span><span lang="tr">nüz onun için?</span></p>
	<p class="block_23"><span lang="tr">Y. Önce, dün anlattıklarım dışında, söylenecek çok az şey oldu. Daha sonraları ise, onda gördüğüm şeyleri hiç sevmedim. Size nasıl söy</span><span lang="tr">leyeyim, bilemiyorum, Mr. Ayscough... </span><span lang="tr">şey</span><span lang="tr">, onun gerçek bir uşak falan değil de, tıpkı Jones gibi, tıpkı benim gibi, belli bir amaçla kiralanan biri olduğu kuşkusu düştü içime. Görevinin gerektirdiği şeyleri bilmiyordu demek istemiyorum çünkü bunları başkalarına hoş gözükebilecek bir şekilde olmasa bile, titiz bir dikkatle yapıyor</span><span lang="tr">du. Ne var ki halinde tavrında tam olarak küstahlık diyemeyeceğim ama... Bunu tanımlamakta güçlük çekiyorum, efendim, evet halinde tavrında tanıma gelmez bir şeyler vardı. Efendisinin sırtı kendisine dönükken kimi zamanlar ona attığı bakışları yakaladığım oluyordu; sanki efendi olan kendisiydi ya da efendisi kadar çok şey biliyordu. Bütün bu tavırlarda gizli bir hınç sezinliyordum, hatta kıskançlık bile diyebilirim, tıpkı bizim mesleğimizde sık sık karşılaştığımız, ünlü bir aktör ile onun kadar ünlü olmayan bir başka aktör arasında olduğu gibi; gülümseyen çehrelere ve herkesin arasında karşılıklı olarak yapılan iltifatlara rağmen daha az ünlü olan aktör alttan alta kıskançlık duyar ve kendi kendine şöyle der: </span><span lang="tr">“</span><span lang="tr">Ben de senin kadar iyiyim, ben de senin kadar alkışlanacağım, hatta bir gün bütün dün</span><span lang="tr">yaya senden kat kat daha iyi olduğumu göstereceğim.</span><span lang="tr">”</span></p>
	<p class="block_23"><span lang="tr">S. Bundan söz ettiniz mi Mr. Bartholomew</span><span lang="tr">’</span><span lang="tr">a?</span></p>
	<p class="block_23"><span lang="tr">Y. Doğrudan etmedim, efendim. Gerçi bir gün akşamüstü bir şeyler yerken -Wincanton</span><span lang="tr">’</span><span lang="tr">da oldu bu- Mr. Bartholomew</span><span lang="tr">’</span><span lang="tr">a Dick hakkında dolambaçlı bir tarzda birtakım sorular sordum ve onun Dick gibi birçok kusurları olan birini hizmetine almış olmasını tuhaf buldu</span><span lang="tr">ğumu ima ettim. Mr. Bartholomew bu sözüme onun ve Dick</span><span lang="tr">’</span><span lang="tr">in birbirlerini sandığımdan da uzun bir zamandır tanıdıkları karşılığını verdi. Dick, babasının topraklarında doğmuştu ve Dick</span><span lang="tr">’</span><span lang="tr">in annesi de kendisinin -yani Mr. Bartholomew</span><span lang="tr">’</span><span lang="tr">ın demek istiyorum- sütannesi olmuş, her ikisi de aynı memeden süt emmişlerdi, bu yüzden süt</span><span lang="tr">kardeş sayılırlardı. Zaten, diye ekledi sözlerine yıldızların garip bir cilvesiyle, sonbaharın aynı günü, aynı saatte dünyaya gelmişlerdi. Sonra, Dick</span><span lang="tr">’</span><span lang="tr">in çocukluk arkadaşı olduğundan ve hizmetinde bir uşak çalıştıracak yaşa eriştiğinde de, Dick</span><span lang="tr">’</span><span lang="tr">in kendisinin uşağı oldu</span><span lang="tr">ğundan söz etti. Dick ne biliyorsa benden öğrendi, dedi. İşaretlerle konuşmayı, görevlerinin anlamını, edindiği az sayıdaki görgü kuralı</span><span lang="tr">nı, her şeyi, her şeyi kendisi öğretmişti ona. Ben olmasaydım o vahşi bir yaratık, itilip kakılan bir hayvan, köyün hödüklerinin maskarası olup </span><span lang="tr">çıkardı, dedi, tabii daha önce onu taşa tutup da öldürmemişlerse. Evet, efendim, tam bunları söyledikten sonra, size daha önce de belirttiğim gibi, Dick</span><span lang="tr">’</span><span lang="tr">in ona attığı bazı bakışlardan hiç hoşlanmadı</span><span lang="tr">ğımı söyleyecek cesareti buldum kendimde.</span></p>
	<p class="block_23" lang="tr">S. Peki ne yanıt verdi Mr. Bartholomew buna?</p>
	<p class="block_23"><span lang="tr">Y. Güldü, efendim; ya da en azından, beni yanıldığıma inandırmak istercesine, şimdiye kadar hiç görmediğim bir şekilde, güler gibi oldu. Sonra, onun bu bakışlarını bilirim ben, onları bütün ömrüm boyunca gördüm, dedi. Onu böyle yapan talihe karşı kızgınlığından gelir bu bakışlar. Bu bakışların kimin üzerine konacağına ise yalnızca rastlantı karar verir. Bu kişi, ben olabildiğim kadar siz ya da buradan geçmekte olan ilk kişi de olabilir. Bir ağaç, bir ev, bir sandalye ola</span><span lang="tr">bilir. Bunun hiç önemi yok. O bizim gibi değil, Lacy. Hissettiklerini çözümleyemez o, fitilli bir tüfek gibidir tıpkı. Ne tarafa yönelse, tali</span><span lang="tr">he ne zaman lanet okusa, o yöne doğru boşalır fişekler. Sonra, Dick ile kendisinin, tek bir ruh, tek bir irade, tek bir iştah gibi olduklarını söyledi. Benim zevklerime uyan onun da zevklerine uyar, benim şiddetle istediklerimi o da iste r, benim yaptıklarımı o da yapmaya can atar. Karşılaştığım bir hanımın yüzünde Venüs</span><span lang="tr">’</span><span lang="tr">ü görecek olsam, hemen o da aynı şeyi görür. Bir Hotanto gibi giyinecek olsam, hemen o da beni taklit etmeye kalka</span><span lang="tr">r. Dünyanın en mide bulandırıcı </span><span lang="tr">şeylerinin tanrılara sunulacak hediyeler olduğunu söyleyecek olsam, onları anında yiyip bitirmeye girişir. Mr. Bartholomew sözlerini, benim Dick</span><span lang="tr">’</span><span lang="tr">e akıl yetilerine sahip öteki insanlara baktığım gibi bakmamam gerektiğini söyleyerek sonuçlandırdı. Birçok kez Dick</span><span lang="tr">’</span><span lang="tr">te bir Tanrısal Varlık anlayışı uyandırmaya çalıştığını, ona İsa</span><span lang="tr">’</span><span lang="tr">nın bir tasvirini, tahtını göklerin üstüne kurmuş Tanrı resmini gösterdiğini ama bu çabalarından hiç sonuç alamadığını itiraf etti. Bütün bunlar boşunaydı, dedi çünkü onun yaşamında gerçek tanrısallık olarak kimin tasvirini görmekte direttiğini biliyorum ben. Onu hançerle</span><span lang="tr">yecek olsam, kendini savunmak için kolunu bile kaldıramaz; derisini canlı canlı yüzmeye karar versem, kaprisime uysallıkla boyun eğer. Ben ona canlılık veren yaşam ilkesiyim, Lacy</span><span lang="tr">;</span><span lang="tr"> o bensiz bir kök ya da bir taştan başka bir şey değildir. Ölecek olsam, o da anında ölür. Benim kadar kendisi de bilir bunu. Bunu aklıyla bildiğini söylemiyo</span><span lang="tr">rum. Bir at gerçek sahibini nasıl başka sürücülerden ayırırsa, o da bu kesinliği damarlarının, iliklerinin ta içinde hissederek bilir. </span></p>
	<p class="block_23" lang="tr">S. Bütün bunlar üzerine ne düşündünüz?</p>
	<p class="block_23"><span lang="tr">Y. Sözlerine inanmak zorunda kaldım, efendim. Çünkü sonunda, Dick</span><span lang="tr">’</span><span lang="tr">in birçok bakımdan cahil olmakla birlikte, başka bakımlardan kendisinin bile saygı hatta bir çeşit gıptayla karşıladığı bir çeşit bilgeliğe sahip olduğunu söyledi. Dick</span><span lang="tr">’</span><span lang="tr">in duyularının bir hayvanın duyuları oldu</span><span lang="tr">ğ</span><span lang="tr">unu ve bizim göremediğimiz şeyleri görebildiğini; bir insana en derin gerçekliği içinde erişebilmek için konuşmanın, davranışların, giyim kuşamın ve buna benzer şeylerin görünüşte ger</span><span lang="tr">çek ama aslında sahte örtüsünü kaldırıp atabildiğini ileri sürüyordu. Kendisi şu ya da bu insanı değerlendirirken birçok kez yanılmışken, Dick</span><span lang="tr">’</span><span lang="tr">in bu kişiler üzerinde her seferinde doğru yargılara vardığını fark etmişti. Beni bu söylediklerine biraz şaşırmış görünce, Dick</span><span lang="tr">’</span><span lang="tr">in kendisinin mihenk taşı olduğunu -sözlerini aynen tekrarlıyorum-</span><span lang="tr"> </span><span lang="tr">ve düşünebildiğimden de fazla konuda, onun değer yargılarının güve</span><span lang="tr">nirliliğine -bu yargılar yalnızca saf bir iç</span><span lang="tr">g</span><span lang="tr">üdüden de kaynaklansalar- büyük önem verdiğini ekledi.</span></p>
	<p class="block_23"><span lang="tr">S. Şimdi, Lacy, son derece nazik bir zeminde soru sorma yüreklili</span><span lang="tr">ğini göstermem gerek. Şunu sormak istiyorum size: Yolculuğunuz sırasında, herhangi bir vesileyle ya da herhangi bir noktada, Mr. Bartholomew ile uşağı arasındaki bağın, doğal sayılamayacak bir yakınlıktan kaynaklandığını kanıtlar gibi gözüken en ufak bir kaça</span><span lang="tr">mak bakış, en ufak bir gizli jest, en ufak bir işaretleşme dikkatinizi çekti mi hiç?</span></p>
	<p class="block_23" lang="tr">Y. Sözü nereye getirmek istediğinizi bilemiyorum, efendim.</p>
	<p class="block_23"><span lang="tr">S. Sözü, ne kadar az olursa olsun, dünyanın en iğrenç ve en ağza alınmaz günahına dair kanıtlar olduğuna getirmek istiyorum, eski</span><span lang="tr">den Sodom ve Gomore kentlerinde işlenilen bir günaha. Ne yanıt vereceksiniz buna?</span></p>
	<p class="block_23"><span lang="tr">Y. Şaştım kaldım, efendim. Aklımdan böyle bir düşünce hiç </span><span lang="tr">geçmemişti.</span></p>
	<p class="block_23" lang="tr">S. Şimdi geçti işte, öyle değil mi?</p>
	<p class="block_23" lang="tr">Y. Buna inanamıyorum. Böyle bir şeyden en ufak bir kuşku duymadım. Zaten uşağın ilgisinin daha çok hizmetçi kıza yönelik olduğu açıktı.</p>
	<p class="block_23" lang="tr">S. Kuşkuları uzaklaştırmak için uydurulmuş bir hile olamaz mıydı bu?</p>
	<p class="block_23" lang="tr">Y. Hile falan değildi, efendim. Size henüz her şeyi anlatmış değilim.</p>
	<p class="block_23" lang="tr">S. Pekâlâ. Yeniden yolculuğa dönelim. Ertesi geceyi nerede geçirdiniz?</p>
	<p class="block_23"><span lang="tr">Y. Wincanton</span><span lang="tr">’</span><span lang="tr">da geçirdik. Orada dikkat çekecek önemli bir şey olma</span><span lang="tr">dı, en azından benim dikkatimi çeken bir şey olmadı. Ama ertesi gün sabahleyin, atlarımıza binmiş yol alırken, Jones bana Dick</span><span lang="tr">’</span><span lang="tr">in, paylaştıkları yatağı terk ettiğini, o gece hizmetçi kız Louise</span><span lang="tr">’</span><span lang="tr">in kal</span><span lang="tr">dığı bitişik odaya gittiğini ve onu ertesi sabaha kadar da bir daha görmediğini söyledi.</span></p>
	<p class="block_23" lang="tr">S. Peki, ne düşündünüz söyledikleri hakkında?</p>
	<p class="block_23"><span lang="tr">Y. Kızın gerçekten de iddia ettiği gibi biri olduğunu düşündüm ve daha</span><span lang="tr"> </span><span lang="tr">önceki kuşkularım dağıldı. </span></p>
	<p class="block_23"><span lang="tr">S. Yani kimliğini gizlediği bu du</span><span lang="tr">r</span><span lang="tr">umda ne ünlü bir fahişe, ne de bir</span><span lang="tr"> </span><span lang="tr">hanımefendi olamaz mıydı? </span></p>
	<p class="block_23" lang="tr">Y. Aynen öyle.</p>
	<p class="block_23"><span lang="tr">S. Bundan Mr. Bartholomew</span><span lang="tr">’</span><span lang="tr">a hiç söz etmediniz mi?</span></p>
	<p class="block_23"><span lang="tr">Y. Hayır, şunu itiraf edeyim ki bunu kendime saklamanın daha iyi ola</span><span lang="tr">cağını düşündüm çünkü yolculuğumuz neredeyse bitmiş sayılırdı.</span></p>
	<p class="block_23"><span lang="tr">S. Demin, Batı</span><span lang="tr">’</span><span lang="tr">ya doğru gittikçe, Mr. Bartholomew</span><span lang="tr">’</span><span lang="tr">ın daha da suskunlaştığını söylediniz, öyle değil mi?</span></p>
	<p class="block_23"><span lang="tr">Y. Evet, öyle. Yolculuğumuz sırasında gitgide daha az konuşmakla kalmadık, Mr. Bartholomew</span><span lang="tr">’</span><span lang="tr">ın kafasında sanki tek bir düşünce var</span><span lang="tr">mış gibi, birlikte akşam yemeğine oturduğumuz vakit de hep ben konuşmak zorunda kaldım ve sonunda benim de söyleyeceklerim tükendi. Mr. Bartholomew</span><span lang="tr">’</span><span lang="tr">ın zihninde bir çeşit yeni bir kuşku ya da melankoli olabileceği aklımdan geçti. Bunu benden gizlemek için biraz çaba harcadı ama ben yine de böyle bir izlenim edindim.</span></p>
	<p class="block_23" lang="tr">S. Girişimi konusunda kuşkular mı?</p>
	<p class="block_23" lang="tr">Y. O zaman ben de böyle düşündüm.</p>
	<p class="block_23" lang="tr">S. Peki, ona güven vermeye çalışmadınız mı?</p>
	<p class="block_23"><span lang="tr">Y. Dersimi çok iyi almıştım ben, Mr. Ayscough. Sanırım Mr. Bartholomew</span><span lang="tr">’</span><span lang="tr">ı siz benden çok daha iyi tanıyorsunuz. Onu aklına taktığı düşüncelerden döndürmek hiç de kolay değil. Eğer insan böyle bir şey yapmaya kalkışırsa, en masum sempati ya da ilgi bile bir küstahlık gibi görünebilir.</span></p>
	<p class="block_23"><span lang="tr">S. Peki, ne siz ne de Jones bu konuda daha fazla bir şey öğrenemediniz mi? Taunton</span><span lang="tr">’</span><span lang="tr">da başka hiçbir şey olmadı mı?</span></p>
	<p class="block_23"><span lang="tr">Y. Daha önce de söylediğim gibi, tek bir odayı paylaşmak zorunda kalışımız dışında olmadı, efendim. İşte o zaman Mr. Bartholomew benden kendisini bağışlamamı rica etti, yemekten sonra kâğıtlarını yeniden okumak istiyordu. Ben dinlenmek için odama çekildiğimde -böyle yolculuklara alışık değilimdir- o hâlâ okumasını sürdürüyor</span><span lang="tr">du.</span></p>
	<p class="block_23"><span lang="tr">S. Taunton</span><span lang="tr">’</span><span lang="tr">dan sonra birlikte yaptığınız yolculuk son yolculuğumuz</span><span lang="tr"> </span><span lang="tr">mu oldu?</span></p>
	<p class="block_23" lang="tr">Y. Evet, efendim.</p>
	<p class="block_23" lang="tr">S. Peki o gün ilginç hiçbir şey olmadı mı?</p>
	<p class="block_23"><span lang="tr">Y. Bütün hatırlayabildi</span><span lang="tr">ği</span><span lang="tr">m </span><span lang="tr">yolculuğun</span><span lang="tr"> sonlarına doğru iki vesileyle Mr. Bartholomew</span><span lang="tr">’</span><span lang="tr">ın atını Dick ve hizmetçi kızın yanında sürmesi oldu, sanki onlarla daha sonra olup bitecekler konusunda görüş alışverişi yapmak ister gibiydi.</span></p>
	<p class="block_23" lang="tr">S. Bu daha önce hiç olmamış mıydı?</p>
	<p class="block_23"><span lang="tr">Y. Hayır, efendim. Her iki durumda da birlikte bir tepeye doğru at sürdüler. Dick</span><span lang="tr">’</span><span lang="tr">in uzaklardaki bir tepeyi ya da bir yeri göstermek istercesine elini uzattığını gördüm.</span></p>
	<p class="block_23" lang="tr">S. Mr. Bartholomew size bu konuda hiçbir söz etmedi mi?</p>
	<p class="block_23"><span lang="tr">Y. Etti, efendim. Bana Dick ile kendisinin en rahat yol güzergâhını bulmaya çalıştıklarını söyledi. Ben de ona yolumuzun sonuna yaklaşıp yaklaşmadığımızı sordum. B</span><span lang="tr">una şöyle yanıt verdi: Sonunda </span><span lang="tr">sözünü ettiğim eşiğe gelmiş bulunuyoruz, Lacy, sonra da, değerli hizmetleri</span><span lang="tr">niz son bulmak üzere, de</span><span lang="tr">di. İşte onların durup da uzaklara baktıklarını görünce, Jones</span><span lang="tr">’</span><span lang="tr">la ben kuşkulanmaya başlamıştık bile.</span></p>
	<p class="block_23" lang="tr">S. Mr. Bartholomew ile uşağının daha altı hafta önce geldikleri yerlere yakın değil miydiniz? Sonra hizmetçi kız da buralarda yaşamış değil miydi? Yollarını neden aramaları gereksindi ki?</p>
	<p class="block_23"><span lang="tr">Y. Biz de hayret ettik buna, efendim. Ama planlarını ve niyetlerini bil</span><span lang="tr">mediğimizden, en gizli yolu aradıklarını düşündük çünkü tehlikenin en yüksek olduğu yöreye doğru yaklaşıyorlardı.</span></p>
	<p class="block_23" lang="tr">S. Peki, bu sizin için ertesi günkü ayrılışın ilk göstergesi mi oldu?</p>
	<p class="block_23" lang="tr">Y. Evet, efendim. Zaten, Bideford oradan sadece bir günlük mesafede olduğundan, yolculuğun sonunun yaklaştığı belliydi. Bu yüzden şaşırdığımı söyleyemem.</p>
	<p class="block_23"><span lang="tr">S. Şimdi de Black Hart Hanı</span><span lang="tr">’</span><span lang="tr">nda olan biten her şeyi bilmek istiyorum.</span></p>
	<p class="block_23"><span lang="tr">Y. Akşam yemeğine kadar, her şey önceki gibi oldu, efendim. Bir tek ilk kez olarak benden en iyi odayı kendisine bırakmamı rica etmesi dışında. Oysa bundan önce, aramızdaki anlaşma gereğince, en iyi odayı hep ben alıyordum. O gece gözünü uyku tutacağından kuş</span><span lang="tr">kuluydu, bunun için içinde bir aşağı bir yukarı dolaşabileceği bir oda tutmayı arzuluyordu. Öteki oda küçüktü.</span></p>
	<p class="block_23" lang="tr">S. Bu isteğinin başka bir nedeni olabileceğini düşünmediniz mi?</p>
	<p class="block_23" lang="tr">Y. Onun aldığı oda meydana bakıyordu oysa benim yattığım bahçeyi ve arka tarafları görüyordu. Daha büyük olması dışında başka bir avantajını görmedim.</p>
	<p class="block_23" lang="tr">S. Devam edin. Yemekten sonra neler konuştunuz?</p>
	<p class="block_23"><span lang="tr">Y. Kendisine katlandığım için ilkin bana teşekkür etti; kendisine ve </span><i lang="tr" class="calibre1">vacua</i><sup class="text_2" lang="tr"><sup class="noteref" id="back_note_38"><a href="index_split_083.html#note_38" title="38" class="calibre4">38</a></sup></sup><span lang="tr"> dediği şeylerine, suskunluklarına katlanmıştım. Benim gibi biri için çok sıkıcı bir yol arkadaşı olmuş olmaktan korktuğunu söyledi. Bununla birlikte rolümü çok iyi oynamıştım, bunun için bana minnettardı. Bu sözüne, her şeyin nasıl biteceğini eğer önce</span><span lang="tr">den bilseydim, rolümü daha da iyi oynardım diye yanıt verdim. Bir kez daha birtakım anlaşılmaz imalarda bulundu, bundan girişiminin başarısından hiç de emin olmadığı anlamını çıkardım. Bir kez daha başarısızlığa uğrasa bile onu yeniden başlamaktan hiçbir şeyin alıkoymayacağını söyleyerek ona güven vermeye çalıştım. Buna, insan Rubicon</span><span lang="tr">’</span><span lang="tr">u iki kez geçemez, diye yanıt verdi. Bu iş ya şimdi olacaktı ya da hiçbir zaman olmayacaktı. Buna benzer laflar etti. Durumu bu kadar karamsar görmemesi gerektiğini söyledim ona. İşte o sırada kendini kuruntularına öyle kaptırdı ki ürktüm kaldım, Mr. Ayscough. Ona bir tragedyada olduğu gibi, her şeyin önceden belirlenmiş olduğu bir hikâyenin kişisini oynadığını söylediğimde, buna, belki de kendi hikâyesinin Romeo ve Juliet ile hiçbir benzerli</span><span lang="tr">ğinin olmadığı karşılığını verdi ve geleceğin gizlerine erişmiş birinin önünde ne yapmam gerektiğini sordu bana.</span></p>
	<p class="block_23" lang="tr">S. Geleceğin gizlerine mi erişmiş? Nasıl oluyor bu?</p>
	<p class="block_23"><span lang="tr">Y. Bunu söylemedi, efendim. Mesele</span><span lang="tr">yi bir mesel gibi ortaya koydu. </span><span lang="tr">Bu varsayım ürünü kişi, gelecekte olup bitecekleri büyü ya da boş inançların aracılığıyla falan değil de, uzun çalışmaların meyvesi, çok kesin bir bilginin yardımıyla bilen bir kişiydi. Böyle bir bilginin açığa vurulmamasının daha iyi olacağını benim de kendisi gibi kabul etmem gerekmez miydi? Bu ise size gerçek amacımı açıklamak iste</span><span lang="tr">miyorum demenin bir başka şekliydi kuşkusuz. Şunu itiraf edeyim ki bu tavrı hiç de iyi karşılamadım, efendim. Bu tavırda beni aldattığını ve sözünü tutmadığını kabullendiğini açık açık gördüm. Bunu kendi</span><span lang="tr">sine de belirttim. Bunun üzerine bana benim kendi iyiliğim için bazı şeyleri benden gizlediğine inanmamı rica etti ciddi ciddi. Ortada bir cinayet falan olmadığına dair bana ant verdi. Sonra sözlerine bana söylediği şeyin doğru olduğunu ekledi. Bir erkek nasıl sevgilisiyle ya da esin tanrıçasıyla -bu sözcüğü kullandığını hatırlıyorum- buluş</span><span lang="tr">mayı arzularsa, o da aynı ateşlilikle sözünü ettiği kişi ile buluşmayı arzuluyordu ve şu ana kadar onunla buluşmaktan alıkonmuştu.</span></p>
	<p class="block_23" lang="tr">S. Nasıl alıkonmuş?</p>
	<p class="block_23" lang="tr">Y. Bunu söylemedi.</p>
	<p class="block_23" lang="tr">S. Kimdi bu kişi peki?</p>
	<p class="block_23"><span lang="tr">Y. Bu konuda size hiçbir şey söylemem mümkün değil, Mr. Ayscough. Tek bir sözcük etmedi. Ona bunun bir onur meselesi olup olma</span><span lang="tr">dığını sordum. Soruma hüzünlü hüzünlü gülümsedi ve yanında kendisine yardım edecek biri olmadan pekâlâ Hyde Park</span><span lang="tr">’</span><span lang="tr">da da halledilebilecek bir mesele için bu kadar uzaklara gitmesinin gereği olmadığını söyledi. Ne yazık ki yanından ayrılmak zorunda kaldı</span><span lang="tr">ğımda, konuşmamız ancak bu noktaya varmıştı. O yörenin papazı olan Mr. Beckford adında biri...</span></p>
	<p class="block_23" lang="tr">S. Onu tanıyorum, onunla konuştum. O günden önce hiç görmemiş miydiniz onu?</p>
	<p class="block_23" lang="tr">Y. Görmemiştim, efendim.</p>
	<p class="block_23"><span lang="tr">S. O zaman ondan daha fazla söz etmemizin anlamı yok. Papaz gitti</span><span lang="tr">ğinde, yeniden Mr. Bartholomew ile konuşmaya başladınız, değil mi?</span></p>
	<p class="block_23"><span lang="tr">Y. Evet, efendim. Ama Mr. Bartholomew</span><span lang="tr">’</span><span lang="tr">ın ruh hali değişmiş gibiydi. Sanki ben yanında yokken derin derin düşünmüş ve ilk konuşmamız sırasında çok fazla şey söylediğini fark etmişti. Bana karşı nezaket</span><span lang="tr">siz davrandığını söyleyecek değilim. Ancak kuşkularım onu daha sabırsızlaştırmış gibiydi. Yanına yeniden döndüğümde, sandığındaki kâğıtları çıkarıp masanın üzerine yaymıştı. Bunların çoğunun rakamlarla dolu olduğunu gördüm, geometrik ya da astronomik diyebileceğim işaretler vardı üzerlerinde. Bana yapraklardan birini</span><span lang="tr"> </span><span lang="tr">uzattı ve bunların James Stuart</span><span lang="tr">’</span><span lang="tr">a gönderilmek üzere gizli bir dille yazılmış, başkaldırıya kışkırtan yazılar olduğunu düşünüp düşünme</span><span lang="tr">diğimi sordu bana.</span></p>
	<p class="block_23" lang="tr">S. Yani, alaycı bir tavırla mı demek istiyorsunuz?</p>
	<p class="block_23"><span lang="tr">Y. Evet. Yöredeki bir büyücüyle birlikte kara büyü yapmak için geldi</span><span lang="tr">ğini ima eden sözler söyledi; benim korkularımla da alay ediyordu. Derken daha ciddileşti ve yeniden buluşacağı bu kişiden söz etmeye başladı. Zavallı sağır-dilsiz Dick kendi önünde nasıl duruyorsa, o da buluşacağı kişinin önünde, onun bilgeliğine ve güçlerine büyük saygı duyarak öyle duruyormuş. Bu giriştiği şey belki çılgınca bir düş olabilirmiş ama yine de </span><span lang="tr">r</span><span lang="tr">uhunu tehlikeye atmıyormuş. Niyetini anlıyor musunuz, Mr. Ayscough? Sizi temin ederim ki, bilmeceler yaratmak için her şeyi karıştırıp duruyordu. Bana sözde bilgi verir gözüküyordu oysa hiçbir şey söylediği yoktu.</span></p>
	<p class="block_23" lang="tr">S. Bir bilginden, çok kültürlü bir münzeviden mi söz ediyordu acaba?</p>
	<p class="block_23"><span lang="tr">Y. Bir ihtimal, böyle birinden söz ediyordu. Mr. Beckford</span><span lang="tr">’</span><span lang="tr">la konu</span><span lang="tr">şurken bir ara ona yörede böyle beğeni sahibi ve kültürlü kişilerin bulunup bulunmadığını sormuştum ve o da bana böyle tek bir kişi</span><span lang="tr">nin bile bulunmadığını, tam bir çölde yaşadığını söylemişti. Aynen bu sözcükleri kullanmıştı.</span></p>
	<p class="block_23" lang="tr">S. Peki Mr. Bartholomew size buluşmak istediği bu kişinin ne kadar uzakta yaşadığını falan da söylemedi mi?</p>
	<p class="block_23"><span lang="tr">Y. Hayır, efendim. Ondan Bideford</span><span lang="tr">’</span><span lang="tr">a bir günlük yol kalmışken ayrıl</span><span lang="tr">dım; buradan bir şeyler çıkabilir belki.</span></p>
	<p class="block_23"><span lang="tr">S. Bununla bu kişinin o yörelere yakın yaşadığını ima ediyorsunuz, öyle değil mi? Bu kişi, Mr. Bartholomew</span><span lang="tr">’</span><span lang="tr">ın kendisiyle buluşmak iste</span><span lang="tr">diğini biliyor ve bundan kaçınıyor ya da bu buluşmaya karşı kayıt</span><span lang="tr">sız; şayet arzulamadığı bir ziyaretçinin gelmekte olduğu haberini alırsa kaçacak ve bunun için de yola casuslar yerleştirmiş... Bu yüz</span><span lang="tr">den sizin de katıldığınız bu dolambaçlı ve hileli oyun ortaya çıkmış. Bütün bunların açıklaması, bu mu, Lacy? Ben buna inanmıyorum. Mirasçı </span><span lang="tr">hikâyesine</span><span lang="tr"> inanırım da buna inanmam. Peki, gerçekte olabi</span><span lang="tr">lecek ama düzmece bir </span><span lang="tr">hikâyeyi</span><span lang="tr"> böyle hiç kimsenin inanmayacağı bir </span><span lang="tr">hikâyeyle</span><span lang="tr"> ne diye bozduğunu hiç kendinize sordunuz mu Lacy?</span></p>
	<p class="block_23"><span lang="tr">Y. Sordum tabii, efendim. Yolculuğumuzun bu son aşamasında beni böyle aldatması için hiçbir neden göremiyordum. </span><span lang="tr">Şimdi</span><span lang="tr"> size, daha sonraları keşfettiğim nedeni söylersem, korkarım beni bir budala sanırsınız.</span></p>
	<p class="block_23"><span lang="tr">S. Bunun hiçbir önemi yok, Lacy. Söylerseniz, hiç olmazsa </span><span lang="tr">sizi</span><span lang="tr"> şimdi dürüst bir budala olarak görürüm.</span></p>
	<p class="block_23"><span lang="tr">Y. Bu neden şu efendim: Az önce sözünü ettiğiniz şeyden daha öteye gitmese de Mr. Bartholomew</span><span lang="tr">’</span><span lang="tr">ın bir ölçüde saygısını kazanmakla övünüyorum. Geriye baktığımda, bana başlangıçta inandırdığından daha ciddi ve daha büyük bir amacın ardında koştuğunu ima etme arzusunda olduğunu anlıyorum. Bana, o zamana kadar oynadığımız rollerin ötesine giden bir şeyin ardında olduğunu anlatmak istiyordu Mr. Bartholomew. Sizi aldattım ama bu, hakkında daha fazla bir şey söyleyemeyeceğim büyük ve değerli bir dava içindi, demenin bir başka şekliydi.</span></p>
	<p class="block_23" lang="tr">S. Kâğıtların üzerindeki yazılı şeyler konusunda daha fazla ayrıntıya giremez misiniz?</p>
	<p class="block_23"><span lang="tr">Y. Bu bilimler konusunda çok az şey biliyorum, efendim. Bana uzattığı kâğıdın üzerinde, sütunlar halinde yerleştirilmiş bir sürü rakam vardı. Kâğıdın şurasında burasında, sanki hatalar bulunmuşçasına, rakamların üzeri karalanmıştı. Masanın üzerinde duran bir başka kâğıdın ortasında geometrik bir şekil vardı, merkezinden geçen çizgilerle kesilmiş bir çemberdi bu, çizgilerin ucunda </span><span lang="tr">kısaltılarak yazılmış birtakım Yunanca sözcükler vardı. Yanılmıyorsam, bu tıpkı astrologların tahminleri için yaptıkları şu gök haritalarını andırıyor</span><span lang="tr">du. Daha yakından başka bir şey göremedim ne yazık ki.</span></p>
	<p class="block_23" lang="tr">S. Mr. Bartholomew böyle şeylerden söz etti mi hiç, yani astrolojiden, ona duyduğu inanç ya da ilgiden demek istiyorum?</p>
	<p class="block_23" lang="tr">Y. Hayatının meridyenini aramasıyla ilgili olarak tapınağın yanında ettiği söz dışında başka bir şey söylemedi, efendim.</p>
	<p class="block_23" lang="tr">S. Özet olarak size, karanlık bir biçimde olsa da, onu buraya kadar getirmiş olan şeyin başlangıçta inandırdığı şey olmadığını ima etti, öyle mi?</p>
	<p class="block_23" lang="tr">Y. Evet, bundan eminim.</p>
	<p class="block_23"><span lang="tr">S. Peki, bu konuşmadan ve bundan önceki konuşmalardan, onun ger</span><span lang="tr">çek amacının gelecek zamanın sırlarına erişmek konusunda yaptığı imalar olduğunu mu çıkarıyorsunuz?</span></p>
	<p class="block_23"><span lang="tr">Y. Efendim, bu güne kadar hâlâ ne çıkaracağımı bilmiyorum. Kimi zamanlar bana ima etmiş olduğu şeylerin doğru olduğunu kabul etmem gerektiğini düşünüyorum</span><span lang="tr">;</span><span lang="tr"> kimi zamanlar ise bütün bunların karanlık bir bilmeceden başka bir şey olmadığını, benimle oyun oynadığını ve bana bu şeylerden </span><span lang="tr">sırf kafamı daha da karıştırmak </span><span lang="tr">için söz ettiğini ama dediğim gibi, beni aldatmak zorunda kaldığını, aslında bunu üzülerek yaptığını düşünüyorum.</span></p>
	<p class="block_23" lang="tr">S. O gece aranızda başka bir konuşma geçmedi mi?</p>
	<p class="block_23"><span lang="tr">Y. Yalnızca tek bir konu üzerinde geçti, Mr. Ayscough. Çünkü burada daha önce iddia ettiğinden tamamen farklı bir iş için bulunduğu</span><span lang="tr">nu kabul edince, kendimi yeni bir bilmecenin içinde buluverdim: Hizmetçi kızı yanımızda niye getirmiştik? Şunu itiraf edeyim ki, bana o ana kadar bu kadar az güvenilmiş olmasına gücenmiştim, efendim; bu yüzden ona Jones</span><span lang="tr">’</span><span lang="tr">un kız hakkında düşündüğü şeyi söyledim.</span></p>
	<p class="block_23" lang="tr">S. Ne yanıt verdi buna?</p>
	<p class="block_23"><span lang="tr">Y. Bana bu konuda kendimin ne düşündüğümü sordu; ben de ilk tepki</span><span lang="tr">min, bana söylenenlere inanmamak olduğu yanıtını verdim. Ancak uşağın kızın yatağına girdiğinden de kuşkulandığımızı ekledim söz</span><span lang="tr">lerime. Buna verdiği karşılık, zaten karışık olan kafamı daha da allak bullak etti, efendim. Bir insanın karısıyla yatmaya hakkı yok mudur Lacy? </span><span lang="tr">dedi</span><span lang="tr"> bana.</span></p>
	<p class="block_23" lang="tr">S. Sizin yanıtınız ne oldu?</p>
	<p class="block_23"><span lang="tr">Y. Sustum kaldım, efendim. Aldığım yanıt karşılık veremeyecek kadar afallatmıştı beni. Jones ile bu konuda çok tahminler yürütmüştük ama bunu hiç geçirmemiştik </span><span lang="tr">aklımızdan.</span></p>
	<p class="block_23" lang="tr">S. Peki, evli olduklarını niye gizlesinlerdi ki?</p>
	<p class="block_23"><span lang="tr">Y. Bunu kafam bir türlü almıyor, efendim. Onun gibi sevimli ve konuş</span><span lang="tr">masını bilen genç bir kadının kaderini Dick gibi, geleceği olmayan, kusurlu bir yaratığa bağlamak istemesini de doğrusu anlamıyorum.</span></p>
	<p class="block_23" lang="tr">S. O akşam yaptığınız son konuşma mı oldu bu?</p>
	<p class="block_23" lang="tr">Y. Daha sonra bana duyduğu saygıyı dile getirdi.</p>
	<p class="block_23" lang="tr">S. Peki anlaşmaya vardığınız hizmetin bedeli, bunu nasıl hallettiniz?</p>
	<p class="block_23" lang="tr">Y. Az daha unutuyordum. Bu işin ertesi sabah halledileceğini söyledi. Ve gerçekten de halledildi. Anlaştığımız gibi bana borç senedini verdi ve aynı zamanda atı ister tutmamı, ister satmamı söyledi bana. Onun adına cömertçe bir davranış olarak yorumladım bunu.</p>
	<p class="block_23" lang="tr">S. Peki sattınız mı atı?</p>
	<p class="block_23"><span lang="tr">Y. Evet, Exeter</span><span lang="tr">’</span><span lang="tr">a vardığımda sattım.</span></p>
	<p class="block_23"><span lang="tr">S. Şimdi Jones</span><span lang="tr">’</span><span lang="tr">a ve onun ansızın çekip gidişine gelelim.</span></p>
	<p class="block_23" lang="tr">Y. Ben bu işe hiç karışmadım, Mr. Ayscough. Bana bu konuda en ufak bir uyarıda bulunmadı Jones.</p>
	<p class="block_23"><span lang="tr">S. Black Hart</span><span lang="tr">’</span><span lang="tr">a varışınızdan sonra, onunla konuştunuz mu?</span></p>
	<p class="block_23" lang="tr">Y. Havadan sudan şeyler üzerinde ettiğimiz bir iki lakırdı dışında konuşmadık.</p>
	<p class="block_23" lang="tr">S. Görevinizin sona ermek üzere olduğundan söz ettiniz mi ona?</p>
	<p class="block_23"><span lang="tr">Y. Evet, tabii. Black Hart</span><span lang="tr">’</span><span lang="tr">a varmazdan önce, söylediğim gibi, böyle olacağını tahmin etmiştik. Mr. Bartholomew</span><span lang="tr">’</span><span lang="tr">dan Exeter</span><span lang="tr">’</span><span lang="tr">e doğru iler</span><span lang="tr">lememiz konusunda talimatlarımızı aldıktan sonra ben kendi odama çekildim ve o sırada mutfakta çene çalmakta olan Jones</span><span lang="tr">’</span><span lang="tr">u çağırtıp bu talimatları ona da söyledim.</span></p>
	<p class="block_23" lang="tr">S. Şaşırmış göründü mü?</p>
	<p class="block_23"><span lang="tr">Y. Hiç görünmedi, efendim. Bu işi bitirmiş olmaktan memnunluk duy</span><span lang="tr">duğunu söyledi. </span></p>
	<p class="block_23" lang="tr">S. Meseleyi daha fazla tartışmadınız mı peki?</p>
	<p class="block_23"><span lang="tr">Y. Şey, efendim, içkiyi biraz fazla kaçırdığından aslında buna çok niyetliydi. Ancak ben yatıp uyumak istiyordum bu yüzden tartış</span><span lang="tr">maktan alıkoydum onu. Daha sonra olup bitenler üzerinde kafa yormak için çok vaktimiz olacağını söylediğimi sanıyorum.</span></p>
	<p class="block_23" lang="tr">S. Çekip gittiğini ne zaman fark ettiniz?</p>
	<p class="block_23" lang="tr">Y. Ertesi sabah uyanana kadar, fark etmedim, giyinirken kapının yanındaki döşemenin üzerinde, sanki alttan itilmiş gibi, bir notun durduğu dikkatimi çekti. Bu notu getirdim size. Korkarım çok kötü yazılmış.</p>
	<p class="block_23" lang="tr">S. Okuyun notu, lütfen.</p>
	<p class="block_23"><span lang="tr">Y. Değerli Mr. Lacy, umarım elinizdeki kâğıdı okuyup bitirdiğinizde -bunu geçmişte gösterdiğiniz iyiliğe dayanarak söylüyorum- çekip gitmiş olmamı çok kötü karşılamayacaksınız. Aslında böyle davran</span><span lang="tr">mazdım ama iyi biliyorsunuz ki, doğduğum yer olan Galler</span><span lang="tr">’</span><span lang="tr">de yaşlı bir annem ve ayrıca yedi yıldır görmediğim bir erkek kardeşimle bir kız kardeşim var. Buralara kadar gelirken anneme karşı oğulluk göre</span><span lang="tr">vimi ihmal ettiğim hep aklımdaydı. Oralara bu kadar yakın olunca, hancımıza Galler</span><span lang="tr">’</span><span lang="tr">e yapılan gemi seferlerini sordum ve o da bana her hafta Bideford ve Barstaple</span><span lang="tr">’</span><span lang="tr">a kömür taşıyan gemiler olduğunu söyle</span><span lang="tr">di ve size bu pusulayı yazdığım o gün, suların yükselmesiyle birlikte kalkacak olan bir gemi bulunduğunu -Barstaple</span><span lang="tr">’</span><span lang="tr">dan demek istiyo</span><span lang="tr">rum- bildirdi. Şimdi, bu gemiye binmem gerekiyor. Ama şundan içi</span><span lang="tr">niz rahat olsun ki bana soranlara Bideford</span><span lang="tr">’</span><span lang="tr">a sizin gelişinizi önceden haber vermek için gittiğimi söyleyeceğim. İstediğinizde alabilesiniz diye de atı, Barstaple rıhtımındaki bir han olan Crown Inn</span><span lang="tr">’</span><span lang="tr">in ahırın</span><span lang="tr">da bırakacağım. Fitilli tüfeği ise yatağın altında bırakıyorum çünkü hiçbir şey çalmaya niyetim yok. Şuna inanın ki bayım, böyle ansızın çekip gitmemin nedeni, hasta olduğunu öğrendiğim ve kendisine saygı duyduğum annem. Kırk millik gemi yolculuğunu saymazsanız</span><span lang="tr"> </span><span lang="tr">ona bu kadar yakın olunca ve yolculuğumuz da bitmişken, bu fırsat</span><span lang="tr">tan yararlanayım dedim kendime. Lütfen Mr. Bartholomew</span><span lang="tr">’</span><span lang="tr">a ağzımı bir... -bu kelimeyi okuyamıyorum, efendim- ...sımsıkı tutacağımı söyleyin. Ayrıca sizden bütün kalbimle ne onun ne de sizin, görevi</span><span lang="tr">mi aksatmadığımı -bir tek bugün dışında- düşünmenizi rica ediyo</span><span lang="tr">r</span><span lang="tr">um. Hizmetkârınız ve dostunuz kulunuzu bağışlamak inceliğinde bulunursanız, Londra</span><span lang="tr">’</span><span lang="tr">ya dönüşümde -ki bunun uzun olmayacağını umuyo</span><span lang="tr">ru</span><span lang="tr">m- sizden bana düşen payı da bir kenara saklamanızı rica edeceğim. Evet, şimdi, bir kez daha samimiyetle sizden bağış diliyor ve vakit azaldığından yazdıklarıma son veriyorum.</span><span lang="tr">”</span><span lang="tr"> Hepsi bu, Mr. Ayscough.</span></p>
	<p class="block_23" lang="tr">S. Adını koymuş muydu pusulaya?</p>
	<p class="block_23" lang="tr">Y. Adının ilk harflerini koymuştu.</p>
	<p class="block_23" lang="tr">S. Size bu tur bir şey yapacağından hiç kuşkulanmamış mıydınız ya da böyle bir şeyi sezmemiş miydiniz?</p>
	<p class="block_23"><span lang="tr">Y. Zerre kadar sezmemiştim, efendim. Aklım biraz daha başım</span><span lang="tr">da olsaydı belki biraz olsun kuşku duyardım. İtiraf edeyim ki Taunton</span><span lang="tr">’</span><span lang="tr">da kuşkulanmamı gerektiren bir durum ortaya çıktı. Jones bana geldi ve bana parasını son ku</span><span lang="tr">r</span><span lang="tr">uşuna kadar Londra</span><span lang="tr">’</span><span lang="tr">daki bir borç işini halletmek için harcadığını, bu yüzden beş parasız kaldığını söyledi ve sonra da benden daha sonraki alacaklarından düşülmek üzere bir avans istedi. Ben de bu avansı tuttum verdim ve bunu bu amaçlar için kullandığım bir deftere kaydettim.</span></p>
	<p class="block_23" lang="tr">S. Ne kadardı bu avans?</p>
	<p class="block_23"><span lang="tr">Y. Bir </span><i lang="tr" class="calibre1">gine</i><span lang="tr">.</span></p>
	<p class="block_23" lang="tr">S. Bu kadar paraya ihtiyaç duyması şaşırtmadı mı sizi?</p>
	<p class="block_23" lang="tr">Y. Onu çok iyi tanıyorum, efendim. İsteklerini atıp tutmalarıyla kabul ettiremeyince, yalan dolanla kabul ettirmeye çalışır o.</p>
	<p class="block_23" lang="tr">S. Söyleyin, Mr. Lacy, bu mektupta anlattıklarına inandınız mı siz?</p>
	<p class="block_23"><span lang="tr">Y. Bana böylesine ihanet etmesine kızdım, çok kızdım, efendim. Ancak o sırada, söylediklerinin doğru olduğunu düşündüm. Swansea</span><span lang="tr">’</span><span lang="tr">li ya da o yörelerden birinden olduğunu biliyordum ve bir seferinde orada hâlâ yaşamakta olan annesinden söz etmişti.</span></p>
	<p class="block_23" lang="tr">S. Orada bir birahane mi işletiyordu annesi?</p>
	<p class="block_23" lang="tr">Y. Evet, bana da böyle söylediğini sanıyorum.</p>
	<p class="block_23"><span lang="tr">S. O zamanlar diyorsunuz... Niye artık bunların doğru olmadığını</span><span lang="tr"> </span><span lang="tr">düşünüyorsunuz? </span></p>
	<p class="block_23" lang="tr">Y. Çünkü parasının geri kalan kısmını benden istemeye gelmedi. </p>
	<p class="block_23"><span lang="tr">S. Swansea</span><span lang="tr">’</span><span lang="tr">de iş bulmuş olamaz mıydı?</span></p>
	<p class="block_23" lang="tr">Y. Bulsa yazardı. Tanıyorum onu.</p>
	<p class="block_23"><span lang="tr">S. O gün handa Swansea</span><span lang="tr">’</span><span lang="tr">ye gerçekten de bir gemi olduğu hakkında malumat aldınız mı?</span></p>
	<p class="block_23"><span lang="tr">Y. Mr. Bartholomew</span><span lang="tr">’</span><span lang="tr">ın talimatı üzerine araştırmadım, efendim. Çünkü mektubumu okumayı henüz bitirmiştim ki Dick denilen adam gelip beni Mr. Bartholomew</span><span lang="tr">’</span><span lang="tr">ın yanına götürdü. Dick ona söylediğinden, Mr. Bartholomew Jones</span><span lang="tr">’</span><span lang="tr">un çekip gitmiş olduğundan haberdardı. Beri yandan Jones</span><span lang="tr">’</span><span lang="tr">un benim talimatım uyarınca gittiğini sanıyordu. Bu yüzden ona gerçeği açıklamak zorunda kaldım.</span></p>
	<p class="block_23" lang="tr">S. Pusulayı mı gösterdiniz ona?</p>
	<p class="block_23" lang="tr">Y. Derhal.</p>
	<p class="block_23" lang="tr">S. Telaşa düşürdü mü bu onu?</p>
	<p class="block_23"><span lang="tr">Y. Korktuğumdan daha az. Jones</span><span lang="tr">’</span><span lang="tr">u benim tavsiyelerim üzerine kira</span><span lang="tr">lamış olmasına rağmen, düştüğüm güç durum karşısında nazik davrandı. Bana bu mektuba inanıp inanamayacağımız konusunda birkaç soru sordu. Ben de ona size yanıt verdiğim gibi yanıt verdim ve girişiminin başarısı konusunda kaygılanması için hiçbir neden bulunmadığını söyledim çünkü Jones bu konuda benden de az şey biliyordu. Eğer kötü bir niyeti olsaydı, ne bu kadar zaman bekler, ne de böyle bir mektup bırakırdı. </span></p>
	<p class="block_23" lang="tr">S. Jones size Exeter yoluyla dönmenizin şart koşulduğunu biliyor muydu?</p>
	<p class="block_23" lang="tr">Y. Evet. Ona söylemiştim bunu.</p>
	<p class="block_23" lang="tr">S. Bu yeni olaydan sonra ne gibi talimatlar verdi size Mr. Bartholomew?</p>
	<p class="block_23"><span lang="tr">Y. Jones</span><span lang="tr">’</span><span lang="tr">un bizim haberimiz olmadan gittiğini hiçbir şekilde etrafa belli etmemeliydik; tersine, Jones, bizim emirlerimiz uyarınca git</span><span lang="tr">miş olacaktı. Yani birlikte yola çıkacak, sonra her birimiz ayrılıp kendi yoluna gidecekti; önceden kararlaştırdığımız gibi. Şunu itira</span><span lang="tr">f edeyim ki bu kadar vahşi ve b</span><span lang="tr">u kadar az insanın yaşadığı bir yöreyi tek başıma geçme düşüncesine pek sıcak bakmıyordum ama dilimi tutmayı bildim. Yol arkadaşım olacak birinin kaybından kendimi çok sorumlu hissediyordum.</span></p>
	<p class="block_23" lang="tr">S. Bu adamı kendi payına düşen parayı sizden istemekten alıkoyan şeyin ne olabileceğini düşündünüz mü o zamandan beri?</p>
	<p class="block_23" lang="tr">Y. Tabii, düşündüm ama hiçbir yanıt bulamıyorum bunun için. Açıklanabilir bir şey değil.</p>
	<p class="block_23" lang="tr">S. Sizi güç bir durumda bırakmış olmaktan duyduğu suçluluk duygusu olamaz mıydı bu?</p>
	<p class="block_23"><span lang="tr">Y. Hayır. Böyle konularda incelik gösteremeyecek kadar kusurlu bir</span><span lang="tr"> </span><span lang="tr">insan Jones; buna çaba harcayamayacak kadar. </span></p>
	<p class="block_23" lang="tr">S. Evli miydi peki?</p>
	<p class="block_23"><span lang="tr">Y. Bir karısı olduğundan söz etmedi. Onu bir arkadaşı tanır gibi tanımı</span><span lang="tr">yordum, Mr. Ayscough. Kibar görünmeye çabaladığını görüyordum ama bu onu sıradan bir beyefendi yapmaya bile yetmiyordu. Bir iki kez beni evimde görmeye geldi ama adımını evimin eşiğinden öteye atamadı. Aslı aranırsa iyi kötü tanıdığım ve hatta Mr. Bartholomew</span><span lang="tr">’</span><span lang="tr">a tavsiyede bulunabileceğim onun gibi bir düzine adam vardı. Rastlantı eseri öyle oldu ki bir iki gün önce onunla yolda karşılaştım ve işsiz olduğunu da biliyordum.</span></p>
	<p class="block_23"><span lang="tr">S. Pekâlâ. Şimdi sizin Mr. Barholomew</span><span lang="tr">’</span><span lang="tr">dan o sabah ayrılışınıza gele</span><span lang="tr">lim.</span></p>
	<p class="block_23"><span lang="tr">Y. Size ayrıldığımız yerin adını söyleyemeyeceğim. Aşağı yukarı iki mil birlikte gittikten sonra bir darağacının bulunduğu bir yol kavşa</span><span lang="tr">ğına geldik. Mr. Bartholomew durdu ve benim sapacağım yolun bir</span><span lang="tr">kaç mil sonra Barnstaple</span><span lang="tr">’</span><span lang="tr">dan Exeter</span><span lang="tr">’</span><span lang="tr">a uzanan anayolla birleşeceğini bildirdi. Yapmam gereken bu yolu izlemekti ve yolda hiç kuşkusuz birlikte yolculuk edebileceğim kişilere rastlayabilirdim. İstersem geceyi Crediton</span><span lang="tr">’</span><span lang="tr">da geçirebilir ya da dosdoğru Exeter</span><span lang="tr">’</span><span lang="tr">a gidebilirdim.</span></p>
	<p class="block_23" lang="tr">S. Başka bir şey söylemedi mi?</p>
	<p class="block_23"><span lang="tr">Y. Evet, söyledi. Dick bagajımı yük atının üzerinden kaldırıp bindiğim atın üzerine bağlarken bir iki dakika beklememiz gerekiyordu. Haa, az daha unutuyordum Mr. Bartholomew benim Jones</span><span lang="tr">’</span><span lang="tr">un fitilli tüfe</span><span lang="tr">ğini yanımda götürmem için bayağı ısrar etti, gerçi tümüyle çaresiz bir durum dışında bu silahı kullanabileceğimi de pek sanmıyordum ya; neyse ki böyle bir durum da ortaya </span><span lang="tr">çıkmadı. Ayrılışımıza gelin</span><span lang="tr">ce.</span><span lang="tr">.. Mr. Bartholomew ile ben atlarımızdan indik ve birlikte birkaç adım yürüdük. Bana </span><span lang="tr">bir kez daha teşekkür etti ve bende uyandırdığı kuşkular yüzünden kendisini bağışlamamı rica etti. Yolculuğumu içim rahat olarak bitirmemi diliyordu; bence bana tüm gerçeği söy</span><span lang="tr">lemiş olsaydı hiç kuşkusuz kafam daha sakin olurdu.</span></p>
	<p class="block_23"><span lang="tr">S. Yine de ne gittiği yer konusunda ne de karşılaşmayı umduğu esra</span><span lang="tr">rengiz kişi konusunda size başka hiç ayrıntı vermedi, değil mi?</span></p>
	<p class="block_23" lang="tr">Y. Hayır, vermedi, efendim.</p>
	<p class="block_23" lang="tr">S. Kendinden daha emin mi gözüküyordu?</p>
	<p class="block_23"><span lang="tr">Y. Bana kalırsa, artık zarlar atılmış gibi, daha çok olan bitenlere boyun eğmiş gözüküyordu. Hiç olmazsa güneşin gülümsediğine dikka</span><span lang="tr">tini çektim çünkü gün gerçek </span><span lang="tr">bir 1 Mayıs günüydü, gökyüzünde </span><span lang="tr">tek bir bulut bile yoktu. Bu sözüme şöyle yanıt verdi: Evet Lacy, bunun uğurlu bir şey olduğuna kendimi inandırmaya çabalıyorum. O kadar arzu ettiği bu görüşmenin kendisine kısa bir zaman sonra bağışlanacağını umduğumu söylediğimde, başını yalnızca şöyle bir eğdi ve yakında öğreneceğiz bunu, dedi. Bundan başka hiçbir şey söylemedi.</span></p>
	<p class="block_23"><span lang="tr">S. Peki, genç hizmetçi kadın ile uşak... </span><span lang="tr">onlar</span><span lang="tr"> kendilerinden ayrılmanıza şaşırmış gözükmüyorlar mıydı?</span></p>
	<p class="block_23"><span lang="tr">Y. Hiç kuşku yok ki benim rolümün bu noktada sona erdiği onlara daha önceden söylenmişti. Mr. Bartholomew ile ben el sıkıştık, atlarımıza bindik, onlar kendi yollarına ben de kendi yoluma gittim. Size bütün bildiklerimi anlattım, efendim. Sizi hayal kırıklığına uğrattığım için üzgünüm, kuşkusuz daha çok şey öğrenmek isti</span><span lang="tr">yordunuz bu mesele hakkında. Sanırım daha fazlasını bilmediğim konusunda daha önce uyarmıştım sizi.</span></p>
	<p class="block_23"><span lang="tr">S. Dinleyin, size şimdi vakayı hayal ettiğim şekliyle anlatmak istiyo</span><span lang="tr">rum. Varsayalım ki Jones kuşkulandığı şeyin doğrulandığını, yani hizmetçi kızın gerçekte bir hizmetçi değil de bir fahişe olduğunu öğrenmiş olsun. Sonra Jo</span><span lang="tr">n</span><span lang="tr">es onu şiddetle suçlamış, susmak için para istemiş ve bu parayı ya kızdan ya da Mr. Bartholomew</span><span lang="tr">’</span><span lang="tr">dan almış olsun. Yani, Mr. B</span><span lang="tr">’</span><span lang="tr">den ayrıldıktan sonra Jones bildiklerini size anlatmasın diye sizi terk etmesi için onlar tarafından parayla satın alınmış, ortadan kaybolması için kendisine büyük paralar ödenmiş olsun. Söyleyin, bu varsayım gerçeğe çok daha yakın değil mi? Hakkı olan parayı almaya gelmemesinin nedeni bu olamaz mı? Hem sonra parayı orada Devon</span><span lang="tr">’</span><span lang="tr">da daha önceden almış olamaz mı? Hiç kuşkusuz başlangıçta saptanandan çok daha önemli bir paraydı bu, öyle değil mi?</span></p>
	<p class="block_23" lang="tr">Y. Beni böylesine aldatmış olmasına inanamıyorum, efendim.</p>
	<p class="block_23"><span lang="tr">S. Jones</span><span lang="tr">’</span><span lang="tr">un kuşkularının yersiz olmadığını size kesinlikle söyleyebi</span><span lang="tr">lirim, Lacy. Sizin alçakgönüllü hizmetçi ne alçakgönüllü, ne de hizmetçiydi, Claiborne</span><span lang="tr">’</span><span lang="tr">un randevu evinden çıkma bir fahişeydi o.</span></p>
	<p class="block_23" lang="tr">Y. Şaştım kaldım, efendim.</p>
	<p class="block_23"><span lang="tr">S. Siz çok hoşgörülüsünüz, dostum. Jones gibilerini çok iyi tanırım ben. Çıkarları nerede yatıyorsa dürüstlükleri de oradadır onların. Bir ömür boyu duyulan güven böyleleri için birkaç </span><i lang="tr" class="calibre1">gine</i><span lang="tr">’</span><span lang="tr">lik paranın çekiciliğine direnemez.</span></p>
	<p class="block_23" lang="tr">Y. Ama niçin bizimle birlikte böyle bir yaratığı götürmüş olsunlar?</p>
	<p class="block_23"><span lang="tr">S. Bunu hâlâ anlayabilmiş değilim ben de. İnsan Mr. Bartholomew</span><span lang="tr">’</span><span lang="tr">ın </span><span lang="tr">keyfi için diye düşünüyor. Aralarında böyle bir şey olduğunu göste</span><span lang="tr">ren hiçbir işaret görmediğinizi söylüyorsunuz, öyle mi? </span></p>
	<p class="block_23" lang="tr">Y. Hiçbir işaret görmedim, efendim.</p>
	<p class="block_23"><span lang="tr">S. Peki Jones</span><span lang="tr">’</span><span lang="tr">un hizmetçi kız hakkında anlattığı şu şeye, uşağın onun yatağına girdiği konusuna gelince, bu konuda başka hiçbir kanıtınız yok mu?</span></p>
	<p class="block_23"><span lang="tr">Y. Birlikte olduğu zamanlar sergiledikleri halleri tavırları, Mr. Ayscough. Dick</span><span lang="tr">’</span><span lang="tr">in tavırlarından, onu arzuladığı açıkça anlaşılıyor</span><span lang="tr">du, efendim. Kız ise daha ölçülüydü ancak ben yine de aralarında bir yakınlık olduğunu sezdim.</span></p>
	<p class="block_23" lang="tr">S. Onlardan ayrılışınıza dönelim. Dosdoğru Exeter yoluna mı saptınız?</p>
	<p class="block_23"><span lang="tr">Y. Çok geçmeden kendimi bir yük atı kervanıyla birlikte anayolda buldum. Kervanın başında güçlü kuvvetli iki adam vardı. Onlardan ancak Exeter kenti kapılarına vardığımızda ayrıldım. Exeter</span><span lang="tr">’</span><span lang="tr">da din</span><span lang="tr">lenmek için iki gün kaldım ve atımı sattım</span><span lang="tr">;</span><span lang="tr"> sonra da, üçüncü gün, Londra</span><span lang="tr">’</span><span lang="tr">ya giden yolcu arabasına bindim.</span></p>
	<p class="block_23" lang="tr">S. Peki yol arkadaşlarınıza neler dediniz?</p>
	<p class="block_23" lang="tr">Y. Şimdiye kadar yollarına çıkmış olan en huysuz kişi gibi davrandım onlara, sanırım. Hiçbir şey öğrenemediler hakkımda.</p>
	<p class="block_23"><span lang="tr">S. Bayan Lacy</span><span lang="tr">’</span><span lang="tr">ye serüvenlerinizden söz ettiniz mi?</span></p>
	<p class="block_23"><span lang="tr">Y. Ettim, efendim. Sizi temin ederim ki, eşim ağzı sıkılık timsalidir. Mesleğimdeki bütün hanımlar, utanmazca davranışları ve kötü ünüyle, zengin babası Mr. Cibber</span><span lang="tr">’</span><span lang="tr">a bir hayli sıkıntı vermiş olan şu edepsiz Mrs. Charke gibi değildir, Mr. Ayscough. Tersine, o bir kural değil, bir istisnadır. Bayan Lacy</span><span lang="tr">’</span><span lang="tr">i tanıyan hiç kimse onun için hafif meşrepli ya da özel konularda boşboğaz biri olduğunu söyle</span><span lang="tr">yemez.</span></p>
	<p class="block_23" lang="tr">S. Demek onun cinsiyetinde pek nadir bir inciye sahipsiniz, Lacy. Ama ben yine de, eşinize iltifatlarımı takdim ettikten sonra, sizden ona bu çok saygıdeğer vasfını sürdürmesini söylemenizi rica edeceğim.</p>
	<p class="block_23"><span lang="tr">Y. Ona güvenebilirsiniz, Mr. Ayscough. Bu işi bitirdiğimize göre, artık vicdanım son derece rahatladı. Keşke kuruntularım da son bulmuş olsa. Peki, şimdi size, bana söylemiş olduğunuz ve kafamı durmadan işgal eden şu şeyi, Mr. Bartholomew</span><span lang="tr">’</span><span lang="tr">ın uşağının yazgısını sorma cüretinde bulunabilir miyim acaba?</span></p>
	<p class="block_23"><span lang="tr">S. Onu son kez görmüş olduğunuz yerden üç mil ötede asılı olarak bulundu, Lacy. Ya kendi eliyle -ilk bakışta öyle görünüyor- ya da bunun bir intihar olduğuna inandırmak isteyen bir alçağın cinaye</span><span lang="tr">tiyle. Hangisi olduğuna karar vermek şimdilik olanaksız gözüküyor.</span></p>
	<p class="block_23" lang="tr">Y. Peki efendisinden hiç haber yok mu?</p>
	<p class="block_23" lang="tr">S. Hiç yok, keza fahişeden de yok. Exeter yolundan gittiğiniz için kendinizi talihli sayabilirsiniz.</p>
	<p class="block_23"><span lang="tr">Y. Talihli olduğumu şimdi öğrendim, efendim. Bilsem bu işe hiç karış</span><span lang="tr">mak istemezdim.</span></p>
	<p class="block_23"><span lang="tr">S. Şuna hiç kuşku yok ki Mr. Bartholomew daha sonra kendisine yar</span><span lang="tr">dım edecek başka birini bulmuştur. Siz bu işte küçük bir rol oyna</span><span lang="tr">dınız, Lacy. Uşağını kapınıza göndermeden çok önce, böylesi bir şeyleri planlıyormuş kafasında.</span></p>
	<p class="block_23" lang="tr">Y. İtaatsizliği mi yani?</p>
	<p class="block_23"><span lang="tr">S. Üstün yetenekler göstermiş ve özel yaşamında olduğu kadar kamu</span><span lang="tr">sal alanda da kendisinden çok şeyler bekleyen genç bir adamın, ortaya koymaya tenezzül etmediği birtakım ilkeler adına, Yüce Tanrı</span><span lang="tr">’</span><span lang="tr">nın kendisi için seçtiği şeylere sırt çevirmesine ne dersiniz? Ailesinin ve dostlarının umutlarına, kendisine verdikleri makul tav</span><span lang="tr">siyelere hiç kulak asmamasını nasıl değerlendirirsiniz? Bu yalnızca bir itaatsizlik değil, Lacy. Benim doğduğum yörede insanların büyü</span><span lang="tr">düğünde aklı bir karış havada bir adam olup çıkmış bir çocuk için söyledikleri bir atasözü vardır. Bu çocuğun beşiğini şeytan sallamış derler. Bu sözle çocuğun kınanması gereken biri olduğunu söyle</span><span lang="tr">mekten çok, doğanın bir talihsizliğinin bir kurbanı olduğunu ima etmek isterler. Görünen o ki, oldukça mutlu yazgısından memnun olmak dışında Mr. Bartholomew</span><span lang="tr">’</span><span lang="tr">a her şey verildi. Tanıdığınız kişi sıradan bir beyefendinin biraz budala oğlu değil; bunu tahmin etmiş olduğunuzdan kuşkum yok. Ama şimdi bunları bırakalım, gene çok konuşmaya </span><span lang="tr">başlıyorum</span><span lang="tr"> galiba. Lacy, yaptığınız tanıklıktan ötürü size teşekkür ediyorum ve konuşmamızın başlangıcındakinden daha iyi bir durumda ayrılmamızdan memnunluk duyuyorum. Şunu kabul etmeniz gerekir ki sizin gibi benim de rolümü iyi oynamam gereki</span><span lang="tr">yor, sizinkinden bambaşka bir amaçla olsa da.</span></p>
	<p class="block_34"><span lang="tr">J</span><i lang="tr" class="calibre1">urat die anno</i><i lang="tr" class="calibre1">q</i><i lang="tr" class="calibre1">ue praedicto coram me</i><sup class="text_2" lang="tr"><sup class="noteref" id="back_note_39"><a href="index_split_084.html#note_39" title="39" class="calibre4">39</a></sup></sup></p>
	<p class="block_34" lang="tr">H. A.</p>
	<p class="block_14"> </p>
	</body></html>
