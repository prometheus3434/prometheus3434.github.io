<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_22" id="calibre_pb_36"> </p>
	<p class="block_11"><span lang="tr">A</span><span lang="tr">DIM Rebecca Lee, kızlık soyadım Hocknell, Amos ve Martha Hocknell</span><span lang="tr">’</span><span lang="tr">in büyük kızıyım, Bristol şehrinde 1712 yılının 5 Ocak günü doğdum. Manchester Toad Lane</span><span lang="tr">’</span><span lang="tr">de demircilik yapan John Lee ile evliyim. Bu yılın mayıs ayına kadar Londra</span><span lang="tr">’</span><span lang="tr">da hayatımı fahişelikle kazanıyor ve Fanny adıyla tanınıyordum. Altı aylık gebeyim.</span></p>
	<p class="block_14"> </p>
	<p class="block_28" lang="tr">S. Karşıma niçin çıktığınızı biliyor musunuz? </p>
	<p class="block_28" lang="tr">Y. Evet, efendim.</p>
	<p class="block_28"><span lang="tr">S. Peki geçen mayıs ayında soylu bir beyefendinin ortadan kayboluşu üzerine </span><span lang="tr">soruşturma</span><span lang="tr"> yaptığımı?</span></p>
	<p class="block_28" lang="tr">Y. Evet.</p>
	<p class="block_28"><span lang="tr">S. O zaman ilkin şunu sorayım: Mayıs ayını</span><span lang="tr">n</span><span lang="tr"> ilk gününden beri söz konusu Beyefendi</span><span lang="tr">’</span><span lang="tr">yi gördünüz</span><span lang="tr">, on</span><span lang="tr">dan haber aldınız ya da onunla şu ya da bu şekilde </span><span lang="tr">bir</span><span lang="tr"> temas kurdunuz mu?</span></p>
	<p class="block_28" lang="tr">Y. Hayır.</p>
	<p class="block_28" lang="tr">S. Onun büyük ihtimalle artık hayatta olmadığına dair herhangi bir bilginiz var mı?</p>
	<p class="block_28" lang="tr">Y. Hiç yok.</p>
	<p class="block_28"><span lang="tr">S. Peki size sorduğum şey Beyefendi</span><span lang="tr">’</span><span lang="tr">nin uşağı Dick için de geçerli mi? Onun da akıbetine dair hiçbir bilginiz yok mu?</span></p>
	<p class="block_28" lang="tr">Y. Hiç yok.</p>
	<p class="block_28" lang="tr">S. Ant içtiğinizi unutmayın. </p>
	<p class="block_28" lang="tr">Y. Unutmadım.</p>
	<p class="block_28"><span lang="tr">S. Şimdi, yeni erdem kazanmış Sayın Bayan Lee, bir zamanlar ne olduğunuza gelmeden önce şu anda ne olduğunuzu ortaya çıkara</span><span lang="tr">cağım. Sözlerinizde giydiğiniz elbiseniz kadar açık ve yalın olacak</span><span lang="tr">sınız. Eğer din üzerine saçma sapan lakırdılar etmeye başlarsanız, biliniz ki şişmiş bu koca karnınız da sizi kurtaramaz. Yeterince anlaşıldı mı?</span></p>
	<p class="block_28" lang="tr">Y. İsa tanığımdır.</p>
	<p class="block_28"><span lang="tr">S. Pekâlâ. Size şunu da öğütlerim ki, Jones</span><span lang="tr">’</span><span lang="tr">un sizinle ilgili tanıklığının da önümde olduğunu aklınızda tutun ve eski hanımınızın ve </span><span lang="tr">daha</span><span lang="tr"> başka birçoklarının da. Şimdi şunu söyleyin, bakalım. Geçen mayıs ayında Bristol</span><span lang="tr">’</span><span lang="tr">den buraya tam olarak hangi tarihte geldiniz?</span></p>
	<p class="block_28" lang="tr">Y. Ayın on ikisinde.</p>
	<p class="block_28" lang="tr">S. Anne ve babanızı buldunuz mu?</p>
	<p class="block_28" lang="tr">Y. Evet.</p>
	<p class="block_28" lang="tr">S. Günahlarınızı bağışladılar mı? </p>
	<p class="block_28"><span lang="tr">Y. Tanrı</span><span lang="tr">’</span><span lang="tr">ya şükürler olsun.</span></p>
	<p class="block_28" lang="tr">S. Onlardan ayrıldığınızdan beri ne yaptığınızı söylediniz mi onlara?</p>
	<p class="block_28" lang="tr">Y. Evet.</p>
	<p class="block_28" lang="tr">S. Size horgörüyle bakmadılar mı?</p>
	<p class="block_28" lang="tr">Y. Hayır.</p>
	<p class="block_28" lang="tr">S. Nasıl hayır! Dinlerine sıkı sıkıya bağlı insanlar değil mi onlar? </p>
	<p class="block_28" lang="tr">Y. Gerçekte çok bağlıdırlar, bu yüzden de beni bağışladılar. </p>
	<p class="block_28"><span lang="tr">S. Sizi hiç </span><span lang="tr">anlayamıyorum</span><span lang="tr">, kadın.</span></p>
	<p class="block_28" lang="tr">Y. İçtenlikle nedamet getirenlere horgörüyle bakmaz onlar.</p>
	<p class="block_28" lang="tr">S. Peki daha önce bunu yapıp sizi kapı dışarı etmemişler miydi?</p>
	<p class="block_28"><span lang="tr">Y. Çünkü o zaman kötüydüm ve gerçekten nedamet getirmemiştim.</span><span lang="tr"> </span><span lang="tr">Ne olduğumu </span><span lang="tr">görünce</span><span lang="tr">, şimdi haklı olduklarını </span><span lang="tr">anlıyorum</span><span lang="tr">. </span></p>
	<p class="block_28"><span lang="tr">S. Onlara her şeyi anlattığınızı söylüyorsunuz. Buraya gelmeden</span><span lang="tr"> </span><span lang="tr">hemen önce, Devonshire</span><span lang="tr">’</span><span lang="tr">da olup bitenleri mi söylemek istiyorsunuz</span><span lang="tr"> </span><span lang="tr">bununla?</span></p>
	<p class="block_28" lang="tr">Y. Hayır, bunu söylemedim onlara. </p>
	<p class="block_28" lang="tr">S. Niye söylemediniz?</p>
	<p class="block_28"><span lang="tr">Y. Çünkü bu noktada hiç günah işlememiştim ve bütün olanları anlata</span><span lang="tr">rak canlarını sıkmak istemiyordum.</span></p>
	<p class="block_28" lang="tr">S. Bu iğrenç ve din karşıtı suçların başlıca tanığı ve suç ortağısınız ve bu sizi rahatsız etmiyor, öyle mi? Niye cevap vermiyorsunuz?</p>
	<p class="block_28" lang="tr">Y. Çünkü bunlar suç değildi.</p>
	<p class="block_28"><span lang="tr">S. Ama ben bunların suç olduklarını ve sizin de bu suçu işleyen kişilere</span><span lang="tr"> </span><span lang="tr">yardım ettiğinizi söylüyorum. </span></p>
	<p class="block_28" lang="tr">Y. İnkâr ediyorum bunu. </p>
	<p class="block_28" lang="tr">S. Kanıtlanan bir şeyi inkâr edemezsiniz.</p>
	<p class="block_28"><span lang="tr">Y. Haksız yere suçlanırsam, ederim. Senden daha büyük bir yasa koyucu var yeryüzünde. İsa, bir insanın ruhundaki gerçek nedameti ölçmekten aciz mi? İsa</span><span lang="tr">’</span><span lang="tr">da bu güç var bütün dünya yakında bunu öğrenecek.</span></p>
	<p class="block_28" lang="tr">S. Yeter. Dilini tut. Benimle senli benli konuşamazsın. </p>
	<p class="block_28" lang="tr">Y. Bu bizim konuşma tarzımız. Buna uymam gerek. </p>
	<p class="block_28" lang="tr">S. Uyman gereken şeyler vız gelir bana.</p>
	<p class="block_28"><span lang="tr">Y. Saygısızlık etmek istememiştim. Ama hepimiz İsa</span><span lang="tr">’</span><span lang="tr">nın önünde karde</span><span lang="tr">şiz.</span></p>
	<p class="block_28" lang="tr">S. Yeter!</p>
	<p class="block_28"><span lang="tr">Y. Gerçeği söylüyorum. Dünyada olmasa bile, bunda hepimiz eşitiz. Haklarımı ve Tanrı</span><span lang="tr">’</span><span lang="tr">nın sözünü savunduğum için beni suçlamayın.</span></p>
	<p class="block_28"><span lang="tr">S. Hakların ve Tanrı</span><span lang="tr">’</span><span lang="tr">nı</span><span lang="tr">n sözü ha! Darağacına mı yollayalım seni?</span></p>
	<p class="block_28"><span lang="tr">Y. Bunların tek bir şey olduğunu söylüyorum. Bana haksızlık eden İsa</span><span lang="tr">’</span><span lang="tr">ya da haksızlık etmiş olur.</span></p>
	<p class="block_28"><span lang="tr">S. Senin talep edebileceğin hiçbir hakkın yok, sen adı çıkmış bir fahi</span><span lang="tr">şesin. Bu yeni alçakgönüllülük oyunlarına kapılıp aldanmayacağım. Fahişe küstahlığının hâlâ gözlerinin içinde pırıldadığını görüyo</span><span lang="tr">rum.</span></p>
	<p class="block_28"><span lang="tr">Y. Artık fahişe değilim ben. Sen de biliyorsun bunu, hakkımda soruş</span><span lang="tr">turma yaptırıp bilgi topladın. Şimdi benim efendim ve patronum İsa</span><span lang="tr">’</span><span lang="tr">dır. Gururum ancak O</span><span lang="tr">’</span><span lang="tr">nun hizmetkârı olur, başka kimsenin değil.</span></p>
	<p class="block_28"><span lang="tr">S. Günahlarını bu kadar kolay bağışlatabileceğini mi sanıyorsun? O</span><span lang="tr"> </span><span lang="tr">zaman Roma</span><span lang="tr">’</span><span lang="tr">ya gitmen gerekir. </span></p>
	<p class="block_28"><span lang="tr">Y. Sen benim dinimi bilmiyorsun. Ben aldığım her solukla nedamet</span><span lang="tr"> </span><span lang="tr">getiriyorum ve son soluğuma kadar da getireceğim yoksa gene</span><span lang="tr"> </span><span lang="tr">günaha girmiş olurum.</span></p>
	<p class="block_28" lang="tr">S. Eğer bu din mavallarına devam edersen, seni kırbaçlatırım, bilesin. </p>
	<p class="block_28" lang="tr">Y. Ben buraya kimseyi incitmek için gelmedim. </p>
	<p class="block_28" lang="tr">S. O zaman küstahlıklarına son ver.</p>
	<p class="block_28"><span lang="tr">Y. Fahişelik ederken bize, atlarına ya da köpeklerine davrandıklarından daha kötü davrananların, kendilerine de benzer biçimde davrandık</span><span lang="tr">larını öğrendim, daha iyi yürekli olanlar daima daha mutlu göçüyor</span><span lang="tr">lar bu dünyadan.</span></p>
	<p class="block_28"><span lang="tr">S. Önünde yerlere kadar eğilmeli ve sana reveranslar yapmalıyım, öyle</span><span lang="tr"> </span><span lang="tr">mi? Sana </span><span lang="tr">“</span><span lang="tr">Hanımefendi</span><span lang="tr">”</span><span lang="tr"> diye hitap etmeli ve arabandan inerken</span><span lang="tr"> </span><span lang="tr">sana yardım etmeliyim ha? </span></p>
	<p class="block_28"><span lang="tr">Y. İstediğin gibi homurdanıp kaşlarını çatabilirsin, bunlar senin her</span><span lang="tr"> </span><span lang="tr">zamanki davranışların ama kalbinin derinliklerinde farklı şeyler</span><span lang="tr"> </span><span lang="tr">olduğunu biliyorum. </span></p>
	<p class="block_28" lang="tr">S. Bak hele!</p>
	<p class="block_28"><span lang="tr">Y. Evet. Sana yalvarıyorum, öfkene hâkim ol. Ben daha önce de yargıç</span><span lang="tr">larla karşılaştım, kalpleri hiç de taştan değildi. Hem sonra bu kötü yaşamdan vazgeçtim diye, sanki bu yaşamı sürdürmem daha yeğle</span><span lang="tr">nebilir bir şeymiş gibi beni sövgü yağmuruna da tutmazdı onlar.</span></p>
	<p class="block_28"><span lang="tr">S. Eğer onlara da böyle vaazlar vermişsen, yatağına bir daha girdikle</span><span lang="tr">rine hayret ediyorum doğrusu.</span></p>
	<p class="block_28" lang="tr">Y. Öyleyse bunu yapmış olmamam daha da yazık.</p>
	<p class="block_28"><span lang="tr">S. Peki, peki, görüyorum ki babanın saçtığı zehri sen de tümüyle içmiş</span><span lang="tr">sin.</span></p>
	<p class="block_28"><span lang="tr">Y. Babamın ve annemin. O da İsa</span><span lang="tr">’</span><span lang="tr">da yaşıyor.</span></p>
	<p class="block_28" lang="tr">S. Her türlü din dışı unvanı ve doğal saygıyı hor görerek, öyle değil mi?</p>
	<p class="block_28"><span lang="tr">Y. Hayır. Unvan ve saygı bizleri vicdan özgürlüğünden yoksun bırak</span><span lang="tr">madığı sürece.</span></p>
	<p class="block_28" lang="tr">S. Bu sana cevaplarında küstah olma özgürlüğünü vermez.</p>
	<p class="block_28" lang="tr">Y. O zaman bana inançlarımdan ötürü işkence edilmesin.</p>
	<p class="block_28"><span lang="tr">S. Boşa vakit </span><span lang="tr">harcıyoruz</span><span lang="tr">. Evliliğin üzerine her şeyi bilmek istiyorum.</span><span lang="tr"> </span><span lang="tr">Ne zaman gerçekleşti evliliğin? </span></p>
	<p class="block_28" lang="tr">Y. Ağustosun ikisinde.</p>
	<p class="block_28"><span lang="tr">S. Evlendiğin adam senin mezhebinden biri mi</span><span lang="tr">?.</span><span lang="tr"> </span></p>
	<p class="block_28" lang="tr">Y. Artık Quaker değiliz biz. O bir peygamber. </p>
	<p class="block_28" lang="tr">S. Ne çeşit bir peygamber?</p>
	<p class="block_28"><span lang="tr">Y. Elli yıl önce Fransa</span><span lang="tr">’</span><span lang="tr">dan gelenlerin soyundan çıkma Fransız Peygamber, bazıları onları Beyaz Gömlekliler diye adlandırıyor.</span></p>
	<p class="block_28"><span lang="tr">S. Camisard</span><span lang="tr">’</span><span lang="tr">lar</span><sup lang="tr" class="calibre3"><sup class="noteref" id="back_note_59"><a href="index_split_104.html#note_59" title="59" class="calibre4">59</a></sup></sup><span lang="tr"> mı? Onlar inançlarından dönmemişler miydi?</span></p>
	<p class="block_28"><span lang="tr">Y. Camisard</span><span lang="tr">’</span><span lang="tr">ların da inandığı gibi, peygamberlerin inançları aracılığıy</span><span lang="tr">la İsa</span><span lang="tr">’</span><span lang="tr">nın çok yakında geleceğine inanan kırk ya da daha fazla kişiyiz burada.</span></p>
	<p class="block_28" lang="tr">S. Evlendiğin adamın Fransız kanı mı taşıdığını söylemek istiyorsun? </p>
	<p class="block_28" lang="tr">Y. Hayır, o İngiliz.</p>
	<p class="block_28" lang="tr">S. Annenle baban, onlar da böyle peygamber oldular mı?</p>
	<p class="block_28"><span lang="tr">Y. Evet, büyüğümüz ve ustamız James Wardley</span><span lang="tr">’</span><span lang="tr">in bir dostu olan</span><span lang="tr"> </span><span lang="tr">amcam John Hocknell de öyle. </span></p>
	<p class="block_28" lang="tr">S. Quakerizm sizin için yeterince çizgi dışı bir şey değil miydi? </p>
	<p class="block_28"><span lang="tr">Y. İsa</span><span lang="tr">’</span><span lang="tr">nın geleceğini öğrendiğimden beri değildi. Ama Quaker</span><span lang="tr">’</span><span lang="tr">leri</span><span lang="tr"> </span><span lang="tr">kötüleyecek değilim. Onlar iyi insanlar. </span></p>
	<p class="block_28" lang="tr">S. Kocan geçmişindeki rezilliği biliyor muydu? </p>
	<p class="block_28" lang="tr">Y. Elbette biliyordu.</p>
	<p class="block_28" lang="tr">S. Ve kilise mihrabında, karnının durumundan ötürü, boynuz taktığını? </p>
	<p class="block_28" lang="tr">Y. O boynuz falan değil, Hıristiyan iyilikseverliğini taşıyordu içinde. </p>
	<p class="block_28"><span lang="tr">S. Gerçekten de bir azize yakışır bir davranış. Sözün kısası, acıdığı için</span><span lang="tr"> </span><span lang="tr">seni eş olarak aldı, öyle mi? </span></p>
	<p class="block_28"><span lang="tr">Y. Ve kutsal bir sevgi duyduğu için. Çünkü Yüce Efendimiz İsa, </span><span lang="tr">“</span><span lang="tr">Ben</span><span lang="tr"> </span><span lang="tr">de seni suçlamayacağım</span><span lang="tr">”</span><span lang="tr"> dedi. </span></p>
	<p class="block_28"><span lang="tr">S. Jones</span><span lang="tr">’</span><span lang="tr">a hiç evlenmek istemediğini söylememiş miydin? </span></p>
	<p class="block_28" lang="tr">Y. O zaman gebe olduğumu bilmiyordum. </p>
	<p class="block_28" lang="tr">S. Demek piçinin iyiliği için evlendin?</p>
	<p class="block_28" lang="tr">Y. Onun ruhu için evlendim. Aynı zamanda kendi ruhum için. </p>
	<p class="block_28" lang="tr">S. Peki bu, gerçek karıkocalığa dayanmayan, kâğıt üzerinde kalan bir evlilik mi?</p>
	<p class="block_28"><span lang="tr">Y. Bunun ne demek olduğunu </span><span lang="tr">bilmiyorum</span><span lang="tr">.</span></p>
	<p class="block_28"><span lang="tr">S. Kocanın seninle cinsel temas kurma hakkı var mı? Sormak istediğim</span><span lang="tr"> </span><span lang="tr">bu.</span></p>
	<p class="block_28"><span lang="tr">Y. </span><span lang="tr">Durumundan</span><span lang="tr"> hoşnut o.</span></p>
	<p class="block_28"><span lang="tr">S. Bu bir cevap değil. Evet ya da hayır demeni istiyorum. Niye hiçbir</span><span lang="tr"> </span><span lang="tr">şey söylemiyorsun? </span></p>
	<p class="block_28" lang="tr">Y. Vicdanım bunu söylememi engelliyor. </p>
	<p class="block_28" lang="tr">S. Bilmem gerek.</p>
	<p class="block_28"><span lang="tr">Y. Bunu benim ağzımdan öğrenemeyeceksin. Aşağıda, sokakta bekle</span><span lang="tr">yen kocamdan da öğrenemeyeceksin. Onu çağırabilirsin. </span></p>
	<p class="block_28" lang="tr">S. Bana gene meydan okuyorsun. Cevap vermelisin.</p>
	<p class="block_28" lang="tr">Y. Beyefendi üzerine her şeyi sorabilirsin, buna cevap veririm. Ama bu konuda, hayır.</p>
	<p class="block_28"><span lang="tr">S. Bundan çıkan sonuç şu: Bu zavallı palyaço seni koruyor ama yatağın</span><span lang="tr">da yeri yok, öyle mi?</span></p>
	<p class="block_28"><span lang="tr">Y. İstediğin şeye inan. Hangisi daha utanç verici? Benim suskunluğum mu yoksa senin seni ilgilendirmeyen şeylere burnunu sokman mı? Geçmişimi, bir zamanlar olduğum kişiyi araştırabilirsin. Bunun için, geçmişimdeki bu iğrenç yaşantı için kırbaçlanmayı hak ediyorum. Ama bundan böyle olduğum şey seni de, bir başkasını da ilgilendir</span><span lang="tr">mez.</span></p>
	<p class="block_28" lang="tr">S. Bu piçi kimden peydahladın?</p>
	<p class="block_28"><span lang="tr">Y. Beyefendi</span><span lang="tr">’</span><span lang="tr">nin uşağından.</span></p>
	<p class="block_28" lang="tr">S. Emin misin bundan?</p>
	<p class="block_28" lang="tr">Y. O ay başka yararlanan olmadı benden.</p>
	<p class="block_28"><span lang="tr">S. Ne! Hem fahişelik yapıyorsun hem de başka bir adamla yatmıyor</span><span lang="tr">sun, nasıl oluyor bu?</span></p>
	<p class="block_28"><span lang="tr">Y. Aybaşım vardı, sonra başka kimse tarafından kullanılmadan çalıştı</span><span lang="tr">ğım evden ayrıldım.</span></p>
	<p class="block_28" lang="tr">S. Peki Beyefendi de tatmin etmedi mi zevkini seninle?</p>
	<p class="block_28" lang="tr">Y. Hayır.</p>
	<p class="block_28" lang="tr">S. Hayır mı? Ne demek oluyor bu hayır? Kiralamamış mıydı seni o? </p>
	<p class="block_28" lang="tr">Y. Öyle bir amaçla değil.</p>
	<p class="block_28"><span lang="tr">S. Devonshire</span><span lang="tr">’</span><span lang="tr">daki o mağarada Şeytan da senden yararlanmamış mıydı? Niye cevap vermiyorsun? Jones yararlandığını söylüyor, sen söylemişsin bunu ona.</span></p>
	<p class="block_28" lang="tr">Y. Ben ona inanabileceği bir şeyi söyledim.</p>
	<p class="block_28" lang="tr">S. Yani gerçekte olan biteni söylemedin, öyle mi?</p>
	<p class="block_28" lang="tr">Y. Hayır.</p>
	<p class="block_28" lang="tr">S. Ona yalan mı söyledin yani? </p>
	<p class="block_28" lang="tr">Y. Evet, bu konuda. </p>
	<p class="block_28" lang="tr">S. Niçin peki?</p>
	<p class="block_28" lang="tr">Y. Çünkü onun bu işlere daha fazla karışmasını engellemek istiyordum. Çünkü şimdi olduğum kişi olmak istiyordum, itaatkâr bir kız evlat ve gerçek bir Hıristiyan. Daha çok da, bu sonuncu söylediğim.</p>
	<p class="block_28"><span lang="tr">S. Peki Beyefendi</span><span lang="tr">’</span><span lang="tr">yi yeniden görüp göremeyeceğinin mutsuzluğunu çeken ailesini hiç düşünmedin mi?</span></p>
	<p class="block_28" lang="tr">Y. Çektiği ıstıraplar ve içinde bulundukları bilgisizlik için acı duydum.</p>
	<p class="block_28" lang="tr">S. Bunun nedeni sen değil misin?</p>
	<p class="block_28"><span lang="tr">Y. Nedeni Tanrı</span><span lang="tr">’</span><span lang="tr">dır.</span></p>
	<p class="block_28" lang="tr">S. Peki Tanrı Hıristiyanlık görevlerini utanç verici bir biçimde ihmal edenleri bağışlar mı? Cevap ver.</p>
	<p class="block_28" lang="tr">Y. Cevabım şu: Tanrı, hiç kimsenin inanmayacağı bir gerçeği söylemeyenleri bağışlar.</p>
	<p class="block_28" lang="tr">S. Bu inanılmaz gerçek de ne oluyormuş böyle?</p>
	<p class="block_28" lang="tr">Y. Burada sana söylemek için bulunduğum gerçek. Bakalım sen de buna inanabilecek misin?</p>
	<p class="block_28"><span lang="tr">S. Göreceğiz bakalım, bayan, göreceğiz. Eğer söyleyeceğin şeye inan</span><span lang="tr">mazsam, Tanrı yardımcın olsun derim. Bu kaçamaklı ve hileli cevap</span><span lang="tr">larından daha iyi cevaplar vermezsen bana, söyleyeceklerine gene inanmam bilesin. Şimdi söyle bakalım, </span><span lang="tr">dölyatağındaki</span><span lang="tr"> şu şişkinliğin peydahlayıcısına ne olduğu hakkında hiçbir şey bilmediğin doğru mu?</span></p>
	<p class="block_28" lang="tr">Y. Doğrudur.</p>
	<p class="block_28" lang="tr">S. Sözlerinin doğruluğu üzerine ant içer misin? </p>
	<p class="block_28" lang="tr">Y. İçerim.</p>
	<p class="block_28" lang="tr">S. O zaman söyleyeyim sana. Öldü o. </p>
	<p class="block_28"><span lang="tr">Y. Öldü m</span><span lang="tr">ü?</span></p>
	<p class="block_28"><span lang="tr">S. Onu son olarak gördüğün yerin üç milden biraz daha az uzağında,</span><span lang="tr"> </span><span lang="tr">kendi eliyle asılmış bulundu. </span></p>
	<p class="block_28" lang="tr">Y. Bilmiyordum bunu. </p>
	<p class="block_28" lang="tr">S. Peki söyleyecek başka bir şeyin yok mu? </p>
	<p class="block_28"><span lang="tr">Y. Yüce İsa</span><span lang="tr">’</span><span lang="tr">dan günahlarını </span><span lang="tr">bağışlaması</span><span lang="tr"> için duacıyım. </span></p>
	<p class="block_28" lang="tr">S. Bırak şimdi bu duaları. Öldüğünü bilmediğini mi söylüyorsun? </p>
	<p class="block_28" lang="tr">Y. Onu son gördüğümde yaşıyordu.</p>
	<p class="block_28"><span lang="tr">S. Bideford</span><span lang="tr">’</span><span lang="tr">da birbirinizden ayrıldığınızdan beri Jones sana hiç mektup yazmadı mı? Seni </span><span lang="tr">görmeye</span><span lang="tr"> gelmedi mi?</span></p>
	<p class="block_28" lang="tr">Y. Hayır.</p>
	<p class="block_28" lang="tr">S. Peki geçmiş yaşantındaki hiç kimse de mi? </p>
	<p class="block_28" lang="tr">Y. Claiborne dışında hiç kimse.</p>
	<p class="block_28" lang="tr">S. Claiborne mu? Nasıl olur? Nerede olduğunu bilmediği üzerine ant içmişti o.</p>
	<p class="block_28" lang="tr">Y. O zaman yalan söyledi. Uşağı diye adlandırdığı ama aslında onun fedaisi olan Arkles Skinner diye birini gönderdi.</p>
	<p class="block_28" lang="tr">S. Herkül diye yazılsın. Ne zaman geldi o buraya?</p>
	<p class="block_28" lang="tr">Y. Haziranın sonuna doğru.</p>
	<p class="block_28" lang="tr">S. Peki seni eve döndürmek için zor kullandı mı?</p>
	<p class="block_28"><span lang="tr">Y. Evet ama çığlık attım, koşarak kocam John geldi ve onu bir yum</span><span lang="tr">rukla yere serdi. Okuma yazma bilen Wardley biradere, Skinner</span><span lang="tr">’</span><span lang="tr">ın hanımına yazmasını ve ona bildiğim h</span><span lang="tr">er şeyi anlattığımı bildirmesi</span><span lang="tr">ni söyledim ve eğer benim başıma kötü bir şey gelecek olursa, kendi</span><span lang="tr"> </span><span lang="tr">başına daha da kötüsü gelir diye ekledim. </span></p>
	<p class="block_28" lang="tr">S. Ve Claiborne o zamandan beri çenesini tuttu, öyle mi? </p>
	<p class="block_28" lang="tr">Y. Evet.</p>
	<p class="block_28" lang="tr">S. Doğrusu, eş seçimini olmasa bile kocanın yumruk gücünü takdir ediyorum. Şimdi nerede çalışıyor kocan?</p>
	<p class="block_28" lang="tr">Y. Çalışabildiği zamanlar, babam gibi, amcamla birlikte çalışıyor. Ocak ızgaraları ve demirleri yapıyorlar ve onları yerleştiriyorlar, marangoz olan babam da şömine üstleri yapıyor. İsteyen herkes için iyi iş yapmaya hazırlar. Ancak dinlerinden ötürü pek az kişi onlara iş veriyor.</p>
	<p class="block_28" lang="tr">S. O zaman yoksulsunuz?</p>
	<p class="block_28"><span lang="tr">Y. Yeterince şeyimiz var. Aramızda, bir şeyleri olanlar olmayanlara</span><span lang="tr"> </span><span lang="tr">veriyorlar. İman içinde yaşayanlar paylaşmasını da bilmelidir. Biz</span><span lang="tr"> </span><span lang="tr">böyle diyoruz, böyle yapıyoruz. </span></p>
	<p class="block_28"><span lang="tr">S. Şimdi de, Bayan Lee, geçen nisan ayında oynadığınız rolü hikâye</span><span lang="tr"> </span><span lang="tr">etmenizi </span><span lang="tr">istiyorum</span><span lang="tr"> sizden, hem de en küçük ayrıntısına kadar.</span><span lang="tr"> </span><span lang="tr">Beyefendi Claiborne</span><span lang="tr">’</span><span lang="tr">un evine ilk kez ne zaman geldi? </span></p>
	<p class="block_28" lang="tr">Y. O ayın başına doğru. Gününü bilemeyeceğim. </p>
	<p class="block_28" lang="tr">S. Peki onu daha önce herhangi bir yerde hiç görmemiş miydiniz? </p>
	<p class="block_28" lang="tr">Y. Görmemiştim. Lord B. tanıştırdı bana onu. </p>
	<p class="block_28" lang="tr">S. Kim olduğunu biliyor muydunuz? </p>
	<p class="block_28" lang="tr">Y. O zaman değil. Ama daha sonra öğrendim. </p>
	<p class="block_28" lang="tr">S. Nasıl?</p>
	<p class="block_28"><span lang="tr">Y. Claiborne bana onun hakkında ne düşündüğümü sordu ve ben de</span><span lang="tr"> </span><span lang="tr">konuşunca bana onun gerçekte kim olduğunu söyledi. </span></p>
	<p class="block_28" lang="tr">S. Peki başka?</p>
	<p class="block_28" lang="tr">Y. Onun yolunacak biri olduğunu, onu avcumda tutmam gerektiğini. </p>
	<p class="block_28" lang="tr">S. Peki, Beyefendi yatağınızdaki becerilerinizden hoşnut kaldı mı? </p>
	<p class="block_28" lang="tr">Y. Öyle bir şey olmadı. </p>
	<p class="block_28" lang="tr">S. Nasıl olmadı!</p>
	<p class="block_28"><span lang="tr">Y. Odama çekilir çekilmez kollarımı vücuduna dolamak istedim ama kollarımı itti ve bana bunun boşuna olduğunu, Lord B.</span><span lang="tr">’</span><span lang="tr">nin önünde </span><span lang="tr">mahcup</span><span lang="tr"> düşmemek için işi bu noktaya kadar vardırdığını söyledi. Ağzımı sıkı tutarsam bedelini fazlasıyla ödeyecekti.</span></p>
	<p class="block_28" lang="tr">S. Ne! O kadar ünlü olduğunuz şu yatak sanatınızı ve oyunlarınızı hiç denemek istemedi mi?</p>
	<p class="block_28" lang="tr">Y. Hayır.</p>
	<p class="block_28" lang="tr">S. Şaşırmadınız mı peki?</p>
	<p class="block_28" lang="tr">Y. Pek ender görülen bir durum değil bu. </p>
	<p class="block_28" lang="tr">S. Öyle mi?</p>
	<p class="block_28" lang="tr">Y. Pek az kişi durumu bu kadar çabuk ve denemeden kabullenirdi. Ve çoğu da, eğer elinden geliyorsa, suskunluklarımızı satın almaya kalkışırdı, tıpkı kendileri için attığımız hayranlık çığlıklarını satın aldıkları gibi.</p>
	<p class="block_28" lang="tr">S. Erkeklik güçleri için ettiğiniz övgülü sözleri mi?</p>
	<p class="block_28"><span lang="tr">Y. Odalarımızdan çıktıklarında böbürlenmek bu beyefendiler için bir adet olmuştu. Biz de keselerimizi doldurmak için buna çanak tutar</span><span lang="tr">dık. Gerçi aramızda daha çok şöyle mırıldandığımız olurdu. En çok böbürlenen en az başarılı olandır. Sanının bu başka konularda da doğrudur.</span></p>
	<p class="block_28" lang="tr">S. Senin bu randevuevi nüktelerini dinlemek zorunda değiliz. </p>
	<p class="block_28" lang="tr">Y. Bunlar nükte falan değil, gerçek.</p>
	<p class="block_28" lang="tr">S. Yeter. Demek, bu işi yapmak istemedi ya da yapamadı. Peki sonra ne oldu?</p>
	<p class="block_28"><span lang="tr">Y. Beyefendi, Lord B.</span><span lang="tr">’</span><span lang="tr">nin benim için çok iyi şeyler söylediğini belir</span><span lang="tr">terek, benimle çok kibar konuştu. Sonra bana yaptığım işi sevip sevmediğimi sorarak, sürdüğüm bu kötü hayat hakkında bilgi aldı.</span></p>
	<p class="block_28" lang="tr">S. Rahat mı gözüküyordu yoksa hareketlerinde bir tedirginlik var mıydı?</p>
	<p class="block_28"><span lang="tr">Y. Alışık değildi bu ortama. Yanıma uzanmasını istedim ama karşı çıktı. Ama sonunda yatağın ucuna oturdu ve biraz kendisinden söz etti. Bana şimdiye kadar hiçbir kadınla yatmadığını, bunu kabul etmek ve aynı zamanda da ailesiyle arkadaşlarından gizlemek zorunda kal</span><span lang="tr">dığı için büyük ıstırap çektiğini söyledi. Avantajlı evlilik tekliflerini reddettiği için onlar tarafından çok kınanmıştı çünkü kendisi ailesi</span><span lang="tr">nin küçük oğluydu ve gelecek açısından büyük umutları da yoktu. Göründüğünden de üzgün olduğunu hissediyordum onun. Bunları benim gibi birinden başkasına itiraf etmekten utanıyormuşçasına, hep yüzünü çevirerek konuşuyordu.</span></p>
	<p class="block_28" lang="tr">S. Peki, ne cevap verdiniz bütün bu anlattıklarına?</p>
	<p class="block_28"><span lang="tr">Y. Onu rahatlatmak için elimden geleni yaptım. Ona genç olduğu</span><span lang="tr">nu, kendisinin durumunda bulunan başkalarını da tanıdığımı ama şimdi onların doğal güçlerini yeniden kazandıklarını söyledim. Bu işi denememiz gerektiğinde de ısrar ettim. Ancak onu bir türlü harekete geçiremedim. Derken birdenbire yataktan uzaklaştı ve onu yeniden yatağa çekmek istediğimde, sanki kızmış gibi, sanki kendisine rahatsızlık veriyormuşum gibi, </span><span lang="tr">“</span><span lang="tr">Yeter, bırak beni</span><span lang="tr">”</span><span lang="tr"> dedi ve</span><span lang="tr"> </span><span lang="tr">yine birdenbire, suçlanması gereken kişinin ben olmadığımı, benim elimden geleni yaptığımı, öpücüklerim karşısında mermer bile olsa eriyeceğini ancak kendisinin mermerden bile duyarsız olduğunu, işte bunun gibi şeyler söyleyerek benden hep bağış diledi. Eğer sabrımı hâlâ tüketmemişse, bir başka sefere, iki gün sonra, bu işi bir kez daha denemek isterdi çünkü bu ilk </span><span lang="tr">seferde olayı önceden çok düşündüğü, benim neye benzediğimi, buranın nasıl bir yer olduğunu bilmediği için çok endişeliydi. Ama şimdi kendini rahatlamış hisse</span><span lang="tr">diyordu ve çekiciliğime karşılık verememiş olsa da, bende böyle bir çekiciliğin var olduğunu kabul ediyordu. Hepsi bu.</span></p>
	<p class="block_28" lang="tr">S. Gelmek için başka bir randevu verdi mi?</p>
	<p class="block_28" lang="tr">Y. Evet.</p>
	<p class="block_28" lang="tr">S. Peki size para da verdi mi?</p>
	<p class="block_28"><span lang="tr">Y. Giderken yatağımın üzerine birkaç </span><i lang="tr" class="calibre1">gine</i><span lang="tr"> attı.</span></p>
	<p class="block_28"><span lang="tr">S. Şimdi şu noktayı bilmek istiyorum: Beyefendi sizinle ilgilenirken, size iltifatlar ederken, bu gibi aşk buluşmalarında adet olan şeyler</span><span lang="tr">den çok uzaklaşıyor muydu?</span></p>
	<p class="block_28" lang="tr">Y. Hayır.</p>
	<p class="block_28"><span lang="tr">S. Bir beyefendi için gel</span><span lang="tr">i</span><span lang="tr">p zevkini almak ve sonra da gitmek daha doğal bir davranış olmaz mıydı?</span></p>
	<p class="block_28"><span lang="tr">Y. Böyleleri vardı, ancak sırf bizim meclisimizde bulunma hazzı için gelenlerin sayısı daha da fazlaydı. Londra</span><span lang="tr">’</span><span lang="tr">nın en iyi sohbetinin Claiborne</span><span lang="tr">’</span><span lang="tr">un evinde olduğunu söyleyen çok insan işittim ben. Claiborne, evinin ününü yatakta olduğu kadar yatağın dışında da sürdürmeyen hiçbir kız almazdı yanına.</span></p>
	<p class="block_28"><span lang="tr">S. Sizinle bu şekilde konuşan, size içlerini dökmüş olan başka müşteri</span><span lang="tr">ler de tanıdınız mı?</span></p>
	<p class="block_28"><span lang="tr">Y. Farklı şekillerde. Bize eşlerine söylemeye cesaret edemedikleri şey</span><span lang="tr">leri söylerlerdi. Tanrı bağışlasın onları.</span></p>
	<p class="block_28"><span lang="tr">S. Peki sonra? Yeniden </span><span lang="tr">geldi mi</span><span lang="tr"> Beyefendi?</span></p>
	<p class="block_28" lang="tr">Y. Geldi.</p>
	<p class="block_28" lang="tr">S. Peki ne oldu?</p>
	<p class="block_28" lang="tr">Y. İlk seferki gibi, benimle ilişki kurmak istemedi. Ama pek doğal bir istek olmamakla ve reddetmemden korkmakla birlikte, kendisinin yapamadığı şeyi uşağının benimle yapmasını seyretmek istediğini söyledi. Elbette bunun karşılığında bana çok iyi para ödeyecekti, hem de seve seve.</p>
	<p class="block_28" lang="tr">S. Bunu ilk buluşmanızda teklif etmemiş miydi?</p>
	<p class="block_28"><span lang="tr">Y. Hayır. Eminim bundan. Çünkü o ik</span><span lang="tr">inci kez beni pencerenin yanına </span><span lang="tr">götürdü ve karşıda ayakta bekleyen Dick</span><span lang="tr">’</span><span lang="tr">i görebilmem için pence</span><span lang="tr">reden baktırdı. </span></p>
	<p class="block_28" lang="tr">S. Ne cevap verdiniz?</p>
	<p class="block_28"><span lang="tr">Y. Önce bunu istemediğimi söyledim, beni kendisi için satın alabilirdi ama uşağı için almasına razı değildim. Madam Claiborne bu konu</span><span lang="tr">larda çok sıkıydı, böyle bir şeyin olmasına asla izin vermezdi. Bu sözlerim üzerine hayal kırıklığına uğramış ve umudunu kaybetmiş gözüktü. Derken konuşmaya koyulduk ve bana, bunu kendisine ünlü bir hekimin tavsiye ettiğini ve daha başka bir sürü şey söyle</span><span lang="tr">di ancak ben bütün bunların istediği şeyin yerine getirilmesi için uydurulmuş birer bahane olduğunu düşündüm. Yine de sıkıntı içinde olduğundan kuşku duymuyor ve ona acıyordum. Onu yanıma uzan</span><span lang="tr">ması için ikna etmeye çalıştım ama reddetti ve yeniden Dick</span><span lang="tr">’</span><span lang="tr">ten bahsederek ısrar etmeye başladı, Dick ile kendisinin, görünüşleri ve sosyal du</span><span lang="tr">r</span><span lang="tr">umları farklı olmasına rağmen, birer ikiz gibi olduklarını, hatta aynı gün doğmuş olduklarını söyledi.</span></p>
	<p class="block_28" lang="tr">S. Çok tuhaf değil miydi bu?</p>
	<p class="block_28"><span lang="tr">Y. Evet, çok tuhaftı ancak bu konuda söyledikleri hekimlerin tavsiyesi konusunda anlattıklarından daha doğru geliyordu bana. Ve şimdi sana daha sonra öğrendiklerimden daha az tuhaf olan şu noktayı söyleyeyim: Çoğu şeyde birbirlerinden son derece farklı olan bu iki adamın yine de tek bir </span><span lang="tr">r</span><span lang="tr">uhları varmış. Birinde eksik olan şeye, öteki sahipmiş, tıpkı bir erkekle kadın arasında olduğu gibi. Gerçekte hiç de olmadıkları halde, ikiz kardeş gibiymişler.</span></p>
	<p class="block_28" lang="tr">S. Vakti gelince bu konuda size daha fazla soru soracağım. Kısacası, sizi davasına kazandı, öyle mi?</p>
	<p class="block_28"><span lang="tr">Y. O zaman değil, bir başka gelişinde kazandı. Şimdi sana Jones</span><span lang="tr">’</span><span lang="tr">a söylemediğim şeyi söyleyeyim. Bana ister inan ister inanma, umu</span><span lang="tr">r</span><span lang="tr">umda değil çünkü söyleyeceğim şey gerçektir. Beni adı çıkmış bir sokak yosması olarak görebilirsin, bunu inkâr edecek değilim. Bir zamanlar öyleydim, Yüce İsa bağışlasın günahlarımı, </span><span lang="tr">r</span><span lang="tr">uhum büyük bir günahkâr ve bir taştan daha katı. Ama yine de yaşayan bir ruh çünkü vicdanım bana günah işlediğimi, hiçbir zaman bağışlan</span><span lang="tr">mayacağımı söyledi. O evdeki bütün kız kardeşlerim de kördü, ne yaptıklarını bilmiyorlardı, ama ben onlar gibi değildim. Ben </span><span lang="tr">cehenneme uzanan yol üzerinde olduğumu biliyordum ve günah işlemede ısrar etmem dışında hiçbir özrüm yoktu ve bu da bir özür değildi. Kendi bencilce zevkleri i</span><span lang="tr">çin günah işleyenlerin günahın</span><span lang="tr">dan daha da kötü bir günah vardır, bu, bizlerin, günahtan nefret ederek yine günah işleyenlerin günahıdır. Bizler istediğimiz için değil, günah işlememiz gerektiği için günah işleriz, tıpkı nefret etse de efendisinin iradesine boyun eğmesi gereken bir köle gibi. Sana bütün bunları söylüyorum çünkü Beyefendi</span><span lang="tr">’</span><span lang="tr">nin ilk gelişinde ben de bu tuzağa yakalanmıştım. O zaman daha da utanmazcasına günah işledim çünkü kalbimin derinliklerinde artık günah işlemek istemiyordum. Ne kadar alçakgönüllü olmak istersem, o kadar edepsizce hareket ediyordum. Senden şunu da hatırlamanı rica ederim ki biz kadınlar bu dünyada erkeklerin isteklerini yerine getirmek üzere yetiştiriliyoruz. Bazıları kadınları fahişeliğe ite</span><span lang="tr">nin Ha</span><span lang="tr">vv</span><span lang="tr">a olduğunu söyleyecek. Ama onları genelevlerde tutan </span><span lang="tr">Adem</span><span lang="tr">’</span><span lang="tr">in</span><span lang="tr"> kendisi.</span></p>
	<p class="block_28"><span lang="tr">S. Ama kadınların çoğunun saflığını koruyan da gene </span><span lang="tr">Adem</span><span lang="tr">. Bırak bu gevezelikleri!</span></p>
	<p class="block_28"><span lang="tr">Y. Gözlerime bakmaman bana cesaret veriyor çünkü bu gerçeği söy</span><span lang="tr">lediğimi bildiğinin işareti. Hayatımı değiştirmem gerekliliği benim için apaçık bir gerçek olmuştu ve şimdi içinde bulunduğum zindanın anahtarının Beyefendi</span><span lang="tr">’</span><span lang="tr">nin elinde olduğunu görüyordum. Beni yanın</span><span lang="tr">da Batı</span><span lang="tr">’</span><span lang="tr">ya, yani doğduğum yöreye götürme projesini açtığında, içimde büyük bir ürpertinin, yeni bir umudun doğduğunu hissettim ve yeni bir ışık gördüm, bana bulunduğum yerden kaçma şansının verildiğini anladım.</span></p>
	<p class="block_28"><span lang="tr">S. Demek ki, başınıza ne gelirse gelsin, Claiborne</span><span lang="tr">’</span><span lang="tr">un evine bir daha dönmemeyi amaçlıyordunuz?</span></p>
	<p class="block_28" lang="tr">Y. Evet.</p>
	<p class="block_28" lang="tr">S. Ve doğru yolu bulmak istiyordunuz, öyle mi?</p>
	<p class="block_28"><span lang="tr">Y. İsteyerek itiraf etmediğim şeyi söyleyeceğim sana. Son derece uta</span><span lang="tr">narak söylüyorum, en sapkın kişileri iyice baştan çıkarmak için, bana sahip olurlarken daha da fazla zevk alabilsinler diye, erdemli genç kız rolünü oynuyordum. Yapmacıktan öyle görünebilmem için, arzularına hizmet ettiğim bu sapkın kişiler Tanrı</span><span lang="tr">’</span><span lang="tr">ya inanmadıklarını, onun Kelam</span><span lang="tr">’</span><span lang="tr">ıyla alay ettiklerini açıkça gösterebilsinler diye bana bir İncil verilmişti. Onları durdurmak istermiş gibi İncil</span><span lang="tr">’</span><span lang="tr">i yukarı doğru kaldırır ve onlar da şehvetlerini yatıştırmadan önce İncil</span><span lang="tr">’</span><span lang="tr">i elimden almaya kalkışırlardı. İçimde hâlâ kalmış olan vicdanımın zayıf sesi bana, kendimi kötülüklerin en iğrencine kaptırmış olduğumu söy</span><span lang="tr">lerdi ancak Claiborne</span><span lang="tr">’</span><span lang="tr">a, bu kadının beni böyle görme isteğine karşı direnmem mümkün değildi. Bununla birlikte, çok geçmeden, yalnız</span><span lang="tr"> </span><span lang="tr">olduğum vakitlerde, o güne kadar böylesine kötü kullandığım Kutsal Kitap</span><span lang="tr">’</span><span lang="tr">la ilgilenmeye başladım. </span></p>
	<p class="block_28" lang="tr">S. Ne demek istiyorsunuz bu sözlerinizle?</p>
	<p class="block_28"><span lang="tr">Y. Kutsal Kitap</span><span lang="tr">’</span><span lang="tr">ın bazı bölümlerini kavrayabildiğimi söylemek istiyo</span><span lang="tr">rum, bir zamanlar okunduğunu ya da söylenildiğini işittiğim bazı şeyleri hatırladığım ölçüde daha kolay oluyordu bu benim için. Tanrı bağışlasın, yıllarca Kutsal Kitap</span><span lang="tr">’</span><span lang="tr">ı anlamaktan uzaktım ama İsa</span><span lang="tr">’</span><span lang="tr">nın merhameti de yanımdan hiç eksik olmuyordu çünkü oku</span><span lang="tr">dukça daha fazla ışık kaplıyordu etrafımı, yaptıklarımın büyük bir günah olduğunu, yaptıklarımla İsa</span><span lang="tr">’</span><span lang="tr">yı yeniden çarmıha gerdirdiğimi anlıyordum. Yine de, bu fahişelik hayatına o kadar batıp kalmıştım ki, gitgide daha iyi gördüğüm yapılması gereken şeyi yapmaya kendimi bir türlü yöneltemiyordum. Dünyevi şeylere çok fazla bağlıydım, kararımı hep erteleyip du</span><span lang="tr">r</span><span lang="tr">uyordum. Şunu da anlaman gerekir ki, benim için gitgide daha katlanılmaz oluyordu bu durum, vicdanımda sızlayan bir nokta, yarılıp vücut dışına atılması gereken kocaman bir çıban gibiydi bu yaşantı, yoksa benim sonumu da geti</span><span lang="tr">recekti.</span></p>
	<p class="block_28"><span lang="tr">S. Beyefendi</span><span lang="tr">’</span><span lang="tr">ye her zaman açık duran bacaklarının arasındaki bu büyük çıbandan da söz ettin mi peki?</span></p>
	<p class="block_28" lang="tr">Y. Hayır.</p>
	<p class="block_28" lang="tr">S. O sevecen ruhunun zırvalarını anlatmayı kes artık! Beyefendi bu yolculuk için ne gibi bahaneler ileri sürdü?</p>
	<p class="block_28"><span lang="tr">Y. İlkin, daha önce teklif etmiş olduğu, Dick ile ilgili şeyi. Eğer çalıştığım randevuevinden uzaklaşırsam bu daha da rahatlıkla ger</span><span lang="tr">çekleşecekti. Sonra rahatsızlığı için şifalı olduğu söylenen şu suları da denemek istiyordu, böylelikle aynı zamanda iki çareyi birden denemiş olacaktı.</span></p>
	<p class="block_28" lang="tr">S. Bu suların tam olarak hangi sular olduğunu belirtti mi?</p>
	<p class="block_28"><span lang="tr">Y. Hayır. Sonra bugüne kadar evlenmeyi reddettiği için ailesi ile babasının hakkında kötü düşündüklerini, kendisini casuslarla izlettiklerini ve eğer yolculuğumuzu farklı bir </span><span lang="tr">kimlikle yapmazsak takip edilebileceğimizden korktuğunu söyledi. Bu söylediklerine, iyice düşünüp taşındığını ve bu işin bir hal çaresini bulduğunu da ekledi.</span></p>
	<p class="block_28" lang="tr">S. Yani?</p>
	<p class="block_28"><span lang="tr">Y. Düzmece bir kız kaçırma senaryosu, bu senaryoda ben Beyefendi</span><span lang="tr">’</span><span lang="tr">nin hayali sevgilisine hizmet etmek için getirilmiş bir hizmetçi kız rolü</span><span lang="tr">nü oynayacaktım.</span></p>
	<p class="block_28"><span lang="tr">S. Peki bu Madam Claiborne</span><span lang="tr">’</span><span lang="tr">a söylendi mi?</span></p>
	<p class="block_28"><span lang="tr">Y. Hayır, ona Beyefendi</span><span lang="tr">’</span><span lang="tr">nin Oxfordshire</span><span lang="tr">’</span><span lang="tr">da bir âleme gittiği ve beni de</span><span lang="tr"> </span><span lang="tr">yanında götürmek istediği anlatıldı. Bu âleme katılan herkes oraya</span><span lang="tr"> </span><span lang="tr">benim gibi birini getirecekti. </span></p>
	<p class="block_28"><span lang="tr">S. Ve bunun için de Beyefendi Madam Claiborne</span><span lang="tr">’</span><span lang="tr">un zararını cömertçe</span><span lang="tr"> </span><span lang="tr">karşılamayı teklif etti, öyle değil mi? Peki sana, sana daha fazla bir</span><span lang="tr"> </span><span lang="tr">şey teklif etti mi?</span></p>
	<p class="block_28"><span lang="tr">Y. Bana bu aldatmacaya katıldığım için üzüntü duymayacağım vaadini verdi ve ben de bu işten zararsız çıkacağım garantisini gördüm söy</span><span lang="tr">lediklerinde. Tanrı bilir zararlı da çıkmadım. O zamanlar neyin söz konusu olduğunu bilmiyordum.</span></p>
	<p class="block_28"><span lang="tr">S. Paradan söz ettiğini</span><span lang="tr">’</span><span lang="tr"> mi düşündünüz?</span></p>
	<p class="block_28" lang="tr">Y. Evet.</p>
	<p class="block_28" lang="tr">S. Peki gerçekte neden söz ediyordu? </p>
	<p class="block_28" lang="tr">Y. Şimdi olduğum şeyden.</p>
	<p class="block_28"><span lang="tr">S. şu sonucu mu çıkarmam gerekiyor yani şimdi olduğunuz</span><span lang="tr"> </span><span lang="tr">şeyi Beyefendi sayesinde gerçekleştirdiniz, öyle mi? </span></p>
	<p class="block_28" lang="tr">Y. Ben böyle diyorum.</p>
	<p class="block_28" lang="tr">S. Pekâlâ. Ama önce şu noktada açık olalım. Beyefendi size çektiğiniz ıstıraplar karşılığında hiçbir ödül vaadinde, önceden tespit edilmiş bir para vaadinde bulunmadı mı?</p>
	<p class="block_28" lang="tr">Y. Hayır.</p>
	<p class="block_28" lang="tr">S. Peki böyle olması için ısrar etmediniz mi hiç?</p>
	<p class="block_28"><span lang="tr">Y. Etmedim çünkü yazgımdan onun sayesinde kaçabileceğimi umuyor</span><span lang="tr">dum ki bu da zaten yeterince büyük bir ödüldü. Hem sonra, günah bulaşmış bir para da hiç umurumda değildi.</span></p>
	<p class="block_28"><span lang="tr">S. Beyefendi</span><span lang="tr">’</span><span lang="tr">nin sizi aldatmış olabileceğinden kuşkulanmıyor muydu</span><span lang="tr">nuz?</span></p>
	<p class="block_28"><span lang="tr">Y. Bunun üzerinde yeterince çok düşünseydim, kuşkulanabilirdim. O zamanlar bütün görebildiğim benim kendi çıkarımdı. Keza daha sonra, bana buyu</span><span lang="tr">r</span><span lang="tr">ulan şeylere boyun eğmek ve kötü muamele gör</span><span lang="tr">meyi kabullenmek zo</span><span lang="tr">r</span><span lang="tr">unda kalışıma rağmen. Çünkü bunun, içinde bulundu</span><span lang="tr">r</span><span lang="tr">um du</span><span lang="tr">r</span><span lang="tr">umu değiştirmek ve kirlenmiş ruhumu arıtmak için ödenmesi gereken bir bedel olduğunu düşünüyordum.</span></p>
	<p class="block_28"><span lang="tr">S. Amesbury</span><span lang="tr">’</span><span lang="tr">ye gelmeden önce, Beyefendi</span><span lang="tr">’</span><span lang="tr">nin sizi yolculuğunun gerçek amacı konusunda da aldattığına dair bir kuşkunuz var mıydı?</span></p>
	<p class="block_28" lang="tr">Y. Hayır, hiç yoktu.</p>
	<p class="block_28"><span lang="tr">S. Batı</span><span lang="tr">’</span><span lang="tr">ya yapılacak bu yolculuğu size kabul ettirebilmek için çok ısrar etti mi? Bütün bu işte sizden bir yardım mı talep ediyordu yoksa sizi zorlamaya mı çalışıyordu?</span></p>
	<p class="block_28" lang="tr">Y. Israr ediyordu ama beni zorlamaya hiç kalkışmadı. Ona aybaşı zamanımın yaklaştığını söyledim. O da aybaşımın gelip geçmesini beklemeyi kabul etti.</p>
	<p class="block_28"><span lang="tr">S. Yola çıkma tarihinizin yalnızca sizin aybaşı zamanınıza bağlı oldu</span><span lang="tr">ğunu mu söylemek istiyorsunuz?</span></p>
	<p class="block_28" lang="tr">Y. Evet.</p>
	<p class="block_28"><span lang="tr">S. Mayısın birinde Devon</span><span lang="tr">’</span><span lang="tr">da olmanız kararlaştırılmamış mıydı? </span></p>
	<p class="block_28" lang="tr">Y. Bildiğim kadarıyla böyle bir şey yoktu.</p>
	<p class="block_28" lang="tr">S. Bakın, bayan, sizin gibi fahişelik sanatının en üst zirvesine çıkmış kişiler için randevuevlerini terk etmek ve sizleri yalnızca kendileri için kapatan soylu kişilerin metresleri olmak umudu en sık görülen bir durum değil midir?</p>
	<p class="block_28" lang="tr">Y. Teklif edildi bu bana ama ben kabul etmedim.</p>
	<p class="block_28" lang="tr">S. Niçin?</p>
	<p class="block_28"><span lang="tr">Y. Bizim milis diye adlandırdığımız kızlar için iyi bir şeydir bu ama</span><span lang="tr"> </span><span lang="tr">bu işin askerleri bizler için firar etmek mümkün değildir. Madam</span><span lang="tr"> </span><span lang="tr">Claiborne asla izin vermez buna. </span></p>
	<p class="block_28"><span lang="tr">S. Size bunu teklif edenler arasında sizi koruyabilecek kadar güçlü hiç</span><span lang="tr"> </span><span lang="tr">kimse yok muydu? </span></p>
	<p class="block_28"><span lang="tr">Y. Sen bu Deccal</span><span lang="tr">’</span><span lang="tr">in dünyasında hiç bulunmadın. Eğer kaçacak olursak,</span><span lang="tr"> </span><span lang="tr">bizi cehenneme kadar takip edeceğini söylerdi Madam Claiborne,</span><span lang="tr"> </span><span lang="tr">gerçekten de yapardı bunu, şeytan karıl </span></p>
	<p class="block_28" lang="tr">S. Ama Beyefendi ile gitmenize izin verdi, öyle değil mi? </p>
	<p class="block_28" lang="tr">Y. Altın demiri bile yumuşatır. Paranın açamayacağı kapı yoktur. </p>
	<p class="block_28" lang="tr">S. Beyefendi ona reddedemeyeceği kadar mı çok para teklif etmişti? </p>
	<p class="block_28" lang="tr">Y. Bana söylediğinden daha fazlasını, bundan kuşkum yok. </p>
	<p class="block_28" lang="tr">S. Peki neydi söylediği? </p>
	<p class="block_28"><span lang="tr">Y. İki yüz </span><i lang="tr" class="calibre1">gine</i><span lang="tr">.</span></p>
	<p class="block_28"><span lang="tr">S. Çalıştığınız evde, Madam Claiborne</span><span lang="tr">’</span><span lang="tr">a ya da bir başka fahişeye,</span><span lang="tr"> </span><span lang="tr">Beyefendi</span><span lang="tr">’</span><span lang="tr">nin kusurundan hiç söz ettiğiniz olmuş muydu? </span></p>
	<p class="block_28" lang="tr">Y. Hayır, tek kelime bile söylemedim.</p>
	<p class="block_28" lang="tr">S. Peki, randevuevini terk ettiğinizde nereye götürüldünüz ilkin?</p>
	<p class="block_28"><span lang="tr">Y. Monmouth Street</span><span lang="tr">’</span><span lang="tr">te bulunan St. Giles in the Fields</span><span lang="tr">’</span><span lang="tr">e. Bir hizmetçi</span><span lang="tr"> </span><span lang="tr">kıza yakışır elden düşme elbiseler almam gerekiyordu. Ben de böyle</span><span lang="tr"> </span><span lang="tr">yaptım.</span></p>
	<p class="block_28" lang="tr">S. Sizi oraya Beyefendi mi götürdü?</p>
	<p class="block_28"><span lang="tr">Y. Hayır, uşağı Dick götürdü, önceden kararlaştırıldığı gibi, kapalı bir araba içinde, arabanın hiç arması yoktu, kiralık bir arabaydı. Sonra, Chiswick</span><span lang="tr">’</span><span lang="tr">e gitmek için şehirden ayrıldık, Beyefendi bizi orada bir kulübede bekliyordu.</span></p>
	<p class="block_28" lang="tr">S. Peki, günün hangi vaktiydi?</p>
	<p class="block_28"><span lang="tr">Y. Akşam yemeğinden sonra oldu her şey. Oraya vardığımızda saat</span><span lang="tr"> </span><span lang="tr">altıyı geçiyordu. </span></p>
	<p class="block_28"><span lang="tr">S. Dick</span><span lang="tr">’</span><span lang="tr">le karşılaştıktan sonra ne düşündünüz onun hakkında? </span></p>
	<p class="block_28"><span lang="tr">Y. Hiçbir şey düşünmedim. Benimle birlikte değil, arabacının yanında</span><span lang="tr"> </span><span lang="tr">yolculuk etti o. </span></p>
	<p class="block_28"><span lang="tr">S. Chiswick</span><span lang="tr">’</span><span lang="tr">de nasıl karşılandınız?</span></p>
	<p class="block_28" lang="tr">Y. Beyefendi geldiğime memnun gözüküyordu. Bir yemek hazırlandı. </p>
	<p class="block_28" lang="tr">S. Orada başka kimse var mıydı?</p>
	<p class="block_28" lang="tr">Y. Bize hizmet eden yaşlı bir kadın vardı. Hiç konuşmuyordu ve bize servis yaptıktan sonra sanırım gitti. Ertesi sabah yola çıktığımızda, onu bir daha görmedim.</p>
	<p class="block_28" lang="tr">S. Peki o akşam başka ne oldu?</p>
	<p class="block_28"><span lang="tr">Y. Dick</span><span lang="tr">’</span><span lang="tr">le yapmam kararlaştırılan şey.</span></p>
	<p class="block_28" lang="tr">S. Beyefendi de yanınızda mıydı?</p>
	<p class="block_28" lang="tr">Y. Evet.</p>
	<p class="block_28" lang="tr">S. Baştan sona kadar mı? </p>
	<p class="block_28" lang="tr">Y. Evet.</p>
	<p class="block_28" lang="tr">S. Nerede oldu bütün bunlar? </p>
	<p class="block_28" lang="tr">Y. Yukarıdaki bir odada.</p>
	<p class="block_28"><span lang="tr">S. Peki, Beyefendi</span><span lang="tr">’</span><span lang="tr">nin üzerinde umulan etkiyi yaptı mı? </span></p>
	<p class="block_28" lang="tr">Y. Bilmiyorum.</p>
	<p class="block_28" lang="tr">S. Hiç konuşmadı mı Beyefendi?</p>
	<p class="block_28"><span lang="tr">Y. Hayır. Tek sözcük etmedi. Ve iş biter bitmez de yanı</span><span lang="tr">m</span><span lang="tr">ızdan ayrıldı. </span></p>
	<p class="block_28" lang="tr">S. Tahrik etmedi mi bu olay onu? </p>
	<p class="block_28" lang="tr">Y. Sana söyledim. Bilmiyorum. </p>
	<p class="block_28" lang="tr">S. Hiçbir belirti görmediniz mi? </p>
	<p class="block_28" lang="tr">Y. Hayır.</p>
	<p class="block_28" lang="tr">S. Daha önce sizi izleyenler önünde böyle bir şey yapmış mıydınız? </p>
	<p class="block_28" lang="tr">Y. Başımdan geçmişti bu tür şeyler, Tanrı günahlarımı bağışlasın. </p>
	<p class="block_28" lang="tr">S. Ne gibi şeyler yani? </p>
	<p class="block_28"><span lang="tr">Y. Bu seni </span><span lang="tr">ilgilendirmez</span><span lang="tr">.</span></p>
	<p class="block_28"><span lang="tr">S. Israr ediyorum. Bu olay sırasında Beyefendi</span><span lang="tr">’</span><span lang="tr">nin davranışlarında hiç</span><span lang="tr"> </span><span lang="tr">şehvet izi yok muydu? </span></p>
	<p class="block_28" lang="tr">Y. Hayır, yoktu.</p>
	<p class="block_28"><span lang="tr">S. Peki Dick</span><span lang="tr">’</span><span lang="tr">in? </span></p>
	<p class="block_28"><span lang="tr">Y. N</span><span lang="tr">’</span><span lang="tr">olmuş Dick</span><span lang="tr">’</span><span lang="tr">e?</span></p>
	<p class="block_28"><span lang="tr">S. Hadi hadi, Bayan Lee, bu tür şeylerde masum değilsiniz siz. Rolünü</span><span lang="tr"> </span><span lang="tr">yeterince iyi oynadı mı Dick? Niye cevap vermiyorsunuz? </span></p>
	<p class="block_28" lang="tr">Y. Rolünü oynadı. </p>
	<p class="block_28" lang="tr">S. Yeterince iyi mi?</p>
	<p class="block_28" lang="tr">Y. Daha önce bir kadınla yatmış olduğundan kuşkuluyum. </p>
	<p class="block_28"><span lang="tr">S. Beyefendi daha sonraları onu yeteri kadar yanınızda tutmamış oldu</span><span lang="tr">ğunuzdan şikâyet etmedi mi?</span></p>
	<p class="block_28" lang="tr">Y. Evet.</p>
	<p class="block_28" lang="tr">S. Ne cevap verdiniz?</p>
	<p class="block_28"><span lang="tr">Y. Dick</span><span lang="tr">’</span><span lang="tr">in daha önce hiçbir kadınla yatmamış olduğunu söyledim.</span><span lang="tr"> </span><span lang="tr">Bizim randevuevi ağzımızın esprisiyle duymak istersen, içeri girer</span><span lang="tr"> </span><span lang="tr">girmez çıktı Dick. </span></p>
	<p class="block_28" lang="tr">S. Ama daha sonraları onunla zevk için yatmaya başladın, öyle değil mi? </p>
	<p class="block_28" lang="tr">Y. Ona acıdım.</p>
	<p class="block_28" lang="tr">S. Ama seninle birlikte olanlar daha fazlasını söylüyorlar.</p>
	<p class="block_28"><span lang="tr">Y. İstediklerini söyleyebilirler. Doğasındaki kusurların bu kadar ıstıra</span><span lang="tr">bım çeken birine karşı iyi davranmam beni utandırmıyor. Kaldı ki, hâlâ bir fahişeydim ben de.</span></p>
	<p class="block_28"><span lang="tr">S. Ne </span><span lang="tr">olduğunuzu</span><span lang="tr"> biliyor muydu Dick?</span></p>
	<p class="block_28" lang="tr">Y. Bana bir fahişeymişim gibi davranmıyordu o.</p>
	<p class="block_28" lang="tr">S. Nasıl davranıyordu peki?</p>
	<p class="block_28" lang="tr">Y. Şey, başkalarının yaptığı gibi, şehvet duygularını tatmin etmek için satın alınmış bir vücut gibi değil de, daha çok sevdiği biri, sevgilisi gibi.</p>
	<p class="block_28"><span lang="tr">S. Ne konuşabildiğine, ne de duyabildiğine göre peki bunu nasıl anla</span><span lang="tr">dınız?</span></p>
	<p class="block_28"><span lang="tr">Y. İnsan meramını sözcüklerden başka şeylerle de anlatabilir. Jones</span><span lang="tr">’</span><span lang="tr">la konuşmama katlanamıyordu, hiçbir kadının anlamakta yanılmayacağı bu şeyi bakışlarından okuyordum, bana hizmet edebilmek için elinden ne geliyorsa yapıyordu.</span></p>
	<p class="block_28"><span lang="tr">S. Ve size aynı zamanda Beyefendi</span><span lang="tr">’</span><span lang="tr">nin yanında da hizmet ediyordu, öyle değil mi? Peki bu yüzden onda bir hınç duygusu fark etmiyor muydunuz? Gerçek âşıklar sevişmelerinin bir başkası önünde böyle değersizleşmesinden nefret ederler, öyle değil mi?</span></p>
	<p class="block_28"><span lang="tr">Y. Onun başka erkekler gibi olmadığım söylüyorum. Bu dünyanın işleri hakkında o kadar az şey bilen bir insandı ki Dick, pekâlâ Ay</span><span lang="tr">’</span><span lang="tr">da da yaşayabilir ve buradaki her şey konusunda Beyefendi</span><span lang="tr">’</span><span lang="tr">yi kendine bir </span><span lang="tr">kılavuz olarak alabilirdi. Eğer Beyefendi ona emir verirse, bu emirle</span><span lang="tr">ri yerine getirmesi gerekiyordu. Sana söyledim, aralarında öylesine bir yakınlık vardı ki hiçbir sözcüğe ihtiyaçları yoktu, iki ayrı vücutta tek bir ruh gibiydiler. Hatta ben şuna da inanıyorum ki Beyefendi kendisine dokunmama katlanamamasına rağmen, Dick</span><span lang="tr">’</span><span lang="tr">in aracılığıy</span><span lang="tr">la benden zevk alıyordu.</span></p>
	<p class="block_28"><span lang="tr">S. Peki, Chiswick</span><span lang="tr">’</span><span lang="tr">ten ayrıldığınız o sabah, yanınızda başka yol arka</span><span lang="tr">daşlarınızın da olacağına dair bir şey söylendi mi size?</span></p>
	<p class="block_28"><span lang="tr">Y. Beyefendi önceki gün bana Mr. Brown diye birinden söz etmiş ve onun uşağıyla randevumuz olduğunu, onların da bizimle geleceğini söylemişti. Bu Mr. Brown</span><span lang="tr">’</span><span lang="tr">ın kendini Londralı bir tüccar gibi göster</span><span lang="tr">diğini ama aslında bana sözünü ettiği hekim olduğunu da belirtti; ancak benim böyle bir şeyi bilmiyormuş gibi yapmam ve onu oyna</span><span lang="tr">dığı roldeki kişi gibi görmem gerekiyordu. Ben de böyle yaptım. Ne var ki onu daha önce, sanırım iki ay kadar önce gittiğim bir tiyatro</span><span lang="tr">da, sahnede gördüğümü hatırladım, adını unutmuştum ancak fiziği ve sesi hatırımdaydı. Ve o gün, biz yoldayken, Jones</span><span lang="tr">’</span><span lang="tr">un bana yapmış oldu</span><span lang="tr">ğ</span><span lang="tr">u bazı kaba imalardan, onun da benim iddia ettiğim türden biri olmadığımdan kuşkulandığını anladım ve korkuya kapıldım. Ve ertesi gün bir fırsatını bulduğumda, Beyefendi</span><span lang="tr">’</span><span lang="tr">ye tanınmış olmaktan korktuğumu söyledim.</span></p>
	<p class="block_28" lang="tr">S. Ne cevap verdi Beyefendi?</p>
	<p class="block_28" lang="tr">Y. Ağzımı sıkı tutmam ve durumu belli etmemeye çalışmam gerektiğini söyledi.</p>
	<p class="block_28" lang="tr">S. Hayal kırıklığına uğramış, endişeye kapılmış ya da ne bileyim bunun gibi gözüküyor muydu?</p>
	<p class="block_28"><span lang="tr">Y. Hayır, hiç gözükmüyordu. Hiçbirimizin iddia ettiğimiz gibi olma</span><span lang="tr">dığını söyledi. Eğer Jones beni yeniden rahatsız edecek olursa, kendisine bildirmemi de belirtti.</span></p>
	<p class="block_28"><span lang="tr">S. Peki siz de ona Mr. Brown</span><span lang="tr">’</span><span lang="tr">ın gerçekte kim olduğunu bildiğinizi söylemediniz mi?</span></p>
	<p class="block_28"><span lang="tr">Y. Hayır söylemedim çünkü sana şunu da itiraf edeyim ki bizi Londra</span><span lang="tr">’</span><span lang="tr">dan uzaklaştıran her adım kalbimin yükünü daha da hafif</span><span lang="tr">letiyordu. Sanki Gözyaşları Şehri</span><span lang="tr">’</span><span lang="tr">ni terk ediyor gibiydim, sanki Bristol benim Sion</span><span lang="tr">’</span><span lang="tr">um oluyordu. Eğer Beyefendi beni aldatıyorsa, diye düşünüyordum, ben de vakti gelince, bildiklerimi kendime saklayarak onu daha kolaylıkla aldatırım.</span></p>
	<p class="block_28"><span lang="tr">S. Pekâlâ. Şimdi, Basingstoke</span><span lang="tr">’</span><span lang="tr">a gelelim. Orada Beyefendi sizden daha önce yaptığınız şeyi yapmanızı istedi mi?</span></p>
	<p class="block_28" lang="tr">Y. Evet.</p>
	<p class="block_28" lang="tr">S. Peki, nerede oldu bu?</p>
	<p class="block_28" lang="tr">Y. Odasında.</p>
	<p class="block_28" lang="tr">S. Kalıp seyretti mi sizi?</p>
	<p class="block_28"><span lang="tr">Y. Evet ama her şeyin çok çabuk olup bittiğini söyledi ve beni bu yüz</span><span lang="tr">den kınadı.</span></p>
	<p class="block_28" lang="tr">S. Bunlar konuşulurken Dick yanınızda mıydı?</p>
	<p class="block_28" lang="tr">Y. Hayır, onu göndermişti.</p>
	<p class="block_28" lang="tr">S. Öfkeli miydi Beyefendi?</p>
	<p class="block_28" lang="tr">Y. Daha çok aldatıldığını düşünen biri gibiydi.</p>
	<p class="block_28" lang="tr">S. Sözü edilen yatak becerilerinize küçümseyerek mi baktı?</p>
	<p class="block_28" lang="tr">Y. Hiç de olamayacağı halde tecrübeli bir çapkın gibiydi.</p>
	<p class="block_28" lang="tr">S. Karşı çıkmadınız mı?</p>
	<p class="block_28"><span lang="tr">Y. Daha önce söylediklerim dışında bir şey söylemedim. Dick</span><span lang="tr">’</span><span lang="tr">in bu</span><span lang="tr"> </span><span lang="tr">konularda idare edilemeyecek kadar toy olduğunu söyledim. </span></p>
	<p class="block_28" lang="tr">S. Ne cevap verdi buna Beyefendi?</p>
	<p class="block_28"><span lang="tr">Y. Bundan böyle kendisine ait olduğumu, eğer parasının karşılığını alamazsa Madam Claiborne</span><span lang="tr">’</span><span lang="tr">dan da daha kötü olabileceğini söyledi. </span></p>
	<p class="block_28"><span lang="tr">S. Emin misiniz... </span><span lang="tr">Böyle mi konuştu? </span></p>
	<p class="block_28" lang="tr">Y. Eminim.</p>
	<p class="block_28" lang="tr">S. Peki siz ne cevap verdiniz?</p>
	<p class="block_28"><span lang="tr">Y. Şey, hiçbir şey demedim. Boyun eğmiş bir havaya büründüm. Ancak kendimi gerçekte böyle hissetmiyor ve onun da çok değişmiş oldu</span><span lang="tr">ğunu, adil davranmaktan uzaklaşmış olduğunu görüyordum. Çünkü Dick</span><span lang="tr">’</span><span lang="tr">in bana, tıpkı saplantılı zavallı bir hayvan gibi nasıl geldiğini ve kendisini durdurmamın elimde olmadığını o da görmüştü. Sana bunları o zaman düşündüğüm gibi anlatıyorum. Şimdi biliyorum ki Beyefendi benim için iyi bir dost olmak istiyordu ama o zamanlar ben bunu anlayamıyordum.</span></p>
	<p class="block_28" lang="tr">S. Senin için iyi bir dost? Ne demek bu?</p>
	<p class="block_28" lang="tr">Y. Yeri gelince anlatırım.</p>
	<p class="block_28" lang="tr">S. Şimdi anlatmanı istiyorum.</p>
	<p class="block_28"><span lang="tr">Y. Bunu ağzımdan öğrenemeyeceksin. Tıpkı Kitap</span><span lang="tr">’</span><span lang="tr">taki gibi. Taneyi çıkarmadan önce buğdayı birçok kez dövmek gerek. Her şeyi yazıl</span><span lang="tr">dığı gibi işitene kadar beklemelisin.</span></p>
	<p class="block_28" lang="tr">S. Dick o gece gizli olarak odana geldi mi?</p>
	<p class="block_28" lang="tr">Y. Evet.</p>
	<p class="block_28" lang="tr">S. Peki izin verdin mi buna?</p>
	<p class="block_28" lang="tr">Y. Evet.</p>
	<p class="block_28" lang="tr">S. Zavallı bir hayvandan daha iyi durumda olmamasına rağmen, öyle mi?</p>
	<p class="block_28"><span lang="tr">Y. Daha iyi durumda olmadığı için. Ama yine de bir şeyler isteyecek hakkı olmadığını bilecek kadar da zekiydi. Kaç tane lorda ve düke hizmet ettiğimi söyleyeyim mi sana, Yargıç Ayscough? Kral aile</span><span lang="tr">sinden bir prensle bile oldum ben. Yatağıma girmiş olan bütün bu insanlar içinde hiçbirisi asla onun gibi yatağımın başında diz çök</span><span lang="tr">medi, bir çocuk gibi başını battaniyenin üzerine dayayıp irademe boyun eğeceği anı beklemedi. Şimdi sen diyeceksin ki, beni parayla satın alan ilk kişinin olduğumdan beri, ne irade gücüm ne de özgür</span><span lang="tr">lüğüm vardı benim, bütün fahişelerin yazgısıydı bu.</span></p>
	<p class="block_28"><span lang="tr">S. Ben diyo</span><span lang="tr">r</span><span lang="tr">um ki, şimdi sen lanet olası bir hukuk dokto</span><span lang="tr">r</span><span lang="tr">u gibi konu</span><span lang="tr">şuyorsun.</span></p>
	<p class="block_28"><span lang="tr">Y. Hayır, böyle konuştuğum falan yok. Senin kendi alfaben var, benim de kendi alfabem, hepsi bu. Ben kendi alfabeme uymalıyım. Sana Dick</span><span lang="tr">’</span><span lang="tr">e niçin acıdığımı söylüyorum. Ne aşk, ne de şehvetti bunun nedeni.</span></p>
	<p class="block_28" lang="tr">S. Bütün gece birlikte mi yattınız?</p>
	<p class="block_28" lang="tr">Y. Uyuyana kadar. Sabah uyandığımda, o gitmişti.</p>
	<p class="block_28" lang="tr">S. Peki her gece aynı şey mi oldu?</p>
	<p class="block_28" lang="tr">Y. Ertesi gece değil. Ama daha sonra, evet.</p>
	<p class="block_28"><span lang="tr">S. Amesbury</span><span lang="tr">’</span><span lang="tr">deki o ertesi gece hakkında bildiklerinizi duymak istiyo</span><span lang="tr">rum. Orada olup biteceklerden haberdar edilmiş miydiniz?</span></p>
	<p class="block_28"><span lang="tr">Y. Oraya varana kadar, hatta daha ileri bir vakte kadar, edilmedim. Akşam yemeği yemiştik, saat sekiz ya da biraz daha geçti, odamda bekliyordum ki Dick beni Beyefendi</span><span lang="tr">’</span><span lang="tr">nin yanına </span><span lang="tr">götürmeye</span><span lang="tr"> geldi, yolculuk harmanimi de almam gerektiğini anlattı, bu ise beni biraz ürküttü çünkü bu giysiyi yanıma almam için hiçbir neden göremiyordum. Oraya varınca Beyefendi, birazdan, at sırtında, gizli bir yolculuğa çıkacağımızı bildirdi, bu ise beni daha da kaygılandırdı çünkü niçin böyle yapacağımızı sorduğumda, konuşmak istemedi ve önceki gün gibi sertçe azarlayarak, beni emrettiği şeyleri yapmam için kiraladığını söyledi.</span></p>
	<p class="block_28" lang="tr">S. Gün boyunca sizinle hiç konuşmamış mıydı?</p>
	<p class="block_28"><span lang="tr">Y. Hayır. Tek bir sözcük bile etmedi. Ancak daha önceleri, kendisine iyilikte bulunanın hep ben olduğunu ima eder gibi bir hali vardı. Çok nazik gözüküyor ve kendisine projesinde yardım ettiğim için minnettar olduğunu söylüyordu. Şimdi ise bana bir efendinin peri</span><span lang="tr">şan görünüşlü bir hizmetçisine hitap ettiği gibi hitap ediyordu. Aslı</span><span lang="tr"> </span><span lang="tr">aranırsa, bütün bu günahlarımdan ötürü, ben de öyle bir hizmetçi sayılırdım. Sonra bana yatağının üzerine uzanmamı ve beni uyandırıncaya kadar da uyumamı söyledi. Ben de dediği gibi yaptım ama ilkin uyumakta çok güçlük çektim çünkü çok korkmuştum. Ancak sonunda uyandırılana kadar uyudum. </span></p>
	<p class="block_28" lang="tr">S. Peki bu arada Beyefendi ne yaptı?</p>
	<p class="block_28"><span lang="tr">Y. Kâğıtlarını taşıdığı kutu yanındaydı, onu açıp ateşin önünde bir</span><span lang="tr"> </span><span lang="tr">şeyler okudu. </span></p>
	<p class="block_28" lang="tr">S. Peki Dick?</p>
	<p class="block_28"><span lang="tr">Y. O gitmişti, nereye olduğunu bilmiyorum, sonra döndü ve beni o</span><span lang="tr"> </span><span lang="tr">uyandırdı. </span></p>
	<p class="block_28" lang="tr">S. Ne zaman oldu bu?</p>
	<p class="block_28" lang="tr">Y. Gecenin ortasında. Han sessizdi, herkes uyuyordu. </p>
	<p class="block_28" lang="tr">S. Peki sonra?</p>
	<p class="block_14"> </p>
	<p class="block_15" lang="tr">* * *</p>
	<p class="block_14"> </p>
	<p class="block_11"><span lang="tr">Rebecca Lee susar ve şimdiye kadar yapmadığı bir şeyi yapar, göz</span><span lang="tr">lerini yere eğer. Sorgu yargıcı sorusunu yineler. </span></p>
	<p class="block_11"><span lang="tr">“</span><span lang="tr">Peki sonra, bayan?</span><span lang="tr">”</span></p>
	<p class="block_11"><span lang="tr">“</span><span lang="tr">İzin verin de biraz su içeyim. Sesim kısıldı.</span><span lang="tr">”</span></p>
	<p class="block_11"><span lang="tr">Ayscough uzunca bir süre onu seyreder, sonra gözlerini ondan ayırmadan, masanın ucunda oturan kâtibiyle konuşur. </span><span lang="tr">“</span><span lang="tr">Gidip su getirin.</span><span lang="tr">”</span></p>
	<p class="block_11"><span lang="tr">Kâtip kurşun kalemini masanın üzerine bırakır ilginçtir, tüy bir kalemle değil bir kurşunkalemle yazmaktadır ve kısacık boylu kanun adamını, boynunu bir kızılgerdan kuşu gibi eğmiş ve gözlerini sorgula</span><span lang="tr">yıcı bir edayla Rebecca</span><span lang="tr">’</span><span lang="tr">ya dikmiş durumda bırakarak, odadan sessizce çıkar. Sorgu yargıcı sırtını odanın uzun ve görkemli, Jacobean üslu</span><span lang="tr">bunda yapılmış pencerelerine dönük olarak oturmaktadır. Rebecca</span><span lang="tr">’</span><span lang="tr">nın yüzü ışığa dönüktür. Gözlerini kaldırıp sorgu yargıcının gözlerinin içine bakar.</span></p>
	<p class="block_11"><span lang="tr">“</span><span lang="tr">Sana teşekkür ederim.</span><span lang="tr">”</span></p>
	<p class="block_11"><span lang="tr">Ayscough hiçbir şey söylemez, hatta başını şöyle hafifçe bile oynat</span><span lang="tr">maz. Bütün varlığı tanığa yönelttiği bakışında yoğunlaşmış gibidir, besbelli ki onu zor bir duruma düşürmek, bu vakitsiz ricanın yersiz</span><span lang="tr">liği üzerindeki kuşkusunu dile getirmek istemektedir. Kadını, şimdiye kadar almış olduğu bütün eğitimi ve bilgisiyle, insan ilişkilerindeki deneyimiyle ve dünyadaki konumuyla incelemektedir. Bu incelemenin kullandığı yöntemlerin bir parçası olduğu bellidir, zorlu tanıklar önün</span><span lang="tr">de öteden beri aldığı bir tavırdır bu, keza, sorgu yargıcının tanıklar önündeki horgörü dolu azarlama nöbetlerini de kısa boyunun bir çeşit telafisi olarak görmek mümkündür. Ancak Rebecca, garip bir biçimde, sorgulamanın başından beri yaptığı gibi, bakışlarını sorgu yargıcının bakışlarından ayırmaz. Bunun dışında her bakımdan, tam bir alçak</span><span lang="tr">gönüllülük içinde görünmektedir: Hiçbir süsü olmayan ağırbaşlı bir elbisesi ve kurdelesiz bir bonesi vardır, ellerini de kucağında kavuştur</span><span lang="tr">muştur. Ama cevap verirken bir kez bile ne başını eğer, ne de gözlerini sorgu yargıcının gözlerinden kaçırır. Daha modern bir sorgu yargıcı hiç kuşkusuz bu doğrudan davranış karşısında gizli bir hayranlık duy</span><span lang="tr">maktan kendini alamazdı, Ayscough ise böyle bir şey hissetmez. Kadın onda yalnızca öteden beri varolan bir görüşü daha da pekiştirmektedir: Dünyanın daha kötüye gittiği, özellikle de bu sıradan insanların küstah</span><span lang="tr">lıkları yüzünden kötüye gittiği görüşüdür bu. Bu noktada bir kez daha o dönemin hiç sorgulanmadan genel kabul görmüş şu fikriyle karşı karşıya geliriz: Değişim ilerleme değildir (ertesi yıl doğacak olan bir çocuğun bir gün söyleyeceği gibi), değişim çöküş ve düşüştür.</span></p>
	<p class="block_11"><span lang="tr">Birdenbire, sorgu yargıcı ayağa kalkar ve arkasındaki pencerelerden birine doğru yürür. Derken dışarıya bakar. Rebecca bakışlarını adamın sırtına doğru yöneltir ama sonra gözlerini yeniden kucağına çevirir ve suyun getirilmesini bekler. Sonunda kâtip suyu getirir ve Rebecca</span><span lang="tr">’</span><span lang="tr">nın önünde duran masanın üstüne koyar. Ayscough arkasına dönmez, şimdi gerçekten de dışarıda seyre daldığı şeyin içinde kaybolmuş gibidir: Çepeçevre çok sayıda dükkânın ve ortada da tezgâhların bulunduğu bir meydandır burası, dışarıdaki insanların gürültüsü ve uğultusu oda</span><span lang="tr">nın içinde sürmekte olan sorgulamaya sürekli eşlik etmektedir. Sorgu yargıcı, tam bulunduğu pencerenin altında, meydana açılan bir sokağın köşesinde ayakta duran ve kendilerine çarpıp geçen kalabalığa hiç aldırış etmeden kendi bulunduğu yöne doğru bakan üç </span><span lang="tr">kişiden oluşmuş bir erkek topluluğunu fark etmiştir. Yalın sade giysilerinden ve şapkala</span><span lang="tr">rından onların ne olduklarını anlar ve bir kez görünce de başını çevirir.</span></p>
	<p class="block_11"><span lang="tr">Derken bakışlarını bir hanımefendi ile kızına yöneltir. Belli ki yüksek sınıflardan, seçkin insanlardır bunlar çünkü son moda şehir kıyafetleri giymişlerdir ve önlerinde, uşak elbisesi giymiş uzun boylu bir hizmetkâr bulunmaktadır, uşak elbiseli adam elinde, kadınların yaptıkları alışveriş paketlerinin bulunduğu bir sepet taşımakta ve boş eliyle de, hanımlarının yolunu tıkayan kalabalığa ısrarlı ısrarlı yollarını açmaları için işaret etmektedir. Gelip geçenlerin çoğu içgüdüsel bir hareketle kenara çekilir. Hatta bazıları ellerini şapkalarına götürür ya</span><span lang="tr"> </span><span lang="tr">da başlarını eğerler. Ancak hanımlar onların farkında bile değil gibi</span><span lang="tr">dirler. Ayscough, bu hanımlara bakarken, kendilerinden çok hatırına getirdikleri küçük bir yazınsal metni, özellikle de iki hanımdan en yapmacıklı, en kendinden emin, en genç olanının çağrıştırdığı bir metni düşünür. Bu metin ağustos ayında, R. N. harflerinden oluşan bir imzayla, </span><i lang="tr" class="calibre1">Gentleman</i><i lang="tr" class="calibre1">’</i><i lang="tr" class="calibre1">s Ma</i><i lang="tr" class="calibre1">g</i><i lang="tr" class="calibre1">azine</i><span lang="tr">’</span><span lang="tr">de yayımlanmıştır, hiç kuşku yok ki yazar kadın düşmanı bir hicivci, İngiliz Kilisesi</span><span lang="tr">’</span><span lang="tr">nin bir çeşit </span><i lang="tr" class="calibre1">abbe mon</i><i lang="tr" class="calibre1">d</i><i lang="tr" class="calibre1">ain</i><sup class="text_2" lang="tr"><sup class="noteref" id="back_note_60"><a href="index_split_105.html#note_60" title="60" class="calibre4">60</a></sup></sup><span lang="tr">’</span><span lang="tr">idir. İşte aşağıda, Rebecca</span><span lang="tr">’</span><span lang="tr">nın karşı çıktığı bir form içinde yazılmış olan bu metin du</span><span lang="tr">r</span><span lang="tr">uyor. Bu metin bize aynı zamanda, dünyasının gerçekliğini ve ister kendi seçimiyle ister koşullar gereği olsun seçtiği dünyanın kendi cinsinden daha talihli kadınların dünyasından ne kadar farklı olduğunu hatırlatabilir. Bu parçanın başlığı </span><i lang="tr" class="calibre1">Belli Bir Türden Ebedi Dişi</i><span lang="tr"> de olabilirdi ama ne yazık ki Mr. R. N. böyle bir önseziye sahip değilmiş.</span></p>
	<p class="block_14"> </p>
	<p class="block_15" lang="tr">GÜZEL KÜÇÜKHANIMIN DİN DERSİ </p>
	<p class="block_42"> </p>
	<p class="block_43" lang="tr">S. Kimsiniz siz?</p>
	<p class="block_23" lang="tr">Y. On dokuz yaşında soylu, hoş bir hanım.</p>
	<p class="block_23" lang="tr">S. Ne olduğunu anlamak oldukça zor, bu yüzden biraz açıklar mısınız.</p>
	<p class="block_23"><span lang="tr">Y. Sizi temin ederim ki, kıymeti bilinmeyen bir maldır soylu, hoş hanımlar. Ha evde kalmış kızlar ha bayat balıklar: İşte size eskiliğin</span><span lang="tr">den ötürü doğruluğundan hiçbir şey yitir</span><span lang="tr">m</span><span lang="tr">emiş bir atasözü.</span></p>
	<p class="block_23"><span lang="tr">S. Du</span><span lang="tr">r</span><span lang="tr">umu böyle mi görüyorsunuz siz?</span></p>
	<p class="block_23"><span lang="tr">Y. Evet, gerçekte bizler: 16 yaşında düşünmeye başlıyoruz, 17</span><span lang="tr">’</span><span lang="tr">mizde seviyoruz, 18</span><span lang="tr">’</span><span lang="tr">imizde ağlayıp sızlanıyoruz ve 19</span><span lang="tr">’</span><span lang="tr">umuzda ideal erkeğimizi bulamazsak (aramızda kalsın, çok zor bir görevdir bu) elveda babacık deyip ağlıyoruz ve sonra da şen şakrak tasasız kalp hırsızı</span><span lang="tr">mızla </span><span lang="tr">kaçıyoruz</span><span lang="tr">. Çünkü bir kez hayatlarımızın baharını aştık mı, son derece itici bir fizyonomisi olan, yaşı ilerlemiş, sinameki ve değersiz biriyle başgöz edilme riskini de taşıyoruz.</span></p>
	<p class="block_23" lang="tr">S. Peki o zaman bana inancınızın ilkelerini söyleyin bakalım.</p>
	<p class="block_23"><span lang="tr">Y. İlk olarak şunu söyleyeyim ki, dünyaya anneciğimin aracılığıyla geldiğime inanıyor ama ona karşı kendimi hiç de borçlu hissetmi</span><span lang="tr">yorum. İkinci olarak, onun emirlerine uymaya mecbur olduğumu </span><span id="id_GoBack" lang="tr">(gerçi bir görev olarak değil) kabul ediyor ve aynı zamanda da her şeyin parasını şıpınişi ödeyiveren yaşlı babacıkın buyruklarına</span><span lang="tr"> </span><span lang="tr">da itaat ediyor, ama işte sırf bu nedenle, modası iki ay geçmiş bu iğrenç ipeklileri beni bir altı ay daha giymeye zorlayarak beni onur kırıklığına itmelerine hayır diyorum. Ve son olarak, bundan böyle aldatmaya benim de tenezzül edeceğim kocam açısından şunu söy</span><span lang="tr">leyeyim ki, benim üzerimde en ufak bir üstünlük bile kurmaması gerektiğine kesinkes inanıyorum, Sonuç olarak, kadril dansını bir din ve boynuzlamayı da her pazar gününün meditasyon konusu olarak benimsemeye kararlıyım. Onu piyeslerde, maskeli balolarda, moda, ev idaresi vb. konularda mahvedecek olmama rağmen, o bun</span><span lang="tr">lara karşı çıkmak için ağzını açmayacak. İnancımın hoşuma giden ve son soluğuma kadar da uyacağım temel ilkeleri bunlar işte. </span></p>
	<p class="block_23" lang="tr">S. Uymanız gereken başka ilkeler de var mı?</p>
	<p class="block_23"><span lang="tr">Y. Güzelliğimin gücüne göre, iyi kötü özgür fantezilerime uyarak hare</span><span lang="tr">ket ederim. Ne kadar gülünç görünürlerse görünsünler, bütün yeni modaları izlerim, kendimi gu</span><span lang="tr">r</span><span lang="tr">ura, zevk ve savurganlığa tamamen kaptırırım, bir lord borçlarını ne kadar sık öderse, ben de o kadar sık dua ederim, kiliseden çok tiyatroya giderim ve kiliseye bağlılığımı göstermek için ise, kiliseye giden her kimse ile alay ederim çünkü bunun </span><span lang="tr">tamamen ikiyüzlülük olduğuna inanırım. Bir tavuskuşu için kuyruğunu yaymak ne kadar doğalsa benim için bunları yapmak da o kadar doğaldır.</span></p>
	<p class="block_23" lang="tr">S. Pekâlâ ama yine de bir başka dünya olduğunu biliyorsunuz, arada sırada onu da düşünmeniz gerekmez mi?</p>
	<p class="block_23"><span lang="tr">Y. Hayır, hiç de gerekmez, çünkü böylesi düşünceler kafanızı karıştı</span><span lang="tr">rır. Hanımlar kendilerini ciddi şeylerle asla üzmemeli, inançlarını yalnızca oyun sever fantezilerinin kendilerine söylediği şey üzerine inşa etmelidirler.</span></p>
	<p class="block_23" lang="tr">S. Yani hanımlar özel hiçbir dine bağlı değil midirler?</p>
	<p class="block_23"><span lang="tr">Y. Hayır, gerçekte değildirler, çünkü bu düzeyde, biz hanımlar yeryü</span><span lang="tr">zünde varolan en istenmeyen yaratıklar olurduk. Çeşitlilik her şeyi hoş kılar, böylelikle bir yarım saatliğine belki Hıristiyanızdır, bir başka yarım saatliğine ise pagan, Musevi, Müslüman ya da kuralları</span><span lang="tr">mıza en iyi uyan başka bir şey.</span></p>
	<p class="block_23"><span lang="tr">S. Peki uyulduğunda bir hanımın yaşamını hoş kılacak bu ilkeler neler</span><span lang="tr">dir?</span></p>
	<p class="block_23"><span lang="tr">Y. Kendini, maymununu ya da kucak köpeciğini pohpohlayıp şımart</span><span lang="tr">mak; komşularıyla alay etmek ve onları küçümsemek, yolda karşı</span><span lang="tr">laştıklarını görmezden gelmek, yoksulları aldatmak ve onlara zırnık koklatmamak ve ihmal edilmiş bir ko</span><span lang="tr">canın şerefi pahasına zenginle</span><span lang="tr">re yanaşmak. Öğlene kadar yatakta yatmak ve geceyi de kadril dansı yaparak geçirmek.</span></p>
	<p class="block_23" lang="tr">S. Durun bakalım, durun evlilik buyruklarını okursanız görürsünüz ki, hanımların ödevi kocalarını şereflendirmek ve onlara itaat etmek ya da en azından kocalarına saygı göstermek ve hizmet etmektir.</p>
	<p class="block_23"><span lang="tr">Y. Evlilik buyrukları ve ödev hal Amma da güzel </span><span lang="tr">hikâye</span><span lang="tr">! Bütün bu buyrukların hepsi de papazların icadıdır ve bu yüzden uyulmaları da gerekmez. Hanımlar yalnızca kanun adamlarının kaleme aldıkları yasa maddelerine aldırış ederler, sözgelimi kişisel harcama tutarını belirleyen sözleşme maddeleri ya da boşanmadan sonra ödenecek nafaka ve bu tutarların sıkıntıya girmeden nasıl artırılabileceğinin saptanması. Bir kocanın önünde el pençe divan durmak ve onun tarafından aldatılmak tamamen modası geçmiş bir şeydir, onların suyuna gidip lütuflarını dilemek yerine, onlara hakaret etmek ise modaya uygun ve doğrudur.</span></p>
	<p class="block_23" lang="tr">S. Peki bu modanın geçerliliği için herhangi bir neden var mı?</p>
	<p class="block_23"><span lang="tr">Y. Elbette var, hem de çok iyi bir neden. Yaşarken kendi iradelerimize uyarak hareket etmek istiyoruz biz çünkü öldüğümüzde bunları </span><span lang="tr">yapamıyoruz</span><span lang="tr">.</span><span lang="tr"> </span><span lang="tr">Mr. Ayscough bu parçayı okuduğunda apışıp kalmıştı. Bu parçada soylu sınıftan ve yüksek burjuvazi katmanından olan birçok kadında görülen bir zihniyetin canlı bir tasvirini bulduğunu biliyordu, hatta bu zihniyet kendinin de ait olduğu daha alt sosyal sınıflar arasında da gitgide yaygınlık kazanıyordu. Ancak onu böylesine şaşırtan şey bu değildi, daha çok bu zihniyetin herkesin önünde kaçamaksız, açık bir şekilde dile getirilmiş olmasıydı. Lacy</span><span lang="tr">’</span><span lang="tr">nin mesleğinden duyduğu tik</span><span lang="tr">sinti de aslında aynı nedenden kaynaklanıyordu (ancak, kendisi bunu görememesine rağmen, bu durumun çaresi de çok uzaklarda değildi zira dönemin korkulan sansürcüsü Lord Chamberlain, sadece birkaç ay sonra, tiyatro sanatı üzerinde 230 yıl sürecek bir baskı rejimini başla</span><span lang="tr">tacaktı). Bu din dersi parçası, erkeğin kadın karşısındaki üstünlüğüne duyulan saygının olduğu gibi, din ve evlilik kurumlarının da birer alay konusu olarak görüldüklerini ortaya koyuyordu. Bazı cevaplarında olduğu gibi Rebecca</span><span lang="tr">’</span><span lang="tr">nın gözlerinde de gördüğü bunun bir yansıma</span><span lang="tr">sıydı; yani, böylesi şeyler yayınlayan yüksek sınıftan kişilerde görülen gevşekliğin daha alt sınıflardaki bir yansımasıydı. Bu durum bir gün en iğrenç yönetim biçimine, yani anarşiyle eşanlamlı olan demokrasiye götürebilirdi. Sorgu yargıcı kendini </span><span lang="tr">insani duyguların en istenmeye</span><span lang="tr"> </span><span lang="tr">nine kaptırmış hissediyordu: Yaşlıydı ve yaşlı olmaktan memnunluk duyuyordu.</span><span lang="tr"> </span><span lang="tr">Etrafına bakındı ve uzun boylu kâtibin yerine dönmüş olduğunu gördü, Rebecca istediği suyu içmiş, şimdi, kımıltısız, bir sabır anıtı gibi, alçakgönüllü bir boyun eğmişlikle bekliyordu. Ancak Mr. Ayscough yeniden koltuğuna dönmedi. Sorgulamasını ayakta durduğu yerden sürdürdü. Ancak birkaç soru sorduktan sonra kadının karşısındaki koltuğunda yerini aldı ve bir kez daha Rebecca</span><span lang="tr">’</span><span lang="tr">nın bakışlarındaki o sapmaz doğrudanlığa katlanmak zorunda kaldı. Bu bakışlar gerçekten de o kadar doğrudandı ki, bu bakışlara hiçbir zaman inanamadığını, inanamayacağını biliyordu.</span></p>
	<p class="block_32"> </p>
	<p class="block_35" lang="tr">* * *</p>
	<p class="block_32"> </p>
	<p class="block_23" lang="tr">S. Pekâlâ, bayan, daha sonra ne oldu?</p>
	<p class="block_23"><span lang="tr">Y. Gizli gizli aşağıya indik ve Dick iki atı dışarı çıkardı. Atlara bindik ve yola koyulduk. Tek bir sözcük konuşmadan, taş sütunlara ya da daha doğrusu iki adamın atla</span><span lang="tr">rı</span><span lang="tr"> bağladıkları birkaç yüz adım ötedeki direğe gelene kadar, bir milden daha fazla bir mesafeyi tırıs adım</span><span lang="tr">larla katettik. Gökyüzü kapalıydı, ne yıldız ne de ay vardı ama yine de ben onları karanlıkta, büyük mezartaşla</span><span lang="tr">rı</span><span lang="tr"> gibi görüyordum. Böyle bir yerde böyle bir vakitte niçin olmamız gerektiğini bilmediğimden de, korkudan aklımı kaçıracak gibiydim. Yürümekte bile güçlük çekiyordum ancak Beyefendi beni yürümeye zorladı. Biraz uzakta, bir çobanın ışığına benzer bir ışık gördüm ve aklımdan bağırmak geçti ancak beni duyacaklarından kuşkuluydum çünkü bulundu</span><span lang="tr">ğ</span><span lang="tr">umuz noktaya göre uzak sayılırdı. Sonunda dikili taşların yakınına geldik ve merkeze doğru yönelerek taşların oluşturduğu çemberin içine girdik.</span></p>
	<p class="block_23" lang="tr">S. Üçünüz de mi, demek istiyorsunuz?</p>
	<p class="block_23" lang="tr">Y. Evet.</p>
	<p class="block_23"><span lang="tr">S. Jones</span><span lang="tr">’</span><span lang="tr">a Dick</span><span lang="tr">’</span><span lang="tr">in orada olmadığını söylemişsiniz.</span></p>
	<p class="block_23"><span lang="tr">Y. Şimdi gerçekten olanları söylüyorum. Beyefendi yassı bir taşın bulunduğu noktada durdu ve </span><span lang="tr">“</span><span lang="tr">Fanny, şu taşın üzerinde diz çök</span><span lang="tr">”</span><span lang="tr"> dedi. Ben yerimden kımıldayamıyordum çünkü iki adamın kötü niyetleri olduğunu, büyücülük gibi, kara güçlerin çağırılması gibi, işte ne bileyim böyle şeylerin olacağını düşünüyordum, sonra her yanım buz kesmiş de </span><span lang="tr">ölüyormuşum</span><span lang="tr"> gibi doğal olmayan bir üşüme duygusuna da kaptırmıştım kendim</span><span lang="tr">i. Bu yüzden diz çökmedim, </span><span lang="tr">ağzımdan tek bir sözcük çıkmadı, öylesine korkmuş ve üşümüştüm. Ve Beyefendi bir kez daha, </span><span lang="tr">“</span><span lang="tr">Diz çök, Fanny</span><span lang="tr">”</span><span lang="tr"> dedi ve ben de o zaman dilim çözülerek, </span><span lang="tr">“</span><span lang="tr">Kötü bir şey yapıyoruz, efendim, ben böyle bir şey için kiralanmadım</span><span lang="tr">”</span><span lang="tr"> dedim. O da, </span><span lang="tr">“</span><span lang="tr">Diz çök, bakayım, kötülük yapmaktan söz etmek sana düşmez</span><span lang="tr">”</span><span lang="tr"> diye cevap verdi. Ben hâlâ diz çökmemekte diretiyordum, bu yüzden her birisi beni bir kolumdan tuttular ve taşın üstünde diz çökmeye zorladılar. Taş sertti ve dizle</span><span lang="tr">rimi acıtıyordu.</span></p>
	<p class="block_23"><span lang="tr">S. Jones</span><span lang="tr">’</span><span lang="tr">a sizi taşın üzerine uzanmaya zorladıklarını söylemişsiniz. </span></p>
	<p class="block_23"><span lang="tr">Y. Hayır, yalnızca diz çökmeye zorladıklarını. Sonra onlar da her iki</span><span lang="tr"> </span><span lang="tr">yanımda çayırın üstünde diz çöktüler. </span></p>
	<p class="block_23" lang="tr">S. Nasıl yani? </p>
	<p class="block_23" lang="tr">Y. Öyle işte.</p>
	<p class="block_23" lang="tr">S. Eller dua eder gibi kavuşturulmuş olarak mı?</p>
	<p class="block_23"><span lang="tr">Y. Hayır, elleri </span><span lang="tr">kavuşturulmuş</span><span lang="tr"> değildi, yalnızca başla</span><span lang="tr">rı</span><span lang="tr"> eğikti.</span></p>
	<p class="block_23" lang="tr">S. Şapkaları hâlâ başlarında mıydı?</p>
	<p class="block_23"><span lang="tr">Y. Beyefendi</span><span lang="tr">’</span><span lang="tr">nin şapkası başındaydı. Dick</span><span lang="tr">’</span><span lang="tr">in şapkası yoktu. </span></p>
	<p class="block_23" lang="tr">S. Yüzünüz hangi yöne bakıyordu?</p>
	<p class="block_23"><span lang="tr">Y. Kuzeye, sanırım. Çünkü batıya doğru ilerlemiş ve tapınağa sağ taraf</span><span lang="tr">tan girmiştik. </span></p>
	<p class="block_23" lang="tr">S. Devam edin.</p>
	<p class="block_23"><span lang="tr">Y. Ben dua ettim ve Tanrı beni bağışlar ve bu işten sağ salim kurtul</span><span lang="tr">mama izin verirse bir daha asla fahişelik yapmayacağıma yemin ettim. Şeytan</span><span lang="tr">’</span><span lang="tr">ın eline düşmüş olduğumu düşünüyordum, Madam Claiborne</span><span lang="tr">’</span><span lang="tr">un evinde başıma gelen kötü şeylerden daha da </span><span lang="tr">kötüydü</span><span lang="tr"> bu, vücudum kadar ruhumu da aşağılayıp kirletmekte sakınca gör</span><span lang="tr">meyen birinin eline düşmek...</span></p>
	<p class="block_23"><span lang="tr">S. Evet, evet, bunu hayal </span><span lang="tr">edebiliyorum</span><span lang="tr">. Şimdi söyle, ne kadar zaman öyle diz çökmüş halde kaldın?</span></p>
	<p class="block_23"><span lang="tr">Y. Beş dakika, belki de daha fazla, </span><span lang="tr">bilemiyorum</span><span lang="tr">. Sonra </span><span lang="tr">üstümüzde</span><span lang="tr"> gökyüzünde büyük bir hışırtı oldu, tıpkı kanat sesi gibi bir ses ya da uğuldayan şiddetli bir rüzgâr. Dehşet içinde gözlerimi kaldırıp yukarı baktım ama hiçbir şey göremedim, hayır, o gece rüzgâr da yoktu, sakin bir geceydi.</span></p>
	<p class="block_23" lang="tr">S. Beyefendi ile Dick onlar da yukarıya doğu baktılar mı?</p>
	<p class="block_23" lang="tr">Y. Dikkat edecek durumda değildim.</p>
	<p class="block_23"><span lang="tr">S. Bu hışırtı, bu uğuldayan </span><span lang="tr">rüzgâr</span><span lang="tr">, bu ses ne kadar zaman sürdü? </span></p>
	<p class="block_23" lang="tr">Y. Birkaç saniye. Ona kadar saydığımızda geçen zamandan daha fazla değil.</p>
	<p class="block_23" lang="tr">S. Ses bu zaman içinde gitgide arttı mı?</p>
	<p class="block_23" lang="tr">Y. Dosdoğru gökyüzünden üstümüze doğru düşüyor gibiydi.</p>
	<p class="block_23"><span lang="tr">S. Yani bir yandan gelip öteki yana uçan bir göçmen kuşlar sürüsünün</span><span lang="tr"> </span><span lang="tr">çıkaracağı ses gibi bir ses değildi, öyle mi? </span></p>
	<p class="block_23" lang="tr">Y. Hayır, yukarıdan geliyordu. </p>
	<p class="block_23" lang="tr">S. Bundan tamamen emin misiniz? </p>
	<p class="block_23"><span lang="tr">Y. İsa</span><span lang="tr">’</span><span lang="tr">nın varlığından emin olduğum kadar eminim. </span></p>
	<p class="block_23" lang="tr">S. Peki sonra?</p>
	<p class="block_23" lang="tr">Y. Birdenbire durdu ve bir sessizlik oldu. Ve bu duraklama anında havaya öylesine bir koku yayıldı ki anlatamam, tıpkı yeni biçilmiş çayırların, çok tatlı kokuları olan yaz çiçeklerinin kokusu gibi bir şeydi, gariptir ki mevsimi de değildi bunların, sonra bu soğuk ve çorak yöreden böyle şeylerin fışkırıp çıkması da garipti. Derken, yeniden, birdenbire, her yanımız yukarıdan gelen ışıkla kaplanıverdi, insanların şimdiye kadar yapageldikleri her türlü ışıktan daha parlak bir ışıktı, tıpkı güneş gibiydi, öylesine parlaktı ki ona bakar bakmaz gözlerimi kamaşmış halde aşağı eğmek zorunda kaldım, az daha kör olacakmışım gibi geldi bana. Derken onları gördüm, diz çöktüğümüz yerden on beş adım ötede, taşların arasında, genç bir adam ile yaşlı bir adam ayakta durmuş bize bakıyorlardı.</p>
	<p class="block_23"><span lang="tr">S. Buna inanmıyorum ve seni uyarıyorum, benimle alay etmene izin </span><span lang="tr">vermeyeceğim</span><span lang="tr">.</span></p>
	<p class="block_23" lang="tr">Y. Gerçeği söylüyorum.</p>
	<p class="block_23"><span lang="tr">S. Hayır. Bütün bunları her zamanki kurnazlığınla kafamı karıştırmak için hazırladın. Sen ve peygamberliğini ilan eden kocan. Bahse gire</span><span lang="tr">rim ki bu zırvaları kafana sokan odur.</span></p>
	<p class="block_23" lang="tr">Y. Hayır, o bir şey yapmadı. Ona bunlardan hiç söz etmedim.</p>
	<p class="block_23" lang="tr">S. Odur ya da değildir ama sen yine de yalan söylüyorsun.</p>
	<p class="block_23"><span lang="tr">Y. Hayır, sana onları gördüğümü söylüyorum, bu odanın uzunluğun</span><span lang="tr">dan biraz daha ötede ayakta duruyorlardı. Gerçi onları </span><span lang="tr">pek iyi</span><span lang="tr"> seçemiyordum çünkü gözlerim sözünü ettiğim ışıktan ötürü kamaşmıştı.</span></p>
	<p class="block_23" lang="tr">S. Hangi konumdaydılar?</p>
	<p class="block_23" lang="tr">Y. Ayakta durmuş bize bakıyorlardı. Genç olanı biraz daha yakında, yaşlısı arkada. Ve genç olanı parmağını ışığa doğru işaret ediyor ama bu arada gözlerini de benden ayırmıyordu.</p>
	<p class="block_23" lang="tr">S. Hangi ifadeyle?</p>
	<p class="block_23"><span lang="tr">Y. Bunu gerçekten söyleyemeyeceğim çünkü gözümün kamaşması</span><span lang="tr"> </span><span lang="tr">geçmeden önce ışık kaybolmuşu. </span></p>
	<p class="block_23" lang="tr">S. Peki ya yaşlısı?</p>
	<p class="block_23" lang="tr">Y. Onun yalnızca beyaz bir sakalı olduğu dikkatimi çekti. </p>
	<p class="block_23" lang="tr">S. Nasıl elbiseler giymişlerdi?</p>
	<p class="block_23" lang="tr">Y. Yaşlısınınkini görmedim. Genç olanı, tıpkı duvarcı ustalarının ve marangozların giydiği türden bir önlük giymişti.</p>
	<p class="block_23"><span lang="tr">S. Tapınağı inşa etmiş olan paganların mı hayaletiydi demek istiyorsu</span><span lang="tr">nuz?</span></p>
	<p class="block_23"><span lang="tr">Y. Kocam ve babam gibi, bugünün bir işçisinin giyindiği tarzda giyin</span><span lang="tr">mişti.</span></p>
	<p class="block_23" lang="tr">S. Peki, bunlar boyanmış siluetler olamazlar mıydı? </p>
	<p class="block_23" lang="tr">Y. Hayır. Canlıydılar. Düş ya da hayal değildiler. </p>
	<p class="block_23" lang="tr">S. Uzun boylu ve iri yapılı mıydılar? </p>
	<p class="block_23" lang="tr">Y. Hayır. Boyları bosları normaldi. </p>
	<p class="block_23" lang="tr">S. Bu ışık ne kadar zaman sürdü?</p>
	<p class="block_23"><span lang="tr">Y. Çok az. Tam anlamıyla bir ışıktan çok bir şimşek gibiydi. Ancak</span><span lang="tr"> </span><span lang="tr">şöyle bir görülebilmişti, daha fazla değil. </span></p>
	<p class="block_23"><span lang="tr">S. Gözleriniz kamaşmışken şöyle bir görülebilmişti, diyorsunuz ve</span><span lang="tr"> </span><span lang="tr">yine de bu kadar eminsiniz?</span></p>
	<p class="block_23" lang="tr">Y. Evet.</p>
	<p class="block_23" lang="tr">S. Onlar dikili taşlardan ikisi olamaz mıydılar?</p>
	<p class="block_23" lang="tr">Y. Hayır.</p>
	<p class="block_23"><span lang="tr">S. Peki hiç gökgürültüsü olmadı mı, Belzebuth</span><span lang="tr">’</span><span lang="tr">un sesini duymadınız mı?</span></p>
	<p class="block_23"><span lang="tr">Y. Hayır, hiçbiri olmadı. Ama tatlı kokulu sıcak bir hava esintisi his</span><span lang="tr">settim, size daha önce de söylediğim gibi, tıpkı yaz tarlalarının kokusunu andırıyordu, yalnızca buruna değil insanın ruhuna da tatlı geliyordu. Geri kalan her şey ortadan kaybolduğunda, o kaldı. Ve artık korkmuyordum, bunun bana kötülük getirmeyeceğini, tersine, beni rahatlatacağını ve avuntu vereceğini biliyordum. Gerçekte ruhumu şimdi başka bir ışık kaplıyordu, korktuğum şeylerden, artık korkmuyordum. Hatta bu kadar çabuk gelip gidişinden ötürü, onu bütünüyle içime alamayışımdan, gözümü dört açmama rağmen daha fazla bir şey göremediğimden </span><span lang="tr">ötürü</span><span lang="tr"> bir çeşit hüzün duyuyordum. Bununla birlikte umudumu da korumam gerekiyordu. Çünkü diyo</span><span lang="tr">rum ya, bütün bunlarda hiç kötülük yoktu, birlikte olduklarım da kötü değildi. Bunu anlamalısın.</span></p>
	<p class="block_23" lang="tr">S. Yalnızca bir tek şeyi anlıyorum, sana hiç inanamayacağımı.</p>
	<p class="block_23" lang="tr">Y. Sözümü bitirdiğimde inanacaksın. Seni temin ediyorum, inanacaksın.</p>
	<p class="block_23" lang="tr">S. Evet, evet, balık kavağa çıkınca inanacağım, bayan, daha önce değil. Şimdi anlattığın saçmalıklarda biraz daha öteye gidelim. Gördüğünüzü iddia ettiğin bu ışık nereden geliyordu?</p>
	<p class="block_23" lang="tr">Y. Yukarıdan gökyüzünden.</p>
	<p class="block_23"><span lang="tr">S. Bütün her yanı aydınlatıyor muydu? Gerçek güneşin yaptığı gibi,</span><span lang="tr"> </span><span lang="tr">geceyi gündüze çeviriyor muydu?</span></p>
	<p class="block_23" lang="tr">Y. Hayır, gece ötelerde karanlık kalıyordu.</p>
	<p class="block_23"><span lang="tr">S. Peki havada yüzen bu büyük ışık seli içinde, kalın ya da ince mumlar</span><span lang="tr"> </span><span lang="tr">falan gördünüz mü? </span></p>
	<p class="block_23" lang="tr">Y. Hayır. Yaz güneşi gibi beyazdı, bir gül, bir çember şeklindeydi. </p>
	<p class="block_23" lang="tr">S. Ve tapınağın üstündeki gökyüzünde asılı mıydı?</p>
	<p class="block_23" lang="tr">Y. Evet.</p>
	<p class="block_23" lang="tr">S. Peki, kımıldamıyor muydu?</p>
	<p class="block_23" lang="tr">Y. Hayır.</p>
	<p class="block_23" lang="tr">S. Ne kadar yüksekteydi?</p>
	<p class="block_23" lang="tr">Y. Söyleyemeyeceğim.</p>
	<p class="block_23" lang="tr">S. Güneş ve ay kadar yüksekte miydi?</p>
	<p class="block_23"><span lang="tr">Y. Hayır. Daha az yüksekteydi. Gökyüzündeki bulutlar kadar bile yük</span><span lang="tr">sekte değildi. St. Paul Katedrali</span><span lang="tr">’</span><span lang="tr">nin yuvarlak kubbesinin üstündeki bulutlar.</span></p>
	<p class="block_23" lang="tr">S. Yüz ayak var mıydı?</p>
	<p class="block_23" lang="tr">Y. Dedim ya söyleyemeyeceğim.</p>
	<p class="block_23" lang="tr">S. Peki bu ışık yukarıda nasıl asılı duruyordu, size göre?</p>
	<p class="block_23" lang="tr">Y. Bilemiyorum. Belki de büyük bir kuşun kanatlarıyla taşınmıştı.</p>
	<p class="block_23"><span lang="tr">S. Ya da büyük bir yalancının. Işığın parlamasından önce sözünü etti</span><span lang="tr">ğin bu gürültünün, bir kanat hışırtısına, sonra da rüzgârın uğultusuna benzediğini söyledin. Aynı şeyler değil ki bunlar.</span></p>
	<p class="block_23"><span lang="tr">Y. Nasıl açıklayacağımı bilemiyorum. Daha çok bir kanadın çıkardığı </span><span lang="tr">g</span><span lang="tr">ü</span><span lang="tr">r</span><span lang="tr">ültü gibiydi.</span></p>
	<p class="block_23" lang="tr">S. Ya da sırtında şaklayacak bir kırbacın. Bir açığını yakalarsam, bunu da işiteceksin, bilmiş ol. Peki, parmağını kaldırmış şu işçiyle onun büyükbabası, bir şey taşıyorlar mıydı?</p>
	<p class="block_23" lang="tr">Y. Hayır.</p>
	<p class="block_23" lang="tr">S. Beyefendi konuştu mu onlarla? </p>
	<p class="block_23" lang="tr">Y. Hayır ama şapkasını çıkardı.</p>
	<p class="block_23"><span lang="tr">S. Ne</span><span lang="tr">!</span><span lang="tr"> Bir marangozla yaşlı bir bunağa şapkasını mı çıkardı? </span></p>
	<p class="block_23" lang="tr">Y. Dediğim gibi oldu.</p>
	<p class="block_23"><span lang="tr">S. Peki onlar da karşılığında hiçbir hareket yapmadılar mı? Kendilerine</span><span lang="tr"> </span><span lang="tr">gösterilen bu nezakete bir saygı işaretiyle cevap vermediler mi? </span></p>
	<p class="block_23" lang="tr">Y. Gördüğüm kadarıyla vermediler.</p>
	<p class="block_23" lang="tr">S. Peki, ışık ortadan kaybolduğunda hiçbir hareket sesi işitilmedi mi?</p>
	<p class="block_23" lang="tr">Y. Hayır.</p>
	<p class="block_23"><span lang="tr">S. Ama artık </span><span lang="tr">görülmüyorlardı</span><span lang="tr"> da, öyle mi?</span></p>
	<p class="block_23" lang="tr">Y. Hayır görmüyordum çünkü gözlerim hâlâ ışıktan kamaşmış haldeydi. </p>
	<p class="block_23" lang="tr">S. Yukarıdan gelen herhangi bir ses falan? </p>
	<p class="block_23" lang="tr">Y. Her şey sessizdi.</p>
	<p class="block_23" lang="tr">S. Peki bütün bunlardan ne sonuç çıkardın?</p>
	<p class="block_23"><span lang="tr">Y. Beyefendi</span><span lang="tr">’</span><span lang="tr">nin inandığımdan farklı biri olduğu sonucunu. Çünkü çok geçmeden yerinden doğruldu ve benim ayağa kalkmama yardım etti; sonra minnetini göstermek isteyen biri gibi ellerimi aldı ve sıktı, hava karanlık olmasına rağmen gözlerimin içine baktı ve bana </span><span lang="tr">“</span><span lang="tr">Aradığım kişi sizsiniz</span><span lang="tr">”</span><span lang="tr"> dedi. Derken, yerinden kalkmış olan Dick</span><span lang="tr">’</span><span lang="tr">e doğru döndü ve ikisi kucaklaştılar ama bir efendiyle uşağı gibi değil de, işlerinin mutlu bir sonuca varmasını kutlayan iki kardeş gibi.</span></p>
	<p class="block_23" lang="tr">S. Aralarında bir işaretleşme olmadı mı?</p>
	<p class="block_23" lang="tr">Y. Yalnızca birbirlerinin boyunlarına sarıldılar.</p>
	<p class="block_23" lang="tr">S. Peki sonra?</p>
	<p class="block_23"><span lang="tr">Y. Beyefendi bizi taşların bulunduğu alandan dışarı çıkardı. Sonra durdu ve benimle yeniden konuştu, bana gördüklerimi hiç kimseye anlatmamam gerektiğini söyledi. Bütün bunların bana hiç kötülüğü dokunmamıştı ve bundan böyle de dokunmayacaktı, bu kadar garip görünen şeylerden hiç korkmamalıydım. Sonra yine ellerimi aldı ve bu kibar tavrının gerçek doğasını bana karşı sergilediği eski dav</span><span lang="tr">ranışlarından daha çok gösterdiğini kanıtlamak istercesine bir kez daha onları sıktı.</span></p>
	<p class="block_23" lang="tr">S. Ne cevap verdiniz peki buna?</p>
	<p class="block_23"><span lang="tr">Y. Gördüklerimden söz etmeyeceğimi söyledim. Bu sözüme, </span><span lang="tr">“</span><span lang="tr">Pekâlâ, şimdi Dick ile git</span><span lang="tr">”</span><span lang="tr"> diye cevap verdi. Böylelikle, Beyefendi arkada kalırken, ben Dick</span><span lang="tr">’</span><span lang="tr">le birlikte oradan uzaklaştım. Ancak daha hana varmadan Beyefendi bize yetişti, demek ki pek fazla oyalanmamıştı.</span></p>
	<p class="block_23"><span lang="tr">S. Neler olup bittiğini so</span><span lang="tr">r</span><span lang="tr">madınız mı ona?</span></p>
	<p class="block_23"><span lang="tr">Y. Hâlâ katetmemiz gereken kısa mesafe içinde, bizi birkaç adım arka</span><span lang="tr">dan izledi. Ve hanın avlusuna vardığımızda da bana iyi geceler dile</span><span lang="tr">di ve atını, koşumunu çözüp ahıra götürmesi için Dick</span><span lang="tr">’</span><span lang="tr">e bırakarak odasına çıktı. Ben de kendi odama çıktım.</span></p>
	<p class="block_23" lang="tr">S. Dick işini bitirdiğinde, yanınıza gelmedi mi?</p>
	<p class="block_23" lang="tr">Y. Onu o gece bir daha görmedim.</p>
	<p class="block_23"><span lang="tr">S. Pekâlâ. Şimdi şu anlatacaklarımı bir dinleyin bakalım Jones</span><span lang="tr">’</span><span lang="tr">a ilkin tapınağa niçin gittiğiniz konusunda Beyefendi</span><span lang="tr">’</span><span lang="tr">nin sizi haberdar etti</span><span lang="tr">ğini, yani Beyefendi</span><span lang="tr">’</span><span lang="tr">nin size orada, şehvetle ilgili bir boş inancın ritlerine uyarak, tensel olarak sahip olacağını anlattığını söylemişsiniz.</span><span lang="tr"> </span><span lang="tr">Ve daha sonra da Jones</span><span lang="tr">’</span><span lang="tr">a, bir taşın üzerine koskocaman bir doğan gibi tünemiş, leş gibi kokan, cesediniz üzerine atılmaya her an hazır kapkara bir habeşten ve daha bilmem başka şeytani görüntülerden de söz etmişsiniz. Doğru mu bunlar? </span></p>
	<p class="block_23" lang="tr">Y. Yalan söyledim.</p>
	<p class="block_23" lang="tr">S. Yalan söylemiş! Ben de size yalan üzerine bir gerçeği söyleyeyim, bayan. Bir kez yalan söyleyen hep yalan söyler.</p>
	<p class="block_23" lang="tr">Y. Şimdi yalan söylemiyorum. Sözlerimin doğruluğu üzerine ant içtim.</p>
	<p class="block_23"><span lang="tr">S. Jones</span><span lang="tr">’</span><span lang="tr">a niye bu kadar utanmazca yalan söylediniz?</span></p>
	<p class="block_23"><span lang="tr">Y. Çünkü yalan söylemem gerekiyordu çünkü olup bitenler konusun</span><span lang="tr">da en kötü şeyleri düşünmesi, bu işe bulaşmış olmakla suçlanmak korkusundan konuşmaya hiç cesaret etmemesi için böyle yapmam gerekiyordu. Yeri gelince ona niye yalan söylediğimi açıklayacağım.</span></p>
	<p class="block_23"><span lang="tr">S. Açıklayacaksınız, sizi temin ederim ki açıklayacaksınız. Şimdi, söyleyin bakalım, ertesi gün Beyefendi</span><span lang="tr">’</span><span lang="tr">nin hali tavrı değişmiş mi gözüküyordu?</span></p>
	<p class="block_23"><span lang="tr">Y. Sadece bir kez, at üzerinde ilerlerken, döndü ve biz onunla aynı hizaya gelene kadar bekledi, sonra, bana dikkatle bakıp, </span><span lang="tr">“</span><span lang="tr">Her şey yolunda mı?</span><span lang="tr">’’</span><span lang="tr"> diye sordu. Ben de, </span><span lang="tr">“</span><span lang="tr">Evet</span><span lang="tr">”</span><span lang="tr"> diye cevap verdim. Daha fazla konuşmak isterdim ama o daha fazla konuşmak istemiyormuşçasına hemen dönüp yoluna devam etti.</span></p>
	<p class="block_23" lang="tr">S. Taşların arasında gördüğünüzü iddia ettiğiniz şeyler hakkında ertesi gün ne düşündünüz?</p>
	<p class="block_23"><span lang="tr">Y. Bu işte bir çeşit büyü, büyük bir esrar olduğunu düşündüm. Bunun bir işaret olduğunu ama yine de kötülük taşımadığını düşündüm. Sana söyledim, bu işte </span><span lang="tr">kötülük</span><span lang="tr"> görmüyordum ve aynı zamanda korkmuyordum.</span></p>
	<p class="block_23"><span lang="tr">S. Peki, Beyefendi daha sonradan, sizin aradığı kişi olduğunuzu söyle</span><span lang="tr">diğinde ne düşündünüz? </span></p>
	<p class="block_23" lang="tr">Y. Bende amaçlarına uyan bir şeyler gördüğünü düşündüm.</p>
	<p class="block_23" lang="tr">S. Yani?</p>
	<p class="block_23" lang="tr">Y. Eskiden günah işlediğimi ve artık günah işlemeyeceğimi. </p>
	<p class="block_23" lang="tr">S. Nasıl yani! O sizi daha fazla günaha ve şehvete itmedi mi? </p>
	<p class="block_23" lang="tr">Y. Evet itti ama sonunda doğru yola çıkabilmem için itti. </p>
	<p class="block_23"><span lang="tr">S. Demek oluyor ki istediği bizim sandığımız şey değildi; yani iktidar</span><span lang="tr">sızlığının tedavisi değildi, </span><span lang="tr">ö</span><span lang="tr">yle mi? </span></p>
	<p class="block_23" lang="tr">Y. Aradığı şey, olan bitenlerdi.</p>
	<p class="block_23"><span lang="tr">S. Sıradan bir fahişenin insan aklını aşan şeylere yol açması mı? Demek istediğiniz bu değil mi? Bu ziyar</span><span lang="tr">etin ona değil de size yapılmış </span><span lang="tr">olduğunu mu söylemek istiyorsunuz? O sizin yanınızda ama daha alçakta diz çökmemiş miydi? </span></p>
	<p class="block_23"><span lang="tr">Y. Yalnızca bir görünüştü bu. Ben orada kendi irademle değil, onun iradesiyle bulunuyordum. Ona hizmet etmekten başka bir şey yap</span><span lang="tr">madım ben.</span></p>
	<p class="block_23" lang="tr">S. Peki bu iki adamın kimler olduklarını düşünüyorsunuz? </p>
	<p class="block_23" lang="tr">Y. Sana bunu şimdi söylemeyeceğim.</p>
	<p class="block_23"><span lang="tr">S. Bu oyalamalara bir son verin artık. Siz burada kanunların önü</span><span lang="tr">n</span><span lang="tr">desiniz, bayan, peygamberlik toplantılarınızdan birinde değil. Bu kaçamaklı cevaplarınızla beni daha fazla oyalayamazsınız.</span></p>
	<p class="block_23"><span lang="tr">Y. Buna mecbur kalacaksın, Yargıç Ayscough. Çünkü Beyefendi</span><span lang="tr">’</span><span lang="tr">nin istediği şeyi sana şimdi söyleyecek olursam, benimle alay eder ve inanmazsın.</span></p>
	<p class="block_23"><span lang="tr">S. Şu anki inatçılığın eski sokak sürtüğü tavırlarından daha da kötü.</span><span lang="tr"> </span><span lang="tr">Niye gülümseyip </span><span lang="tr">duruyorsun</span><span lang="tr">? </span></p>
	<p class="block_23"><span lang="tr">Y. Sana </span><span lang="tr">gülümsemiyorum</span><span lang="tr">, rica ederim bana inan. </span></p>
	<p class="block_23" lang="tr">S. Benden kaçamayacaksınız, bayan. </p>
	<p class="block_23"><span lang="tr">Y. Sen de Tanrı</span><span lang="tr">’</span><span lang="tr">nın verdiklerinden kaçamayacaksın. </span></p>
	<p class="block_23"><span lang="tr">S. Şimdi Dick</span><span lang="tr">’</span><span lang="tr">ten söz edelim. Ertesi gün değişmiş görünüyor muydu</span><span lang="tr"> </span><span lang="tr">Dick?</span></p>
	<p class="block_23"><span lang="tr">Y. Cinsel iştahında hiçbir değişiklik </span><span lang="tr">yoktu.</span><span lang="tr"> </span></p>
	<p class="block_23" lang="tr">S. Ne şekilde?</p>
	<p class="block_23" lang="tr">Y. At üzerinde yolumuza devam ederken. </p>
	<p class="block_23" lang="tr">S. Ne demek istiyorsunuz?</p>
	<p class="block_23" lang="tr">Y. Beyefendi önde, Mr. Brown ile Jones da arkada gidiyordu. </p>
	<p class="block_23" lang="tr">S. Ne oldu peki?</p>
	<p class="block_23"><span lang="tr">Y. Bunu söylemeyeceğim. Ama Dick bir hayvan gibi, Yüce İsa</span><span lang="tr">’</span><span lang="tr">da</span><span lang="tr"> </span><span lang="tr">henüz ruhunu kazanamamış </span><span lang="tr">Adem</span><span lang="tr"> gibi şehvetten kudurmuştu. </span></p>
	<p class="block_23" lang="tr">S. Ve siz de onu bu şehvetten kurtardınız, öyle mi? </p>
	<p class="block_23" lang="tr">Y. Daha fazla bir şey söylemeyeceğim. </p>
	<p class="block_23" lang="tr">S. Yol kenarında, çalıların arasında mı demek istiyorsunuz? </p>
	<p class="block_23" lang="tr">Y. Daha fazla bir şey söylemeyeceğim. </p>
	<p class="block_23"><span lang="tr">S. O gece Wincanton</span><span lang="tr">’</span><span lang="tr">da ne oldu peki?</span></p>
	<p class="block_23"><span lang="tr">Y. Varışımızdan hemen sonra </span><span lang="tr">çağırması</span><span lang="tr"> dışında, Beyefendi beni bir daha çağırmadı; çağırmasının nedeni de Jones</span><span lang="tr">’</span><span lang="tr">a bir mesaj götürme</span><span lang="tr">mi istemesiydi yalnızca. Onunla hemen konuşmayı arzu ediyordu Beyefendi.</span></p>
	<p class="block_23" lang="tr">S. Niçin, biliyor musunuz?</p>
	<p class="block_23" lang="tr">Y. Hayır, bilmiyorum. Ben mesajı götürdüm, hepsi bu.</p>
	<p class="block_23" lang="tr">S. Jones sizinle bunun hakkında konuşmadı mı?</p>
	<p class="block_23" lang="tr">Y. Hayır.</p>
	<p class="block_23" lang="tr">S. Peki Beyefendi o gece sizden daha fazla bir şey istemedi mi?</p>
	<p class="block_23" lang="tr">Y. Hayır.</p>
	<p class="block_23" lang="tr">S. Dick odanıza gizlice geldi mi peki?</p>
	<p class="block_23" lang="tr">Y. Evet.</p>
	<p class="block_23" lang="tr">S. Peki onunla yattınız mı?</p>
	<p class="block_23" lang="tr">Y. Evet.</p>
	<p class="block_23" lang="tr">S. Size olan ilgisinden usanmamış mıydınız artık?</p>
	<p class="block_23"><span lang="tr">Y. Bu ilgisini daha önce kabullendiğim gibi kabullendim, yani bir fahi</span><span lang="tr">şe gibi değil.</span></p>
	<p class="block_23" lang="tr">S. Ona acıdığınızdan mı demek istiyorsunuz?</p>
	<p class="block_23" lang="tr">Y. Evet.</p>
	<p class="block_23"><span lang="tr">S. Peki kadınlık şehvetinizi </span><span lang="tr">uyandırmadı</span><span lang="tr"> mı Dick? </span></p>
	<p class="block_23"><span lang="tr">Y. Bu seni </span><span lang="tr">ilgilendirmez</span><span lang="tr">.</span></p>
	<p class="block_23" lang="tr">S. Demek uyandırdı, öyle değil mi? (Non respondet) Odanızda çok kaldı mı peki?</p>
	<p class="block_23" lang="tr">Y. Önceki gibi. Uyandığımda o gitmişti.</p>
	<p class="block_23"><span lang="tr">S. Ertesi gün Taunton</span><span lang="tr">’</span><span lang="tr">a hareket ettiniz. Beyefendi sizinle o gün daha çok konuştu mu?</span></p>
	<p class="block_23"><span lang="tr">Y. Benimle yalnızca bir sefer konuştu, atını yanımıza yaklaştırmışken. Bana nasıl olduğumu, at yolculuğundan ötürü bir yanımın tutulup tutulmadığını sordu. Ben de, tutulduğunu söyledim çünkü at yol</span><span lang="tr">culuğuna alışık değildim bunun üzerine, </span><span lang="tr">“</span><span lang="tr">Yolculuğumuzun</span><span lang="tr"> hemen hemen sonuna geldik, yakında dinlenebileceksin</span><span lang="tr">”</span><span lang="tr"> diye cevap verdi.</span></p>
	<p class="block_23" lang="tr">S. Tavrı nazik miydi?</p>
	<p class="block_23" lang="tr">Y. Evet. Daha çok başlangıçtaki gibiydi.</p>
	<p class="block_23"><span lang="tr">S. Peki ona o zaman pagan tapınağında nelerin olup bittiğini sormadı</span><span lang="tr">nız mı?</span></p>
	<p class="block_23" lang="tr">Y. Hayır.</p>
	<p class="block_23" lang="tr">S. Bunun için vakit müsait değil miydi?</p>
	<p class="block_23"><span lang="tr">Y. İstediği zaman bundan söz edeceğini biliyordum. Ve istemediğinde de susacağını. Şimdi onun koruması altında olduğumu da düşünüyor</span><span lang="tr">dum, bu onun için daha önceki zalimliği ya da kayıtsızlığından daha değerli bir şeydi. Gerçi hâlâ niçin böyle olduğunu da bilmiyordum.</span></p>
	<p class="block_23"><span lang="tr">S. Peki o gün, at sırtındayken, Dick</span><span lang="tr">’</span><span lang="tr">in cinsel açlığını yine tatmin etti</span><span lang="tr">niz mi?</span></p>
	<p class="block_23" lang="tr">Y. Hayır.</p>
	<p class="block_23" lang="tr">S. Teşebbüste bulunmadı mı?</p>
	<p class="block_23" lang="tr">Y. Karşı çıktım.</p>
	<p class="block_23" lang="tr">S. Kızmadı mı? Sizi bunu yapmaya zorlamadı mı? </p>
	<p class="block_23" lang="tr">Y. Hayır.</p>
	<p class="block_23" lang="tr">S. Peki geceye kadar beklemek zorunda mı kaldı?</p>
	<p class="block_23"><span lang="tr">Y. Gece de bir şey yapamadı. Taunton</span><span lang="tr">’</span><span lang="tr">da, Beyefendi</span><span lang="tr">’</span><span lang="tr">nin zevkine uygun bir han bulamadık, bu yüzden şehrin merkezinden uzak, kötü bir yerde konaklamak </span><span lang="tr">zorunda</span><span lang="tr"> kaldık. Orada ben öteki hizmetçi kızlarla birlikte yattım, Beyefendi ile Mr. Brown küçük bir odada, Jones ile Dick ise çatı arasındaki samanların üzerinde yattılar. İstesem de, Beyefendi ya da Dick</span><span lang="tr">’</span><span lang="tr">le bir an yalnız kalamazdım. Bu yüzden hiçbir şey olmadı. Tabii, bitlerle pirelerin saldırıla</span><span lang="tr">rı</span><span lang="tr"> dışında.</span></p>
	<p class="block_23" lang="tr">S. Peki. Ertesi gün?</p>
	<p class="block_23"><span lang="tr">Y. Bütün gün at sırtında yol aldık ve sanırım önceki günden daha fazla mesafe katettik. Bampton</span><span lang="tr">’</span><span lang="tr">ı geçince, anayoldan ayrılıp yeşil patikala</span><span lang="tr">ra saptık ve buralarda da hiç kimseyle karşılaşmadık.</span></p>
	<p class="block_23"><span lang="tr">S. Daha önce Madam Claiborne</span><span lang="tr">’</span><span lang="tr">un evine hiç dönmemeyi, Bristol</span><span lang="tr">’</span><span lang="tr">e anne babanızın yan</span><span lang="tr">ın</span><span lang="tr">a gitmeyi tasarladığınızı söylememiş miydiniz?</span></p>
	<p class="block_23" lang="tr">Y. Evet.</p>
	<p class="block_23"><span lang="tr">S. Peki o zaman niçin bu kadar uzaklara gelmeyi seçtiniz? Bristol</span><span lang="tr">’</span><span lang="tr">e kolaylıkla kaçabileceğiniz yörenin çok daha batısında değil miydi burası?</span></p>
	<p class="block_23"><span lang="tr">Y. Evet, gerçekten de öyleydi. Ama kaçmaya hiç cesaretim yoktu ve bunu nasıl gerçekleştirebileceğimi de bilemiyordum. Yüce İsa bağış</span><span lang="tr">lasın beni, kalbimin derinliklerinde hâlâ bir fahişeydim. Randevuevi yaşantısı insanı günah içinde katılaştırır, başka bakımlardan ise yumuşatır. Bizim de tıpkı hanımefendiler gibi hizmetçilerimiz var</span><span lang="tr">dır, ihtiyaçlarımız karşılanır. Biz kendimizi o anki ruh durumumuz neyse ona bırakırız, yalnızca o anımızı düşünürüz. Ayaklarımız yere basmaz, gelecekten kaçmamıza yardım edecek inancımız yoktur bizim. Sana söylediğim gibi, hâlâ Bristol</span><span lang="tr">’</span><span lang="tr">e gitmeyi, yaşamımı değiş</span><span lang="tr">tirmeyi çok arzu ediyordum</span><span lang="tr">;</span><span lang="tr"> ancak oraya bu dolambaçlı yoldan git</span><span lang="tr">tiğime de hiç aldırış etmiyordum çünkü bu yol da beni Londra</span><span lang="tr">’</span><span lang="tr">dan uzaklaştırıyordu. Dediklerimle alay edebilirsin, kendimi savunacak değilim. Taunton</span><span lang="tr">’</span><span lang="tr">dan hareket ettiğimizde, bu sonuncu gün olacaktı. O günden itibaren, artık benimle alay etmene izin veremem; eğer edersen de yalnızca kendinle alay etmiş olursun.</span></p>
	<p class="block_23" lang="tr">S. Yeter. Artık bahsetmeyelim bundan.</p>
	<p class="block_23"><span lang="tr">Y. Aslında, bahsetmem gerekiyor. Yoksa ne benim ne de Beyefendi</span><span lang="tr">’</span><span lang="tr">nin ruhunun geçtiği yolları anlayamayaca</span><span lang="tr">ksın. Beni bağışla ama sana tek </span><span lang="tr">bir konuda, bütün gerçeği söylemiyorum. Bu işe, zorlandığım için başladığım ve sonra da Dick</span><span lang="tr">’</span><span lang="tr">e acıdığımdan ötürü devam ettiğim doğ</span><span lang="tr">rudur. Ancak şimdi gitgide şunu anladım ki, Dick bana sandığımdan da çok zevk veriyordu, evet, şimdiye kadar tanımış olduğum bütün erkeklerden, daha gepegençken ve ailemin bana öğrettiklerine karşı isyan halindeyken tanıdığım ilk erkekten bu yana karşıma çıkan bütün erkeklerden daha çok zevk veriyordu. Günahla dolu aşk sana</span><span lang="tr">tını bilmiyordu Dick, hiç bilmiyordu. Ne var ki bana bu sanatta usta gözükenlerden çok daha fazla zevk veriyordu. Çünkü beni en çok seven oydu, sözcüklere dökemese de beni bütün kalbiyle, o tuhaf kalbiyle seviyordu. O zamandan beri şunu düşündüm ki, bu sözcük yokluğunda bana sözcüklerin ifade edebileceklerinden daha çok şey söylüyordu. Hayvanca bir çiftleşmeden başka bir şey olmayan tensel birleşmelerimiz sırasında değil de, başka zamanlarda. Yoldayken, başımı göğsüne dayayarak uyuduğumda, bakışlarımız </span><span lang="tr">karşılaştığında... </span><span lang="tr">bilemiyorum</span><span lang="tr">, dili olsa söyleyebileceğinden çok daha iyi ifade ettiği tavırlarıyla. O son gece yatağıma geldi ve istediğini benden aldı; sonra kollarıma dolanıp ağladı ve ben de ağlamaya başladım çünkü gözyaşlarının nedenini biliyordum. Sanki bizler iki ayrı hücrede yaşayan tutuklular gibiydik, birbirimizi </span><span lang="tr">görüyor, birbirimizin ellerine dokunabiliyor ama daha fazla bir şey yapamıyorduk. Buna, ne ister</span><span lang="tr">sen diyebilirsin ama ben sana bu gözyaşlarının, benim için hem çok garip hem çok tatlı olduğunu söylüyorum. Çünkü bu gözyaşlarının beni fahişelik yaşamımdan, günahlarımdan, kalbimin katılaşmasından, masumluğumu kaybettiğim o ilk günden beri olduğum her şeyden kurtardığını görüyordum. Bütün bu yıllar boyunca sanki karanlıklar içinde yaşamış, taşlaşmış gibiydim ve şimdi yeniden vücuduma kavu</span><span lang="tr">şuyordum, henüz bir Hıristiyan olmasam da, kurtulmuştum. Bana ister inan, ister inanma, Yargıç ama söylediğim her söz gerçektir. </span></p>
	<p class="block_23"><span lang="tr">S. Seviyor muydun Dick</span><span lang="tr">’</span><span lang="tr">i?</span></p>
	<p class="block_23" lang="tr">Y. Eğer kendini eski kimliğinden sıyırabilse onu sevebilirdim.</p>
	<p class="block_23" lang="tr">S. Peki sizinle yaptığı bu sözcüksüz konuşmalardan ne anlıyordunuz?</p>
	<p class="block_23"><span lang="tr">Y. Benim gibi mutsuz ve umutsuz biri olduğunu, gerçi farklı nedenlerle.</span><span lang="tr"> </span><span lang="tr">Bunu biliyor ve kendisini itmediğim, kendisiyle alay etmediğim için</span><span lang="tr"> </span><span lang="tr">de beni seviyordu. </span></p>
	<p class="block_23"><span lang="tr">S. Pekâlâ. Şimdi söyleyin, yolculuğun bu son gününde, Beyefendi ile</span><span lang="tr"> </span><span lang="tr">birlikte yoldan bir an için uzaklaşmadınız mı? </span></p>
	<p class="block_23"><span lang="tr">Y. Evet, uzaklaştık, bir tepenin doruk noktasına çıkmak için uzaklaştık,</span><span lang="tr"> </span><span lang="tr">oradan millerce öteyi görebilmek mümkündü.</span></p>
	<p class="block_23" lang="tr">S. Dick parmağını belli bir yöne, belli bir yere doğru işaret etmemiş miydi?</p>
	<p class="block_23"><span lang="tr">Y. Ben bunun, bölgeyi iyi tanıdığına bizi inandırmak için yapılmış bir</span><span lang="tr"> </span><span lang="tr">hareket olduğunu düşündüm. </span></p>
	<p class="block_23"><span lang="tr">S. Beyefendi Dick</span><span lang="tr">’</span><span lang="tr">ten belli bir yeri göstermesini istemiş miydi?</span><span lang="tr"> </span><span lang="tr">Aralarında daha önce bir işaretleşme geçmiş miydi?</span></p>
	<p class="block_23" lang="tr">Y. Hayır.</p>
	<p class="block_23"><span lang="tr">S. Dick</span><span lang="tr">’</span><span lang="tr">in uzaklarda gösterdiği yer, ertesi gün ulaştığınız şu mağara</span><span lang="tr"> </span><span lang="tr">değil miydi? </span></p>
	<p class="block_23" lang="tr">Y. Bunu söyleyemeyeceğim. </p>
	<p class="block_23" lang="tr">S. Aynı doğrultudaydı, öyle değil mi?</p>
	<p class="block_23" lang="tr">Y. Batıya doğruydu. Daha fazla bir şey söyleyemeyeceğim. Ama haklı olabilirsin.</p>
	<p class="block_23" lang="tr">S. Bu yer o gece konakladığınız yerden ne kadar uzaklıktaydı?</p>
	<p class="block_23" lang="tr">Y. At sırtında iki saat ya da biraz daha fazla.</p>
	<p class="block_23" lang="tr">S. Peki yolculuğunuz boyunca başka hiçbir şey olmadı mı?</p>
	<p class="block_23"><span lang="tr">Y. Beyefendi, burnumun altına bir demet menekşe yerleştirmiş olmama bozuldu. Tatlı kokuları için bir kumaş parçasının içinde burnumun altına yerleştirmiştim menekşeleri. Beyefendi bunu bir densizlik olarak gördü. Bilmiyorum niye böyle düşündü. O an hiçbir şey söy</span><span lang="tr">lemedi.</span></p>
	<p class="block_23"><span lang="tr">S. Saçma mı göründü bu size? Peki bu menekşe demetinden başka onu</span><span lang="tr"> </span><span lang="tr">hoşnutsuz kılacak bir şey yapmadınız, öyle mi? </span></p>
	<p class="block_23" lang="tr">Y. Hayır, bundan eminim. </p>
	<p class="block_23" lang="tr">S. Daha sonra ne dedi peki?</p>
	<p class="block_23"><span lang="tr">Y. Akşam yemeğinden sonra, beni Dick aracılığıyla çağırttı. Ben de hemen her zamanki şey için olduğunu düşündüm. Ancak Dick</span><span lang="tr">’</span><span lang="tr">i der</span><span lang="tr">hal gönderdi ve bana önünde çıplak kalmamı buyurdu</span><span lang="tr">;</span><span lang="tr"> ben sonun</span><span lang="tr">da, üstümde erkeklik gücünü deneyeceğini bekleyerek söyledikleri</span><span lang="tr">ni yapmak zorunda kaldım. Ama istediği bu değildi</span><span lang="tr">;</span><span lang="tr"> beni tıpkı bir tövbekâr gibi, önündeki bir sıranın üstüne oturttu ve menekşelerden dolayı, bana küstah dedi, sonra, </span><span lang="tr">“</span><span lang="tr">sen bir fahişesin</span><span lang="tr">”</span><span lang="tr"> dedi, daha birçok böyle şeyler söyledi, eskisinden daha da zalimdi, yarı delirmiş gibiy</span><span lang="tr">di çünkü beni diz çökmeye ve bütün söylediklerinin doğru olduğu üzerine yemin etmeye zorladı. Derken birdenbire değişiverdi ve zalimliğinin beni sınavdan geçirmekten başka bir şey olmadığını, aslında, benden son derece memnun olduğunu ileri sürdü. Sonra bana, ertesi gün buluşacağımız su muhafızlarından söz etti, beni oraya onları tatmin etmem için götürdüğünü, bunu yapmam gerektiğini, karşılığında beni ödüllendireceğini söyledi. Bu büyük şehir havalarını -aynen bu sözcükleri kullandı- bir yana bırakmalıydım, randevuevinden çıkan biri gibi değil de, elimden geldiğince basit, mütevazı biri gibi görünmeliydim. </span></p>
	<p class="block_23"><span lang="tr">S. Bu sularla Londra</span><span lang="tr">’</span><span lang="tr">da sözünü ettiği suları mı kastediyordu?</span></p>
	<p class="block_23" lang="tr">Y. Evet.</p>
	<p class="block_23" lang="tr">S. Muhafızlar konusunda başka bir şey söylemedi mi?</p>
	<p class="block_23"><span lang="tr">Y. Yabancı olduklarını, İngilizce konuşmadıklarını ve başka bir Avrupa dili de konuşmadıklarını söyledi, onların kötü kadınlarla da hiçbir ilişkileri yok</span><span lang="tr">t</span><span lang="tr">u. Ben, </span><span lang="tr">günahı hiç tanımamış masum bir genç kız gibi olmalıydım her bakımdan. Ve atılgan değil, yumuşak başlı görün</span><span lang="tr">mem gerekiyordu.</span></p>
	<p class="block_23" lang="tr">S. Peki muhafızlar konusunda başka ayrıntı vermedi mi? Bu kişilerin geldikleri belli bir yöreyi ya da ülkeyi belirtmedi mi hiç?</p>
	<p class="block_23" lang="tr">Y. Hayır.</p>
	<p class="block_23"><span lang="tr">S. Peki bu kişilerin adlarını nerede duyduğuna dair bir imada da bulun</span><span lang="tr">madı mı?</span></p>
	<p class="block_23" lang="tr">Y. Yalnızca onlarla buluşmayı çok arzu ettiğini söyledi. </p>
	<p class="block_23" lang="tr">S. Onlarla daha önce hiç buluşmamıştı, değil mi? Söylemek istediği buydu:</p>
	<p class="block_23"><span lang="tr">Y. Evet. Ancak onları daha önce hiç görmemiş olduğu oldukça dolam</span><span lang="tr">baçlı bir şekilde söylenmiş bir şeydi.</span></p>
	<p class="block_23"><span lang="tr">S. Peki Beyefendi</span><span lang="tr">’</span><span lang="tr">nin şimdi, tıpkı bir pezevenk gibi, sizi başkalarına vermekten söz etmesini garip bulmamış mıydınız?</span></p>
	<p class="block_23" lang="tr">Y. Evet, biraz bulmuştum.</p>
	<p class="block_23" lang="tr">S. Niye yalnızca biraz diyorsunuz?</p>
	<p class="block_23" lang="tr">Y. Çoğunlukla böyle bilmece gibi konuştuğunu öğrenmiştim artık.</p>
	<p class="block_23"><span lang="tr">S. Wilts</span><span lang="tr">h</span><span lang="tr">ire</span><span lang="tr">’</span><span lang="tr">daki tapınakta olup bitenlerin kötü bir niyet taşımadığını düşünmenize rağmen yine de yeniden korkuya kapılmadınız mı?</span></p>
	<p class="block_23"><span lang="tr">Y. Beyefendi</span><span lang="tr">’</span><span lang="tr">nin bu kara mizahları ardında halâ hiçbir kötü niyet gör</span><span lang="tr">müyordum. Yaptıklarını anlamıyor ve en çok da kendi cahilliğimden korkuyordum.</span></p>
	<p class="block_23"><span lang="tr">S. Şimdi bir de şunu öğrenmek istiyorum. Beyefendi</span><span lang="tr">’</span><span lang="tr">nin, onun uşağına olan duygularınızın farkında </span><span lang="tr">olduğunu</span><span lang="tr"> düşünüyor muydunuz? Olan bitenler bilgisi </span><span lang="tr">dahilinde</span><span lang="tr"> miydi yoksa hiçbir şey bilmiyor muydu?</span></p>
	<p class="block_23"><span lang="tr">Y. Biliyordu çünkü beni Dick</span><span lang="tr">’</span><span lang="tr">in kollarındayken çok fazla zevk almakla suçladı. Bir efendinin diyebileceği gibi, </span><span lang="tr">“</span><span lang="tr">Ben sizi kendi zevkim için satın aldım oysa siz bunu bir başkasının kollarında buluyorsunuz</span><span lang="tr">”</span><span lang="tr"> dedi. Durumu menekşe demetini görünce fark etmişti.</span></p>
	<p class="block_23"><span lang="tr">S. Size emir verdiği şu durumlar dışında Dick</span><span lang="tr">’</span><span lang="tr">le gizli gizli yattığınızı biliyor muydu?</span></p>
	<p class="block_23"><span lang="tr">Y. Yaptırmak için beni satın aldığı şeyi yalnızca iki kez yaptık, daha fazla değil, Beyefendi sanki bundan bir sonuç elde edebilme konu</span><span lang="tr">sundaki bütün umutlarını yitirmişti ve beni Dick</span><span lang="tr">’</span><span lang="tr">e bırakıyordu; bununla birlikte benim bu şeyden aldığım zevk de onu çok öfkelen</span><span lang="tr">diriyordu.</span></p>
	<p class="block_23" lang="tr">S. Çiftleşmenizin hedeflediği amaca ulaşmadığını gördü ve ilgisini kaybetti mi demek istiyorsunuz?</p>
	<p class="block_23"><span lang="tr">Y. Beyefendi</span><span lang="tr">’</span><span lang="tr">nin birden fazla amacı vardı ve bir tanesi çok daha önem</span><span lang="tr">liydi.</span></p>
	<p class="block_23" lang="tr">S. Açıklayacaksınız bu amacı bana. </p>
	<p class="block_23" lang="tr">Y. Vakti gelince.</p>
	<p class="block_23"><span lang="tr">S. Hemen açıklamanızı tercih ederim. Beyefendi</span><span lang="tr">’</span><span lang="tr">nin bu esrarengiz yabancılara hizmet etmenizde ısrarlı davranması ancak bir yandan da Dick</span><span lang="tr">’</span><span lang="tr">i başınızdan atmanız için size önceden hiçbir emir verme</span><span lang="tr">miş olması ilginç değil miydi?</span></p>
	<p class="block_23" lang="tr">Y. Olabilir ama böyle yaptı.</p>
	<p class="block_23"><span lang="tr">S. Yani, size göre, eğer bu kişiler arzu ederlerse, sizin onlara fahişelik</span><span lang="tr"> </span><span lang="tr">etmenizi istiyordu, hem de masum bir </span><span lang="tr">görüntü</span><span lang="tr"> içinde, öyle mi? </span></p>
	<p class="block_23" lang="tr">Y. Ben öyle anladım.</p>
	<p class="block_23"><span lang="tr">S. Peki, bu bir emir miydi? Bunu yapmanız mı gerekiyordu? Yoksa</span><span lang="tr"> </span><span lang="tr">seçiminizde özgür mü bırakıyordu sizi? </span></p>
	<p class="block_23"><span lang="tr">Y. İsteklerine itaat etmem </span><span lang="tr">gerekiyordu.</span><span lang="tr"> </span></p>
	<p class="block_23" lang="tr">S. Beyefendi size başka bir şey söylemedi mi?</p>
	<p class="block_23" lang="tr">Y. Hayır.</p>
	<p class="block_23" lang="tr">S. Tereddüt ediyorsunuz.</p>
	<p class="block_23" lang="tr">Y. Belleğimi yokluyorum.</p>
	<p class="block_23"><span lang="tr">S. Ve hâlâ </span><span lang="tr">“</span><span lang="tr">Hayır</span><span lang="tr">”</span><span lang="tr"> diyorsunuz, öyle mi?</span></p>
	<p class="block_23"><span lang="tr">Y. Hayır </span><span lang="tr">diyorum</span><span lang="tr">.</span></p>
	<p class="block_23" lang="tr">S. Cevaplarınızda sevmediğim yan şu, bayan. Benimle bilmece gibi konuşmanızı sevmiyorum. Şaka edilecek bir mesele değil bu, sizi uyarıyorum.</p>
	<p class="block_23"><span lang="tr">Y. Eğer bilmece gibi konuşuyorsam, benimle böyle konuşulduğu için konuşuyorum. Kafanı karıştırıyorum çünkü benim de kafamı tama</span><span lang="tr">men karıştırdılar.</span></p>
	<p class="block_23" lang="tr">S. Beyefendi kovdu mu sizi?</p>
	<p class="block_23" lang="tr">Y. Evet.</p>
	<p class="block_23" lang="tr">S. Ertesi günün sabahına kadar onu bir daha görmediniz mi?</p>
	<p class="block_23" lang="tr">Y. Hayır.</p>
	<p class="block_23" lang="tr">S. Odanıza gittiniz ve sonra da Dick geldi, öyle mi? </p>
	<p class="block_23" lang="tr">Y. O geldiğinde ben uyuyordum.</p>
	<p class="block_23"><span lang="tr">S. Peki, </span><span lang="tr">“</span><span lang="tr">Yarın bir başka adamın kollarında yatmam gerekiyor</span><span lang="tr">”</span><span lang="tr"> diye hiç düşünmediniz mi?</span></p>
	<p class="block_23"><span lang="tr">Y. Yüce İsa</span><span lang="tr">’</span><span lang="tr">ya şükürler olsun, o zaman yarının ne olacağını bilmiyor</span><span lang="tr">dum.</span></p>
	<p class="block_23" lang="tr">S. Yarın yakındır. Artık ertelemeyeceksin bunu. </p>
	<p class="block_23"><span lang="tr">Y. </span><span lang="tr">Biliyorum</span><span lang="tr">.</span></p>
	<p class="block_23"><span lang="tr">S. Jones</span><span lang="tr">’</span><span lang="tr">un o gece kaçacağını aklınıza düşüren hiçbir şey olmadı mı?</span></p>
	<p class="block_23" lang="tr">Y. Hayır, hiçbir şey olmadı.</p>
	<p class="block_23" lang="tr">S. Size bundan hiç söz etmemiş miydi?</p>
	<p class="block_23" lang="tr">Y. Az konuşurduk.</p>
	<p class="block_23" lang="tr">S. Niçin?</p>
	<p class="block_23" lang="tr">Y. Çünkü başlangıçta bana hep sinsice sorular sormuştu, geçmişteki hayatım konusunda kendisine söylenenlerden daha fazla şeyler bilen biri gibi davranıyor ve susması için kendisine borçlu olduğumu ima ediyordu.</p>
	<p class="block_23" lang="tr">S. Bu iddialarında demek yalan söylemiyordu Jones?</p>
	<p class="block_23"><span lang="tr">Y. Hayır. Ama Dick</span><span lang="tr">’</span><span lang="tr">le sağır ve dilsiz olduğu için alay ederdi. Bundan da hoşlanmıyordum ben. Sonuna kadar hiç samimi konuşmadı.</span></p>
	<p class="block_23"><span lang="tr">S. Hareketinizden hemen sonra, Mr. Brown</span><span lang="tr">’</span><span lang="tr">ın da sizden ayrılacağını biliyor muydunuz?</span></p>
	<p class="block_23" lang="tr">Y. Hayır.</p>
	<p class="block_23" lang="tr">S. Şaşırmadınız mı?</p>
	<p class="block_23" lang="tr">Y. Hayır. Bu garip gelmedi bana. Görevi bitmişti.</p>
	<p class="block_23"><span lang="tr">S. Pekâlâ. Mr. Brown atının üzerinde uzaklaştı ve siz de Bideford yolu</span><span lang="tr">na çıktınız. Peki sonra?</span></p>
	<p class="block_23"><span lang="tr">Y. Çok geçmeden korulara girdik, son derece yabani bir yerdi burası, yolu kesen bir ırmağa kadar ilerledik ve sonra da ırmağı geçmemiz gerekti. Beyefendi burada durdu ve arkaya Dick</span><span lang="tr">’</span><span lang="tr">e doğru baktı çünkü o önde, biz ise arkada ilerliyorduk, derken Beyefendi iki işaretparmağını haç biçiminde çatarak elini havaya kaldırdı. Dick ise buna daha ileriye gitmek gerektiğini işaret ederek cevap verdi; bununla birlikte, o ana kadar üstünde ilerlediğimiz ve ırmağın aktığı nokta</span><span lang="tr">da keskin bir kavis yapan yolu değil de, suyun aktığı, önümüzdeki tepeyi işaret ediyordu.</span></p>
	<p class="block_23" lang="tr">S. Ne sonuç çıkardınız bundan?</p>
	<p class="block_23"><span lang="tr">Y. Dick</span><span lang="tr">’</span><span lang="tr">in bu yöreyi tanıdığını, Beyefendi</span><span lang="tr">’</span><span lang="tr">nin ise tanımadığını; ya da</span><span lang="tr"> </span><span lang="tr">en azından bilgisinden emin olmadığını. </span></p>
	<p class="block_23" lang="tr">S. Aralarında başka işaretleşme oldu mu?</p>
	<p class="block_23"><span lang="tr">Y. Beyefendi bir şeyi ölçmek istiyormuş gibi ellerini iki yana açtı. Ve Dick iki parmağını kaldırdı. O zaman bunun ne olabileceğini anla</span><span lang="tr">yamadım ama şimdi sanıyorum bu, iki mil ötede anlamına geliyordu. Bundan başka işaretleşme olmadı. Ancak yerlerinden kımıldamı</span><span lang="tr">yorlar ve birbirlerinin bakışlarından büyülenmiş iki kişi gibi, sabit gözlerle birbirlerine bakıyorlardı. Derken birdenbire Beyefendi atını çevirdi ve ağaçların arasından geçerek Dick</span><span lang="tr">’</span><span lang="tr">in işaret ettiği yukarıda</span><span lang="tr">ki tepeye tırmandı.</span></p>
	<p class="block_23" lang="tr">S. Size hiçbir şey söylemedi mi?</p>
	<p class="block_23"><span lang="tr">Y. Hayır, tek bir sözcük bile söylemedi, hatta bakmadı. Sanki ben</span><span lang="tr"> </span><span lang="tr">orada yokmuşum gibi davrandı. </span></p>
	<p class="block_23" lang="tr">S. Onları daha önce birbirlerine böyle bakarken görmüş müydünüz? </p>
	<p class="block_23" lang="tr">Y. Evet. Bir ya da iki kez ama bu kadar uzun değil. </p>
	<p class="block_23" lang="tr">S. Bir efendi ile uşağının birbirlerine bakması gibi değildi, öyle mi? </p>
	<p class="block_23"><span lang="tr">Y. Daha çok iki çocuğun inatla gözlerini birbirlerinden ayırmaması</span><span lang="tr"> </span><span lang="tr">gibiydi.</span></p>
	<p class="block_23"><span lang="tr">S.</span><span lang="tr"> Yani belirgin bir husumetle, öyle mi?</span></p>
	<p class="block_23"><span lang="tr">Y. Hayır o da değil. Olağan bir bakış değildi bu. Ağızları kıpırdama</span><span lang="tr">masına rağmen adeta konuşuyor gibiydiler.</span></p>
	<p class="block_23"><span lang="tr">S. Pekâlâ. Yukarıdaki vadiye çıkan yola saptınız. Jones bana bundan söz etmişti. Şimdi ilk du</span><span lang="tr">r</span><span lang="tr">uşunuza gelelim.</span></p>
	<p class="block_23"><span lang="tr">Y. Çok geçmeden atlarımızdan inmek zorunda kaldık çünkü hayvan</span><span lang="tr">ların düşme tehlikesi vardı. Orada benim atımla yük atını idare eden Dick oldu, ben arkada yürüyordum, Beyefendi de kendi atını arkadan yürütüyordu. Nal seslerinin taşlar üzerinde çıkardığı gürül</span><span lang="tr">tü dışında her şey sessizlik içindeydi. Irmağın yanından </span><span lang="tr">ilerledik. Bir mil ya da biraz daha fazla, tam olarak bilemiyorum. Derken Dick birdenbire durdu ve iki atı bir ağaç dalına bağladı, sonra Beyefendi</span><span lang="tr">’</span><span lang="tr">nin atını aldı, onu da bir başka dala bağladı. Sonunda da, yük atının üstünde bulunan Beyefendi</span><span lang="tr">’</span><span lang="tr">nin büyük sandığının ipini çözmeye koyuldu.</span></p>
	<p class="block_23"><span lang="tr">S. Dick Beyefendi</span><span lang="tr">’</span><span lang="tr">nin emriyle durmamış mıydı?</span></p>
	<p class="block_23" lang="tr">Y. Hayır, kendiliğinden durdu, sanki gittiğimiz yeri en iyi o biliyormuş gibi.</p>
	<p class="block_23" lang="tr">S. Devam edin.</p>
	<p class="block_23"><span lang="tr">Y. Beyefendi yanıma geldi ve bana </span><span lang="tr">elbisemin buluşacağımız kişiler </span><span lang="tr">için uygun olmadığını söyledi. Yanında daha uygun bir başka elbise getirmişti ve benim şimdi onu giymem gerekiyordu çünkü varacağı</span><span lang="tr">mız yere iyice yaklaşmıştık. Ben de, </span><span lang="tr">“</span><span lang="tr">Daha iyi bir yol yok mu?</span><span lang="tr">”</span><span lang="tr"> diye sordum. O, </span><span lang="tr">“</span><span lang="tr">Hayır</span><span lang="tr">”</span><span lang="tr"> diye cevap verdi. Yalnızca bu yol vardı. Sonra da, korkmamam gerektiğini, eğer dediklerini yaparsam bana hiçbir zarar gelmeyeceğini söyledi. Bu arada sandık yere indirilmiş ve açılmıştı. Elbiseleri sandıktan alıp bana veren Beyefendi</span><span lang="tr">’</span><span lang="tr">nin kendisi oldu.</span></p>
	<p class="block_23" lang="tr">S. Neydi bu elbiseler?</p>
	<p class="block_23" lang="tr">Y. Şey, bir gömlekle bir iç etekliği, sonra süslü kol yenlerinde patiska fırfırlar ve pembe kurdele fiyonklar bulunan, Hollanda kumaşından beyaz güzel bir elbise ve bir de gene beyaz, Nottingham işi çok güzel dantel çoraplar. Ve aynı renkte ayakkabılar. Her şey beyaz ve yeniydi ya da yeni yıkatılıp kolalanmıştı.</p>
	<p class="block_23" lang="tr">S. Bir Mayıs Şenliği elbisesi gibi yani?</p>
	<p class="block_23"><span lang="tr">Y. Genç bir köylü kızın giyeceği türden bir elbiseydi. Gerçi bir hanı</span><span lang="tr">mefendiye yakışır tarzda daha ince işlenmişti ve daha iyi bir kumaş</span><span lang="tr">tandı.</span></p>
	<p class="block_23" lang="tr">S. Peki sizin ölçülerinize uygun mu yapılmıştı? </p>
	<p class="block_23" lang="tr">Y. Yeterince.</p>
	<p class="block_23" lang="tr">S. Size bu konuda daha önce hiçbir şey söylenmemiş miydi? </p>
	<p class="block_23" lang="tr">Y. Hayır, hiçbir şey söylenmemişti. </p>
	<p class="block_23" lang="tr">S. Peki sonra?</p>
	<p class="block_23"><span lang="tr">Y. Yeni elbiselerimi giymeden önce, bana banyo yapmam gerektiğini</span><span lang="tr"> </span><span lang="tr">söyledi </span><span lang="tr">Beyefendi.</span><span lang="tr"> </span></p>
	<p class="block_23" lang="tr">S. Banyo mu yapmanızı</p>
	<p class="block_23"><span lang="tr">Y. Bana vücudumun geçmişteki hayatımdan hiç iz taşımaması gerekti</span><span lang="tr">ğini, tamamen saf olmamı söyledi. Ve biraz arkada kalan bir noktayı gösterdi, burada ırmak yatağı oyulmuş durumdaydı ve pek derin olmayan bir gölcük oluşturuyordu zira başka yerlerde </span><span lang="tr">su taşların</span><span lang="tr"> üzerinden çok sığ akıyordu.</span></p>
	<p class="block_23" lang="tr">S. Peki ne düşündünüz bu emir karşısında?</p>
	<p class="block_23"><span lang="tr">Y. Suyun çok soğuk olduğunu. Suyun soğuk olduğunu söylediğimde dediğine itaat etmem gerektiği, bu ırmağın benim Ürdün</span><span lang="tr">’</span><span lang="tr">üm olacağı cevabını verdi.</span></p>
	<p class="block_23"><span lang="tr">S. Bu sözcükleri mi kullandı: </span><span lang="tr">“</span><span lang="tr">Bu ırmak senin Ürdün</span><span lang="tr">’</span><span lang="tr">ün olacak</span><span lang="tr">”</span><span lang="tr"> mı</span><span lang="tr"> </span><span lang="tr">dedi? </span></p>
	<p class="block_23" lang="tr">Y. Evet.</p>
	<p class="block_23" lang="tr">S. Şaka eder gibi mi konuşuyordu?</p>
	<p class="block_23"><span lang="tr">Y. Bunun nasıl bir şaka olduğunu anlayacaksın. O zaman şaka gibi</span><span lang="tr"> </span><span lang="tr">gözüküyordu, gerçi benim için değil. </span></p>
	<p class="block_23" lang="tr">S. Banyo yaptın mı?</p>
	<p class="block_23"><span lang="tr">Y. Yapabildiğim kadar yaptım. Çünkü su ancak dizlerime kadar geli</span><span lang="tr">yordu. Bu yüzden çömelmem gerekti. Su buz gibiydi. </span></p>
	<p class="block_23" lang="tr">S. Çıplak mıydın? </p>
	<p class="block_23" lang="tr">Y. Çıplaktım.</p>
	<p class="block_23" lang="tr">S. Beyefendi seyrediyor muydu seni?</p>
	<p class="block_23"><span lang="tr">Y. Görebildiğim kadarıyla sırtı dönüktü. Zaten, ben de ona sırtımı</span><span lang="tr"> </span><span lang="tr">döndüm. </span></p>
	<p class="block_23" lang="tr">S. Peki daha sonra?</p>
	<p class="block_23"><span lang="tr">Y. Su kıyısında kurulandım; yeni elbiseleri giydim ve güneşte ısınmaya koyuldum. Beyefendi yeniden oturduğum noktaya doğru geldi ve bana Dick</span><span lang="tr">’</span><span lang="tr">in her zaman yanında taşıdığı bir çakıyı verip şöyle dedi: </span><span lang="tr">“</span><span lang="tr">Bugün 1 Mayıs ve etrafında yeterince akdiken var, Fanny. Sen kra</span><span lang="tr">liçe olacaksın ama kendi tacını kendin yapmalısın.</span><span lang="tr">”</span></p>
	<p class="block_23" lang="tr">S. Yine keyifli bir edayla mı konuşuyordu?</p>
	<p class="block_23"><span lang="tr">Y. Bana oldukça keyifli geldi. Ama aklı başka yerlerdeydi. Çünkü bir</span><span lang="tr">kaç adım uzaklaştı ve Dick</span><span lang="tr">’</span><span lang="tr">in gittiği doğrultuda o tarafa doğru baktı.</span></p>
	<p class="block_23" lang="tr">S. Dick ne zaman gitmişti? Banyonuzu yapmanızdan önce mi?</p>
	<p class="block_23"><span lang="tr">Y. Sandık açılır açılmaz ve atlar da daha iyi bağlandıklarında. Irmağı geçip dik tepe yamacını tırmandı ve çok geçmeden gözden kaybol</span><span lang="tr">du.</span></p>
	<p class="block_23" lang="tr">S. Atlar geldiğinizdeki gibi bağlı bırakılmadı mı?</p>
	<p class="block_23"><span lang="tr">Y. Hayır. Çünkü ben yıkanmak için biraz öteye doğru giderken, Dick</span><span lang="tr">’</span><span lang="tr">in atları bir yana çektiğini, eyerlerini ve koşumlarını çıkardığını ve ırmağın suyundan içip etrafta buldukları otla</span><span lang="tr">rı</span><span lang="tr"> yiyebilsinler diye onları çok daha uzun iplerle ağaç gövdelerine bağladığını gördüm.</span></p>
	<p class="block_23" lang="tr">S. Orada kalmaları uzun sürecekmiş gibi mi?</p>
	<p class="block_23" lang="tr">Y. Evet.</p>
	<p class="block_23"><span lang="tr">S. Peki Jones size yetişip de gözetlemeye koyulduğunda onu görmedi</span><span lang="tr">niz mi?</span></p>
	<p class="block_23"><span lang="tr">Y. Aklımda o hiç yoktu, başka kimseyi de düşünmüyordum, sadece kendimi düşünüyordum. Elimden geldiği kadar tacımı yaptım, sonra Dick döndü ve beklemekte olan Beyefendi</span><span lang="tr">’</span><span lang="tr">ye işaret etti.</span></p>
	<p class="block_23" lang="tr">S. Şöyle bir işaret, değil mi?</p>
	<p class="block_23" lang="tr">Y. Hayır, öyle değil.</p>
	<p class="block_23" lang="tr">S. Jones öyle olduğunu söylüyor.</p>
	<p class="block_23"><span lang="tr">Y. Hayır, öyle değildi, Jones</span><span lang="tr">’</span><span lang="tr">un gizlendiği yerden o kadar iyi görebil</span><span lang="tr">miş olduğunu sanmıyorum. </span></p>
	<p class="block_23" lang="tr">S. Peki nasıldı?</p>
	<p class="block_23"><span lang="tr">Y. Göğsün önünde kavuşturulmuş iki el. Bu, daha önce görmüş oldu</span><span lang="tr">ğum bir işaretti ve onun aşağı yukarı, </span><span lang="tr">“</span><span lang="tr">Oldu</span><span lang="tr">”</span><span lang="tr"> ya da </span><span lang="tr">“</span><span lang="tr">Bana emredileni yaptım</span><span lang="tr">”</span><span lang="tr"> anlamına geldiğini biliyordum. Demek oluyor ki, o du</span><span lang="tr">r</span><span lang="tr">umda, </span><span lang="tr">“</span><span lang="tr">Buluşmamız gereken kişiler bizi yukarıda bekliyorlar</span><span lang="tr">”</span><span lang="tr"> anlamına gelebilirdi. Çünkü Beyefendi hemen oturduğum yere geldi ve bana gitmemiz gerektiğini söyledi. Biz de öyle yaptık. Ancak Dick beni bir süre kollarında taşımak zorunda kaldı çünkü zemin çok kayalık ve yokuş da çok dikti.</span></p>
	<p class="block_23" lang="tr">S. Dick yukarıdan döndüğünde heyecanlı ya da keyifli gözüküyor muydu?</p>
	<p class="block_23" lang="tr">Y. Hayır.</p>
	<p class="block_23"><span lang="tr">S. Pekâlâ. Şimdilik bu kadar yeter. Seninle henüz mağaraya çıkmaya</span><span lang="tr">cağız, bayan. Akşam yemeğini yemen için kâtibim seni başka bir odaya götürecek. Kocanla ya da başka bir kimseyle zinhar konuş</span><span lang="tr">mayacaksın, anlaşıldı mı?</span></p>
	<p class="block_23" lang="tr">Y. Öyle olsun. Ben ruhumun kocasıyla birlikte olacağım, yani İsa ile.</p>
	<p class="block_14"> </p>
	</body></html>
