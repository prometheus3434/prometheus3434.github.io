<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_37" id="calibre_pb_19"> </p>
	<p class="block_11"><span lang="tr">A</span><span lang="tr">DIM Hannah Claiborne. Kırk sekiz yaşındayım ve dulum. German Street</span><span lang="tr">’</span><span lang="tr">te bulunan St James House</span><span lang="tr">’</span><span lang="tr">ı işletiyorum.</span></p>
	<p class="block_14"> </p>
	<p class="block_23" lang="tr">S. Şimdi, ağzınızda hiç gevelemeden dosdoğru söyleyin bakalım madam Claiborne. Kimin peşinde olduğumu biliyorsunuz, değil mi? </p>
	<p class="block_23" lang="tr">Y. Ne yazık ki biliyorum.</p>
	<p class="block_23"><span lang="tr">S. Eğer gerçeği söylemezseniz, durum sizin için daha da kötü olacak,</span><span lang="tr"> </span><span lang="tr">bunu da bilesiniz. </span></p>
	<p class="block_23" lang="tr">Y. Çıkarımın hangi tarafta olduğunu bilirim ben. </p>
	<p class="block_23"><span lang="tr">S. Önce evinizde çalışan şu yaratık hakkında konuşmanızı istiyorum.</span><span lang="tr"> </span><span lang="tr">Gerçek adını biliyor musunuz onun? </span></p>
	<p class="block_23" lang="tr">Y. Rebecca Hocknell. Ama biz ona Fanny derdik.</p>
	<p class="block_23"><span lang="tr">S. Evinizde hiç kimsenin onu bir Fransız adıyla, Louise diye çağırdığını</span><span lang="tr"> </span><span lang="tr">işitmediniz mi peki? </span></p>
	<p class="block_23" lang="tr">Y. Hayır, işitmedim. </p>
	<p class="block_23" lang="tr">S. Peki, aslen nereliydi?</p>
	<p class="block_23"><span lang="tr">Y. Bristol</span><span lang="tr">’</span><span lang="tr">luydu. Ya da en azından bana oralı olduğunu söyledi.</span></p>
	<p class="block_23" lang="tr">S. Orada ailesi var mıydı?</p>
	<p class="block_23" lang="tr">Y. Bildiğim kadarıyla...</p>
	<p class="block_23" lang="tr">S. Bilmediğinizi mi söylemek istiyorsunuz?</p>
	<p class="block_23" lang="tr">Y. Bana onlardan hiç söz etmedi.</p>
	<p class="block_23" lang="tr">S. Evinize ne zaman geldi ilk kez?</p>
	<p class="block_23" lang="tr">Y. Üç yıl önce.</p>
	<p class="block_23" lang="tr">S. Kaç yaşındaydı?</p>
	<p class="block_23" lang="tr">Y. Yirmi yaşlarında.</p>
	<p class="block_23" lang="tr">S. Peki elinize nasıl düştü?</p>
	<p class="block_23" lang="tr">Y. Tanıdığım birinin tavsiyesi üzerine.</p>
	<p class="block_23"><span lang="tr">S. Madam Claiborne, sen bu kentin en nam salmış mamalarından </span><span lang="tr">birisisin.</span><span lang="tr"> Bana böyle kaçamaklı, küstahça yanıtlar vermekten vazgeç. </span></p>
	<p class="block_23" lang="tr">Y. Yolladığım bir kadın aracılığıyla oldu.</p>
	<p class="block_23"><span lang="tr">S. Masum kızları keşfetmek ve onları fuhuşa sürüklemek amacıyla, öyle</span><span lang="tr"> </span><span lang="tr">değil mi? </span></p>
	<p class="block_23" lang="tr">Y. O zaten düşmüştü kötü yola. </p>
	<p class="block_23" lang="tr">S. Bir fahişe mi olmuştu yani?</p>
	<p class="block_23"><span lang="tr">Y. Hizmetçilik yaptığı evde, evin oğluyla şerefini lekelemişti, memle</span><span lang="tr">keti olan Bristol</span><span lang="tr">’</span><span lang="tr">de. Ve evden kovulmuştu. Bana anlattığı buydu. </span></p>
	<p class="block_23" lang="tr">S. Gebe mi kalmıştı? </p>
	<p class="block_23" lang="tr">Y. Hayır, doğuştan kısırdır o.</p>
	<p class="block_23" lang="tr">S. Peki sonra, senin bu sefahat yuvanın aranılan bir sermayesi oldu öyle mi?</p>
	<p class="block_23" lang="tr">Y. Evet. Ama vücudundan çok oyunları için aranılan? </p>
	<p class="block_23" lang="tr">S. Ne oyunları?</p>
	<p class="block_23"><span lang="tr">Y. Erkekleri fantezileriyle boyun eğdirmeyi biliyordu. Fahişe olduğu</span><span lang="tr"> </span><span lang="tr">kadar da oyuncuydu. </span></p>
	<p class="block_23" lang="tr">S. Ne gibi hileler kullanıyordu bunun için?</p>
	<p class="block_23"><span lang="tr">Y. Sadece satılık bir et olmakla yetinmiyordu, Hampstead suyu kadar saf olduğunu iddia ediyor ve kendisine buna uygun biçimde davranılmasını istiyordu. Müşterilerinin kendilerini bu oyunlara kaptır</span><span lang="tr">maları ve hep daha fazlasını istemeleri bir mucizeydi.</span></p>
	<p class="block_23" lang="tr">S. Hanımefendilik rolü mü oynuyordu?</p>
	<p class="block_23"><span lang="tr">Y. Kendisinde zerre kadar masumluk yokken masum rolü oynuyordu.</span><span lang="tr"> </span><span lang="tr">Ar damarı çatlamış orospunun tekiydi. </span></p>
	<p class="block_23" lang="tr">S. Nasıl oynuyordu bu masumluk rolünü?</p>
	<p class="block_23"><span lang="tr">Y. Horozdan kaçan piliç, alçakgönüllü rahibeydi o. Taşradan gel</span><span lang="tr">miş Bayan Terütaze</span><span lang="tr">’</span><span lang="tr">ydi. Bayan Beni baştan çıkarmayın</span><span lang="tr">’</span><span lang="tr">dı. Bayan Sıkılgan</span><span lang="tr">’</span><span lang="tr">dı. Bayan bilmem neydi... Daha söylememi ister misiniz? Oyunları bir kitapta toplansa bundan iyi roman olurdu. Bir engerek yuvası ne kadar masumsa o kadar masumdu. Ne fettan kaltaktı o. Canı bir istedi mi, kırbacı ondan iyi kullanan yoktu. Şu yaşlı yargıç P. -onu mutlaka tanırsınız, efendim- önce iyi bir kötek yiyip kırbaç</span><span lang="tr">lanmazsa kesesinin ağzını açmazdı. Fanny onunla birlikteyken bir hanedan çocuğu kadar mağrur, bir </span><span lang="tr">Tatar kadar zalim olurdu. Zaten yargıç da böyle olması için can atardı. Ama şimdi bunları geçelim.</span></p>
	<p class="block_23" lang="tr">S. Peki bu rol yapma, ...mış gibi görünme ustalığını nerede öğrenmiş?</p>
	<p class="block_23"><span lang="tr">Y. Benden değil, Şeytan</span><span lang="tr">’</span><span lang="tr">dan öğrendi herhalde. Doğasında vardı bu onun.</span></p>
	<p class="block_23"><span lang="tr">S. Peki, şehvet uyandırıcı özelliklerinden ötürü belli bir rolde ünlen</span><span lang="tr">memiş miydi? </span></p>
	<p class="block_23" lang="tr">Y. Ne demek istiyorsunuz bu sözlerinizle?</p>
	<p class="block_23"><span lang="tr">S. Şu basılı kâğıda bir göz atmanı isterim, Claiborne. Bu kâğıdın, mas</span><span lang="tr">rafları senin tarafından ödenerek basıldığı söylendi bana. </span></p>
	<p class="block_23" lang="tr">Y. İtiraz ediyorum buna. </p>
	<p class="block_23" lang="tr">S. Peki, gördün mü kâğıdı? </p>
	<p class="block_23" lang="tr">Y. Görmüş olabilirim.</p>
	<p class="block_23"><span lang="tr">S. Sana bu kâğıttan seçme bir pasaj okuyacağım: </span><span lang="tr">“</span><span lang="tr">Quaker Kız</span><span lang="tr">’</span><span lang="tr">la bir aşk buluşması için, önce altınlarını saysan iyi edersin. Kendine verdiği mütevazı ada rağmen, gümüş yetmez ona. İlk kez yapıyormuş gibi gösterir ama en büyük marifeti mütevazılık da değil. Gerçek bir sefi</span><span lang="tr">hi hiçbir şeyin, zorla almaya mecbur kalmak kadar büyülemediğini bilmelisin -bu düzenci su perisinin entrikası da bu- kızarmak, kaç</span><span lang="tr">mak, utançtan ağlamak, ta ki sonunda pes edene kadar. Ama daha sonra o, ne yaşamını savunmak için mücadele eden ne de korkudan bayılan, son derece ilginç ve uysal bir nazenin olacak; güzel kalbini tatlı tatlı talihli avcının hançerinin altına koyacaktır ki işte tam da o sırada ona bir hançer darbesi indirmek gerektiği kulaktan kulağa fısıldanmakta ve çoğu kez en yiğit nemrut kişi bile ondan önce öteki dünyayı boylamaktadır.</span><span lang="tr">”</span><span lang="tr"> Ne diyorsun buna Madam?</span></p>
	<p class="block_23" lang="tr">Y. Peki ne diyeyim, beyefendi?</p>
	<p class="block_23" lang="tr">S. Sözünü ettiğim kız mı?</p>
	<p class="block_23"><span lang="tr">Y. Sanıyorum, öyle. Peki n</span><span lang="tr">’</span><span lang="tr">olmuş yani? Bu kâğıdı yazan da, yayımlayan da ben değilim.</span></p>
	<p class="block_23"><span lang="tr">S. Senin yazmamış olman Yargı Günü</span><span lang="tr">’</span><span lang="tr">nde Tanrı</span><span lang="tr">’</span><span lang="tr">nın merhametini sağ</span><span lang="tr">lamayacak sana. Adını ağzına almanı yasakladığım kişi, ne zaman karıştı o bu işlere?</span></p>
	<p class="block_23" lang="tr">Y. Geçen nisan ayının başında.</p>
	<p class="block_23" lang="tr">S. Onu daha önce görmüş müydün?</p>
	<p class="block_23"><span lang="tr">Y. Hayır. O gün de hiç görmemiş olmayı isterdim. Uzun zamandır tanıdığım bir beyefendiyle birlikte geldi. Bana Lord B.</span><span lang="tr">’</span><span lang="tr">nin tanıştır</span><span lang="tr">dığı bir beydi bu ve Monsenyör</span><span lang="tr">’</span><span lang="tr">ün buyurduğu gibi, onun Fanny</span><span lang="tr">’</span><span lang="tr">yi ziyaret edeceğini söyledi. Ben zaten daha önceden biliyordum.</span></p>
	<p class="block_23" lang="tr">S. Nereden biliyordunuz?</p>
	<p class="block_23" lang="tr">Y. Lord B. dört gün önce kısa bir not yazarak onu tutmuştu; gerçi kimin için tuttuğunu söylememiş, yalnızca arkadaşlarından birinin söz konusu olduğunu bildirmişti.</p>
	<p class="block_23" lang="tr">S. Kızlarının bu aşağılık meslekte önceden tutulmaları çok sık görülen bir şey midir?</p>
	<p class="block_23" lang="tr">Y. Eğer çok değerli parçalarsa.</p>
	<p class="block_23" lang="tr">S. Peki, bu öyle biri miydi?</p>
	<p class="block_23" lang="tr">Y. Evet. Lanet olsun ki öyleydi.</p>
	<p class="block_23" lang="tr">S. Lord B. dostunu gerçek adıyla mı tanıştırdı?</p>
	<p class="block_23"><span lang="tr">Y. Hiçbir ad söylenmedi. Ama Lord B. bana daha sonraları bunu özel</span><span lang="tr"> </span><span lang="tr">olarak söyledi. </span></p>
	<p class="block_23" lang="tr">S. Peki ne oldu?</p>
	<p class="block_23" lang="tr">Y. Fanny ile birlikte gitti. Bunu izleyen hafta, iki ya da üç kez daha. </p>
	<p class="block_23" lang="tr">S. Bu tür evleri bilir gözüküyor muydu? </p>
	<p class="block_23" lang="tr">Y. Yavru bir kazdı o. </p>
	<p class="block_23" lang="tr">S. Ne demek oluyor bu?</p>
	<p class="block_23" lang="tr">Y. Bunlar verdikleri hediyelerde son derece cömerttirler, şu kıza değil de bu kıza sahip olmak isterler, adlarını açığa vurmamaya özen gösterirler ve büyük bir gizlilik içinde gider gelirler. Bunlar bizim acemilerimiz, kaz palazlarımızdır.</p>
	<p class="block_23" lang="tr">S. Peki, kazlarınız da şu kaşarlanmış, sefih kişiler mi oluyor?</p>
	<p class="block_23" lang="tr">Y. Evet.</p>
	<p class="block_23" lang="tr">S. Peki, sözünü ettiğimiz kişi hâlâ yumuşak tüyleri olan bir acemi miydi?</p>
	<p class="block_23"><span lang="tr">Y. O sadece Fanny</span><span lang="tr">’</span><span lang="tr">yi istiyor ve adını gizliyordu. En azından benden gizliyordu. İsteyemeyeceğimiz kadar değerli hediyeler veriyordu.</span></p>
	<p class="block_23" lang="tr">S. Her ikinize mi yoksa kıza mı? </p>
	<p class="block_23" lang="tr">Y. Her ikimize.</p>
	<p class="block_23" lang="tr">S. Altın ya da gümüş paralar mı veriyordu? </p>
	<p class="block_23" lang="tr">Y. Evet.</p>
	<p class="block_23" lang="tr">S. Peki kızı senden nasıl aldı?</p>
	<p class="block_23"><span lang="tr">Y. Bir gün adam beni görmeye geldi ve her ikimizin de çıkarına olacak</span><span lang="tr"> </span><span lang="tr">bir meseleyi görüşmek istediğini söyledi. </span></p>
	<p class="block_23" lang="tr">S. Ne zaman oldu bu?</p>
	<p class="block_23"><span lang="tr">Y. Ayın ortalarına doğru. Oxfordshire</span><span lang="tr">’</span><span lang="tr">da, bir arkadaşının malikânesinde, bir sefahat âlemine davetli olduğunu söyledi. Oraya kendisi gibi başka sefahat düşkünleri de gelecek, her birinin yanında bir fahişe olacak, orada herkes her kızın tadına bakacak ve en usta kızı getir</span><span lang="tr">miş olana bir ödül verilecekti. İki çılgın hafta boyunca her türlü zevk ve haz yaşanacaktı. Oraya gidiş dönüş de hesaba katılırsa üç hafta sürecekti hepsi. Sonuç olarak benden, eğer müsaade edersem, bu süre için Fanny</span><span lang="tr">’</span><span lang="tr">yi kiralamak istiyor ve çalışmadığı süre içinde uğra</span><span lang="tr">yacağım zararı telafi etmek için de bunun bedelini benim saptamamı söylüyordu.</span></p>
	<p class="block_23" lang="tr">S. Bu malikânenin nerede bulunduğundan söz etti mi?</p>
	<p class="block_23"><span lang="tr">Y. Hayır, hiç söz etmedi. Bir skandala neden olmak istemiyordu. Her</span><span lang="tr"> </span><span lang="tr">şey gizli tutulacaktı. </span></p>
	<p class="block_23" lang="tr">S. Ne yanıt verdiniz buna?</p>
	<p class="block_23" lang="tr">Y. Böyle bir şeyi hiç yapmadığımı söyledim. Kendisine bu tür şeyleri yaptığımın söylendiğini belirtti. Arada sırada, kızlarımı iyi tanıdığım beyefendilerle birlikte dışarı yollamaya hayır demediğimi, kentte bir akşam yemeğine ya da bu tür bir yere gidebileceklerini söyledim. Oysa kendisini iyi tanımıyor, hatta gerçek adını bile bilmiyordum.</p>
	<p class="block_23" lang="tr">S. Takma bir ad mı kullanıyordu?</p>
	<p class="block_23"><span lang="tr">Y. Kendine Mr. Smith dedirtiyordu ama o sırada bana gerçek adını söyledi. Zaten Lord B. de daha önce bana gerçek adını bildirmiş</span><span lang="tr">ti. Sonra Fanny</span><span lang="tr">’</span><span lang="tr">ye dışarıdaki bu âlemden söz etmişti, kız teklifini kabullenmeye istekliydi ama bunun bana bağlı olduğunu söylemişti. Ben de buna hemen karar veremeyeceğimi, düşünmem gerektiğini belirttim.</span></p>
	<p class="block_23" lang="tr">S. Nasıl karşıladı bunu?</p>
	<p class="block_23"><span lang="tr">Y. Şimdi kendisini tanımış olduğumu söyledi. Ne sosyal mevki, ne de zenginlik bakımından hiçbir eksiği yoktu ve benim bunu göz önün</span><span lang="tr">de tutmam gerekiyordu. Bunları söyledikten sonra gitti.</span></p>
	<p class="block_23" lang="tr">S. Peki, siz koşullarınızdan söz etmediniz mi?</p>
	<p class="block_23"><span lang="tr">Y. O zaman etmedim. Bir ya da iki gün sonra Fanny</span><span lang="tr">’</span><span lang="tr">yi yeniden görme</span><span lang="tr">ye geldi; daha sonra da beni görmeye geldi. Bu arada ben Lord B. ile konuşmuş ve ona yapılacak bu âlemden haberli olup olmadığını sormuştum. Bana haberli olduğu yanıtı verdi, oraya kendisi de davet edilmişti ancak erteleyemeyeceği bir başka işi dolayısıyla gideme</span><span lang="tr">yecekti. Yapılacak bu âlemden hiç haberim olmamasına çok şaştı. Bir dükün oğlu gibi yüksek mevkide birinin isteğini geri çevirip onu kırmakla aptallık etmiş olacaktım. Bu işten sağlanacak çıkarım vardı çünkü yaptığım şey karşılığında istediğim fiyatı talep edebilecektim. Bunun gibi başka zırvalar işte.</span></p>
	<p class="block_23" lang="tr">S. Neymiş bunlar, anlatın.</p>
	<p class="block_23" lang="tr">Y. Bu âlem bir kez yapılıp bitince herkes ondan söz edecekti ve ona katılanlar da ünlenmiş olacaklardı. Madam Wishbourne şimdiden iki kızını göndermeye razı olmuş, rekabette benden bir adım öne geçmişti.</p>
	<p class="block_23" lang="tr">S. Kimdir bu Madam Wishbourne?</p>
	<p class="block_23" lang="tr">Y. Yeni Covent Garden evini işleten sonradan görme biri.</p>
	<p class="block_23" lang="tr">S. İkna oldunuz mu peki?</p>
	<p class="block_23" lang="tr">Y. Beni aldattı efendim. Teklifine evet dedim.</p>
	<p class="block_23" lang="tr">S. Kızla konuştunuz mu?</p>
	<p class="block_23"><span lang="tr">Y. Kendisi için fark etmeyeceğini söyledi kız bana. Nasıl istersem öyle</span><span lang="tr"> </span><span lang="tr">yapacaktı. Ama tabii yalan söylüyordu kaltak. </span></p>
	<p class="block_23" lang="tr">S. Nasıl yalan söylüyordu?</p>
	<p class="block_23"><span lang="tr">Y. Her şeyden haberdardı. Kendisine uysal kız havaları vermekte çok</span><span lang="tr"> </span><span lang="tr">ustaydı. Aldatan bu oldu beni. Her şeyi önceden tezgâhlamıştı. </span></p>
	<p class="block_23" lang="tr">S. Kanıtlarınız var mı?</p>
	<p class="block_23"><span lang="tr">Y. Bir daha geri dönmedi, bu benim için yeterli bir kanıt. Onun yüzün</span><span lang="tr">den büyük kayba uğradım.</span></p>
	<p class="block_23"><span lang="tr">S. Erdem için uğranılan küçük bir kayıp. Peki, bu sefahat âleminin bedeli neydi? Bunu örenmek </span><span lang="tr">istiyorum</span><span lang="tr"> ben.</span></p>
	<p class="block_23" lang="tr">Y. Evimdeki üç haftalık çalışma bedelinin karşılığını istedim.</p>
	<p class="block_23" lang="tr">S. Ne kadara geliyor bu?</p>
	<p class="block_23"><span lang="tr">Y. Üç yüz </span><i lang="tr" class="calibre1">gine</i><span lang="tr">.</span></p>
	<p class="block_23" lang="tr">S. İtiraz etti mi buna?</p>
	<p class="block_23"><span lang="tr">Y. Niye etsin ki? Bunu bana ödedi ama benden on bin </span><i lang="tr" class="calibre1">gine</i><span lang="tr"> çaldı. </span></p>
	<p class="block_23" lang="tr">S. Diline hâkim ol be kadını</p>
	<p class="block_23" lang="tr">Y. Doğru söylüyorum, efendim. Bütün kusurlarına rağmen birinci sınıf, kısır bir fahişeydi, sadece üç yıldır çalışıyordu evimde.</p>
	<p class="block_23"><span lang="tr">S. Yeter, dedim sana. Peki bu kazançtan ne kadarı kızın eline geçiyor</span><span lang="tr">du?</span></p>
	<p class="block_23" lang="tr">Y. Kızlarımı giydiriyorum, besliyorum, onlara temiz çamaşır alıyorum. Her bir şeylerini yapıyorum. Ateşleri çıktığında, eczane masraflarını ödüyorum.</p>
	<p class="block_23"><span lang="tr">S. Başlatma şimdi cömertliğine! Ben sana ne kadar kazandığını soruyo</span><span lang="tr">rum.</span></p>
	<p class="block_23"><span lang="tr">Y. Kazancın beşte biri, bundan başka da kendisine verilebilecek her</span><span lang="tr"> </span><span lang="tr">türlü hediye. </span></p>
	<p class="block_23"><span lang="tr">S. Altmış </span><i lang="tr" class="calibre1">gine</i><span lang="tr"> mi? </span></p>
	<p class="block_23" lang="tr">Y. Hak ettiğinden daha fazlası. </p>
	<p class="block_23" lang="tr">S. Verdiniz mi bunu ona?</p>
	<p class="block_23"><span lang="tr">Y. Ona hiçbir şey ve</span><span lang="tr">r</span><span lang="tr">medim. Dönmesini bekliyordum. </span></p>
	<p class="block_23" lang="tr">S. Onu dönmeye mecbur bırakmak için mi?</p>
	<p class="block_23" lang="tr">Y. Evet.</p>
	<p class="block_23" lang="tr">S. Peki, hâlâ saklıyor musunuz bu parayı onun için?</p>
	<p class="block_23" lang="tr">Y. Onun için bambaşka bir şey saklıyorum.</p>
	<p class="block_23" lang="tr">S. Gittiğinden beri ondan hiç haber alamadınız mı?</p>
	<p class="block_23" lang="tr">Y. Hayır, hiç haber alamadım. Cehennem ateşinde yanar umarım.</p>
	<p class="block_23"><span lang="tr">S. Her ikinizin de buluşacağı yer orası, öyle değil mi? Peki dönmeye</span><span lang="tr">ceğine ne zaman kani oldunuz?</span></p>
	<p class="block_23"><span lang="tr">Y. Lord B. ile konuştum ve ona şikâyette bulundum. Bana duru</span><span lang="tr">mu araştıracağını söyledi ve iki gün sonra beni görmeye geldi. Söylediklerine göre bu işin içinde bir iş vardı, söz konusu kişinin bu âleme hiç katılmadığı ve şu anda Fransa</span><span lang="tr">’</span><span lang="tr">da olduğu söylentisi çıkmıştı; çünkü kendisi partiye katılan kişilerden biriyle konuşmuş, o da ne Fanny</span><span lang="tr">’</span><span lang="tr">nin, ne de söz konusu kişinin orada bulunmadığına dair yemin etmişti. Sabırlı olmam, her türlü skandaldan kaçınmam gerekiyordu yoksa bunu pahalı öder ve o kaltağın çekip gitmesiyle kaybettiğimden de fazlasını kaybedebilirdim.</span></p>
	<p class="block_23" lang="tr">S. İnandınız mı ona peki?</p>
	<p class="block_23"><span lang="tr">Y. Hayır, inanmadım. Zaten ona hıncım da var. Bu arada hiçbir kızın Madam Wishbourne</span><span lang="tr">’</span><span lang="tr">un evinden ayrılmadığını ve böyle bir âlemin yapıldığından hiç kimsenin haberi olmadığını da öğrenmiştim. Bunların hepsi gerçekleri bilmemem için söylenmiş yalanlardı.</span></p>
	<p class="block_23" lang="tr">S. Onu açık açık suçladınız mı?</p>
	<p class="block_23" lang="tr">Y. Çıkarımın ne yanda yattığını bilirim ben. Evime çok müşteri getirir o. Katlanmam gereken şeylere katlanırım. Gerçi dilerim ki o...</p>
	<p class="block_23" lang="tr">S. Yeter. Artık bu konuda başka bir şey dinlemek istemiyorum.</p>
	<p class="block_23" lang="tr">Y. Yaptığını ödettim ona, bütün Londra biliyor bunu.</p>
	<p class="block_23"><span lang="tr">S. Yeter, dedim. Şimdi kızın, gerek sizin önünüzde gerek öteki serma</span><span lang="tr">yelerinizin önünde, adam üzerine neler söylediğini bilmek istiyo</span><span lang="tr">r</span><span lang="tr">um.</span></p>
	<p class="block_23"><span lang="tr">Y. Bu işlerde yeterince tecrübesi olmadığını ama gelecek vaat ettiğini; işe çabuk koyulup çabuk bitirdiğini; bunun da her şeyi daha kolay</span><span lang="tr">laştırdığını söyledi.</span></p>
	<p class="block_23" lang="tr">S. Kızın çekiciliğine hepten kapılmış gözüküyor muydu adam?</p>
	<p class="block_23" lang="tr">Y. Evet çünkü bütün öteki kızların tekliflerine ve işvelerine rağmen başka herhangi birisini denememekte ısrar etti.</p>
	<p class="block_23" lang="tr">S. Peki ya kız?</p>
	<p class="block_23"><span lang="tr">Y. O da etkilendiyse bile, bunu belli etmiyordu. Bu hususta koyduğum kuralları pekâlâ biliyordu. Gizli her türlü bağlılığı, parası ödenme</span><span lang="tr">miş her türlü </span><span lang="tr">lütfu</span><span lang="tr"> yasaklamıştım ben.</span></p>
	<p class="block_23" lang="tr">S. O güne kadar emirlerinize uymuş muydu?</p>
	<p class="block_23" lang="tr">Y. Evet. Planı oydu.</p>
	<p class="block_23" lang="tr">S. Ne planı?</p>
	<p class="block_23" lang="tr">Y. Ne olacak, beni aldatma planı. Taşra kızı havalarına rağmen, hiç de aptal değildi. Erkeklerin çoğuyla oynamayı bildiği gibi, benimle de oynamayı biliyordu.</p>
	<p class="block_23" lang="tr">S. Erkeklerle oyun oynamak mı? Nasıl oluyordu bu?</p>
	<p class="block_23"><span lang="tr">Y. Şimdiye kadar hiç âşığı olmamış masum kız rolünü oynadığı zamanlarda olduğu gibi. Masum bir kız olduğundan kendisine çok nazik davranılmalı ve tatlılıkla fethedilmeliydi. Onunla birlikte olan erkeklerin çoğu da bundan hoşlanıyordu çünkü onun bu iffet düş</span><span lang="tr">künü edalarını alışılagelmiş tavırlardan daha tahrik edici buluyorlar ve kız onlara bacaklarını açtığında da kendilerini zafer kazanmış gibi hissediyorlardı. </span><span lang="tr">Sadece</span><span lang="tr"> geceleri çalışıyordu kız. Böyle daha çok kazanç sağlıyorduk. Çoğu kez bu kaltağı aynı gecede altı kez satabiliyordum. Bir hafta önceden tamamen tutulduğu da oluyordu.</span></p>
	<p class="block_23" lang="tr">S. Böyle kaç kız çalıştırıyordunuz?</p>
	<p class="block_23" lang="tr">Y. Düzenli, on kadar.</p>
	<p class="block_23" lang="tr">S. Fanny en seçme parçanız mıydı? Hepsinin arasında en pahalı olanı mıydı?</p>
	<p class="block_23" lang="tr">Y. Genelde, en pahalı olan her zaman en körpe olandır. Bütün o saf kız havalarına rağmen, tabii ki bakire falan değildi Fanny ama erkekler en çok kullanılmış mallara daha çok para ödeyecek kadar aptalsalar, bu onların bileceği iş.</p>
	<p class="block_23"><span lang="tr">S. Peki kız geri dönmediğinde, evinizde çalışan ötekiler şaşırmadılar</span><span lang="tr"> </span><span lang="tr">mı? </span></p>
	<p class="block_23" lang="tr">Y. Şaşırdılar.</p>
	<p class="block_23" lang="tr">S. Peki onlara ne söylediniz?</p>
	<p class="block_23" lang="tr">Y. Gittiğini ve böylesinin daha iyi olduğunu söyledim.</p>
	<p class="block_23"><span lang="tr">S. Ve sizin ve fedailerinizin artık onun fahişelik etmesine izin verme</span><span lang="tr">yeceğinizi de söylediniz, öyle mi?</span></p>
	<p class="block_23"><span lang="tr">Y. Buna yanıt vermeyeceğim. Yalan bu. Bana ait olan bir şeyi geri alma</span><span lang="tr">ya hakkım var benim.</span></p>
	<p class="block_23" lang="tr">S. Peki bu amaçla ne yaptınız?</p>
	<p class="block_23" lang="tr">Y. Şimdi yurtdışında olduğuna göre ne yapabilirim?</p>
	<p class="block_23"><span lang="tr">S. Dönüşünü kollamak için fedailerinizi ve casuslarınızı gözcü olarak dikin. Ayrıca bunun yapıldığından da hiç kuşkum yok. Ama seni özellikle uyarıyorum, Claiborne. Bu sürtük şimdi bana aittir. Şayet senin bu aşağılık adamlarından biri onun nerede olduğunu öğrenip de bana bunu hemen gelip bildirmezse, bundan böyle kazlarını da, kazcıklarını da yok bil. İşine hepten son veririm. Bilmem anlatabil</span><span lang="tr">dim mi?</span></p>
	<p class="block_23" lang="tr">Y. Fedailerim kadar iyi anlattınız, efendim.</p>
	<p class="block_23"><span lang="tr">S. Beni böyle sinirlendirmeyi sakın bir daha denem</span><span lang="tr">e..</span><span lang="tr">. İyice anlaşıldı mı?</span></p>
	<p class="block_23" lang="tr">Y. Anlaşıldı, efendim.</p>
	<p class="block_23" lang="tr">S. Ha şöyle. Şu kokuşmuş boyalı yüzünle artık gözüme gözükme.</p>
	<p class="block_32"> </p>
	<p class="block_25"><i lang="tr" class="calibre1">Jurat die </i><i lang="tr" class="calibre1">q</i><i lang="tr" class="calibre1">uarto et vicesimo aug. </i></p>
	<p class="block_25"><i lang="tr" class="calibre1">Anno Domini 1736 coram me</i><sup class="text_2" lang="tr"><sup class="noteref" id="back_note_36"><a href="index_split_081.html#note_36" title="36" class="calibre4">36</a></sup></sup><span lang="tr"> </span></p>
	<p class="block_25" lang="tr">Henry Ayscough</p>
	<p class="block_32"> </p>
	<p class="block_32"> </p>
	</body></html>
