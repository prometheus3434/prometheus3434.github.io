<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_26" lang="tr" id="calibre_pb_13"><img alt="Image" src="images/image-6.png" class="calibre8"/></p>
	<p class="block_11" lang="tr"><img alt="Image" src="images/image-7.png" class="calibre7"/></p>
	<p class="block_11"><span lang="tr">K</span><span lang="tr">UMRU grisi bir elbise giymiş olan adam, elinde bastonuyla, Lincoln</span><span lang="tr">’</span><span lang="tr">s Inn</span><span lang="tr">’</span><span lang="tr">in duvarları lambri kaplı bir odasının kapı eşiğinde ayakta durur. Kalın kaşları, burnunun bir yanında siğili ve biraz yap</span><span lang="tr">macıklı gözüken heybetli bir duruşu vardır. Ceketinin içindeki hafif desenli yelek göbek bağlamaya başlamış olan karnını örtmektedir. Odanın bir bölümü hemen hemen tümüyle sınıflandırılmış dosyalar, kâğıt ruloları ve parşömenlerle kaplıdır</span><span lang="tr">;</span><span lang="tr"> rafların önünde uzun bir yazı masası ve taburesi, bir tomar kâğıt ve yazı yazmaya yarayan gereçler bulunmaktadır. Tam karşıda, üzerinde Cicero</span><span lang="tr">’</span><span lang="tr">nun bir büstünün dur</span><span lang="tr">duğu mermer bir şömine vardır, büstün çevresinde henüz yakılmamış gümüş şamdanlar durmaktadır. Şömine de daha yakılmamıştır. Odada bir ılıklık ve huzur havası vardır</span><span lang="tr">;</span><span lang="tr"> yaprakları hâlâ yeşil olan bir sarmaşığın sardığı duvara bakan güney cephedeki pencerelerden içeri sabah güneşi girmektedir. Dışarlarda bir yerlerden, mevsimin ilk elmalarını satan bir kadının cılız ama melodik sesi gelmektedir. Ancak odada, tam bir sessizlik vardır.</span></p>
	<p class="block_11"><span lang="tr">Bayağı kısa boylu, narin, siyahlara bürünmüş, perukalı bir adam odanın uzak bir köşesinde bulunan yuvarlak bir masada oturmaktadır</span><span lang="tr">;</span><span lang="tr"> </span><span lang="tr">okuduğu şeyden gözlerini kaldırıp bakmaz. Kapı eşiğinde duran adam çevresine şöyle bir bakınır ancak onu buraya getirmiş olan kişi ortadan esrarengiz bir biçimde kaybolmuştur. Adam, dikkati üzerine çekmek isteyen birinin edasıyla boğazını temizler. Sonunda masada oturan adam başını kaldırıp bakar. Belli ki kendisini görmeye gelen kişiden biraz daha yaşlıdır ama bedenen daha güçsüzdür, görünüşü bir Papa</span><span lang="tr">’</span><span lang="tr">nın ya da Voltaire</span><span lang="tr">’</span><span lang="tr">in cılız yapısını andırmaktadır. Kapıda duran adam, zarif bir nezaket jestiyle şapkasını çıkarır ve öne doğru hafifçe eğilir.</span></p>
	<p class="block_11"><span lang="tr">“</span><span lang="tr">Mr. Ayscough</span><span lang="tr">’</span><span lang="tr">la konuşma şerefine mi nail oluyorum, acaba? Ben Mr. Francis Lacy, emrinizdeyim, efendim.</span><span lang="tr">”</span></p>
	<p class="block_11"><span lang="tr">Çok gariptir ki, kısa boylu kanun adamı karşılığında hiçbir nezaket sözü söylemez, sadece kâğıtlarını masanın üstüne koyar ve onu daha da kısa gösteren yüksek arkalıklı koltuğuna biraz yaslanır</span><span lang="tr">;</span><span lang="tr"> kollarını kavuş</span><span lang="tr">turur, sonra da avını gözleyen bir kızılgerdan kuşu gibi başını hafifçe sallar. Gri gözleri kendisini görmeye gelmiş olan kişiye yumuşaklıktan yoksun, sorgulayıcı bir bakışla bakar. Mr. Lacy bu karşılanma şekline biraz şaşmış gözükür. Yargıcın kendisinden istediği şeyi unuttuğunu, kendisini hemen tanıyamadığını düşünür ve yeniden konuşur:</span></p>
	<p class="block_11"><span lang="tr">“</span><span lang="tr">Oyuncu, efendim. Müvekkilinizin talebi üzerine görüşmeye geldim.</span><span lang="tr">”</span></p>
	<p class="block_11"><span lang="tr">Sonunda yargıç yeniden konuşur: </span><span lang="tr">“</span><span lang="tr">Oturun.</span><span lang="tr">”</span></p>
	<p class="block_11"><span lang="tr">“</span><span lang="tr">Müsaadenizle, efendim.</span><span lang="tr">”</span></p>
	<p class="block_11"><span lang="tr">Derken aktör kendine </span><span lang="tr">‘</span><span lang="tr"> güvenini yeniden kazanmış olarak, masanın öteki yanındaki bir sandalyeye doğru ilerler. Ancak daha sandalyeye erişip oturmadan sıkıca kapatılan kapının gürültüsü dönüp arkasına bakmasına neden olur. Kargayı andıran bir balıkçıl kuşu gibi siyahlara bürünmüş, uzun boylu, suskun bir kâtip, sırtı kapıya dayanmış, koltuğu</span><span lang="tr">nun altında yaprakları dörde katlanarak ciltlenmiş deri kaplı bir kitapla, ayakta durmaktadır. Bakışları efendisinin bakışları kadar keskindir ama belirgin biçimde daha alaycıdır. Lacy bir kez daha kısa boylu kanun adamına doğru döner ve beriki de önceki cümlesini yineler:</span></p>
	<p class="block_11"><span lang="tr">“</span><span lang="tr">Oturun.</span><span lang="tr">”</span></p>
	<p class="block_11"><span lang="tr">Lacy giysisinin eteklerini kaldırır ve oturur. Bir sessizlik olmuş ve kanun adamı hâlâ gözlerini aktörden ayırmamıştır. Kendini rahatsız</span><span lang="tr"> </span><span lang="tr">hisseden aktör, elini yeleğinin cebine sokar ve oradan gümüş bir enfiye kutusu çıkarır. Kutuyu açar, sonra da karşısındakine uzatır.</span></p>
	<p class="block_11"><span lang="tr">“</span><span lang="tr">Siz de acaba alır mıydınız, efendim? En iyi Devizes tütünündendir.</span><span lang="tr">”</span><span lang="tr"> Ayscough başıyla hayır anlamında bir işaret yapar. </span><span lang="tr">“</span><span lang="tr">O zaman, müsaa</span><span lang="tr">denizle... </span><span lang="tr">“</span></p>
	<p class="block_11"><span lang="tr">Lacy sol elinin sırtına iki tutam tütün koyup onları içine çeker, sonra enfiye ku</span><span lang="tr">t</span><span lang="tr">usunu tok bir tak sesiyle kapatır, yeniden cebine koyar ve cebinden dantelalı bir mendil çıkarıp burun deliklerine dokundurur.</span></p>
	<p class="block_11"><span lang="tr">“</span><span lang="tr">Müvekkiliniz dramatik sanatlara coşkulu bir ilgi duyuyor ve benim tavsiyelerimi talep ediyor, öyle mi?</span><span lang="tr">”</span></p>
	<p class="block_11"><span lang="tr">“</span><span lang="tr">Evet, öyle.</span><span lang="tr">”</span></p>
	<p class="block_11"><span lang="tr">“</span><span lang="tr">O zaman iyi bir seçim yapmış, efendim. İnanın bunu alçakgönül</span><span lang="tr">lülükle söylüyorum. Uzun bir deneyimin bana getirdiği ustalığa pek az meslektaşım sahiptir, eleştirmenler bile bu vasıflarımı kabul ederek bana onur bağışlamışlardır.</span><span lang="tr">”</span><span lang="tr"> Onaylandığını gösteren bir nezaket sözcüğü bekler ama bu sözcük gelmez. </span><span lang="tr">“</span><span lang="tr">Acaba </span><span lang="tr">müvekkilinizin esin tanrıçasının güleç Thalia mı yoksa oldukça ağırbaşlı Melpomene mi olduğunu sora</span><span lang="tr">bilir miyim?</span><span lang="tr">”</span></p>
	<p class="block_11"><span lang="tr">“</span><span lang="tr">Onun esin tanrıçası Terpsichore</span><span lang="tr">’</span><span lang="tr">dur.</span><span lang="tr">”</span></p>
	<p class="block_11"><span lang="tr">“</span><span lang="tr">Anlayamadım, efendim?</span><span lang="tr">”</span></p>
	<p class="block_11"><span lang="tr">“</span><span lang="tr">Dansın esin tanrıçası değil mi Terpsichore?</span><span lang="tr">”</span></p>
	<p class="block_11"><span lang="tr">“</span><span lang="tr">Ben dans hocası değilim, efendim. Korkarım bir yanlışlık yaptınız. Pandomim için dostum Mr. Rich</span><span lang="tr">’</span><span lang="tr">e başvurmalısınız.</span><span lang="tr">”</span></p>
	<p class="block_11"><span lang="tr">“</span><span lang="tr">Yanlışlık falan yaptığım yok.</span><span lang="tr">”</span></p>
	<p class="block_11"><span lang="tr">Lacy biraz doğrulur. </span><span lang="tr">“</span><span lang="tr">Ben bir aktörüm, efendim. Bu şehrin bütün </span><i lang="tr" class="calibre1">cog</i><i lang="tr" class="calibre1">noscenti</i><span lang="tr">’</span><span lang="tr">leri</span><sup lang="tr" class="calibre3"><sup class="noteref" id="back_note_26"><a href="index_split_071.html#note_26" title="26" class="calibre4">26</a></sup></sup><span lang="tr"> yeteneklerimden haberdardır.</span><span lang="tr">”</span></p>
	<p class="block_11"><span lang="tr">Kolları hâlâ kavuşuk duran kanun adamının yüzünde mizah duygu</span><span lang="tr">sundan yoksun bir gülümseme belirir.</span></p>
	<p class="block_11"><span lang="tr">“</span><span lang="tr">Yakında Tyburn</span><span lang="tr">’</span><span lang="tr">ün bütün </span><i lang="tr" class="calibre1">cognoscen</i><i lang="tr" class="calibre1">t</i><i lang="tr" class="calibre1">i</i><span lang="tr">’</span><span lang="tr">leri de haberdar olacaklar. Müvekkilim sizin için bir piyes yazdı, dostum. Başlığı Basamaklar ve İp ya da Boşlukta Sallanıver. Bu piyeste siz, Cellat Jack Ketch</span><span lang="tr">’</span><span lang="tr">in ipinin ucunda, darağacı dansı yapacaksınız.</span><span lang="tr">”</span></p>
	<p class="block_11"><span lang="tr">Lacy</span><span lang="tr">’</span><span lang="tr">nin yüzünde bir an bir şok izi belirir, derken vücudunu dikleştirip bastonunun topuzuna sıkıca tutunur.</span></p>
	<p class="block_11"><span lang="tr">“</span><span lang="tr">Kötü bir şaka mı bu, efendim?</span><span lang="tr">’’</span></p>
	<p class="block_11" lang="tr">Kısa boylu kanun adamı, elleri masanın üzerinde, ayağa kalkar ve kurbanına doğru birazcık eğilir.</p>
	<p class="block_11"><span lang="tr">“</span><span lang="tr">Hiç de şaka değil... Mr. Brown. Tanrı şahidimdir ki şaka değil, seni gidi aşağılık herif.</span><span lang="tr">”</span><span lang="tr"> _</span></p>
	<p class="block_11" lang="tr">Aktör, karşısındaki adamın ani sertliğine de, duyduklarına da inanamıyormuş gibi, onun ateşler saçan gözlerine bakakalır.</p>
	<p class="block_11"><span lang="tr">“</span><span lang="tr">Ben</span><span lang="tr">im</span><span lang="tr"> adım...</span><span lang="tr">”</span></p>
	<p class="block_11"><span lang="tr">“</span><span lang="tr">Dört ay önce, Devon ilçesinde, siz Mr. Brown olarak tanınıyordu</span><span lang="tr">nuz. Bunu inkâr mı edeceksiniz?</span><span lang="tr">”</span></p>
	<p class="block_11" lang="tr">Aktör ansızın bakışlarını başka yöne çevirir.</p>
	<p class="block_11"><span lang="tr">“</span><span lang="tr">Yanılıyorsunuz efendim. Müsaadenizle, ben gidiyorum.</span><span lang="tr">”</span></p>
	<p class="block_11" lang="tr">Ayağa kalkar, arkasına döner ve kapıya doğru yürür. Orada hâlâ beklemekte olan ve şimdi yüzündeki alaycı gülümseme kaybolmuş kâtip, yerinden kımıldamaz. Sadece deri kabında oyulu bir haç figürü olan kitabı, iki eliyle yukarı doğru kaldırarak göğsüne dayar. Kanun adamının sesi daha da keskinleşir:</p>
	<p class="block_11"><span lang="tr">“</span><span lang="tr">Yakayı ele verdin, rezil herif!</span><span lang="tr">”</span></p>
	<p class="block_11" lang="tr">Lacy arkasına doğru bir bakış atar ve vücudunu dikleştirir.</p>
	<p class="block_11"><span lang="tr">“</span><span lang="tr">Yanıltıcı havalarınızla beni aldatacağınızı falan sanmayın. Sizin gibilerin ibreti âlem olsun diye halk önünde kırbaçlandıkları vakitler henüz çok gerilerde kalmadı. Size, bana komedi oynamaya kalkışma</span><span lang="tr">manızı tavsiye ederim. Burası hukukun temsil edildiği bir oda. Sahte parıltılar taşıyan giysiler giyinip kuşanarak çalım satabileceğiniz ve palavralarınızla bir budalalar yığınını kendinize hayran edebileceğiniz bir tiyatro salonu değil. Bilmem, anlatabildim mi?</span><span lang="tr">’’</span></p>
	<p class="block_11"><span lang="tr">Aktör bir kez daha bakışlarını en yakın pencereye ve dışarıdaki yeşil yapraklara doğru çevirir, adeta onların arasında kaybolmayı istemekte</span><span lang="tr">dir. Kısa bir sessizlik olur. Sonunda bakışlarını yeniden çevirip sorar:</span></p>
	<p class="block_11"><span lang="tr">“</span><span lang="tr">Size benimle bu tonda konuşma hakkını neyin verdiğini bilmek isterdim.</span><span lang="tr">”</span></p>
	<p class="block_11" lang="tr">Kanun adamı küçük elini ona doğru uzatır ve gözlerini gözlerinden ayırmadan, parmaklarıyla saymaya başlar:</p>
	<p class="block_11"><span lang="tr">“</span><span lang="tr">Bir</span><span lang="tr">;</span><span lang="tr"> araştırıp öğrendim, söylediğiniz vakitte Londra</span><span lang="tr">’</span><span lang="tr">da değildiniz. İki; gittiğiniz yere gittim, izinizi takip ettim, bunda da yalan söylediniz. Üç, elimde görünüşünüze dair, hatta sağ burun deliğinizin yanındaki şu et çıkıntısını bile anan, yeminli ifadeler var. Dört, arkanızda duran kâtibim, bir iş için söylenilen vakitte evinize uğramış olan birisiyle konuştu ve ona ülkenin batısında özel bir iş yolculuğuna çıktığınız söylendi. Hem de kim tarafından, biliyor musunuz? Eşiniz tarafından, eşiniz! Yoksa bu yalancılık işinde o da sizin kadar usta mı?</span><span lang="tr">”</span></p>
	<p class="block_11"><span lang="tr">“</span><span lang="tr">Tesadüfen Exeter</span><span lang="tr">’</span><span lang="tr">da bulunduğumu inkâr etmeyeceğim.</span><span lang="tr">”</span></p>
	<p class="block_14"> </p>
	</body></html>
