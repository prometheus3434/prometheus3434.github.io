<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_33" lang="tr" id="calibre_pb_32">Bideford, 20 Eylül</p>
	<p class="block_14"> </p>
	<p class="block_11" lang="tr">Sayın Beyefendi,</p>
	<p class="block_14"> </p>
	<p class="block_11"><span lang="tr">Bu son iki günü sizi son derece ilgilendiren yerde geçirdim ve her şey zihnimde tazeyken sıcağı sıcağına yazıyorum. Hesaplarıma göre bu yer, Bideford yolu üzerinde, ırmak geçidinin iki buçuk mil kadar yuka</span><span lang="tr">rısında bulunuyor ve oraya uzanan Cleeve adıyla bilinen dar vadi, bu yörede çok sıkça görüldüğü üzere, iki ormanlık tepecik arasında dik bir eğimle aşağılara iniyor. Mağara sözünü ettiğim vadiye açılan bir başka vadinin üst kısmında, oraya ırmak geçidinin </span><span lang="tr">üç çeyrek</span><span lang="tr"> mil ötesindeki ana yola çıkan bir patikadan gidilerek ulaşılıyor. Mağaranın önünde bir çayırlık ile hayvanların su içebilecekleri bir su kaynağı var. Bu yörede her yer ıssız, vadi ancak yukarıdaki fundalığa çıkmak isteyen çoban</span><span lang="tr">larca kullanılıyor. Bu çobanlardan James Lock adındaki bir tanesi, biz oraya vardığımızda, yanında bir oğlan çocuğuyla birlikte mağaradaydı. Söylediğine göre, yaz gelince buraya çıkmayı alışkanlık edinmiş ve burada birçok yaz geçirmişti. Görünüşe bakılırsa, eğitimi koyunlarından daha fazla olmayan, kendi halinde yoksul bir adam gibiydi ancak tavır</span><span lang="tr">larından dürüst biri olduğu anlaşılıyordu.</span></p>
	<p class="block_11"><span lang="tr">Bu yerin garip bir öyküsü varmış. Lock ve onun gibiler burayı </span><span lang="tr">“</span><span lang="tr">Dolling</span><span lang="tr">’</span><span lang="tr">in Yuvası</span><span lang="tr">”</span><span lang="tr"> ya da </span><span lang="tr">“</span><span lang="tr">Dolling</span><span lang="tr">’</span><span lang="tr">in Mağarası</span><span lang="tr">”</span><span lang="tr"> diye tanıyorlar, anlatıl</span><span lang="tr">dığına göre Dolling denilen bu adam, Lock</span><span lang="tr">’</span><span lang="tr">un büyükbabasının babası zamanında, çok ünlü ve bayağı gözü pek bir haydut çetesinin başıymış, ormanlar kralı Robin Hood gibi çok keyifli bir yaşam sürmüş (en azın</span><span lang="tr">dan Lock</span><span lang="tr">’</span><span lang="tr">un anlattıklarına göre) ve barındıkları bu yerin ücralığından ve hırsızlıklarını yakın çevrede gerçekleştirmemelerinden ötürü de uzun süre adaletin eline geçmemiş, sonunda da kaçmış. Lock bu anlattıkla</span><span lang="tr">rının kanıtı olarak bana, mağaranın girişinde, kayanın üzerine kabaca kazınmış olan harfleri gösterdi, kayanın üzerinde J.D.E. yazıyordu, yani, John Dolling, Evi. Görünüşe bakılırsa, alçağın mülkiyet duygusu da bayağı kuvvetliymiş.</span></p>
	<p class="block_11"><span lang="tr">Acele ediyorum, efendim çünkü Lock bana bundan başka, daha önce sözünü ettiğimiz hayvanların su içtikleri yerin yanında dimdik duran büyük taşla ilgili olarak çok daha eski bir boş inançtan da bahset</span><span lang="tr">ti, bu boş inanca göre, bir gün Şeytan orada bir çobanla karşılaşmış ve ondan bir kuzu satın almak istemiş, kuzunun fiyatını tespit etmişler ve çoban Şeytan</span><span lang="tr">’</span><span lang="tr">a istediği kuzuyu seçebileceğini söylediğinde, Şeytan par</span><span lang="tr">mağıyla çobanın yanında duran küçük oğlunu göstermiş (tıpkı Lock</span><span lang="tr">’</span><span lang="tr">un </span><span lang="tr">bana bu hikâyeyi anlatırken kendi oğlunu göstermesi gibi). İşte o zaman çoban kiminle karşı karşıya olduğunu tahmin etmiş ve çok korkmuş, dili tutuluvermiş. </span><span lang="tr">“</span><span lang="tr">Niçin hiçbir şey söylemiyorsun?</span><span lang="tr">”</span><span lang="tr"> diye sormuş Belzebuth. </span><span lang="tr">“</span><span lang="tr">İbrahim oğlunu kurban verirken bu kadar mırın kırın etmiş miydi?</span><span lang="tr">”</span><span lang="tr"> Bunun üzerine çobanımız, kendisiyle konuşan Şeytan</span><span lang="tr">’</span><span lang="tr">ın bu </span><span lang="tr">r</span><span lang="tr">uhlar alış</span><span lang="tr">verişinde mutlaka galebe çalacağını anlayınca, ona değneğiyle şöyle cesurca bir vuruvermiş ve Şeytan, bir insan gibi boylu boyunca kafa üstü yere düşeceğine doğrudan doğruya bu taşın üstüne düşmüş ve orada iki parça olmuş. Çoban yaptığından değil pişmanlık duymak memnun bile olmuş çünkü oğlunun </span><span lang="tr">r</span><span lang="tr">uhu böylelikle kurtulmuş, ayrıca Şeytan, bu çeşit bir köylü konukseverliğinden hiç hoşlanmadığından, bir daha da bu yörelerde küstah çehresini gösterememiş ve o zamandan beri de bu taş Şeytan Taşı adıyla anılır olmuş. Hiç kuşkusuz bu yüzden birçok kişi bu yerin lanetlenmiş oldu</span><span lang="tr">ğ</span><span lang="tr">unu ileri sü</span><span lang="tr">r</span><span lang="tr">üyor ve yörede oturan bazıları da oraya adımlarını atmıyor. Ancak Lock adındaki bu çobanla ondan önce babası (o da bir çobanmış) böyle düşünmüyorlar, o tersine, burada iyi çayırlar olduğunu, hayvanların burada hastalık kapmadıklarını ve mağaranın yazın yaşamak ve peynirleri olgunlaştırmak için iyi bir yer olduğunu keşfetmişler. Umarım ki, efendim, bütün bu anlattıklarımı çok gereksiz bulmayacaksınız zira en küçük bir ayrıntıyı bile atlamamam gerektiğini söyleyen, sizdiniz.</span></p>
	<p class="block_11"><span lang="tr">Mağaranın girişi on beş ayak genişliğinde ve en yüksek noktasında aşağı yukarı iki adam boyuna erişip kırk adım kadar uzunlukta bir oyu</span><span lang="tr">ğun içine açılıyor, sonra, ilk bakışta kör bir duvar izlenimi yaratan ama gerçekte, kabaca oyulmuş bir kemerle -ki Lock bunun insan eliyle, belki de Dolling denilen haydut ve çetesi tarafından genişletilmiş, doğal bir gedik olduğuna inanıyor- evet böyle bir kemerle, içte bulunan daha hacimli bir odaya çıkıyor. Bu odayı </span><span lang="tr">baştan başa</span><span lang="tr"> adımladım ve onun az çok bir </span><span lang="tr">y</span><span lang="tr">umurta biçiminde olduğunu fark ettim, uzunluğu aşağı yukarı elli adım, en geniş </span><span lang="tr">noktası ise otuz adımdan biraz daha fazla, bir bütün olarak hiç düzgün değil. Mağaranın tavanı geniş ve bir noktasında delinmiş çünkü buradan, tıpkı eğik bir bacada olduğu gibi, gökyüzü değil de ölgün bir ışık görülebiliyor, alttaki zemin </span><span lang="tr">r</span><span lang="tr">utubetli ama fazla da değil, Lock burada suyun süzülüp bir çeşit akaçlamanın meydana geldiğini söylüyor. Karanlık olduğu için bu inziva odasını (eğer böyle demem mümkünse) kullanmıyor, oraya yalnızca olgunlaşmaları için peynirlerini koyuyor.</span></p>
	<p class="block_11"><span lang="tr">Şimdi, efendim, araştırmamı talep ettiğiniz daha özel bir noktaya geliyorum. Tavsiyeniz üzerine ya</span><span lang="tr">nımda bir lamba götürmüştüm, bu </span><span lang="tr">lamba sayesinde, içteki odanın aşağı yukarı ortasına doğru, büyük bir ateşe ait olduğu belli olan birtakım küllerin varlığını ortaya çıkardım. Daha ben sormadan Lock bana, bu küllerin, Devonshire yöresinin şivesinde ortaklaşa olarak didickies (yani çingeneler) diye adlandırılan kişiler tarafından bırakılmış küller olduğunu söyledi, çingeneler buraya kış göçleri sırasında az çok düzenli olarak gelirlermiş. Anlatılanlara bakılırsa bazı çingene kafileleri bu mevsimde, Cornwall yönünde batıya doğru hareket eder, baharda ise yeniden doğuya doğru göçermiş. Lock bundan sonra sorduğum sorulara cevap olarak, hemen hemen her yıl haziranın başına rastlayan bu yerlere dönüşünde -ki bu yıl da değişen bir şey yoktu- çingenelerin burada barındıklarını gösteren bu izleri bulduğunu söyledi ve bu, babasının zamanından beri hep böyle sürüp gitmişti. Ancak kendisi çingenelerle hiç karşılaşmamıştı. Çünkü onlar kendi pagan dilleri ve adetleri olan, çok gizli insanlardı, kendisine hiç zararları dokunmadığından ve yazın mağaranın kime ait olacağı konu</span><span lang="tr">sunda hiç tartışmadıklarından, onu rahatsız etmiyorlardı. Hatta kimi zamanlar mağarada, besbelli ki kendisi kullansın diye bırakılmış, kuru odun tedarikleri bulduğu da olmuştu, bunun için bu insanlara minnet de duyuyordu.</span></p>
	<p class="block_11"><span lang="tr">Şu noktayı belirteyim ki, efendim, bu küllerin, yakılmış odun kokusundan farklı, garip ve pis bir kokuları vardı, kükürt ya da kezzap kokusu gibi bir şey, daha başka ne denir bilemiyorum. Bunun belki de üstünde küllerin durduğu kayanın yapısından ileri geldiği düşünülebilir, şiddetli bir ateşin yaydığı ısı, dağılması zaman isteyen, katranımsı bir gaz </span><span lang="tr">çıkarmış</span><span lang="tr"> olabilir, doğusunu söylemek gerekirse bu konularda kesin birşey söyleyebilecek kadar bilgi sahibi değilim. Bupis koku konusunda Lock</span><span lang="tr">’</span><span lang="tr">a da sorular sordum, ancak o, bu kokunun farkına varmış gözük</span><span lang="tr">müyordu ve bana alışılmadık hiçbir koku duymadığını söyledi. Bana öyle geldi ki Lock</span><span lang="tr">’</span><span lang="tr">un burun delikleri, sürüsünün ve peynirlerinin daha da pis olan kokusuyla öylesine tıkanmıştı ki, bu kokuyu duyamıyordu ve yanılan ben değildim. Yanımda getirdiğim adamım da benim görü</span><span lang="tr">şümü paylaşıyordu, yanılmamış olduğumun bir başka kanıtı da buydu, daha iyi bir açıklama getirememiş olsam da bu noktaya geleceğim. Küllerin içinde başka bir şey olup olmadığını anlamak için onları sağa sola saçtık ve içinde karbonlaşmış odundan başka hiçbir şey olmadığı</span><span lang="tr">nı gördük. Mağaranın bir köşesinde bir girintide, Lock bize bir araya toplanmış kemikler gösterdi, bunların çoğu da tavşan ve kümes hayvanı kemiklerinden oluşan küçük kemiklerdi, şenlikleri ve şölenleri sırasında hiç kuşkusuz derbeder çingeneler tarafından bir köşeye atılmıştı. Lock</span><span lang="tr"> </span><span lang="tr">bana onların bu iç odayı kış barınmaları sırasında kendisinden daha çok kullandıklarını da söyledi çünkü bu oda rüzgârlara ve soğuklara karşı daha iyi bir korunak oluşturuyordu.</span></p>
	<p class="block_11"><span lang="tr">Aklıma gelmişken ve bir başka sorunuza cevap olarak şunu da ekle</span><span lang="tr">yeyim ki, efendim, bu lamba sayesinde mağaranın her yanını kılı kırk yararcasına araştırdım ve girmiş olduğumuz yol dışında mağaraya açılan başkaca bir yol olmadığını gördüm. Lock da, daha önce sözünü ettiğim bacanın dışında, başka hiçbir çıkışı olmadığından kesinlikle emindi. Gözlemlediğim kadarıyla baca bir yarıktan ancak biraz daha genişti çünkü daha sonra bacanın açıldığı bayıra çıkıp gördüm, bu yarıktan bir çocuk geçebilirdi ama yetişkin bir insan kesinlikle sığmazdı. Merdiven olmadan yerden bacaya erişmek mümkün değil. Ne bu odada, ne de mağaranın girişinde bizi ilgilendiren şey bakımından bir yardımı doku</span><span lang="tr">nabilecek hiçbir şey görmedim.</span></p>
	<p class="block_11"><span lang="tr">Şimdi de, efendim, son bir noktaya geliyorum, yani mağaranın dışındaki ateşe. Ateş, otlağın kenarında, mağaradan aşağı yukarı yirmi adım ötede bulunuyor. Bu ateş daha varışımızda dikkatimi çekmişti çünkü Lock sürüsünün uzaklaşmasını önlemek için bu alanı çitlerle çevirmişti. Küller yağmur suyuyla ıslanmış ancak toprak siyah ve çıp</span><span lang="tr">laktı, yanan bölgede hiçbir şey bitmemişti. Önceki yıllarda çingenelerin ateşlerini hiçbir zaman mağaranın dışında yakmadıklarını ve geçen kış, adetlerinden </span><span lang="tr">uzaklaşmaları için de bir neden göremediğini söylüyor Lock. Buraya ilk geldiğinde, koyunları, sanki bir şey iştahlarını uyan</span><span lang="tr">dırmış gibi, bu eski ateşten kalan külleri yalamak için büyük bir istek duymuşlar, hiçbiri hastalanmamasına rağmen, Lock onlardaki bu ani hevesin sonuçlarından korkmuş ve bir çit çekerek o yana geçmelerini engellemiş, ancak kimi zamanlar</span><span lang="tr">;</span><span lang="tr"> koyunlar yine de, çevrelerindeki körpe otların bolluğuna rağmen, bu çiti aşmaya çabalıyorlarmış.</span></p>
	<p class="block_11"><span lang="tr">Bu çıplak ve çorak yer, mağaradan on adım kadar ötede bulunuyor. Bu alanın sınırları içine girince, mağaranın içinde duymuş olduğum aynı kükürtümsü kokuyu fark ettim. Adamıma diz çöküp toprağı biraz eşelemesini söyledim, o da kokunun aynı koku olduğunu ve onu önceki kadar güçlü bulduğunu belirtti, bana bir parça toprak uzattı (size aynı kuryeyle gönderiyorum) ve bu toprağın fırında pişirilmiş gibi gözük</span><span lang="tr">tüğünü, mevsimin şiddetli yağmurlarının yumuşatıcı etkisine maruz kalmış bir çömlek parçasını andırdığını söyledi. Lock</span><span lang="tr">’</span><span lang="tr">u bir çit kazığı aramaya gönderdim, Lock kazığı getirince adamım onunla toprağı kaz</span><span lang="tr">maya başladı ve bu çorak alanda toprağın kızartılmış gibi olduğunu ve dört beş parmaklık derinlikte garip bi</span><span lang="tr">r biçimde sert göründüğünü fark </span><span lang="tr">etti; toprağa ancak art arda darbelerle nüfuz etmek mümkündü. Buna sık sık yakılan büyük ateşlerden başka bir neden bulamadık (çevrede yete</span><span lang="tr">rince odun vardı), ne var ki sıradan yemek pişirme ve ısınma amaçla</span><span lang="tr">rı</span><span lang="tr"> için bu ateşler gereksiz büyüklükte sayılırdı.</span></p>
	<p class="block_11"><span lang="tr">Lock</span><span lang="tr">’</span><span lang="tr">a çevrede hiç ot bulunmamasının garip olup olmadığını sordum, bana garip olduğunu söyledi, düşüncesine göre çingeneler merhemlerini ve iksirlerini yaparlarken otları zehirlemişlerdi. Bununla birlikte şunu da söyleyeyim ki, efendim, çingeneler Birleşik Krallığın bu yöresinde, ilaç olarak kullanılan bitkilerin hazırlanmasında özel güç</span><span lang="tr">lere sahip kişiler olarak görülüyorlar ve tıbbi olduklarını iddia ettikleri kocakarı ilaçlarını cahil insanlara satarak biraz para kazanıyorlar, ancak ne ben ne de yardımcım böylesi bir uğraş için bu kadar büyük bir ateş yakmaya ihtiyaçları olacağına hiç inanmadık. Yardımcım haklı olarak bunun, daha çok yüksek bir eritme fırınının dibindeki toprağa benze</span><span lang="tr">diğine dikkat çekti, gerçi çevrede metal ya da başka bir şeyin izine de hiç rastlamadık. Yakın çevrede mineral bulunmuş olduğunu da sanmı</span><span lang="tr">yorum. Nota denilen mineral ancak Bristol</span><span lang="tr">’</span><span lang="tr">e doğru, Mendip Tepesi</span><span lang="tr">’</span><span lang="tr">nde bol miktarda bulunuyor.</span></p>
	<p class="block_11"><span lang="tr">Korkarım sizi çözülecek büyük bir bilmeceyle karşı karşıya bırak</span><span lang="tr">mak zorundayım, efendim. Sizi temin ederim ki, bunun nedeni, talimat</span><span lang="tr">larınıza uymada gösterdiğim bir özen eksikliğinden değil, ortaya çıkan sorunlar üzerinde kafa yormamış olduğumdan da değil. Ne var ki, size doyurucu gelebilecek herhangi bir sonuca da varamıyorum. Sözü fazla uzatmamak için, şimdi, bana sormuş olduğunuz öteki sorulara cevap vereceğim.</span></p>
	<p class="block_11"><span lang="tr">1. Daha önce bölgeyi gezmeye gelmiş olan, bilinen hiçbir meraklı beyefendi ya da bilim adamı yok. Buranın suları hiç de öyle tanınmış falan değil ve bu suları yöre halkı dışında hiç kimse bilmiyor. Bu suların sözünü etmeden önce Mr. Beckford (size onun en hürmetkâr iltifatla</span><span lang="tr">rını iletiyorum) suların varlığından haberdar değildi oysa bu yöre onun kendi ruhani yöresine bitişik.</span></p>
	<p class="block_11"><span lang="tr">2. Asılan adam ve bu olayı izleyen her şey konusunda Lock</span><span lang="tr">’</span><span lang="tr">u sıkı sıkıya sorguya çektim, Lock suçun hırsızlarda olduğunu söylüyor ve sözlerinde ısrarla diretiyor. Olayın daha iyi bir açıklaması olmadığı için, bu aynı zamanda çevrede hâkim olan, doğrulanmamış genel kanı. Buranın insanlarına böylesine gözü kara hırsızların bu yörede dolaştıklarına dair başka hangi kanıta sahip oldukları sorulduğunda, ne cevap vereceklerini bilemiyorlar, ya da, şu sıralarda aralarında yaygın olan, birtakım Fransız korsanlarının karaya çıktıklarına dair aptalca bir</span><span lang="tr"> </span><span lang="tr">hikâyeyi anlatmaya başlıyorlar, ama elbette ki, bu hususta da ellerinde hiçbir kanıt yok çünkü şu son seksen yıldır korsanların karanın içlerine bu kadar sokulduğu hiç görülmüş değil, zaten bu, sağduyu denen şeye de aykırı olurdu. Karasuları muhafızlarımızın ve gemi mürettebatımızın çok iyi bildikleri gibi, onların eylemleri daha çok karaya yanaşmaya, yağmalamaya uygun şeyleri ele geçirmeye ve sonra da son hızla kaç</span><span lang="tr">maya dayanıyor.</span></p>
	<p class="block_11"><span lang="tr">3. Lock, bu son yaz barınması sırasında, alışılmadık hiçbir şey gö</span><span lang="tr">r</span><span lang="tr">mediği ya da böyle bir şeyin dikkatini çekmediği üzerine yemin etti, ailesi dışında, ben ve yardımcımdan başka ziyaretçisi de olma</span><span lang="tr">mıştı. Ne yazık ki, ne daha önce sözü edilen Mr. Beckford</span><span lang="tr">’</span><span lang="tr">dan, ne Puddicombe</span><span lang="tr">’</span><span lang="tr">dan, ne de bana adlarını vermiş olduğunuz </span><span lang="tr">kişilerden (şu korsanlar üzerine yapılan spekülasyonlar dışında) kayda değer yeni hiçbir bilgi alabilmiş değilim.</span></p>
	<p class="block_11" lang="tr">4. Bu yörede, öldürülen bir kişinin saklanılabileceğini düşündürecek yeni kazılmış hiçbir yer görmedim. Bölgeyi ve çevresini çok iyi bilen Lock ve oğlu da, bana bu tür bir yere rastladıklarını söylemediler.</p>
	<p class="block_11" lang="tr">5. Yörenin tümünün görülebildiği yer, aynen tanığınızın tasvir ettiği gibi. Geri kalan her şey yaptığı tasvire uyuyor. En azından bu noktada ona güvenebilirsiniz.</p>
	<p class="block_11"><span lang="tr">6. Aşağıda yolda bırakılanlara ve iki ata gelince, bu konuda hiç </span><i lang="tr" class="calibre1">vestigia</i><sup class="text_2" lang="tr"><sup class="noteref" id="back_note_57"><a href="index_split_102.html#note_57" title="57" class="calibre4">57</a></sup></sup><span lang="tr"> bulmuş değilim ancak bu bölge daha aşağı kısımlarında öylesi</span><span lang="tr">ne vahşi ki, araştırmalarımı yeterince yaygınlaştırabilmiş olduğumdan da emin değilim. Bununla birlikte, ırmağın yakınında araştırılmaya elverişli gözüken hemen her yeri araştırdık ama elimiz boş döndük. En yakın çevrede, kayıp iki at ya da orada bırakılan eşyalar konusunda hiç kimse hiçbir şey bilmiyordu. Çingenelerin bu atlarla karşılaşmış olabileceklerini -çok emin değillerdi bundan- ve eğer durum buysa, onları çalmış olabileceklerini düşünüyorlardı, bagajın geri kalan eşya</span><span lang="tr">ları için de aynı şey söz konusuydu. Tanığınızın atından ise birazdan söz edeceğim.</span></p>
	<p class="block_11"><span lang="tr">7. Büyücü kadınlara gelince, Lock, köyünde bunlardan birini tanıdı</span><span lang="tr">ğını ileri sürüyor ancak sözünü ettiği büyücü kadın onların burada beyaz ya da iyi huylu diye adlandırdıkları türdenmiş, Şeytan</span><span lang="tr">’</span><span lang="tr">la konuşmaktan çok, siğilleri ve küçük dertleri iyileştirmekle uğraşıyormuş ve daha yaşlı ve biçimsizmiş. Büyücülerin toplantı falan yaptıklarını hiç işitmemiş ve çingeneler dışında kışın buraya hiç kimsenin gelmediğinden de</span><span lang="tr"> </span><span lang="tr">kesinkes eminmiş. Burada barınmaları sırasında, koyunları, karısı ve buraya zaman zaman yiyecek getirmek ya da ayıüzümü toplamak için (ağustos ayında bol miktarda olgunlaşıyorlarmış) evet bunları yapmak için binbir zahmetle çıkan kızı dışında, bu yörelerde tek bir dişi varlık görmemiş. Ancak şu da var ki, bu büyücülük konusunda, yörenin öteki insanlarından daha az saf olabilir Lock. Zira Mr. Beckford büyücülüğe inancın hâlâ çok güçlü olduğunu ve geçenlerde alınan Büyücülüğün Yasaklanması Kararı</span><span lang="tr">’</span><span lang="tr">nın (bunun gürültüleri bu uzak yöreye kadar gelmiş bulunuyor) genelde büyük bir çılgınlık olarak yorumlandığını söylüyor. Ve buraya gelişinden beri yalnızca tek bir şikâyet olmuş, bu şikâyetin de nedeni, bir komşusuyla tartışan yaşlı bir şirret kadının kötü niyetiymiş. Ancak Lock bu yörede herkesin atalarına inandıkları gibi büyücülüğe de inandıklarını düşünüyor.</span></p>
	<p class="block_11"><span lang="tr">8. Bu vadinin tepesinden fundalıklar boyunca yedi mil katedilerek Barstaple</span><span lang="tr">’</span><span lang="tr">dan Minehead</span><span lang="tr">’</span><span lang="tr">e uzanan yola kadar ilerlenebilir. Patika yabancılar için karanlık ve bilinmezliklerle dolu, bununla birlikte pati</span><span lang="tr">kayı kullanmaya kararlı gözükenler, doğuya ve batıya sapan anayola vardıklarında kuzeye doğru yönelirlerse, bunu pekâlâ gerçekleştire</span><span lang="tr">bilirler. Bu, yazın kuru havalarda daha kolay. Gizlilik içinde yolcu</span><span lang="tr">luk yapmayı arzu eden bir kişi, Bridgewater ve Taunton</span><span lang="tr">’</span><span lang="tr">dan önceki geçilmesi düşünülebilecek tek yerler olan Minehead ve Watchet yollarından kaçınabilir. Bana buyurduğunuz ağzı sıkılığımı koruyarak soruşturmamı sürdürecek ve bu yoldan geri döneceğim, eğer bu arada yeni bir tanıkla karşılaşırsam, hemen bilgilerinize sunacağım. Aksi takdirde size son haberleri aktarabilmem ancak Bristol</span><span lang="tr">’</span><span lang="tr">e dönüşümde mümkün olacak.</span></p>
	<p class="block_11"><span lang="tr">Şimdilik, size ve müvekkilinize daha fazla yararı dokunabilecek bilgiler veremediğim için, gerçekten özür dilerim, efendim. Sizin müte</span><span lang="tr">vazı, sadık ve itaatkâr soruşturmacınız ve hizmetkârınız olmakla şeref duyuyorum.</span></p>
	<p class="block_34"><span lang="tr">Rich</span><span lang="tr">’</span><span lang="tr">d Pygge, avukat</span></p>
	<p class="block_14"> </p>
	<p class="block_15" lang="tr">* * *</p>
	<p class="block_14"> </p>
	</body></html>
