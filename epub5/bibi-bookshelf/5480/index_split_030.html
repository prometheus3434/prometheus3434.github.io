<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_40" lang="tr" id="calibre_pb_29">S. Jones, ant içmiş bulunuyorsun. </p>
	<p class="block_28" lang="tr">Y. Evet, efendim. </p>
	<p class="block_28" lang="tr">S. Kıza gelelim.</p>
	<p class="block_28"><span lang="tr">Y. Şey, saygıdeğer efendim, gelmiş olduğum yoldan gerisin geriye koş</span><span lang="tr">tum ancak pek fazla ilerlememiştim çünkü ağaçların başladığı yere kadar olan yokuşu, ya beni görürlerse korkusuyla...</span></p>
	<p class="block_28" lang="tr">S. Bırak şimdi korkularını falan, bunlar senin her zamanki lafların. Kız ilerlemiş miydi?</p>
	<p class="block_28"><span lang="tr">Y. Evet, efendim ancak patikanın dikleşip dereye doğru indiği noktada, ona çok geçmeden yetiştim, şimdi her şey gölge içindeydi. Kızın topalladığını gördüm, zavallıcık çıplak ayaklarıyla sivri taşların üze</span><span lang="tr">rine nasıl basacağını bilemiyordu. Ben de taşlara mümkün olduğu</span><span lang="tr"> </span><span lang="tr">kadar usulca basmaya çalışıyordum ancak ayağımın altından bir taş yuvarlandı ve kız çıkardığı sesi işitti. Arkasına dönüp bulunduğum noktaya doğru baktı. Ama şaşırmış bir kişi gibi değil de, daha çok böyle bir takibi bekleyen birinin tavrıyla, çünkü yanına vardığımda, gözlerini kapatmış, ağlamakta olduğunu gördüm. Yüzü kireç gibi bembeyazdı, yuvasından düşmüş yavru bir kuş gibi tir tir titriyordu, bitkin bir haldeydi, ben sanki onun ardından gelen ölümün kendi</span><span lang="tr">siydim de o benden kaçamayacağını biliyordu. Şey, efendim, bir iki adım ötede durup, </span><span lang="tr">“</span><span lang="tr">Korkma, benim kızcağızım, söyle derdin nedir?</span><span lang="tr">”</span><span lang="tr"> dedim ona. Bunun üzerine gözlerini birden koca koca açtı ve beni gördü, sonra gözlerini anında yeniden kapadı ve ayaklarıma yığılıp bayıldı kaldı.</span></p>
	<p class="block_28"><span lang="tr">S. Ölesiye korktuğu başka birini görmeyi beklediğini ancak karşısında</span><span lang="tr">kinin sen olduğunu görünce, rahatladığını mı söylemek istiyorsun?</span></p>
	<p class="block_28"><span lang="tr">Y. Aynen öyle, efendim. Kendine gelebilmesi için elimden geleni yaptım. Kısa bir süre sonra, gözkapaklarını kırpıştırdığını ve acı çekiyormuş gibi inlediğini fark ettim. Sonra ona adıyla hitap ettim ve kendisine yardıma geldiğimi söyledim. Ve o, hâlâ yarı yarıya baygın bir halde, ma</span><span lang="tr">gg</span><span lang="tr">ot, yaratık deyip duruyordu.</span></p>
	<p class="block_28" lang="tr">S. Ne yaratığı yahu!</p>
	<p class="block_28"><span lang="tr">Y. Siz de benim sorduğum so</span><span lang="tr">r</span><span lang="tr">uyu so</span><span lang="tr">r</span><span lang="tr">uyorsunuz, saygıdeğer efendim. </span><span lang="tr">“</span><span lang="tr">Ne yaratığı, neden söz ediyorsun sen?</span><span lang="tr">’’</span><span lang="tr"> dedim. Artık benim sesimi tanıdığından mı yoksa başka bir şeyden ötürü mü, bilemiyorum, bir</span><span lang="tr">den canlanıp gözlerini açtı ve beni tanıdı. </span><span lang="tr">“</span><span lang="tr">Buraya nasıl gelebildin, Farthing?</span><span lang="tr">”</span><span lang="tr"> dedi. Ben de, </span><span lang="tr">“</span><span lang="tr">Bunların şimdi hiç önemi yok</span><span lang="tr">”</span><span lang="tr"> diye cevap verdim. Bugün aklım havsalamın almadığı şeyler gördüğümü söyle</span><span lang="tr">dim. </span><span lang="tr">“</span><span lang="tr">Ne gibi şeyler?</span><span lang="tr">’’</span><span lang="tr"> dedi. Ben de, bütün yukarıda olan bitenleri gördüğümü söyledim. Buna hiçbir yanıt vermedi. Sonra ben, </span><span lang="tr">“</span><span lang="tr">Mr. Bartholomew</span><span lang="tr">’</span><span lang="tr">a ne oldu?</span><span lang="tr">”</span><span lang="tr"> diye sorunca, </span><span lang="tr">“</span><span lang="tr">Onlar gitti</span><span lang="tr">”</span><span lang="tr"> dedi. </span><span lang="tr">“</span><span lang="tr">Nasıl giderler!</span><span lang="tr">”</span><span lang="tr"> dedim. </span><span lang="tr">“</span><span lang="tr">Ben bütün gün mağaranın ağzını gözetledim ve sen ve Dick dışında oradan hiç kimse çıkmadı</span><span lang="tr">”</span><span lang="tr"> diye sürdürdüm sözümü. Yine, </span><span lang="tr">“</span><span lang="tr">Onlar gitti</span><span lang="tr">”</span><span lang="tr"> dedi. Ben, </span><span lang="tr">“</span><span lang="tr">Bu mümkün değil</span><span lang="tr">”</span><span lang="tr"> dedim. O ise, üçüncü kez, </span><span lang="tr">“</span><span lang="tr">Onlar gitti</span><span lang="tr">”</span><span lang="tr"> dedi. Sonra, birdenbire yere oturuver</span><span lang="tr">di -zira onu o ana kadar tutan bendim- ve </span><span lang="tr">“</span><span lang="tr">Farthing, tehlikedeyiz, buralardan bir an önce gitmeliyiz</span><span lang="tr">”</span><span lang="tr"> dedi. Ben, </span><span lang="tr">“</span><span lang="tr">Ne tehlikesi? Neden söz ediyorsun sen?</span><span lang="tr">’’</span><span lang="tr"> dedim. </span><span lang="tr">“</span><span lang="tr">Büyücülük</span><span lang="tr">”</span><span lang="tr"> dedi. Ben, </span><span lang="tr">“</span><span lang="tr">Ne büyücülü</span><span lang="tr">ğü?</span><span lang="tr">”</span><span lang="tr"> dedim. </span><span lang="tr">“</span><span lang="tr">Bunu sana tam olarak söyleyemem ama gece olmadan buradan uzaklaşmazsak, bizi güçlerinin etkisi altına alacaklar</span><span lang="tr">”</span><span lang="tr"> diye cevap verdi. Ve bunu der demez de yeniden ayağa kalkıp, sanki onu</span><span lang="tr"> </span><span lang="tr">önceki durumunun içine düşürdüğü uykudan uyandırmışım ve şu anda yalnızca güvenliğini düşünüyormuş gibi, bir an önce oralardan uzaklaşmak istedi. Ama yola koyulur koyulmaz yeniden topalla</span><span lang="tr">maya başladı ve </span><span lang="tr">“</span><span lang="tr">Farthing, sana yalvarırım, bana yardım et, beni aşağı kadar taşı</span><span lang="tr">”</span><span lang="tr"> dedi. Ben de dediği gibi yaptım ve onu kollarımda, yokuşun aşağısına kadar, yeniden otların başladığı, yürüyebileceği zemine kadar taşıdım, efendim. Siz belki de ona itaat ettiğimden ötürü bana kızacaksınız, efendim. Ama bu ıssız ve umut kırıcı yerde çevreme bakındım ve gölgelerden, yabani bitkilerden ve çökmekte olan geceden başka hiçbir şey göremedim. Sonra, şu kafadan çatlak ve nerede olduğunu bilmediğim Dick</span><span lang="tr">’</span><span lang="tr">i düşünüyordum.</span></p>
	<p class="block_28" lang="tr">S. Peki kız ilkin ne dedi? Şu yaratık hakkında?</p>
	<p class="block_28" lang="tr">Y. Ona geleceğim, efendim, size açıklayacağım.</p>
	<p class="block_28" lang="tr">S. Yükleriyle birlikte üç at da aşağıda mıydı?</p>
	<p class="block_28"><span lang="tr">Y. Evet, aşağıdaydılar efendim. Kız dosdoğru yüklerin bulunduğu nok</span><span lang="tr">taya gitti zira size şunu söylemeyi unuttum, ben o sabah geldiğimde, yük atının yükü boşaltılmıştı, kız giysi bohçasını buldu ve her zaman giydiği elbiseyi giydi. Giyindiği süre zarfında bana arkamı döndür</span><span lang="tr">dü, her zaman giydiği kopçalı ayakkabılarını ve sonra da harmanisi</span><span lang="tr">ni giydi. Ona sorular sordum ancak giyinmeden önce bu sorularımı yanıtlamak istemedi. </span><span lang="tr">Derken, elinde giysi bohçasıyla bana doğru geldi ve atım olup olmadığını sordu. Ben de, atım olduğunu ve şayet bir büyü falan yapıp da onu ortadan kaybetmedilerse, atımın aşağıda bağlı bulunduğunu söyledim. Bunun üzerine, </span><span lang="tr">“</span><span lang="tr">Hadi gidelim</span><span lang="tr">”</span><span lang="tr"> dedi. Ama ben aynı görüşte değildim, efendim, onu kolundan tuttum ve ilkin bana Beyefendi</span><span lang="tr">’</span><span lang="tr">ye ne olduğunu ve Dick</span><span lang="tr">’</span><span lang="tr">in niçin öyle kaçıp gittiğini söylemesini, bunları bilmem gerektiğini belirttim.</span></p>
	<p class="block_28" lang="tr">S. Aynen böyle mi konuştun? Beyefendi mi dedin?</p>
	<p class="block_28"><span lang="tr">Y. Hayır, efendim, bağışlayın. Ona hitap ettiğimiz gibi, Mr. Bartholomew, dedim. O zaman, kız, </span><span lang="tr">“</span><span lang="tr">O Şeytan</span><span lang="tr">’</span><span lang="tr">a gitti, Farthing</span><span lang="tr">”</span><span lang="tr"> dedi. </span><span lang="tr">“</span><span lang="tr">Direnmeme karşın beni büyük bir günah işlemeye zorladı. Onu ve uşağını ilk kez gördüğüm güne lanet okuyorum.</span><span lang="tr">”</span><span lang="tr"> Ama ben, efendim, orada bulunuşumun sebebini açıklamak ve onu bu konuda daha fazla konuşturabilmek için bir kurnazlık düşündüm. Planım uyarınca dedim ki: </span><span lang="tr">“</span><span lang="tr">Bu kadar acele etme, Louise, sana şunu söyleyeyim ki ben burada Mr. Bartholomew</span><span lang="tr">’</span><span lang="tr">ın babasının emirleri üzerine, gizlice bulunuyorum, amacım oğlunu gözlemek ve yaptık</span><span lang="tr">larını babasına rapor etmek. Mr. Bartholomew</span><span lang="tr">’</span><span lang="tr">ın babası bu ülkenin yetiştirdiği büyük bir kişidir.</span><span lang="tr">”</span><span lang="tr"> Kız bana şöyle çabucak kaçamak bir</span><span lang="tr"> </span><span lang="tr">bakış attı ve sonra gözlerini yere doğru eğdi. Sanki bana ne cevap vereceğini bilemiyormuş gibi ama aynı zamanda da, </span><span lang="tr">“</span><span lang="tr">Senin bana öğrettiğin yeni hiçbir şey yok, ben bunu zaten biliyordum</span><span lang="tr">”</span><span lang="tr"> dercesine. Ben de ona, </span><span lang="tr">“</span><span lang="tr">İşte bu yüzden senin bana onun yaptıklarını anlatman gerek yoksa senin için her şey daha kötü olacak, kızım</span><span lang="tr">”</span><span lang="tr"> dedim. O da bana, </span><span lang="tr">“</span><span lang="tr">Beyefendi</span><span lang="tr">’</span><span lang="tr">nin saygıdeğer babasını uyarsan iyi olur, oğlu öyle şeylerle uğraşıyor ki bu tür şeylerle uğraşan bizim gibi insanları asıyorlar</span><span lang="tr">”</span><span lang="tr"> dedi. Dediklerini sözcüğü sözcüğüne tek</span><span lang="tr">rarlıyorum, efendim, ha bir de Beyefendi</span><span lang="tr">’</span><span lang="tr">nin saygıdeğer babasının adını aynen söyledi. Ben de ona, </span><span lang="tr">“</span><span lang="tr">Demek yalan söylemediğimi biliyorsun</span><span lang="tr">”</span><span lang="tr"> dedim. Buna, </span><span lang="tr">“</span><span lang="tr">Daha da çok şey biliyorum, efendini utandıracak şeyler, bunlardan ne kadar az konuşursak, o kadar iyi</span><span lang="tr">”</span><span lang="tr"> diye yanıt verdi. Ben de, </span><span lang="tr">“</span><span lang="tr">Bunlar büyük sözler ama bu sözleri yüzü</span><span lang="tr">ne karşı söylemesi gereken kişi benim, söylediklerimde inandırıcı olabilmem için bana daha fazlasını anlatmalısın</span><span lang="tr">”</span><span lang="tr"> dedim. Bir an, zor duruma düşmüş gibi bir tavır takındı, sonra, </span><span lang="tr">“</span><span lang="tr">Peki, bunu yapacağım ama önce gitmemiz gerek</span><span lang="tr">”</span><span lang="tr"> dedi. Ben de, </span><span lang="tr">“</span><span lang="tr">Peki şu genç bayan, senin eski hanımın?</span><span lang="tr">”</span><span lang="tr"> diyecek oldum. Yine gözlerini eğdi ve sonra böyle bir hanımının hiç var olmadığını itiraf etti. Ben de buna, </span><span lang="tr">“</span><span lang="tr">Hadi, hadi, başka bir yalan bul, şu anda seni gördüğüm gibi gördüm onu sabahleyin</span><span lang="tr">”</span><span lang="tr"> dedim. Buna sert bir yanıt verdi, </span><span lang="tr">“</span><span lang="tr">Gördüğün o değildi</span><span lang="tr">”</span><span lang="tr"> dedi. Ben de ona, </span><span lang="tr">“</span><span lang="tr">Eğer genç hanım yok ise, genç hanımın hizmet</span><span lang="tr">çisi de yoktur</span><span lang="tr">”</span><span lang="tr"> dedim. Bu söylediğime hiç yanıt vermedi, benimle aynı görüşü paylaşıyormuşçasına, başını hüzünlü hüzünlü salladı. Ben de bunun üzerine dedim ki, </span><span lang="tr">“</span><span lang="tr">Senle ben, karşılaştığımızda, seni daha önce görmüş olduğum duygusu vardı bende, gerçi bu konuda sana hiçbir şey söylemedim. Sen Madam Claiborne</span><span lang="tr">’</span><span lang="tr">un kızlarından biri değil miydin?</span><span lang="tr">”</span><span lang="tr"> Gözlerini benden kaçırıp, </span><span lang="tr">“</span><span lang="tr">Oh Tanrım!</span><span lang="tr">”</span><span lang="tr"> diye iç çekti. Her şeyi bilmem gerektiğini söyledim. Derken, </span><span lang="tr">“</span><span lang="tr">Evet, o kız</span><span lang="tr">lardan biriydim. Büyük günahlara girdim, çılgınlığımın beni nerelere sürüklediğini görüyorsun işte, ana baba ocağından hiç ayrılmamalıy</span><span lang="tr">dım</span><span lang="tr">”</span><span lang="tr"> dedi. Ben de, </span><span lang="tr">“</span><span lang="tr">Peki sadece bir kaçırma olayı değilse, nedir bu?</span><span lang="tr">”</span><span lang="tr"> dedim. O, </span><span lang="tr">“</span><span lang="tr">Kötülük, çılgınlık var giriştiğimiz bu şeyde, yalvarırım Farthing, bulunduğum sefil durumdan yararlanma, şimdi gidelim, bildiğim her şeyi anlatacağım sana ama önce bu yerlerden gide</span><span lang="tr">lim</span><span lang="tr">”</span><span lang="tr"> dedi. </span><span lang="tr">“</span><span lang="tr">Pekâlâ</span><span lang="tr">”</span><span lang="tr"> diye yanıt verdim ona. Sonra şunu da ekledim: </span><span lang="tr">“</span><span lang="tr">Ama Beyefendi</span><span lang="tr">’</span><span lang="tr">nin ne zaman döneceğini bilmem gerek.</span><span lang="tr">”</span><span lang="tr"> </span><span lang="tr">“</span><span lang="tr">Bu gece dönmez, bana kalsa dünyanın sonuna kadar dönmez</span><span lang="tr">”</span><span lang="tr"> diye yanıtladı beni. Ben, </span><span lang="tr">“</span><span lang="tr">Açık konuş</span><span lang="tr">”</span><span lang="tr"> dedim. O, </span><span lang="tr">“</span><span lang="tr">Beyefendi yukarıda kalıyor,</span><span lang="tr"> </span><span lang="tr">Beyefendi dönmeyecek</span><span lang="tr">”</span><span lang="tr"> dedi. Sonra, birdenbire, </span><span lang="tr">“</span><span lang="tr">Atların iplerini çözmelisin, uzağa gitmezler</span><span lang="tr">”</span><span lang="tr"> dedi. O zaman ben de, </span><span lang="tr">“</span><span lang="tr">Hayır, bunu yapamam</span><span lang="tr">”</span><span lang="tr"> dedim. Derken, kendisine inanmamı istermiş gibi bana baktı ve </span><span lang="tr">“</span><span lang="tr">Sana karşı iyi davranmadım, Farthing, seni ve dostluğunu geri çevirdim ama bir takım gerekçelerim vardı. Sana en küçük bir kötülük gelmesini istemiyordum, şimdi lütfen bana güvenmeli, bana inanmalısın</span><span lang="tr">”</span><span lang="tr"> dedi. Sonra, </span><span lang="tr">“</span><span lang="tr">Vicdanım zaten yeterince rahatsız</span><span lang="tr">”</span><span lang="tr"> diye ekledi. Ama ben </span><span lang="tr">“</span><span lang="tr">Hayır</span><span lang="tr">’</span><span lang="tr"> demeye devam ettim ve başka açıklamalar istedim. İşte o zaman, ben yanına yaklaşana kadar, yük atının yula</span><span lang="tr">rını çözmeye başladı. </span><span lang="tr">“</span><span lang="tr">Pekâlâ ama sorumluluk sana ait</span><span lang="tr">”</span><span lang="tr"> dedim. Bu sözüme, </span><span lang="tr">‘</span><span lang="tr">Tamam, öyle olsun</span><span lang="tr">”</span><span lang="tr"> diye yanıt verdi. Bunun üzerine, öteki iki atı serbest bıraktım ve koşumlarını yükle birlikte koydum. </span></p>
	<p class="block_28" lang="tr">S. Hiçbir şey almadınız mı?</p>
	<p class="block_28"><span lang="tr">Y. Hayır, efendim. Yemin ederim. Ve bütün bu zaman zarfında büyük bir kaygıya kapılmıştım çünkü hava gitgide kararıyordu ve Dick</span><span lang="tr">’</span><span lang="tr">in çevremizde olup bizi gözetlemesinden korkuyordum, ne yapacağı</span><span lang="tr">mı bilmez bir haldeydim. Ha, bir şey aklımdan az daha çıkıyordu, efendim: Kız, yüklerin yanında yeniden elbiselerini giydiğinde, bohçadan yere pembe </span><span lang="tr">g</span><span lang="tr">üzel bir elbiseyle bir iç etekliği sarkıp düş</span><span lang="tr">müşü. Yaklaşırken, çimenin üstüne saçılmış küçük bir kavanoz ve çevrede yine başka kavanozlar gördüm. Gene yerde, unu</span><span lang="tr">t</span><span lang="tr">ulmuşa benzeyen bir İspanyol tarağı duruyordu. Kıza bunları gösterdim. Bana, </span><span lang="tr">“</span><span lang="tr">Bırak onları, bırak, hiç istemiyorum onları</span><span lang="tr">”</span><span lang="tr"> dedi. Ben, tarağı yerden alırken, </span><span lang="tr">“</span><span lang="tr">Ne! Bu kadar güzel bir tarağı nasıl istemezsin?</span><span lang="tr">”</span><span lang="tr"> diyecek oldum. O ise, </span><span lang="tr">“</span><span lang="tr">Bırak onu, bırak, bunların hepsi kendini beğenmişlik</span><span lang="tr">”</span><span lang="tr"> dedi. Şey, efendim, atasözlerimizde nasıl derler, hani şöyle bir söz vardır, </span><span lang="tr">“</span><span lang="tr">Yemeyenin malını yerler</span><span lang="tr">’</span><span lang="tr"> denir, işte ben de sırtımı dönüp kızın bıraktığı tarağı gömleğimin cebine koyuverdim. Tarağı Swansea</span><span lang="tr">’</span><span lang="tr">de satmak zorunda kalmasaydım, tarak hâlâ bende olacaktı, satıştan elime beş şilin altı peni geçmişti. Kız tarağı isteme</span><span lang="tr">diği için, bunun bir hırsızlık olduğunu düşünmüyorum.</span></p>
	<p class="block_28" lang="tr">S. Tıpkı benim, senin dürüst bir adam olduğunu düşündüğüm gibi. Devam et.</p>
	<p class="block_28"><span lang="tr">Y. Atı bıraktığım yere yürüdük, Tanrı</span><span lang="tr">’</span><span lang="tr">ya şükür atımı bıraktığım gibi buldum, kız ata bindi ve atı aşağı, yola doğru sürdüm, efendim.</span></p>
	<p class="block_28" lang="tr">S. Daha fazla şey anlatması için zorlamadınız mı kızı?</p>
	<p class="block_28"><span lang="tr">Y. Zorladım, efendim, hem de inanın birçok kez zorladım. Ancak her seferinde konuşmamakta diretiyor, buralardan uzaklaştığımızda bana her şeyi anlatacağını söylüyordu. Bu yüzden ben de, yolun</span><span lang="tr"> </span><span lang="tr">tam üstüne varana kadar, kafamdan geçenleri ona açmadım, efen</span><span lang="tr">dim. Oraya gelince du</span><span lang="tr">r</span><span lang="tr">up arkamı döndüm ve yola çıkınca nereye gideceğimizi bilmek istediğimi söyledim. Kuşkusuz anlamışsınızdır, efendim, yoldayken düşünüp taşınmıştım, onu ikna etmem gere</span><span lang="tr">kiyordu, amacım onu Beyefendi</span><span lang="tr">’</span><span lang="tr">nin babasının evine götürmekti. Ancak bana, </span><span lang="tr">“</span><span lang="tr">Bir an önce Bristol</span><span lang="tr">’</span><span lang="tr">e gitmem gerek</span><span lang="tr">”</span><span lang="tr"> diye cevap verdi. </span><span lang="tr">“</span><span lang="tr">Niçin Bristol?</span><span lang="tr">’’</span><span lang="tr"> diye sordum. </span><span lang="tr">“</span><span lang="tr">Çünkü annem ve babam orada yaşı</span><span lang="tr">yorlar</span><span lang="tr">”</span><span lang="tr"> dedi. </span><span lang="tr">“</span><span lang="tr">Peki ne yaptığını biliyorlar mı?</span><span lang="tr">’’</span><span lang="tr"> diye sordum ancak bu so</span><span lang="tr">r</span><span lang="tr">umu yanıtlamak istemedi, sadece onları görmesi gerektiğini yineledi. Sonra ben de dedim ki, </span><span lang="tr">“</span><span lang="tr">Senin gerçek adını ve orada nere</span><span lang="tr">de yaşadığını öğrenmem gerek.</span><span lang="tr">”</span><span lang="tr"> Bana, </span><span lang="tr">“</span><span lang="tr">Adım Rebecca Hocknell</span><span lang="tr">”</span><span lang="tr"> dedi, </span><span lang="tr">“</span><span lang="tr">bazıları da bana Fanny, derler. Babamın adı Amos. Kendisi marangoz ve doğramacıdır, onu Mili Court</span><span lang="tr">’</span><span lang="tr">daki Three Tuns şarap</span><span lang="tr">hanesinde bulabilirsin, St. Mary Redcliff bucağı Quenn Street</span><span lang="tr">’</span><span lang="tr">te bulunuyor söylediğim bu yer.</span><span lang="tr">”</span><span lang="tr"> Şimdi size şunu söyleyeyim ki, efen</span><span lang="tr">dim, Dick</span><span lang="tr">’</span><span lang="tr">den söz edildiğini işitince, haziran ayında kıza, bu adrese mektup yazdım ve hâlâ hiçbir yanıt alamadım. Bu yüzden, o an ona inanmama karşın, iddia ettiği şeylerden hiçbirisi kesin değil. </span></p>
	<p class="block_28" lang="tr">S. Pekâlâ. Bundan sonra ne oldu?</p>
	<p class="block_28"><span lang="tr">Y. Şey, efendim, tam biz böyle konuşurken, bir şarkı sesi işittik, koru</span><span lang="tr">ların arasından geçerek Mayıs Şenliği</span><span lang="tr">’</span><span lang="tr">nden dönmekte olan kişilerdi bunlar, erkek ve kadın altı yedi kişiydiler sanırım, şarkı söylemekten çok avazları çıktığı kadar bağırıyorlardı çünkü zilzurna sarhoş olana kadar içmişlerdi. Bu yüzden, onların geçişleri sırasında, sessiz kaldık, yukarıda duyduğumuz büyük korkudan sonra, sarhoş ve gürül</span><span lang="tr">t</span><span lang="tr">ücü olsalar da, kendimizi sıradan insanlar arasında görmekten bir çeşit rahatlık hissetmiştik.</span></p>
	<p class="block_28" lang="tr">S. Peki, hâlâ karanlık çökmemiş miydi?</p>
	<p class="block_28"><span lang="tr">Y. Gece olmak üzereydi, efendim, çevreye bir alacakaranlık çökmüştü. Birdenbire Rebecca</span><span lang="tr">’</span><span lang="tr">nın </span><span lang="tr">‘</span><span lang="tr"> sesini işittim -bundan böyle ona Rebecca diyeceğim- kız bağırıyordu, </span><span lang="tr">“</span><span lang="tr">Artık dayanamıyo</span><span lang="tr">r</span><span lang="tr">um, dayanmalıyım, dayanmalıyım</span><span lang="tr">”</span><span lang="tr"> diye bağırıp duruyordu. Ve daha ağzımdan tek bir sözcük bile çıkmadan, kız attan yere atlayıp yana doğru biraz koştu ve kurtulmuş olduğuna bir kez daha teşekkür etmek istercesine diz çöktü. Çok geçmeden ağladığını işittim. Bunun üzerine atın yularını bir çalıya bağlayıp, yanına gittim. Kız sanki çok üşüyormuş ya da vücudunu ateş basmış gibi -gerçi gece ılık sayılırdı- garip bir biçim</span><span lang="tr">de tir tir titriyordu. Ve her bir titreyişinde de, acı çekiyormuşçasına, </span><span lang="tr">“</span><span lang="tr">Ah! Ah</span><span lang="tr">!</span><span lang="tr"> Ah</span><span lang="tr">!</span><span lang="tr">”</span><span lang="tr"> diye inliyordu. Omuzuna dokundum ama sanki elim</span><span lang="tr"> </span><span lang="tr">onu yakıyormuş gibi, yana doğru kaçtı ve ağzından ne bir ses, ne de bir sözcük çıktı. Sonra yine birdenbire nöbet gibi bir şeye tutuldu ve kolları yana açık, yere yüzükoyun kapaklandı, deminki gibi inliyor ve tir tir titriyordu. Size şunu söyleyeyim ki, efendim, Jones bundan, daha önce olan bitenlerden korktuğu kadar korktu. Kızın ölesiye korktuğu bu kişilerin, onun ruhunu cayır cayır yanan kömürlerle dağladıklarını, günahları için ona işkence ettiklerini ve vücuduna sahip olduklarını düşünüyordum. </span><span lang="tr">Yüce Tanrım! Kızın hıçkırıkları ve iç çekişleri cehennem ateşine atılmış bir lanetlinin hıçkırıkları ve iç çekişleri gibiydi. Saygıdeğer efendim beni bağışlarsa, böylesi iniltileri şimdiye kadar bir tek doğuran bir kadının ağzından işitmiştim, yemin ederim ki doğru </span><span lang="tr">söylüyorum</span><span lang="tr">, efendim. Nöbet geçene kadar bir kenarda durdum ve derken kız bir ya da iki dakika sakin kaldı, gerçi hâlâ hıçkırık seslerini işitebiliyordum. Sonra, yanına yaklaşıp ona, </span><span lang="tr">“</span><span lang="tr">Hasta mısın?</span><span lang="tr">”</span><span lang="tr"> diye sordum. Bunun üzerine, kısacık bir duraksamadan sonra, uykusunda konuşan biri gibi kız, </span><span lang="tr">“</span><span lang="tr">Kendimi bütün hayatım boyunca hiç bu kadar iyi hissetmemiştim</span><span lang="tr">”</span><span lang="tr"> dedi. Sonra da, </span><span lang="tr">“</span><span lang="tr">İsa benim içimde geri döndü</span><span lang="tr">”</span><span lang="tr"> diye ekledi. </span><span lang="tr">“</span><span lang="tr">Seni cinlerin çaptığını düşünmüştüm ben de</span><span lang="tr">”</span><span lang="tr"> dedim. </span><span lang="tr">“</span><span lang="tr">Evet, çarpıldım ama beni yalnızca çarpılmam gerektiği gibi O çarptı, hiçbir şeyden korkma, artık kurtuldum</span><span lang="tr">”</span><span lang="tr"> diye yanıt verdi. Sonra oturdu ve başını dizlerinin üzerine eğdi, sonra da gözlerini kaldırıp dedi ki: </span><span lang="tr">“</span><span lang="tr">Açlıktan ölüyo</span><span lang="tr">rum, yiyecek bir şeyin yok mu?</span><span lang="tr">”</span><span lang="tr"> Ben de, </span><span lang="tr">“</span><span lang="tr">Birazcık ekmekle bir parça peynir var</span><span lang="tr">”</span><span lang="tr"> diye yanıt verdim, </span><span lang="tr">“</span><span lang="tr">Yeter</span><span lang="tr">”</span><span lang="tr"> dedi, ben de gidip bunları kıza getirdim, efendim. Yiyecekleri elimden almak için ayağa kalk</span><span lang="tr">tı, sonra da bunları daha rahat yiyebilmek için gidip, yakınlardaki düşmüş bir ağacın gövdesi üzerine oturdu. Hemen yemeğe koyuldu ama birdenbire durup bana, benim de aç olup olmadığımı sordu. Ben de, </span><span lang="tr">“</span><span lang="tr">Açım ama önemi yok, başka zamanlarda da aç kaldım ben</span><span lang="tr">”</span><span lang="tr"> diye yanıt verdim. </span><span lang="tr">“</span><span lang="tr">Hayır, bunu kabul edemem, ihtiyacım olduğu vakit yardımıma koştun sen, paylaşalım</span><span lang="tr">”</span><span lang="tr"> dedi. Ben de böylelikle kızın yanına oturdum, kız ekmek somunuyla peyniri ikiye böldü ki bunların her biri bir iki lokmadan daha fazla değildi. İşte o zaman, </span><span lang="tr">“</span><span lang="tr">Ben kurtuldum</span><span lang="tr">”</span><span lang="tr"> demekle ne demek istediğini sordum. </span><span lang="tr">“</span><span lang="tr">Şey, Yüce Tanrı benim içimde. O</span><span lang="tr">’</span><span lang="tr">nun seninle de birlikte olması için dua edi</span><span lang="tr">yorum, Farthing</span><span lang="tr">”</span><span lang="tr"> dedi. Sonra da, </span><span lang="tr">“</span><span lang="tr">O bizi artık terk etmeyecek ve yaptıklarımız ve gördüklerimiz için bizi bağışlayacak</span><span lang="tr">”</span><span lang="tr"> diye ekledi. Bu sözlerin bir fahişenin ağzından çıkmış olmasını tuhaf bulmuştum, efendim ama yine</span><span lang="tr">’</span><span lang="tr"> de böyle olmasını umduğumu söyledim. Derken</span><span lang="tr"> </span><span lang="tr">kız konuşmaya devam etti: </span><span lang="tr">“</span><span lang="tr">Beni bir Quaker olarak yetiştirdiler, bu son beş yıldır Yüce Tanrı</span><span lang="tr">’</span><span lang="tr">nın ışığını yitirmiştim, şimdi Yüce Tanrı, merhametinin bir nişanesi olarak bu ışığı içimde yeniden yaktı.</span><span lang="tr">”</span></p>
	<p class="block_28"><span lang="tr">S. Peki siz bütün bu yalandan davranışlara, bu titremelere ve inlemele</span><span lang="tr">re inandınız mı yani?</span></p>
	<p class="block_28"><span lang="tr">Y. İnandım, efendim. Kızın davranışları içtendi. Hiçbir sanatçı, şimdi</span><span lang="tr">ye kadar tanımış olduğum hiçbir sanatçı bu kadar iyi rol yapamazdı.</span></p>
	<p class="block_28" lang="tr">S. Bu kadar da alçakça. Neyse devam edin.</p>
	<p class="block_28"><span lang="tr">Y. İşte o zaman ben böyle konuşmanın ve kurtulup bağışlanmanın iyi bir şey olduğunu söyledim. Ancak yine de Beyefendi</span><span lang="tr">’</span><span lang="tr">nin buralara ne yapmaya geldiğini ve Dick</span><span lang="tr">’</span><span lang="tr">in nereye gitmiş olduğunu bilmem gerekiyordu. Bu soruma, </span><span lang="tr">“</span><span lang="tr">Bana niçin yalan söylüyorsun?</span><span lang="tr">”</span><span lang="tr"> diye yanıt verdi. </span><span lang="tr">“</span><span lang="tr">Ne yalanı?</span><span lang="tr">”</span><span lang="tr"> dedim. </span><span lang="tr">“</span><span lang="tr">Beyefendi</span><span lang="tr">’</span><span lang="tr">nin babasının seni bizi gözet</span><span lang="tr">lemekle görevlendirdiği yalanı</span><span lang="tr">”</span><span lang="tr"> dedi. </span><span lang="tr">“</span><span lang="tr">Bu yalan değil</span><span lang="tr">”</span><span lang="tr"> dedim. </span><span lang="tr">“</span><span lang="tr">Evet, yalan</span><span lang="tr">”</span><span lang="tr"> dedi, </span><span lang="tr">“</span><span lang="tr">Çünkü yalan olmasa, bana soru sormak gereğini duy</span><span lang="tr">madan benim kim olduğumu kesinkes bilirdin.</span><span lang="tr">”</span><span lang="tr"> Şunu söyleyeyim ki, efendim, elimden geleni yapmama rağmen, burada beni faka bastırdı, bana inanmamakta diretiyordu, boşuna soluk tükettiğimi anlat</span><span lang="tr">mak istercesine elimi tuttu ve sıktı. Sonra da, </span><span lang="tr">“</span><span lang="tr">Korkuyor musun? Artık korkma</span><span lang="tr">”</span><span lang="tr"> dedi. Sonra </span><span lang="tr">“</span><span lang="tr">Şu anda dostuz, Farthing, dostluk ile yalan iyi geçinen şeyler değildir</span><span lang="tr">”</span><span lang="tr"> diye sürdürdü sözünü. İşte o zaman taktik değiştirmeye karar verdim çünkü o ana kadar kullanmış olduğum taktik başarısızlıkla sonuçlanmıştı. </span><span lang="tr">“</span><span lang="tr">Pekâlâ, eğer istersek, sen ve ben dostuz dediğimiz andan itibaren, dost olabiliriz</span><span lang="tr">”</span><span lang="tr"> dedim. Çünkü onun da çok iyi bildiği gibi, bu dostluk bize Beyefendi</span><span lang="tr">’</span><span lang="tr">nin saygı</span><span lang="tr">değer babasından gelebilecek iyi bir ödülü sağlayabilirdi. Ancak o buna, </span><span lang="tr">“</span><span lang="tr">bu dostluğun bize ölümü getirmesi daha olası. Bu dünyanın büyüklerini ben senden daha iyi </span><span lang="tr">tanıyorum</span><span lang="tr">. Onlar, adlarına leke düşürecek kişilerin yaşamasına izin vermektense cinayet işlemeyi yeğlerler. Bu yüzden ben yapmam gerekeni yaptım. Öyle ki böylesi bir skandala asla katlanamayacaklar. Ama zaten anlatacaklarıma hiç kimse inanmaz. Benim ya da senin sözüne kim güvenebilir ki?</span><span lang="tr">’’</span></p>
	<p class="block_28"><span lang="tr">S. Kız seni aldatmış, oğlum, Seni hilekâr bir fahişenin oyuncağı duru</span><span lang="tr">muna düşürmüş.</span></p>
	<p class="block_28" lang="tr">Y. Çok değişmişti, efendim. Benimle daha önce hiç bu kadar kibar konuşmamıştı.</p>
	<p class="block_28"><span lang="tr">S. Sana yalancı muamelesi yapmasına kibarca mı diyorsun? Beyefendi</span><span lang="tr">’</span><span lang="tr">nin babasını överek niye Hıristiyanlık görevini yerine getirmedin?</span></p>
	<p class="block_28"><span lang="tr">Y. Uygun vakti beklemenin daha iyi olacağını düşündüm, efendim. Çünkü kız kararlı gözüküyordu, dualarında dosdoğru annesinin ve babasının evine gideceğine söz </span><span lang="tr">vermişti, nerede yaşadıklarını biliyordu, sonra onu başka şeyler hakkında konuşturmayı da umu</span><span lang="tr">yordum. Derken, o akşam ne yapacağımız konusuna geldik. Ben onu atımın terkisine alarak Bristol</span><span lang="tr">’</span><span lang="tr">e götürmek istiyordum çünkü zaten oraya gidiyordu. Ancak aynı yolu ters istikamette katetmeyi göze alamadığını, ilk önce Bideford</span><span lang="tr">’</span><span lang="tr">a gidip oradan bir gemiye binmenin daha iyi olacağını söyledi.</span></p>
	<p class="block_28" lang="tr">S. Hiçbir gerekçe göstermedi mi?</p>
	<p class="block_28"><span lang="tr">Y. Kız önce benim Beyefendi</span><span lang="tr">’</span><span lang="tr">nin babasının bir casusu olduğumu san</span><span lang="tr">mıştı çünkü Beyefendi ona böyle bir casusu olduğunu söylemişti, gittikleri her yerde kendisini takip ediyorlardı. Şu anda ardımızda da olabilirlerdi, şayet karşılaşırsak kızı kuşkusuz tanıyacaklardı. İşte, o zaman, efendim, benim için fark etmeyeceğini düşündüm. Eğer kız gemiye binmek istiyorsa ben de binebilir ve onunla birlikte Bristol</span><span lang="tr">’</span><span lang="tr">e kadar gidebilirdim. İşte böylelikle saygıdeğer efendim, Bideford</span><span lang="tr">’</span><span lang="tr">a gitmek üzere yola koyulduk.</span></p>
	<p class="block_28" lang="tr">S. Şimdi, kızın yol boyunca sana anlattıklarına geçelim.</p>
	<p class="block_28"><span lang="tr">Y. Tamam, efendim, size her şeyi anlatacağım ama birdenbire değil çünkü olaylar birdenbire olmadı, her şey biraz o gece boyunca, biraz da size anlatacağım gibi iki gün kaldığımız Bideford</span><span lang="tr">’</span><span lang="tr">da oldu. Kız ilkin bana Beyefendi ile ilk kez bir ay önce Claiborn</span><span lang="tr">’</span><span lang="tr">un evin</span><span lang="tr">de tanıştığını söyledi. Beyefendi oraya bu eve sık sık gidip gelen bir başka lord tarafından getirilmişti, kıza göre bu adam, taşıdığı lord unvanına karşın bir çeşit muhabbet tellallığı yapıyordu. Kız Beyefendi</span><span lang="tr">’</span><span lang="tr">ye zevk vermek üzere onu odasına almış ancak Beyefendi kızın odasına bir kez girince, hiç de kızla sevişmek falan isteme</span><span lang="tr">mişti; oysa aşağıdayken gözünü üstünden ayıramaz bir hali vardı. Kızın masasının üzerine beş </span><i lang="tr" class="calibre1">gine</i><span lang="tr"> bırakmış ve bu paranın kendisine önereceği şeyde susmasının bedeli olacağını söylemişti. Sözlerine, vücudundaki büyük bir kusurdan ötürü ıstırap çektiğini, bu kusurun parasını ödediği şeyden zevk almasını engellediğini ve kendisiyle alay etmekten çok kendisine acımasını umduğunu eklemişti. Yine de, nasıl olduğunu bilmeden, bu işin kendi önünde yapılmasından belli bir haz duyabiliyordu. Bu işlere düşkün bir uşağı vardı, eğer onu bu pek de doğal olmayan şeye </span><span lang="tr">zorlayabilirse</span><span lang="tr">, karşılığında ken</span><span lang="tr">disini bol bol ödüllendireceğine söz vermişti. Taşıdığı saygın addan dolayı, kusurunun arkadaşının da, Madam Claiborne</span><span lang="tr">’</span><span lang="tr">un da kulağına</span><span lang="tr"> </span><span lang="tr">gitmesini arzulamıyor, yine bu aynı nedenle tasarısını buralarda gerçekleştirmek istemiyordu. Eğer kabul ederse, normal bir erkeğin yapacağı gibi onu ziyaret etmeye gelecekti, sonra, Claiborne</span><span lang="tr">’</span><span lang="tr">un güvenini de kazandığından, vakti geldiğinde bir bahaneyle kendisi</span><span lang="tr">ni dışarıya götürmeyi de talep edecekti. Uşağının güçlü kuvvetli ve yakışıklı bir erkek olduğu konusunda kendisine güvence veriyordu, onu hiç kuşkusuz kollarının arasına almak zorunda</span><span lang="tr">’</span><span lang="tr"> kaldığı öteki erkeklerden daha çekici bulacaktı.</span></p>
	<p class="block_28"><span lang="tr">S. Bütün bunlardan Beyefendi</span><span lang="tr">’</span><span lang="tr">nin kızın yatağına hiç girmediğini mi çıkarmam gerekiyor?</span></p>
	<p class="block_28"><span lang="tr">Y. Kızın söylediği bu, efendim. Eve bundan sonraki gelişinde Beyefendi ona pencereden, aşağıda, sokakta durmakta olan Dick</span><span lang="tr">’</span><span lang="tr">i göstermiş ve Dick kendisine tıpkı Beyefendi</span><span lang="tr">’</span><span lang="tr">nin tasvir ettiği gibi gözükmüş. Kısacası, bu yüzden razı olmuş çünkü kendisine öteki müşterilerin</span><span lang="tr">den daha nazik ve anlayışlı davranan Beyefendi için acıma hissetmiş içinde. Kız Beyefendi</span><span lang="tr">’</span><span lang="tr">nin o gün ya da bir başka ziyareti sırasında kendisine, kurbanı olduğu haksız lanetlenmeden, bunun yol açtığı sıkıntılardan ve özellikle de babasından söz ettiğini söyledi, babası oğlunun bir evlilik projesi konusundaki açık itaatsizliğinden ötürü çok kızıyor ve onu mirasından yoksun bırakmakla tehdit ediyor</span><span lang="tr">muş. Sonra, ona önerdiği şeyin kendisine Londralı ünlü bir doktor tarafından salık verildiğini, doktorun bu yöntemi kullanarak başka hastaları da tedavi ettiğini söylemiş.</span></p>
	<p class="block_28" lang="tr">S. Peki, iddia ettiği gibi bunu daha önce denememiş mi Beyefendi?</p>
	<p class="block_28" lang="tr">Y. Rebecca da denediğini düşünüyordu, efendim.</p>
	<p class="block_28" lang="tr">S. Kız daha önce de böyle durumlarla karşılaşmış mı? Ya da kendisine aynı tür isteklerde bulunulmuş mu?</p>
	<p class="block_28"><span lang="tr">Y. Bunu söylemedi, efendim. Ancak affınıza sığınarak konuşuyorum, erkek doğal gücünü kaybettiğinde, yaşla birlikte gelen bu tür sıkın</span><span lang="tr">tılardan söz edildiğini işittim ben, efendim. Ha, bir de şeyi unutu</span><span lang="tr">yordum, kız Beyefendi</span><span lang="tr">’</span><span lang="tr">nin birçok defa ilaç aldığını, şu eczanelerde bulunan şuruplardan içtiğini söylediğini de belirtti. Ne yazık ki hiçbir etkisi olmamış bunların.</span></p>
	<p class="block_28"><span lang="tr">S. Batı</span><span lang="tr">’</span><span lang="tr">ya yapılan şu yolculuğa gelelim. Neler söylemiş bu konuda Beyefendi?</span></p>
	<p class="block_28"><span lang="tr">Y. Bu yörelerde yapmayı düşündüğü bir yolculuğa onu da yanında götüreceğini söylemiş çünkü yakın zamanlarda keşfedilen ve vücu</span><span lang="tr">dundaki doğal kusur için mükemmel </span><span lang="tr">etkileri olabileceği söylenilen yeni sulardan söz edildiğini işitmiş, bu sulardan da yararlanacak</span><span lang="tr"> </span><span lang="tr">ve böylelikle her iki çareyi de deneyecekmiş. Babasının casuslarını ardında görmek istemiyormuş, bu yüzden de bir bahane bulması gerekiyormuş.</span></p>
	<p class="block_28" lang="tr">S. Kız kaçırma ve hanımefendinin oda hizmetçisi bahanesi mi? </p>
	<p class="block_28" lang="tr">Y. Evet, efendim.</p>
	<p class="block_28" lang="tr">S. Neyse, önemi yok, peki Beyefendi sizin de yolculuğa katılmanızı kıza nasıl açıkladı?</p>
	<p class="block_28"><span lang="tr">Y. Bunu mu soruyorsunuz, efendim? Doğrusunu söylemek gerekirse, yoldayken bunu ben kendim sordum kıza. Kız Beyefendi</span><span lang="tr">’</span><span lang="tr">nin baha</span><span lang="tr">neyi daha da inandırıcı kılmak için yanında bulunduğumuzu söy</span><span lang="tr">lediğini belirtti, Mr. Lacy de Beyefendi</span><span lang="tr">’</span><span lang="tr">nin yol arkadaşı olarak yer alıyordu yolculukta. Kızın mesafeli davranması, bize soru sormaması ve bizim de kendisine soru sormamıza izin vermemesi gerekiyordu.</span></p>
	<p class="block_28"><span lang="tr">S. Kız ilk karşılaştığınız yer olan Staines</span><span lang="tr">’</span><span lang="tr">e nasıl geldi peki?</span></p>
	<p class="block_28"><span lang="tr">Y. Bu konuda bilgi edinmek hiç aklımdan geçmedi, efendim. Beyefendi</span><span lang="tr">’</span><span lang="tr">nin onu ıssız bir yere götürdüğünden eminim çünkü kız Dick ile, Beyefendi</span><span lang="tr">’</span><span lang="tr">nin istediği şeyi yaptığını, Beyefendi</span><span lang="tr">’</span><span lang="tr">nin ona para verdiğini ve çok teşekkür ettiğini söyledi. Ne var ki bir kez yola koyulunca Beyefendi</span><span lang="tr">’</span><span lang="tr">nin tavır değiştirdiğini, daha önceki nezaketi</span><span lang="tr">nin taktığı bir maskeden başka bir şey olmadığını fark etmiş. Ertesi gece de onun önünde kendisinden istenilen şeyi yapmak zorunda kalmış. Ancak Beyefendi bu kez çok daha az tatmin olmuş gözüküyormuş ve kıza fahişelik sanatını çok kötü yaptığından ötürü -ya da daha uygun bir dille ne denebilirse, efendim- iyi bir zılgıt çekmiş ve bu işteki rolü yüzünden suçu Dick</span><span lang="tr">’</span><span lang="tr">in üzerine atmasına katlanama</span><span lang="tr">yacağını çünkü uşağının çok ateşli bir mizaç taşıdığını, bu yüzden sabırsızlıkla kınanamayacağını söylemiş.</span></p>
	<p class="block_28"><span lang="tr">S. Basingstoke</span><span lang="tr">’</span><span lang="tr">taki geceden mi söz ediyoruz?</span></p>
	<p class="block_28" lang="tr">Y. Evet, efendim.</p>
	<p class="block_28" lang="tr">S. Kız Dick hakkında neler dedi?</p>
	<p class="block_28"><span lang="tr">Y. Adamın efendisinin ihtiyaçlarına kayıtsız gibi gözüktüğünü, kızdan keyfince yararlanabilmek için onun kendisine ait olduğunu düşü</span><span lang="tr">nüyormuş gibi bir tavır takındığını söyledi. Dick</span><span lang="tr">’</span><span lang="tr">in, kızın gerçekte ne olduğundan haberi yok gibiymiş ancak hiç kuşku yok ki, içinde bulundukları koşullar romantizme pek fırsat tanımasa da, kız ona vücudunu sunduğu için kızın kendisini sevdiğine inanıyor olmalıydı.</span></p>
	<p class="block_28" lang="tr">S. Kız ona yapmacık bir iyilik göstermekle mi yetiniyordu yani?</p>
	<p class="block_28"><span lang="tr">Y. Kız, bana onun için acıma duyduğunu söyledi, efendim çünkü ken</span><span lang="tr">disine duyduğu tutkunun gerçek olduğunu açıkça görebiliyormuş.</span><span lang="tr"> </span><span lang="tr">Adamın kendini bu tutkudan kurtaramamasının ve aklının tamamen başında olmamasının hiç de kınanacak bir yanı yokmuş. Beyefendi onları serbest bırakınca, Dick</span><span lang="tr">’</span><span lang="tr">in gece gelip gene kendisiyle yattığını söyledi. Korkusundan buna izin vermek zorunda kalmıştı.</span></p>
	<p class="block_28"><span lang="tr">S. Peki geceleyin atlarına binip yola çıktıklarında, Amesbury</span><span lang="tr">’</span><span lang="tr">de olup bitenler konusunda so</span><span lang="tr">r</span><span lang="tr">ular sordunuz mu kıza?</span></p>
	<p class="block_28"><span lang="tr">Y. Sordum, efendim. Kız öyle bir hikâye anlattı ki dünyada inanmazsı</span><span lang="tr">nız.</span></p>
	<p class="block_28" lang="tr">S. Olabilir, göreceğiz ama önce bir anlat bakalım.</p>
	<p class="block_28"><span lang="tr">Y. Kız bana, varışımızda, Beyefendi</span><span lang="tr">’</span><span lang="tr">nin onu nasıl özel olarak odasına çağırttığını ve ona önceki gece kendini bir öfke nöbetine kaptır</span><span lang="tr">mış olmaktan üzgünlük duyduğunu, ona yaptırdığı şeyin kendisini tahrik edeceği konusunda çok büyük umutlar beslediğini, duyduğu hayal kırıklığını kötü tarafından almaması gerektiğini söylediğini anlattı. Sonra, Amesbury</span><span lang="tr">’</span><span lang="tr">den uzak olmayan bir yerde, aynı türden hastalığa yakalananların şifa buldukları söylenilen bir yer olduğunu, bu gece bu yeri denemek istediğini ve kendisinin de onunla birlikte gelmesi gerektiğini söyledi. Korkmasına hiç mahal yoktu, bunun yalnızca bir boş inanç olduğunu kanıtlayacaktı kendisine. Her ne olursa olsun, bu işten hiç zarar görmeyeceği üzerine yemin etti.</span></p>
	<p class="block_28" lang="tr">S. Böyle mi söyledi? Bunun boş bir inanç olduğunu mu söyledi?</p>
	<p class="block_28"><span lang="tr">Y. Aynen öyle dedi, efendim. Kız sonra, Beyefendi</span><span lang="tr">’</span><span lang="tr">nin tavırlarının yeni</span><span lang="tr">den kibarlaşmasına karşın, çok kaygılandığını çünkü Beyefendi</span><span lang="tr">’</span><span lang="tr">de bir çeşit çılgınlık, sabit bir fikir olduğunu hissettiğini ve oraya hiç gelmemiş olmayı arzu ettiğini söyledi. Beyefendi yeniden ve ısrarla onu sakinleştirmeye çalışmış ve ona bir ödül vaat etmiş.</span></p>
	<p class="block_28" lang="tr">S. Peki, bütün bunlarda kız gerçeği söyler gibi gözüküyor muydu?</p>
	<p class="block_28" lang="tr">Y. Anlayabildiğim kadarıyla, gözüküyordu, efendim. Hava kararıyordu, kızın yüzünü göremiyordum. İşlediği bütün hatalardan sonra vicdanını rahatlatmaya çalışan bir kişi gibi büyük bir içtenlikle konuşuyordu.</p>
	<p class="block_28" lang="tr">S. Devam et.</p>
	<p class="block_28"><span lang="tr">Y. İşte, efendim, Mr. Lacy</span><span lang="tr">’</span><span lang="tr">ye de anlattığım gibi, tepenin üstündeki, Stonehenge adını verdikleri pagan tapınağına doğru, at sırtında ilerlemişler. Orada Beyefendi Dick</span><span lang="tr">’</span><span lang="tr">e iki atı uzakta bir yere bağla</span><span lang="tr">masını emretmiş, sonra kızı tapınağın merkezine götürmüş ve sol eliyle, dimdik duran öteki taşlar arasına yatay olarak yerleştirilmiş büyük bir taşa işaret etmiş ve ona taşın üzerine uzanmasını söylemiş. Çünkü boş inanca göre ya da Beyefendi</span><span lang="tr">’</span><span lang="tr">nin söylediklerine göre,</span><span lang="tr"> </span><span lang="tr">oraya uzanmış bir kadına sahip olan bir erkek eski gücüne yeniden kavuşabiliyormuş. Kız önce, duyduğu korku yüzünden karşı çıkmış. O zaman Beyefendi yeniden öfkeye kapılmış ve kıza hakaretler yağ</span><span lang="tr">dırmaya başlamış. Zavallı kızcağız, onu yatıştırmak için, sonunda dediğine boyun eğmiş ama her yanı duyduğu dehşetten buz kesmiş. Böylelikle, taşın üzerine bir yatağa uzanır gibi sırtüstü uzanmış. </span></p>
	<p class="block_28" lang="tr">S. Çıplak mı?</p>
	<p class="block_28"><span lang="tr">Y Hayır, efendim. Ancak Beyefendi kıza iç etekliğini çıkarmasını ve affınıza sığınarak söylüyorum, tıpkı aşk yapma pozisyonunda olduğu gibi, cinsel organını orta yere çıkarmasını söylemiş. Kız, Beyefendi</span><span lang="tr">’</span><span lang="tr">nin şifalı olduğu söylenilen bu yerde erkeklik gücünü deneyeceğini düşünerek, söylenenleri yapmış ancak Beyefendi biraz yanda, dikili iki büyük taş arasında, onu inceliyormuş gibi durarak, yerinden hiç kımıldamamış. Kız bunu Beyefendi</span><span lang="tr">’</span><span lang="tr">nin sıkılganlığına, umutlarında yeniden hayal kırıklığına uğrama korkusuna vermiş. Ve bir süre sonra, Beyefendi</span><span lang="tr">’</span><span lang="tr">nin bu işi denemek isteyip istemediğini sorarak ve üşümeye başladığını söyleyerek, konuşmuş. Beyefendi ona susmasını ve yerinden kımıldamamasını emretmiş ve kendisi de ondan on adım ötede, olduğu yerde, hareketsiz öylece kalmış. Kız aradan ne kadar zaman geçtiğini bilemiyormuş ama bir hayli zaman geçmiş olmalıymış ve sert ve soğuk taşın üzerinde duyduğu rahatsız</span><span lang="tr">lık ona ıstırap veriyormuş. Ve işte, birdenbire, çok yakınlarda, üstle</span><span lang="tr">rine çöken gece karanlığında, sanki oradan koskoca bir şahin geçmiş gibi, hışıltılı </span><span lang="tr">büyük</span><span lang="tr"> bir ses ya da bir çeşit paldır küldür bir inme sesi olmuş. Sonra hiç ses çıkamayan bir şimşek belirivermiş ve kız bu göz alıcı ışıltı seli içinde, üstünde, taş bir direğin tepesinde tıpkı bir heykel gibi duran bir siluet görmüş, siluet yattığı yerin hemen hemen üstündeymiş ve büyük ve siyah bir harmaniye bürünmüş kara yağız bir zenciyi andırıyormuş, gözleri demin kanat sesini işittiği bir şahin gibi açgözlülükle kızın üstüne dikiliymiş, harmanisi havada uçuşuyor, bir alıcı kuş gibi üzerine her an atılmaya hazır </span><span lang="tr">du</span><span lang="tr">r</span><span lang="tr">uyormuş</span><span lang="tr">. Kız bu korkunç görüntünün bir an belirip sonra o kadar çabuk gözden kaybolduğunu söyledi ki, efendim, bütün bunları kendisinin hayal edip etmediğinden hiç emin değildi, ancak şimdi bunun bir hayal falan olmadığını biliyordu, bana </span><span lang="tr">hikâyesini</span><span lang="tr"> anlattığı o aynı gün, daha sonra mağarada olan bitenler yüzünden bunun bir hayal olmadığını biliyordu. Kız bundan başka, gördüğü şimşekten bir ya da iki saniye sonra, bir fırından geliyormuşçasına, her yanı sıcak bir hava dalgasının sardığını ancak bu hava dalgasının yakından gelmediğini çünkü derisini hiç yakmadığını bununla birlikte bu dalganın yakılan bir leş kokusuna benzer, kekre, insanın burnunu sızlatan pis bir koku çıkardığını anlattı. Bereket versin ki koku da geri kalan her şey gibi bir anda kaybolup gitmiş ve çok geçmeden her şey yeniden karanlık ve soğuk olmuş.</span></p>
	<p class="block_28" lang="tr">S. Peki bu siluet kızın üzerine atılmamış mı? Kız sıcak havadan başka bir şeyin kendisine dokunduğunu hissetmemiş mi?</p>
	<p class="block_28" lang="tr">Y. Hayır, efendim. Ona bunu ben de sordum, bana hissetmediğini söyledi. Hissetmiş olsa bunu söylerdi zira bana bunları anlatırken hâlâ çok korkuyor ve olanları unutamıyordu.</p>
	<p class="block_28" lang="tr">S. Peki bu siluetin, bu kara yağız şahinin ne olduğunu düşünüyordu kız?</p>
	<p class="block_28" lang="tr">Y. Cehennemlerin Kralı, efendim, Karanlıklar Prensi. </p>
	<p class="block_28" lang="tr">S. Şeytan mı yani? İblis mi? </p>
	<p class="block_28" lang="tr">Y. Evet, efendim.</p>
	<p class="block_28" lang="tr">S. Peki kız boynuzlarını, kuyruğunu da görmüş müydü?</p>
	<p class="block_28"><span lang="tr">Y. Hayır, efendim. Uğradığı şokun o kadar etkisi altında: kalmış ki, normal duyularına bile sahip değilmiş, üstelik bütün bunlar o kadar çabuk, o kadar hızlı, neredeyse göz açıp kapayıncaya kadar -aynen onun sözlerini aktarıyorum- olup bitmiş ki, ne düşünmeye, ne de bir şeye dikkat etmeye vakti olmuş. Ve özellikle daha sonra olan bitenler yüzünden, bu gördüğünün O olduğunu çok iyi </span><span lang="tr">biliyormuş</span><span lang="tr">. Daha sonra olan bitenlere geleceğim, saygıdeğer efendim.</span></p>
	<p class="block_28" lang="tr">S. Peki, sonra neler olmuş tapınakta?</p>
	<p class="block_28"><span lang="tr">Y. Daha az doğaüstü olmakla birlikte yine de çok garipmiş olanlar, efendim. Zira kız ne kadar olduğunu bilmediği bir süre baygın kaldığını ve kendisine geldiğinde Beyefendi</span><span lang="tr">’</span><span lang="tr">yi yanında diz çökmüş olarak bulduğunu söyledi. Beyefendi elini tutmuş, sonra onu ayağa kaldırmış, yürümesi için kendisine destek olmuş ve birdenbire kız kardeşini ya da eşini kucaklıyormuşçasına kollarını vücuduna dolayıp, </span><span lang="tr">“</span><span lang="tr">Sen cesur bir kızsın, senden memnunum</span><span lang="tr">’</span><span lang="tr"> demiş. Kız buna çok büyük bir korkuya kapıldığı -kim korkmazdı ki?- cevabını vermiş ve Beyefendi</span><span lang="tr">’</span><span lang="tr">ye yukarıda neler olup bittiğini sormuş. Beyefendi ise bu soruya, </span><span lang="tr">“</span><span lang="tr">Sana zarar verecek hiçbir şey</span><span lang="tr">’</span><span lang="tr"> demiş ve sonra artık gitmeleri gerektiğini söylemiş. Onlar gitmişler, efendim. Kız bana Beyefendi</span><span lang="tr">’</span><span lang="tr">nin yeniden elini tuttuğunu ve ona tam istediği gibi dav</span><span lang="tr">ranmış olduğunu tekrarladığını, seçmiş olduğu kişinin amacına en uygun kişi olduğunu artık bildiğini söylediğini de anlattı.</span></p>
	<p class="block_28" lang="tr">S. Peki bütün bunlar olup biterken Dick neredeymiş?</p>
	<p class="block_28"><span lang="tr">Y. Oraya geliyordum ben de, efendim. Onunla beklemesi emredilen yerde buluşmuşlar. Ve kız Beyefendi</span><span lang="tr">’</span><span lang="tr">nin Dick</span><span lang="tr">’</span><span lang="tr">e, tıpkı kendisine davrandığı gibi davrandığını görmüş, yani Beyefendi Dick</span><span lang="tr">’</span><span lang="tr">e doğru ilerlemiş ve onu kollarının arasına alarak kucaklamış, dikkat </span><span lang="tr">buyurun</span><span lang="tr"> efendim, yalnızca adet yerini bulsun diye, bir efendi-uşak ilişkisi biçiminde değil, bir eşitine hararetle teşekkürlerini sunan biri gibi.</span></p>
	<p class="block_28" lang="tr">S. Aralarında bir işaretleşme olmuş mu?</p>
	<p class="block_28"><span lang="tr">Y. Kız bundan hiç söz etmedi, efendim. Dick ile kız tek başlarına hana dönmüşler zira Beyefendi orada, tapınağın yanında kalmış ve kız onun ne zaman dönmüş olduğunu da bilmiyormuş. O ve Dick yeniden gizli gizli odalarına çıktıklarında, Dick gelip onunla yatmak istemiş ama kız bu sefer karşı çıkmış. Basingstoke</span><span lang="tr">’</span><span lang="tr">ta olduğu gibi, onu hiç zorlamamış Dick, kızın zor bir sınavdan geçtiğini sanki anlıyor gibiymiş, bu yüzden onu kendi haline bırakmış. İşte böyle efendim. Size her şeyi en küçük ayrıntısına kadar ve hiçbir şey atlamadan anlatmış </span><span lang="tr">bulunuyorum</span><span lang="tr">.</span></p>
	<p class="block_28" lang="tr">S. Peki, kız olan bitenler hakkında başka açıklamalarda bulunmadı mı? Onu bu konuda hiç sıkıştırmadınız mı?</p>
	<p class="block_28"><span lang="tr">Y. Beyefendi</span><span lang="tr">’</span><span lang="tr">nin şimdi çok kötücül bir </span><span lang="tr">r</span><span lang="tr">uh </span><span lang="tr">durumu</span><span lang="tr"> içinde bulunduğu</span><span lang="tr">ndan</span><span lang="tr"> emin olduğunu ve başına geleceklerden fena halde </span><span lang="tr">korktuğunu</span><span lang="tr"> söyledi kız. Benimle konuştuğu gün korkularının temelsiz olmadığı da ortaya çıkmıştı zaten.</span></p>
	<p class="block_28"><span lang="tr">S. Buna geleceğiz. Peki Black Hart</span><span lang="tr">’</span><span lang="tr">a varmanızdan önce, önem taşıya</span><span lang="tr">bilecek başka hiçbir şeyden söz etmedi mi kız?</span></p>
	<p class="block_28"><span lang="tr">Y. Hayır, efendim, konuştuğumuz o günün arifesine kadar böyle bir şeyden söz etmedi. Beyefendi</span><span lang="tr">’</span><span lang="tr">nin onu yeniden odasına çağırıp ona önceden olduğu gibi akıl almaz bir biçimde kötü davrandığı, kafa</span><span lang="tr">sında vehmettiği bir küstahlık gerekçesiyle onu şiddetle azarladığı ve sonra da sözlerine, kokuşmuş bir fahişe olması yüzünden mutlaka cehenneme gitmesi gerektiğini eklediği o günün arifesine kadar hiç</span><span lang="tr">bir şeyden söz etmemişti. Kız Mr. Bartholomew</span><span lang="tr">’</span><span lang="tr">ın bir beyefendinin kullanacağı kelimelerden çok, geçmişinde tanıdığı Quaker</span><span lang="tr">’</span><span lang="tr">ların ya da Anabaptist</span><span lang="tr">’</span><span lang="tr">lerin kelimelerini ve dilini kullandığını, kendisine yapmasını buyurduğu şeyi yaptığından ötürü de onu adeta </span><span lang="tr">cezalandırmayı</span><span lang="tr"> arzu eden bir tavır takındığını söyledi. Kız, Beyefendi</span><span lang="tr">’</span><span lang="tr">nin kendisine davranış biçimleri üzerinde kafa yorduğunda, onda bir değil iki farklı kişilik olduğunu keşfettiğini de belirtti. Hiçbir nedeni yokken kendisine bu kadar zalimce davranmış olduğunu görmek onu ağlatmıştı. </span><span lang="tr">“</span><span lang="tr">Peki tapınakta sana kompliman yapmadı mı?</span><span lang="tr">’’</span><span lang="tr"> diye</span><span lang="tr"> </span><span lang="tr">sordum. Onun mevkiinde bulunan kişiler için hep aynı şeyin söz konusu olduğunu, bu kişilerin fantezilerinin rüzgârına göre durma</span><span lang="tr">dan değişen insanlar olduğunu söyledi.</span></p>
	<p class="block_28" lang="tr">S. Kız kendisinden üstün durumda olanlara karşı hep böyle saygısız bir tonda mı konuşuyordu?</p>
	<p class="block_28" lang="tr">Y. Korkarım, böyle konuşuyordu, efendim. Buna geleceğim.</p>
	<p class="block_28"><span lang="tr">S. Elbette geleceksin. Şimdi sana şunu soruyorum. Kız çok korkunç, çok uğursuz bir şeylerin </span><span lang="tr">tezgâhlanmakta</span><span lang="tr"> olduğunu biliyormuş, öyle değil mi? Üç </span><span lang="tr">gün</span><span lang="tr"> önce, tapınakta geçirilen geceden beri bunu bili</span><span lang="tr">yordu. Peki o zaman, kaçmak için, sözgelimi Mr. Lacy</span><span lang="tr">’</span><span lang="tr">nin öğüdünü dinlemek ve korumasına sığınmak için niye hiçbir girişimde bulun</span><span lang="tr">mamış? Niçin, bu üç gün boyunca, masum bir kuzu gibi kendisini mezbahaya </span><span lang="tr">götürmelerine</span><span lang="tr"> izin vermiş?</span></p>
	<p class="block_28"><span lang="tr">Y. Saygıdeğer efendim, kız Mr. Lacy</span><span lang="tr">’</span><span lang="tr">nin ve benim bu işte bir parmağı</span><span lang="tr">mız </span><span lang="tr">olduğuna</span><span lang="tr"> ve bu yüzden kendisi için hiçbir şey yapacak </span><span lang="tr">durumda</span><span lang="tr"> olmadığımıza inandığını söyledi. Wincanton</span><span lang="tr">’</span><span lang="tr">da ve Taunton</span><span lang="tr">’</span><span lang="tr">da iki kez, geceleyin kaçmayı aklından geçirmiş ancak </span><span lang="tr">nereye gideceğini bilemiyormuş. Kendini dünyada öylesine umutsuz, öylesine yalnız ve her türlü umudun ötesinde öylesine lanetlenmiş hissetmiş ki, kaçacak cesareti bir türlü bulamamış.</span></p>
	<p class="block_28" lang="tr">S. Buna inandın mı peki sen?</p>
	<p class="block_28"><span lang="tr">Y. Duyduğu büyük korkudan ötürü aklının başından gittiğine tabii ki inandım efendim. Atasözlerinde dendiği gibi, birlikten ku</span><span lang="tr">vv</span><span lang="tr">et doğar, insan tek olunca, hem de böylesine zayıf bir kadın olunca...</span></p>
	<p class="block_28"><span lang="tr">S. O </span><span lang="tr">günün</span><span lang="tr"> arifesi, Black Hart</span><span lang="tr">’</span><span lang="tr">ta, Beyefendi ertesi gün olup bitecekler</span><span lang="tr">den ona hiç söz etmiş mi?</span></p>
	<p class="block_28"><span lang="tr">Y. Hayır, efendim. Yola koyulduklarında kız benim yanlarında olma</span><span lang="tr">yışımı tuhaf bulmuş ve Mr. Lacy</span><span lang="tr">’</span><span lang="tr">ye bu konuda so</span><span lang="tr">r</span><span lang="tr">ular so</span><span lang="tr">r</span><span lang="tr">muş ancak Mr. Lacy ona yalnızca, benim önden gittiğimi söylemiş. Ve daha da tuhafı, darağacının bulunduğu noktada Mr. Lacy</span><span lang="tr">’</span><span lang="tr">den ayrıldıklarında olmuş, çünkü kızın bu ayrılıştan hiç haberi yokmuş, kendini işkencecileriyle birlikte yüz yüze bulunca kara kara düşünmeye başlamış. Beyefendi, onları gözlediğim vadinin yanındaki ırmak geçidine gelene kadar kafilenin başında hiç konuşmadan ilerlemiş ve derken, </span><span lang="tr">“</span><span lang="tr">İşte sonunda suların fışkırdığı yere geldik, kız da bu sulardan tatma</span><span lang="tr">l</span><span lang="tr">ı</span><span lang="tr">”</span><span lang="tr"> diyerek konuşmaya başlamış.</span></p>
	<p class="block_28"><span lang="tr">S. Ona Londra</span><span lang="tr">’</span><span lang="tr">da sözünü ettiği sular mıymış bunlar? Rahatsızlığına şifalı geleceği söylenen sular?</span></p>
	<p class="block_28" lang="tr">Y. Evet, efendim.</p>
	<p class="block_28"><span lang="tr">S. Devon</span><span lang="tr">’</span><span lang="tr">a yaptığınız yolculuk sırasında bu sulardan söz edildiğini işitmiş miydiniz? Mr. Lacy onlardan söz etmiş miydi?</span></p>
	<p class="block_28" lang="tr">Y. Hayır, efendim. Tek bir sözcük bile etmemişti.</p>
	<p class="block_28" lang="tr">S. O handayken de hiçbir şey söylememiş miydi?</p>
	<p class="block_28" lang="tr">Y. Hayır, efendim. Kanımca, Beyefendi kötü bir şaka yapıyordu. Ortada su falan yoktu.</p>
	<p class="block_28" lang="tr">S. Devam et.</p>
	<p class="block_28"><span lang="tr">Y. Kız daha fazla soru sormaya cesaret edememiş, efendim çünkü Beyefendi ile Dick</span><span lang="tr">’</span><span lang="tr">in tek bir amaçları var gibiymiş, kız kendini, yanlarında taşıdıkları sıradan bir bagaj gibi </span><span lang="tr">hissediyormuş</span><span lang="tr">. Sonra, onların her ikisini de görmüş olduğu yere kadar vadi yolunu tut</span><span lang="tr">muşlar, Dick biraz daha ötede bir yerde çevreyi kolaçan </span><span lang="tr">ediyormuş</span><span lang="tr">. Ve kızın dediğine bakılırsa, ben onlara yetişmeden önce, orada, Beyefendi Dick</span><span lang="tr">’</span><span lang="tr">e yük atının sandık kayışını çözdürüp onu yere indirtmiş, sonra da sandığı açmış: Üstte Mayıs Şenliği giysisi, bir iç etekliği ve yeni bir etek, oldukça yeni çoraplar duruyormuş, bütün bunları o ana kadar hiç görmemiş kız, derken Beyefendi ona üstündekileri çıkarmasını ve bu yeni elbiseleri giymesini buyurmuş. Kız Beyefendi</span><span lang="tr">’</span><span lang="tr">nin kapıldığı bu yeni çılgınlık karşısında gitgide daha fazla korkarak bunun nedenini bilmek istemiş. Ancak Beyefendi yalnızca, bunun su kaynağının muhafızlarının hoşuna gitmek için olduğunu söylemekle yetinmiş. Kız bütün bunlardan hiçbir şey anlamadığını ancak itaat etmek </span><span lang="tr">zorunda</span><span lang="tr"> kaldığını söyledi, efendim.</span></p>
	<p class="block_28" lang="tr">S. Muhafızlar diyorsun, öyle mi?</p>
	<p class="block_28"><span lang="tr">Y. Evet, efendim. Bunun ne anlama geldiğini öğreneceksiniz. Sonra, daha önce de söylediğim gibi, yola koyulmuşlar. Bana anlattığına göre, kız yolda iki kez yaptıkları şeyin ne olduğunu sormuş ve kendisinin bu tür işler için tutulmadığını Beyefendi</span><span lang="tr">’</span><span lang="tr">nin de pekâlâ bildiğini belitmiş. Bunun üzerine Beyefendi ona sert bir biçimde dilini tutmasını söylemiş. Böylelikle onları ilk kez gördüğüm yere kadar varmışlar, efendim, yere diz çöküp bekledikleri noktaya yani.</span></p>
	<p class="block_28" lang="tr">S. Gümüşi elbiseler giymiş kadının önünde mi?</p>
	<p class="block_28"><span lang="tr">Y. Evet, efendim. Kızın bana anlattığına bakılırsa, kadın onlara birden</span><span lang="tr">bire bir büyünün eseriymiş gibi gözükmüş, elli adım kadar ötede duruyormuş, sonra kadın ona bir çeşit uğursuzluk, meşum bir muci</span><span lang="tr">ze, çok doğadışı bir şey gibi gelmiş, hem de yalnızca bu vahşi yöre</span><span lang="tr">lerde birdenbire ortaya çıkışıyla da değil, efendim, aynı zamanda görünüşüyle böyle bir duygu uyandırıyormuş. Kadın orada görünür görünmez Beyefendi diz çökmüş ve şapkasını çıkarmış, sonra Dick</span><span lang="tr"> </span><span lang="tr">de aynı şeyi yapmış ve nihayet Rebecca da böyle yapmak zorunda kalmış. Sanki büyük bir hanımefendiyle, bir kraliçeyle karşılaşmış gibiymişler, efendim. Gerçi başka hiçbir bakımdan da yer</span><span lang="tr">y</span><span lang="tr">üzündeki hiçbir kraliçeye benzemiyormuş, kendisine körü körüne itaat edilmezse elinden gelen her türlü kötülüğü yapabilecek son derece zalim ve kötücül bir yaratığa benziyormuş daha çok. Önce onlara dik dik bakmakla yetinmiş, saçları siyah ve darmadağınıkmış, gözleri daha da siyahmış. Eğer bakışlarındaki bir şey kötülük ve </span><span lang="tr">uğursuzluk ışıltıları saçmasaymış yine de güzel olarak görülebilirmiş çünkü bir</span><span lang="tr">denbire onlara gülümsemiş ancak bu gülümseme -Rebecca</span><span lang="tr">’</span><span lang="tr">nın bana dediğine göre- onun o bakışlarından bin kez daha kötüymüş, ağına yakalanan bir sineğin önünde duran bir örümceği düşündürüyormuş insana, </span><span lang="tr">tahayyül</span><span lang="tr"> edebiliyor musunuz, efendim, sineği yutmadan önce onun bacaklarını yalayan bir örümcek. </span></p>
	<p class="block_28" lang="tr">S. Kaç yaşında varmış kadın?</p>
	<p class="block_28"><span lang="tr">Y. Gençmiş, efendim. Rebecca</span><span lang="tr">’</span><span lang="tr">nın yaşlarında. Gerçi öteki bakımlardan</span><span lang="tr"> </span><span lang="tr">farklıymış. Rebecca böyle söyledi. </span></p>
	<p class="block_28" lang="tr">S. Peki kadın hiç konuşmamış mı?</p>
	<p class="block_28"><span lang="tr">Y. Hayır, efendim, orada sessiz sessiz durmuş ancak onları beklediği belliymiş. Rebecca bu kanısını, Beyefendi ile Dick</span><span lang="tr">’</span><span lang="tr">in tavırlarından da doğrulayabilmiş, onlar bu uğursuz karşılaşmadan ötürü hiç de şaşmış gözükmüyorlar, tersine, bu karşılaşmaya hazır görünüyorlarmış.</span></p>
	<p class="block_28"><span lang="tr">S. Peki gümüşi renkli bu elbiseler... </span><span lang="tr">neymiş</span><span lang="tr"> onlar?</span></p>
	<p class="block_28"><span lang="tr">Y. Kadınların her zaman giydikleri elbiselere hiç benzemiyormuş. Hatta pandomimlerdeki ve Londra</span><span lang="tr">’</span><span lang="tr">da verilen maskeli balolarda giyi</span><span lang="tr">len elbiselere de hiç benzemiyormuş. Sonra, bu tür giysileri daha az korkunç şartlarda görmüş olsa onların kesimleri ve biçimleriyle alay eder geçermiş, öylesine fantastik ve yakışık almazmış gördüğü bu elbiseler.</span></p>
	<p class="block_28" lang="tr">S. Peki bu buluşma nasıl son bulmuş?</p>
	<p class="block_28" lang="tr">Y. Şey, tıpkı başladığı gibi, efendim. Kadın birdenbire bir duman gibi kayboluvermiş.</p>
	<p class="block_28"><span lang="tr">S. Peki Rebecca dilini mi yutmuş da Beyefendi</span><span lang="tr">’</span><span lang="tr">ye bu uğursuz görüntü</span><span lang="tr">nün ne anlama geldiğini sormamış?</span></p>
	<p class="block_28"><span lang="tr">Y. Ha, az daha unutuyordum, efendim. Gerçekten de bunu sormuş ve bana Beyefendi</span><span lang="tr">’</span><span lang="tr">nin ne cevap verdiğini de söyledi, </span><span lang="tr">“</span><span lang="tr">O, kendisine haz verilmesi gereken biriymiş ötekiler arasında.</span><span lang="tr">”</span><span lang="tr"> Rebecca bu konuda daha çok şey bilmek istiyormuş ama ona başka so</span><span lang="tr">r</span><span lang="tr">u sormaması</span><span lang="tr"> </span><span lang="tr">emredilmiş, çok geçmeden bu cümlenin ne anlama geldiğini </span><span lang="tr">öğrenecekmiş</span><span lang="tr">.</span></p>
	<p class="block_28" lang="tr">S. Peki, kız mağaraya girmeye karşı çıktığında Beyefendi nasıl tepki göstermiş? Bana konuşmuşlardı demiştin.</p>
	<p class="block_28"><span lang="tr">Y. Beyefendi onu bir kez daha azarlamış, onu asi ve inatçı olmakla suçlamış, parasını ödemiş olduğu bir fahişenin böyle davranmasına katlanamayacağını söylemiş. Sonra, mağaraya yaklaştıklarında, kız artık dayanamıyormuş, önünde diz çöküp kendisini bağışlaması için Beyefendi</span><span lang="tr">’</span><span lang="tr">ye doğru dönmüş, Beyefendi de ona doğru yürüyüp -kızın anlattıklarını söylüyorum- ona şöyle demiş: </span><span lang="tr">“</span><span lang="tr">Lanet olsun sana, bütün ömrüm boyunca gerçekleştirmeye çalıştığım tutkum bu mağaranın içinde bulunuyor, tasarılarımı engellemene izin vermek</span><span lang="tr">tense seni kendi ellerimle öldürürüm daha iyi.</span><span lang="tr">”</span><span lang="tr"> Ve Beyefendi</span><span lang="tr">’</span><span lang="tr">nin elleri, sanki bir humma ateşine ya da deliliğe yakalanmış gibi, tir tir titriyormuş, kız eğer dediklerine itaat etmezse söylediği şeyi yapa</span><span lang="tr">cağına kesinkes inanmış, efendim.</span></p>
	<p class="block_28" lang="tr">S. Peki Beyefendi ona tutkusunun gerçekleştirilmesinde niçin bu kadar gerekli olduğuna dair hiçbir imada bulunmamış mı?</p>
	<p class="block_28"><span lang="tr">Y. Hayır, efendim, bulunmamış. Bu noktaya geleceğim. Peki, şimdi size mağaranın içinde nelerin olup bittiğini anlatayım mı, saygıde</span><span lang="tr">ğer efendim?</span></p>
	<p class="block_28" lang="tr">S. Anlat. Geriye kalan her şeyi de anlat.</p>
	<p class="block_28"><span lang="tr">Y. Kız önce hiçbir şey görememiş, içerisi gece gibi zifiri karanlıkmış, efendim. Ancak ilerlemek </span><span lang="tr">zorunda</span><span lang="tr"> kalmış çünkü Dick onu arkadan itiyormuş, çok geçmeden uzaktaki bir duvarın üzerinde, ateş ışıltısı</span><span lang="tr">na benzer bir ışıltı fark etmiş ve onun kokusunu almış. Sonra mağa</span><span lang="tr">ranın bir köşesine varmışlar, bir köpek ayağı şeklinde bir </span><span lang="tr">mağaraymış</span><span lang="tr"> bu, ayağın kıvrıldığı yerde daha çok açıklık varmış, anlıyorsunuz değil mi? İşte o an efendim, kızın bana anlattığına göre, gözlerinin önünde kanını donduran bir manzara belirivermiş.</span></p>
	<p class="block_28"><span lang="tr">S. Niçin </span><span lang="tr">duruyorsun</span><span lang="tr"> be oğlum, anlatsana?</span></p>
	<p class="block_28" lang="tr">Y. Bana inanmayacaksınız, efendim.</p>
	<p class="block_28"><span lang="tr">S. Eğer acele etmezsen hayatının en büyük köteğini yiyeceğine inana</span><span lang="tr">bilirsin, buna garanti veririm.</span></p>
	<p class="block_28"><span lang="tr">Y. Anlatacaklarımı duyunca aynı cezaya çarptırılmaktan korkuyorum ben de, efendim. Ancak emrinize uymaktan başka çarem yok. Size olayları bana anlatıldığı gibi anlatacağım, efendim, sizden bunu hatırlamanızı rica ederim. Kız, oraya, mağaranın en büyük iç odası</span><span lang="tr">na girince, bir ateş ve ateşin yanında da, çok çirkin iki yaşlı kadınla</span><span lang="tr"> </span><span lang="tr">onlardan daha genç bir başka kadın görmüş, bunların büyücü olduk</span><span lang="tr">larını hemen </span><span lang="tr">anlamış çünkü sabit ve insanın içini donduran bakışları varmış ancak büyücüler yine de bir şeyi bekliyorlarmış gibi bakış</span><span lang="tr">larıyla çevreyi kolaçan ediyorlarmış. Ve aralarından biri, en genç olanı, gümüşi renkli elbiselere bürünmüş olarak gördüğü kadınmış ancak o anda tamamen siyahlar giyinmiş ve elinde bir körük tutu</span><span lang="tr">yormuş, bir diğeri, yanında, koskoca kara bir kedi ve bir kuzgunla birlikte yerde oturuyormuş, üçüncüsü ise bir çıkrıkla bir şeyler dokuyormuş. Ve bu üçünün arkasında, koyu renkli bir harmaniye bürün</span><span lang="tr">müş, yüzü maskeli biri duruyormuş, </span><span lang="tr">‘</span><span lang="tr">kızın dediklerine bakılırsa, cellada benziyormuş, efendim, ancak maskesi, Afrikalı bir zencinin dudakları kadar dolgun olan dudaklarını örtmüyormuş. Ve kız onu şu ana kadar ancak şöyle bir gördüğü halde, anında, hemen, içinde bulunduğu korkunç du</span><span lang="tr">r</span><span lang="tr">umu anlayıvermiş. Şeytan</span><span lang="tr">’</span><span lang="tr">mış efendim o, şu anda sizi gördüğüm kadar eminmiş gördüğünden, halk arasında anıldığı adıyla </span><i lang="tr" class="calibre1">Bezzle Bob</i><sup class="text_2" lang="tr"><sup class="noteref" id="back_note_54"><a href="index_split_099.html#note_54" title="54" class="calibre4">54</a></sup></sup><span lang="tr">’</span><span lang="tr">muş gördüğü. İşte o zaman, dehşete kapı</span><span lang="tr">larak, benim dışarıdan işitmiş olduğum çığlığı atmış, size bunu daha önce de anlatmıştım. Eğer Dick ile Beyefendi kendisini sımsıkı tutup ileriye, ateşe doğru itmeselermiş, mutlaka kaçmaya çabalarmış. Orada durmuşlar ve Beyefendi, kendisinin anlayamadığı bir dilde konuşmuş, </span><span lang="tr">görünüşe</span><span lang="tr"> bakılırsa ona, yüksek unvan sahibi bir soyluyla da bir kralla konuşuyormuşçasına, büyük bir saygıyla hitap ediyor</span><span lang="tr">muş. Şeytan ise,</span><span lang="tr">’</span><span lang="tr"> tek bir sözcük bile etmiyor ama kıza maskesinin ardından, ateş gibi kıpkırmızı gözlerle dik dik bakıyormuş. Kız hâlâ kaçıp kurtulmak istiyor ama bunu bir türlü beceremiyormuş çünkü Dick ile Beyefendi orada trans halinde durmalarına rağmen, kızın üstündeki sımsıkı ellerini bir an olsun gevşetmiyorlarmış. Derken kız, Babamız duasını usul usul mırıldanmaya başlamış ama büyücü</span><span lang="tr">lerin en genç olanı parmağını suçlayıcı bir edayla kendisine doğ</span><span lang="tr">r</span><span lang="tr">u yöneltince hemen durmuş, büyücü, ağzından tek sözcük çıkmadan kızın ne yaptığını bildiğini ima etmek </span><span lang="tr">istiyormuş</span><span lang="tr">. Sonra daha yaşlı olan iki büyücü ona doğu yaklaşmışlar ve ağlayıp sızlamalarına ve yalvarmalarına rağmen onu kolu kanadı kırık bir kümes hayvanı gibi çimdiklemeye, mıncıklamaya başlamışlar. Kendisini tutmakta olan Dick ile Beyefendi bütün ağlayıp sızlamalarına tanık oldukları halde direk gibi dimdik </span><span lang="tr">duruyorlar</span><span lang="tr"> ve büyücüler kendisine yamyamlar gibi dokunup dokunup kaçarlarken onu hareketsiz kalmaya zorluyor</span><span lang="tr">larmış. Büyücüler tıpkı keçiler gibi kekre pis bir koku salıyorlar ve onun ağlayıp sızladığını duydukça kıs kıs gülüp vücuduna daha da fazla dokunuyorlarmış. Şeytan ise bu arada, olan bitenleri daha iyi görebilmek için bulundukları yere daha </span><span lang="tr">yaklaşıyormuş</span><span lang="tr">.</span></p>
	<p class="block_28"><span lang="tr">S. Yeter, kes. Şimdi düşün ve bana şunu söyle, Jones: Kız Şeytan</span><span lang="tr">’</span><span lang="tr">ı biz</span><span lang="tr">zat görmüş olduğundan emindi değil mi? Yani demek istiyorum ki, onu etkilemek için şu ya da bu nedenle Şeytan kılığına girmiş birini değil? Bir karnaval şeytanını değil?</span></p>
	<p class="block_28"><span lang="tr">Y. Saygıdeğer efendim, ona aynı soruyu daha sonraları ben de sordum, hem de birkaç kez. Ama dediğinde diretti. Onun Şeytan olduğun</span><span lang="tr">dan kesinkes emindi, bindiğimiz hayvanın at olduğundan ne kadar eminsek onun </span><span lang="tr">‘</span><span lang="tr">da Şeytan olduğundan o kadar emindi, bana aynen böyle söyledi.</span></p>
	<p class="block_28"><span lang="tr">S. Pekâlâ. Şimdilik size bütün bunların inanılası şeyler olmadığını söy</span><span lang="tr">lemekle yetineceğim, Jones. Kaltak yüzsüzce yalan söylüyor.</span></p>
	<p class="block_28"><span lang="tr">Y. Mümkündür, efendim. Şu anda neye inanmam gerektiğini ben de bilemiyorum. Ancak çok garip bir şeyin olduğundan eminim. Kız tümüyle değişmişti, efendim. Eski Rebecca değildi artık, anlatabili</span><span lang="tr">yor muyum?</span></p>
	<p class="block_28" lang="tr">S. Devam et.</p>
	<p class="block_28"><span lang="tr">Y. Bundan sonrasını anlatmak yüzümü kızartıyor, efendim ama anlat</span><span lang="tr">mam da gerek. İki büyücü kadın efendileri kendilerine doğru gelirken kızı çırılçıplak soyup zorla yere yıkmışlar, efendileri bir iblis şehveti içinde, -çok kibirli bir hali varmış- kızın ağlayıp sızlamalarına hiç aldırmadan gelip vücudunun üzerine çökmüş. Kız, kendisi için Yargı Günü</span><span lang="tr">’</span><span lang="tr">nün gelip çattığını düşünüyormuş, Claiborne</span><span lang="tr">’</span><span lang="tr">un evinde geçirdiği günah dolu günlerin cezalandırılması olarak görüyormuş bütün bunları. Şeytan, üzerinde kapkara gövdesiyle, yapmak istediğini yapmış, öyle söyledi kız. Daha sonra olan bitenleri ise bilmiyormuş, efendim çünkü bayılmış ve ne kadar süre baygın kaldığından da haberi yokmuş ancak ayıldığında mağaranın bir köşesinde bir tarafına uzanmış olarak yattığını fark etmiş, onu herhalde oraya sürüklemiş ya da taşımış olmalıymışlar. Bayılması vücuduna bu zorla girişten onu hiç korumamış gibi mahrem yerinde büyük bir sızı duyuyormuş. Sonra gözlerini açmış ve gördükleri</span><span lang="tr">ne </span><span lang="tr">inanamamış, efendim: çünkü genç büyücü kadınla Beyefendi Şeytan</span><span lang="tr">’</span><span lang="tr">ın önünde damatla gelin gibi çırılçıplak duruyorlar ve Şeytan da onları evlendiriyor ya da evlendirir gibi yapıyormuş, kâfirce bir alaycılıkla onları kutsar gibi yapıyor, kö</span><span lang="tr">tücül bir tavırla onlara cinsel </span><span lang="tr">organını öptürüyormuş. Derken bu kara evlilik töreni sona erer gibi olur olmaz, ateşin çevresindeki herkes, tıpkı büyücülerin toplantıla</span><span lang="tr">rında yapıldığı söylenenler gibi, birbirinden iğrenç şehvet oyunları oynamaya koyulmuş.</span></p>
	<p class="block_28"><span lang="tr">S. Beyefendi</span><span lang="tr">’</span><span lang="tr">nin kendisi de mi demek istiyorsunuz?</span></p>
	<p class="block_28"><span lang="tr">Y. Evet, efendim, Şeytan ve hizmetkârları, Dick ve efendisi. Hepsi. Ve affınıza sığınarak söylüyorum, efendim, Beyefendi çektiği rahatsız</span><span lang="tr">lıktan kurtulmuş ve sanki Şeytan</span><span lang="tr">’</span><span lang="tr">la boy ölçüşmek istiyormuşçasına, girdiği şehvet oyunlarında çok, çok ateşli gözüküyormuş. Kız Claiborne</span><span lang="tr">’</span><span lang="tr">un evinde de zaman zaman bu tür şeyler görmüş ancak gördükleri asla bu ölçüde değilmiş. İnanın, kuzgun bile, onu aşmak istercesine, kedinin üstüne tünemişmiş.</span></p>
	<p class="block_28"><span lang="tr">S. Şimdi şunu sormak </span><span lang="tr">istiyorum</span><span lang="tr"> ama önce bir uyarıda bulunayım. Burada aramızda konuşulanları asla başka yerde söylemeyeceksin. Hele bir konuş, hele bir konuştuğunu öğreneyim, işin bitik demek</span><span lang="tr">tir. Anlaşıldı mı?</span></p>
	<p class="block_28" lang="tr">Y. Tamamen anlaşıldı, efendim. Çenemi tutacağıma yemin ediyorum. </p>
	<p class="block_28"><span lang="tr">S. İsabet olur, Jones yoksa Tanrı</span><span lang="tr">’</span><span lang="tr">nın gazabıyla kendini ölmüş bil. Şimdi</span><span lang="tr"> </span><span lang="tr">sana şunu soruyorum: Kız orada görmüş olduğu bütün bu iğrenç</span><span lang="tr"> </span><span lang="tr">şehvet oyunları arasında, Beyefendi ile uşağı arasında cereyan eden</span><span lang="tr"> </span><span lang="tr">bir oyunu gördüğünden de söz etti mi hiç? </span></p>
	<p class="block_28"><span lang="tr">Y. Bu kara evlilik töreni dışında başka bir şeyden söz etmedi, efendim.</span><span lang="tr"> </span><span lang="tr">Bütün anlattığı buydu. </span></p>
	<p class="block_28" lang="tr">S. Özellikle böyle bir iğrenç eylemden söz etmedi mi yani? </p>
	<p class="block_28" lang="tr">Y. Hayır, efendim.</p>
	<p class="block_28" lang="tr">S. Peki yolculuğunuz sırasında -nerede ya da ne zaman olduğu hiç önemli değil- Beyefendi ile Dick arasında böyle doğal olmayan bir ilişkinin var olduğuna ilişkin hiçbir işaret falan görmedin mi?</p>
	<p class="block_28" lang="tr">Y. Hayır, efendim, yemin ederim ki görmedim.</p>
	<p class="block_28" lang="tr">S. Bundan emin misin, Jones?</p>
	<p class="block_28" lang="tr">Y. Kesinlikle eminim, efendim.</p>
	<p class="block_28" lang="tr">S. Pekâlâ. Şimdi kızın söylediklerini anlatmaya devam et.</p>
	<p class="block_28"><span lang="tr">Y. İşte bu tiksinti verici eğlentiler sırasında bir ara bü</span><span lang="tr">y</span><span lang="tr">ücü kadınlardan biri kızın yattığı yere gelip, onun ayılıp ayılmadığını anlamak ister</span><span lang="tr">cesine kızı omzundan sarsalamaya başlamış, Rebecca, hâlâ baygınmış gibi yapmış. Bunun üzerine büyücü kadın gidip şu</span><span lang="tr">r</span><span lang="tr">up gibi bir şey getirmiş ve kızı ondan biraz içmeye zorlamış. İçtiği sıvı, sarısabır bitkisi ya da zehirli mantar suyu gibi mide bulandırıcı ve acıymış, uyuşturucu bir etkisi de varmış zira çok geçmeden kız uykuya dal</span><span lang="tr">mış, ancak kız yine de, saygıdeğer efendimizin düşüneceği gibi, bir rahatlık hissetmemiş çünkü gerçekte düş olmayan bir düş görmüş, öylesine gerçek görünüyormuş bu düş. Gördüğü bu düşte, duvarları göz alabildiğine duvar halılarıyla kaplı bir soylu evinin koridorunda ya da galerisinde yürüyormuş. Ve Şeytan da, siyah giysileri içinde, onun hemen yanında yürüyor ve şimdi ona, bir hanıma malikânesini ve sahip olduğu şeyleri gösteren bir beyefendi gibi, belirgin bir nezaketle davranıyor bununla birlikte hiç konuşmuyormuş. Derken kız yanında yü</span><span lang="tr">r</span><span lang="tr">üyen bu beyefendinin yüzüne daha yakından bak</span><span lang="tr">maya cesaret ettiğinde, bu yüzün mağarada gördüğü yüz değil, daha çok Beyefendi</span><span lang="tr">’</span><span lang="tr">nin yüzüne benzer bir yüz olduğunu görmüş, teni daha</span><span lang="tr">’</span><span lang="tr"> koyuymuş, ancak bütün bu tuhaf farklılığa rağmen, her nasılsa onların tek ve aynı kişi olduklarını </span><span lang="tr">biliyormuş</span><span lang="tr">. </span></p>
	<p class="block_28" lang="tr">S. Aralarında hiç konuşma geçmemiş mi?</p>
	<p class="block_28"><span lang="tr">Y. Hayır çünkü kız bu bakımdan her şeyin gerçekten de bir düş gibi olduğunu söyledi. Koridorda yürürlerken zaman zaman koluna dokunuyor ve ona şu ya da bu duvar halısını gösteriyormuş, tıpkı bü</span><span lang="tr">y</span><span lang="tr">ük bir yağlıboya ya da karakalem ustasının şu ya da bu resmini gösterirmiş gibi, efendim. Ha bir de şeyi söylemeyi unutuyordum, kız bundan başka her şeyin kötü aydınlatılmış olduğunu, zaman zaman gölgede kaldığını ve hemen hemen hiç seçilmediğini ancak bu kadarcık ışığın bile son derece şeytani bir yanı </span><span lang="tr">olduğunu</span><span lang="tr"> çünkü </span><span lang="tr">y</span><span lang="tr">ü</span><span lang="tr">r</span><span lang="tr">üdüğü koridorda ne pencere, ne avize, ne şamdan, hatta ne de bir mum bile görmediğini söyledi. Ayrıca kız, bu karanlık koridorda yürürlerken, duvar halılarının hareketsiz olmadıklarını fark ettiğini de belirtti. Duvar halıları hareket ediyorlar, şişiyorlar ve düşüyorlarmış, tıpkı arkalarından bir rüzgâr ya da hava </span><span lang="tr">esintisi onlara dokunu</span><span lang="tr">yormuş gibi Ancak kız böyle bir esintiyi yüzünde hiç hissetmemiş.</span></p>
	<p class="block_28"><span lang="tr">S. Peki, bu duvar halılarında ne tasvir </span><span lang="tr">ediliyormuş</span><span lang="tr">?</span></p>
	<p class="block_28"><span lang="tr">Y. Şey, efendim, kızın bana dediğine göre, insanın insana karşı işlediği her türlü tüyler ürpertici dehşet ve zalimlik, öyle ki uyanıkken bun</span><span lang="tr">lara bakmaya </span><span lang="tr">y</span><span lang="tr">üreği dayanamazmış ancak o anda bunları incelemek </span><span lang="tr">zorunda</span><span lang="tr"> kalmış. Çünkü şeytan parmağıyla şu ya da bu halıyı işaret ediyor, o da ister istemez işaret edilen yere bakışlarını </span><span lang="tr">çeviriyormuş</span><span lang="tr">. Ve kişiler, sıradan duvar halılarının hareketsiz figürleri gibi olma</span><span lang="tr">dıkları, tersine gerçek yaşamdaki gibi kımıldayıp durdukları için, her şey daha da korkunçmuş. Ve kızın anlattığına bakılırsa, her şey gerçek yaşamdaki gibiymiş, ne iplik ne de dikiş izi </span><span lang="tr">gözüküyormuş</span><span lang="tr">, kız bu kadar insanlık dışı zalimli</span><span lang="tr">k önünde kapayacak gözkapakları </span><span lang="tr">yokmuşçasına her şeyi kendisine verilen düzene göre seyretmek zorundaymış. Her yerde ölüm varmış, efendim. Ve Şeytan her yerde bizzat bulunuyormuş, bazen esas rolü üstleniyor, sözcü olu</span><span lang="tr">yor, bazen de yüzünde kötücül bir gülümsemeyle, </span><span lang="tr">“</span><span lang="tr">İşimi yaptılar benim, bakın yeryüzünde ne de iyi yardımcılarım varmış!</span><span lang="tr">’</span><span lang="tr"> diyerek biraz uzakta kalıyormuş. Ve kız baktıkça daha uzaktaki sahneler birdenbire birbirine yaklaşır gibi gözüküyormuş. Bir an bir tepenin üstünden aşağıdaki kentin askerler tarafından yağmalandığını, on adım ötede zavallı masum çocukların kılıçtan geçirildiğini ya da annelerinin onların gözleri önünde ırzına geçildiğini görüyormuş. Bir pencereden bir işkence odasının içi gözüküyormuş, sonra hemen yanı başında can çekişen bir kurbanın darmadağın olmuş yüzü beliriyormuş. İşte böyle, efendim. Bana inanmalısınız. </span></p>
	<p class="block_28" lang="tr">S. Peki bu düş nasıl son bulmuş?</p>
	<p class="block_28"><span lang="tr">Y. Büyük bir susuzluk hissetmiş kız, ruhunda Kurtarıcımız İsa için bir susuzluk duyuyormuş, efendim. Ve bu duvar halılarında ondan bir iz, bir haç, bir çarmıh aramaya koyulmuş ne var ki böyle hiçbir şey bulamamış. Sonunda Şeytan</span><span lang="tr">’</span><span lang="tr">ın galerisinin son bulur gibi olduğu bir yere gelmişler çünkü kız bu galeriyi kapatan bir duvar görmüş ve bu duvarın üstündeki bir duvar halısı ışıklar içinde yüzüyor ancak kız bu halıda nelerin gösterildiğini bir türlü seçemiyormuş. Yaşadığımız bu yeryüzündeki emeklerimizin sonunda hepimizin umduğu gibi, İsa</span><span lang="tr">’</span><span lang="tr">nın orada olduğuna ilişkin küçük de olsa bir umut </span><span lang="tr">gö</span><span lang="tr">rü</span><span lang="tr">vermiş</span><span lang="tr"> içinde. Derken bu görüntüye doğru çarçabuk gitmek istemiş ancak yine durmak ve o ana kadar görmüş olduğu şeye istemeye isteme</span><span lang="tr">ye bakmak </span><span lang="tr">zorunda</span><span lang="tr"> kalmış. Çok geçmeden artık buna daha fazla dayanamaz olmuş ve eteklerini kaldırarak susuzluğunu yatıştırmayı umduğu noktaya doğru koşmaya başlamış. Ancak aldatmacaların en büyüğüymüş bu, efendim. Çünkü duvar halısına yaklaştığında gör</span><span lang="tr">müş ki orada resmedilen İsa falan değilmiş, çıplak ayaklı, paçavralar içinde, dilenci bir kızmış, ağlayıp duruyor ve bir çocuğun kollarını annesine uzatması gibi kollarını ona doğru uzatıyormuş. Ve arkada, kızın anlattığına göre, efendim, her şey ateşmiş, görebildiğince uzaktaki sonsuz gece içinde sonsuz ateş. Ve daha </span><span lang="tr">büyük</span><span lang="tr"> olan bu ışık oradan geliyormuş, gerçi kendisi alevlerin ısısını hissetmiyormuş ama ona kollarını uzatan küçük dilenci kızın alevlerin ısısını korkunç bir biçimde duyduğunu anlayabiliyormuş, işte o zaman Rebecca</span><span lang="tr">’</span><span lang="tr">nın kalbi bu kız için acıma ve kederle dolmuş. Zavallıcığı kurtarmak istemiş ama mümkün değilmiş, ne kadar uğraşırsa uğraşsın boşu</span><span lang="tr">naymış, ona tam dokunacak gibi olurken aralarına adeta camdan bir pano giriyor ve </span><span lang="tr">dokunamıyormuş</span><span lang="tr">. Ha, şu noktayı söylemeyi de unutmayayım, efendim, kızın dediğine göre -söylediğini aynen aktarıyorum, efendim- küçük kızı kurtarmaya boşu boşuna çabalar</span><span lang="tr">ken, aklına onu daha önceden tanıdığı, tıpkı iki kız kardeş gibi bir zamanlar sevecenlik, şefkat duygularıyla birbirlerine yakın oldukları düşüncesi gelmiş. Kız, şimdi, biraz düşünüp taşındıktan sonra, bu kızın kendisi olduğuna inandığını söyledi, kızın hali, Londra</span><span lang="tr">’</span><span lang="tr">ya gelmeden önceki haline </span><span lang="tr">benziyormuş</span><span lang="tr"> ve onu tanıyamamasına bir gerekçe göstermek gerekirse, belki de çocuğun üstündeki paçavra</span><span lang="tr">lardan ötürü -kendisi yoksul olmasına karşın hiçbir zaman dilencilik yapmamış- evet bu paçavralardan </span><span lang="tr">ötürü</span><span lang="tr">, kendisini gördüğü düşte tanıyamamış. </span></p>
	<p class="block_28" lang="tr">S. Sonuca gelin.</p>
	<p class="block_28" lang="tr">Y. Sonuca yaklaştım, efendim. Şimdi söyleyeceklerim iyice inanılmaz görünecek.</p>
	<p class="block_28" lang="tr">S. Görünsün bakalım. Beni buna yeterince alıştırdın zaten.</p>
	<p class="block_28"><span lang="tr">Y. Rebecca, alevlerin küçük dilenci kıza eriştiğini ve kızın vücudunda et taşıyan bir insan gibi değil de, daha çok bir balmumu ya da ateşe yakın konmuş yağ gibi yandığını </span><span lang="tr">anlattı. Zira yüz çizgileri erir gibi olmaya ve aşağı doğru akarak yere düşmeye başlamış, efendim, gözünüzün önüne getirebiliyor musunuz, akıp dağılan </span><span lang="tr">y</span><span lang="tr">üzü yerde bir yağ gölcüğü oluşturmuş ve işte o zaman alevler birden siyah bir duman çıkararak harlanmış ve geriye yalnızca bu siyah duman kalmış. Kızın anlattığına göre, bütün bunlar anlatıldığından daha hızlı olup bitmiş, efendim, tıpkı uykulu gözlerle düş görmekte olan birinin önünde olduğu gibi. Ve şimdi Rebecca büyük bir umutsuzluk ve büyük bir öfke duyuyormuş çünkü zavallı kızcağızın akıbeti ona adaletsizliklerin en acımasızı olarak gözüküyormuş. Hâlâ arkasında olduğunu sandığı Şeytan</span><span lang="tr">’</span><span lang="tr">a doğru dönmüş. Ne yapacağını bileme</span><span lang="tr">diğinden hiç olmazsa ona öfkesini göstermeyi arzu ediyormuş. Rebecca hikâyesinin bu noktasında durdu. Ben de, </span><span lang="tr">“</span><span lang="tr">Şeytan orada yok muydu?</span><span lang="tr">”</span><span lang="tr"> diye sordum. </span><span lang="tr">“</span><span lang="tr">Orada yoktu</span><span lang="tr">”</span><span lang="tr"> diye yanıt verdi. Derken bir an sessiz kaldı, sonra sözlerine şunu ekledi: </span><span lang="tr">“</span><span lang="tr">Benimle alay etme</span><span lang="tr">melisin.</span><span lang="tr">”</span><span lang="tr"> Ona alay etmeyeceğimi söyledim. Sonra şöyle dedi: </span><span lang="tr">“</span><span lang="tr">Bir an önce olan her şey ortadan kayboluvermişti. Şimdi, çok iyi tanıdığım bir yer olan Bristol </span><span lang="tr">rı</span><span lang="tr">htımındaydım. Annemle babam uzakta duru</span><span lang="tr">yorlar ve beni hüzünlü hüzünlü seyrediyorlardı, cehennem ateşinde kaybolan küçük dilenci kızın kim olduğunu onlar da b</span><span lang="tr">ilir gibiydiler. </span><span lang="tr">Onların yanında başka bir kişi vardı, babam gibi aynı türden bir önlük takmış olan bir marangoz, ancak o daha gençti ve yüzünde daha tatlı bir ifade vardı. Ve ben yine ağlamaya başladım çünkü daha gençken onu da çok iyi tanımıştım.</span><span lang="tr">”</span><span lang="tr"> Ben, </span><span lang="tr">“</span><span lang="tr">Yani şeyi mi demek istiyorsun? Kurtarıcımız Yüce İsa</span><span lang="tr">’</span><span lang="tr">yı mı?</span><span lang="tr">’’</span><span lang="tr"> diye sordum. Başıyla, evet, işareti yaptı ancak ağzından tek bir sözcük çıkmadı bununla birlikte söylediği evet</span><span lang="tr">’</span><span lang="tr">ti, bin kere evet</span><span lang="tr">’</span><span lang="tr">ti. Yüce İsa Efendimiz</span><span lang="tr">’</span><span lang="tr">i kastediyordu. İşte böyle, efendim, ne diyeceğimi bilemiyordum artık, bu yüzden, </span><span lang="tr">“</span><span lang="tr">Peki sana nasıl baktı?</span><span lang="tr">”</span><span lang="tr"> dedim. </span><span lang="tr">“</span><span lang="tr">Benim küçük dilenci kıza baktığım gi</span><span lang="tr">bi,</span><span lang="tr"> Farthing</span><span lang="tr">”</span><span lang="tr"> diye cevap verdi. </span><span lang="tr">“</span><span lang="tr">Ancak aramızda, buz gibi soğuk bir cam yoktu ve ben hâlâ kurtarılabileceğimi anladım.</span><span lang="tr">”</span><span lang="tr"> İşte böyle, efendim, size bildiğim her şeyi elimden geldiğince anlattım, tek eksik, anlattıklarımı onun ağzından dinlememiş olmanız.</span></p>
	<p class="block_28"><span lang="tr">S. Bütün bu zırvaların bu da cilası olmalı, öyle değil mi? Kız, Şeytan</span><span lang="tr">’</span><span lang="tr">la yarenlik ederek ve onunla çiftleşerek azizliğe erişiyor. Bak, oğlum, onu atından aşağı, en yakın hendeğe atmalıydın. Bu hikâyenin tek bir sözcüğüne bile inanan asılmaya müstahaktır, ya da kendisi de balmumuna dönüşene kadar kaynatılmaya.</span></p>
	<p class="block_28" lang="tr">Y. O zaman ona inanıyormuş gibi yapmak bana çok iyi bir fikir olarak gözüktü, efendim. Sebebi bu.</p>
	<p class="block_28" lang="tr">S. Kızın ayılışına geçelim.</p>
	<p class="block_28"><span lang="tr">Y. Tamam, efendim. Kız bana düşünde, Bristol rıhtımında, Yüce Efendimiz İsa ile annesi ve babası önünde diz çökmek üzere koş</span><span lang="tr">mak istediğini ancak bunu yapamadan uyandığını anlattı. Kendini yeniden mağarada bulmuş, yalnız olması gönlüne biraz olsun su serpmiş ancak çıplakmış ve tir tir </span><span lang="tr">titriyormuş</span><span lang="tr">. Şimdi ateş tamamen kora dönüşmüş ve bütün ötekiler ortadan kaybolmuş. İşte o zaman, size daha önce de anlattığım gibi, efendim, oradan uzaklaşmış.</span></p>
	<p class="block_28" lang="tr">S. Peki, bütün bu ötekiler ortadan nasıl kaybolmuşlar? Bir fikri var mıymış kızın? Bir süpürgeye falan mı binmişler?</p>
	<p class="block_28"><span lang="tr">Y. Saygıdeğer efendim, ona yalnızca Dick</span><span lang="tr">’</span><span lang="tr">i gördüğümü belirterek aynı soruyu ben de sordum kendisine. Bu konuda bana hiçbir şey söyle</span><span lang="tr">yemedi.</span></p>
	<p class="block_28" lang="tr">S. Peki girdiği bu mağaraya çıkan başka hiçbir geçit ya da yol falan görmemiş mi?</p>
	<p class="block_28"><span lang="tr">Y. Hayır, efendim bununla birlikte kız bir başka yol olması gerekti</span><span lang="tr">ğini de belirtti ya da belki de hiç dikkatini çekmemiş olan başka yaratıklara da dönüşmüş olabilirlerdi, sözgelimi gayet doğal olarak gördüğü, sözünü ettiğim kuzgunlar.</span></p>
	<p class="block_28" lang="tr">S. Buna ancak kocakarılar inanır, ben değil.</p>
	<p class="block_28"><span lang="tr">Y. Evet, efendim. Ancak mağaranın iç kısımları da olabilir. Mağara bu</span><span lang="tr"> </span><span lang="tr">tepenin altına kadar uzanıp öteki yandan bir çıkış yolu olabilir. </span></p>
	<p class="block_28" lang="tr">S. Toprak buna elverişli gözüküyor muydu?</p>
	<p class="block_28"><span lang="tr">Y. Elverişli olabilir, efendim. Toprağın tepenin arkasında nasıl bir yapı</span><span lang="tr">da olduğunu </span><span lang="tr">bilemiyorum</span><span lang="tr">.</span></p>
	<p class="block_28"><span lang="tr">S. Gördüğünüz şu duman... </span><span lang="tr">yukarıda</span><span lang="tr"> bir çıkış yolu yok muydu?</span></p>
	<p class="block_28"><span lang="tr">Y. Şey, tabii ki vardı, efendim. Ancak beş kişinin buradan </span><span lang="tr">görülmeden</span><span lang="tr"> kaçabileceklerini </span><span lang="tr">sanmıyorum</span><span lang="tr">.</span></p>
	<p class="block_28"><span lang="tr">S. Peki ya şu sözünü ettiğin uğultu? Bu konuda kıza so</span><span lang="tr">r</span><span lang="tr">u sordun mu?</span></p>
	<p class="block_28" lang="tr">Y. Evet, efendim. Rebecca bu uğultunun, büyücülerden birinin yanında duran büyük çıkrıktan geldiğini söyledi, çıkrık öylesine hızlı dönüyormuş ki, hareketini gözle izlemek mümkün değilmiş.</p>
	<p class="block_28"><span lang="tr">S. Ne! Bu kadar kapalı bir mağarada ve siz iki ya da üç yüz adım öte</span><span lang="tr">deyken? İnanılır şey değil.</span></p>
	<p class="block_28" lang="tr">Y. İnanılır gibi değil, efendim.</p>
	<p class="block_28"><span lang="tr">S. Şeytan</span><span lang="tr">’</span><span lang="tr">ın kendisiyle yattığına sizi ikna etmek istediğinden emin</span><span lang="tr"> </span><span lang="tr">misiniz? Yolculuğunuz sırasında ıstıraplı gözüküyor muydu kız? </span></p>
	<p class="block_28" lang="tr">Y. Hayır, efendim.</p>
	<p class="block_28"><span lang="tr">S. Onun tohumlarını rahminde taşıdığını düşünerek bundan büyük bir tiksinti ya da dehşet duymuyor muydu? Yalnızca size bunları anla</span><span lang="tr">tırken demek istemiyorum, Jones, daha sonra. Bundan bir daha hiç söz etmedi mi?</span></p>
	<p class="block_28"><span lang="tr">Y. Hayır, efendim ancak kaçmasına ve İsa</span><span lang="tr">’</span><span lang="tr">yı yeniden bulmasına olanak sağlayan büyük yargılama duygusundan çok söz etti. Işık diyordu buna.</span></p>
	<p class="block_28"><span lang="tr">S. Dick</span><span lang="tr">’</span><span lang="tr">in çılgınca kaçışı konusunda ne diyordu?</span></p>
	<p class="block_28"><span lang="tr">Y. Kendisi bayılmış yatarken adamın gördüğü şeylerden ötürü aklını</span><span lang="tr"> </span><span lang="tr">yitirmiş olabileceği dışında bu konuda hiçbir yorum yapmadı. </span></p>
	<p class="block_28"><span lang="tr">S. Peki onunla ilk kez yüz yüze geldiğinizde, bu yaratık konusunda</span><span lang="tr"> </span><span lang="tr">neler söyledi kız?</span></p>
	<p class="block_28"><span lang="tr">Y. Bu yaratığın, düşünde gördüğü Şeytan</span><span lang="tr">’</span><span lang="tr">ın galerisindeki duvar halıla</span><span lang="tr">rından birinde olduğunu söyledi, efendim. Çünkü o halıda kurtçuk</span><span lang="tr">lar kaynaşan genç bir hanımın cesedini görmüş, kadın gömülmeden oraya uzanmış ve kurtçuklardan bir tanesi, doğada hiçbir zaman gö</span><span lang="tr">r</span><span lang="tr">ülemeyecek bir tarzda, dev boyuttaymış, kız bu manzarayı hiç unutamıyordu.</span></p>
	<p class="block_28"><span lang="tr">S. Peki kızın bütün dedikleri doğruysa, nasıl olmuş da her şeyi anlat</span><span lang="tr">ması için kaçmasına izin vermişler? Şeytan</span><span lang="tr">’</span><span lang="tr">ın bizzat gelip kendine </span><span lang="tr">ait olan şeyi istemesi gerekirken hiçbir talepte bulunmaması, aklın alabileceği bir şey değil. Niçin ötekiler gibi kızı da öldürmemişler ya da büyü yoluyla ortadan kaybetmemişler acaba?</span></p>
	<p class="block_28"><span lang="tr">Y. Bunu tartıştık, efendim. Kız bunun, mağaranın zemininde yatarken dua ettiğinden, işlediği günahlar için Tanrı</span><span lang="tr">’</span><span lang="tr">nın merhametini dile</span><span lang="tr">diğinden ve eğer Tanrı yardımına koşarsa bir daha bu işlere asla bulaşmamaya bütün kalbiyle söz verdiğinden ötürü olduğuna inanı</span><span lang="tr">yordu. Çağrısına hemen yanıt alamamış ama rüyasında günahlarının bağışlandığını hissetmişti. Uyanıp da bütün işkencecilerinin ortadan kaybolduklarını, onlardan kurtulduğunu gördüğünde kendini daha da güvende duymuştu. Ve ruhunun gitgide Tanrı</span><span lang="tr">’</span><span lang="tr">nın varlığıyla, kendi deyişiyle söylersem ışıkla dolduğunu </span><span lang="tr">belirtmişti</span><span lang="tr"> benimle karşılaştığında. Bana </span><span lang="tr">“</span><span lang="tr">İyilikçi Samaritan</span><span lang="tr">”</span><sup lang="tr" class="calibre3"><sup class="noteref" id="back_note_55"><a href="index_split_100.html#note_55" title="55" class="calibre4">55</a></sup></sup><span lang="tr"> diye hitap ediyordu. Böylelikle başımıza hiç kötülük gelmeden, sağ salim aşağıya indik. Aşağıya iner inmez Tanrı</span><span lang="tr">’</span><span lang="tr">ya yeniden şükranlarını sunmak ve ona verdiği sözü görkemli bir biçimde yinelemek istedi kız. Ve bunu da, efendim, size daha önce de anlattığım gibi, kendi dininin adetlerine göre, titreyerek ve hıçkıra hıçkıra ağlayarak yaptı.</span></p>
	<p class="block_28"><span lang="tr">S. Şimdi şunu düşün bakalım, Jones. Kıza, en az beklediği ve arzu ettiği anda rastlıyorsun. Çünkü şuna hiç kuşku yok ki seninle Beyefendi</span><span lang="tr">’</span><span lang="tr">nin babasının evine gelmeyi hiç istemiyor. Aptal değil. İnsanları tanıyor, seni tanıyor, zaaflarını biliyor ve çok sıkıntı çek</span><span lang="tr">meden sana ne gibi hikâyeler yutturacağını da biliyor. Bu yüzden sana boş inançlar ve ibret dersleri karışımı, şarlatanca iyi bir maval hazırlıyor ve himayene muhtaç, düşmüş ve nedamet getirmiş kadın rolü oynuyor. Bundan başka, olup bitenlerin son derece iğrenç ve son derece korkunç olduğu konusunda seni uyarıyor ve şayet bundan herhangi bir yerde söz edecek olursan kutsal şeylere saldı</span><span lang="tr">ran bir yalancı muamelesi göreceğini söylüyor sana. Ne diyorsun buna?</span></p>
	<p class="block_28"><span lang="tr">Y. Bunu ben de düşündüm, efendim, inkâr edecek değilim. Ancak say</span><span lang="tr">gıdeğer efendimizden naçizane beni bağışlamasını isterim ki, aksi kanıtlanana kadar ben kıza inanacağım. Atasözlerimizde pek güzel ifade edildiği gibi, dinsizin hakkından imansız gelir. Kendim de yalancı olduğumdan, yalancıları çok iyi tanırım ben. Kızın geçmi</span><span lang="tr">şinden pişmanlık duymasında hiç yalan kokusu almadım, doğrusunu isterseniz.</span></p>
	<p class="block_28"><span lang="tr">S. Olabilir ama bu, mağara konusunda anlattıklarının doğru olduğu anlamına da gelmez. Onu sorgulayıp öğreneceğim bunu. Şimdi, olayların gerisini anlatmanı istiyorum. Dosdoğru Bideford</span><span lang="tr">’</span><span lang="tr">a mı git</span><span lang="tr">tiniz?</span></p>
	<p class="block_28"><span lang="tr">Y. Hayır, efendim çünkü geçtiğimiz ilk köyde, her şey sakin görünme</span><span lang="tr">sine karşın, köpekler fena halde havlamaya başladılar ve bir adam da arkamızdan bağırdı. Jandarmalar ve vergi tahsildarları ardımıza düşerler diye çok korktuk, eğer oraya gecenin ortasında varmış olsaydık, köy bekçileri yüzünden durumumuz daha da kötü olabilir</span><span lang="tr">di. Bu yüzden şafak sökene kadar yolda mola vermemizin iyi olaca</span><span lang="tr">ğını düşündük, kente daha güvenli olacağı için gündüz girecektik.</span></p>
	<p class="block_28" lang="tr">S. Tarlalarda mı uyudunuz?</p>
	<p class="block_28" lang="tr">Y. Evet, efendim. Bir bayırın sırtında.</p>
	<p class="block_28"><span lang="tr">S. Gidip Beyefendi</span><span lang="tr">’</span><span lang="tr">nin babasını bulmaktan yeniden söz ettiniz mi?</span></p>
	<p class="block_28"><span lang="tr">Y. Ettim, efendim ancak her şey konuşulup bittiğinde kız, bunun şim</span><span lang="tr">dilik mümkün olmadığını anlamam gerektiğini belitti. Bunu anlaya</span><span lang="tr">madığımı söyledim. Her ikimizin de çok iyi ödüllendirileceğimizden emindim. Buna çok tuhaf bir yanıt verdi, efendim. Gönlümden neler geçtiğini, ondan farklı bir dil </span><span lang="tr">konuştuğumu</span><span lang="tr"> bildiğini söyledi. Bütün düşündüğümün altın olmadığını bilmesi gerekiyordu aslında, etekliğinin astarına dikilmiş en azından yirmi </span><i lang="tr" class="calibre1">gine</i><span lang="tr">’</span><span lang="tr">si vardı ve ben sırf altın derdinde olsaydım kendisini öldürüp bu paraları alırdım. Beni yanlış anladığını söyledim ona, efendim, ben her şeyden çok Beyefendi</span><span lang="tr">’</span><span lang="tr">nin babasına karşı olan görevimi düşünüyordum. </span><span lang="tr">“</span><span lang="tr">Hayır</span><span lang="tr">”</span><span lang="tr"> diye cevap verdi, </span><span lang="tr">“</span><span lang="tr">düşündüğün altın senin.</span><span lang="tr">”</span><span lang="tr"> </span><span lang="tr">“</span><span lang="tr">Şimdi yüzüme karşı bana yalancı diyorsun</span><span lang="tr">”</span><span lang="tr"> dedim. </span><span lang="tr">“</span><span lang="tr">Sana yaptığım yardımlar için böyle mi ödüllendiriyorsun beni?</span><span lang="tr">”</span><span lang="tr"> </span><span lang="tr">“</span><span lang="tr">Farthing</span><span lang="tr">”</span><span lang="tr"> dedi, </span><span lang="tr">“</span><span lang="tr">yoksul olduğundan ve baştan çıkarıldığında zaaf gösterdiğinden kuşkum yok, ancak şimdi haksız olduğunu biliyorsun. Bunu inkâr edebilirsin ancak şunu bil ki, ışık senin de üstüne düşüyor ve seni de </span><span lang="tr">kurtaracak</span><span lang="tr">.</span><span lang="tr">”</span><span lang="tr"> </span><span lang="tr">“</span><span lang="tr">Sen ilkin kendini kurtar</span><span lang="tr">”</span><span lang="tr"> dedim. </span><span lang="tr">“</span><span lang="tr">Bu dünyanın kanunu bu.</span><span lang="tr">”</span><span lang="tr"> O da bana, </span><span lang="tr">“</span><span lang="tr">Ben bu şekilde yaşadım ve sana böyle yaşamanın kötülük içinde yaşamak olduğunu söylüyorum</span><span lang="tr">”</span><span lang="tr"> dedi. Bu noktada tartışmamızı bir an kesmek zorunda kaldık, efendim zira kafamdan geçenlerden bu kadar emin olmasına şaşıp kalmıştım, sonra konuşma tarzında ne suçlama, ne de kınama vardı, daha çok kendi vicdanımın sesini dinliyor gibiydim, efendim. Derken ben bunları düşünürken, söze yeniden girişti: </span><span lang="tr">“</span><span lang="tr">Söyle bakalım, beni altınlarım için öldürecek misin? Yapması kolay bunu, sonra bu vahşi yerde cesedimi gizlemek de kolay</span><span lang="tr">”</span><span lang="tr"> dedi. Bütün bunlar biz bayı</span><span lang="tr">rın sırtında uzanmışken konuşuldu, efendim, bir mil içinde çevremiz</span><span lang="tr">de tek bir ev bile yoktu. </span><span lang="tr">“</span><span lang="tr">Rebecca</span><span lang="tr">”</span><span lang="tr"> dedim, </span><span lang="tr">“</span><span lang="tr">bunu yapmayacağımı çok iyi biliyorsun ama oğlunun başına gelenleri babasına söylemek bizim Hıristiyanlık görevimiz değil mi?</span><span lang="tr">”</span><span lang="tr"> O ise bana şöyle yanıt verdi: </span><span lang="tr">“</span><span lang="tr">Peki onun dosdoğru cehenneme gittiğini babasına söylemek Hıristiyanca bir görev mi sayılır? Sana ş</span><span lang="tr">u kadarını söylüyorum ki, bunu </span><span lang="tr">ona bildirecek olan sensin çünkü ben bildirmek </span><span lang="tr">istemiyorum</span><span lang="tr">. Ve bunu yapmaktan kendini uzak tutmanı da sana tavsiye ederim çünkü bu işte ödülden çok sıkıntı göreceksin. İş işten geçti, Beyefendi lanet</span><span lang="tr">lendi, herkes bu işte senin de </span><span lang="tr">parmağın</span><span lang="tr"> olduğuna inanacak.</span><span lang="tr">”</span><span lang="tr"> Sonra da şöyle dedi: </span><span lang="tr">“</span><span lang="tr">Eğer ihtiyacın olan yalnızca paraysa, sahip olduğum paranın yarısını sana seve seve verebilirim.</span><span lang="tr">”</span><span lang="tr"> İşte böyle bir süre daha bu konuları tartıştık, efendim ve ben söyledikleri üzerinde düşünüp taşınacağımı söyledim. Şayet bir gün yakalanıp da sorguya çekilecek olursam, gerçeği söyleyerek kendimi büyük bir sıkıntıya sokmuş olacak ve dediklerimi kanıtlayabilmek için elimde kendi sözlerimden başka kozum da olmayacaktı, bu işte bana yalnızca o yardım edebi</span><span lang="tr">lirdi. Kız bana, babasının adını ve oturduğu yeri benden gizlemediği</span><span lang="tr">ni söyledi ve bunları tekrarladı, sonra eğer kendisine bu konuda soru sorulacak olursa, söylediklerimi destekleyeceğine de ant içti. Bunun üzerine bu konuda daha fazla bir şey konuşmadık ve elimizden geldi</span><span lang="tr">ğince uyumaya çalıştık. Daha sert olmam gerektiğini söyleyeceğinizi biliyorum, efendim ancak yorgundum, bütün bu gün beklediğimden öylesine farklı geçmişti ki, benim için bir çeşit düş gibiydi. </span></p>
	<p class="block_28" lang="tr">S. Ertesi sabah ne oldu?</p>
	<p class="block_28"><span lang="tr">Y. Sıkıntı çekmeden Bideford</span><span lang="tr">’</span><span lang="tr">a vardık ve rıhtımın arkasındaki bir hana indik. Burayı ötekilerden daha sakin göründüğü için seçmiştik. Yemek vaktinde karnımızı epey bayatlamış bir börekle doyurduk ancak benim midem öylesine boştu ki ömrümde bundan daha iyi bir yemek yediğimi </span><span lang="tr">hatırlamıyorum</span><span lang="tr">. Handa bize ertesi sabah, suların yükselme vaktinde Bristol</span><span lang="tr">’</span><span lang="tr">e bir geminin hareket edeceğini söylediler, yemeğimizi yedikten sonra bilgi almaya gittik ve bunun doğu olduğunu öğrendik. Ben her ikimiz için de bilet almak istiyor</span><span lang="tr">dum ama kız benimle gelmemekte diretti ve bir kez daha aramızda ağız dalaşı gibi bir şey patlak verdi. Ben, ondan ayrılmayacağımı söylüyordum, o ise ayrılmam gerektiği cevabını veriyordu. Neyse, sizi </span><span lang="tr">tartışmamızı</span><span lang="tr"> </span><span lang="tr">anlatarak usandırmak </span><span lang="tr">istemiyorum</span><span lang="tr">, sonunda bir uzlaşmaya varabildik. Ben Swansea</span><span lang="tr">’</span><span lang="tr">ye, o ise Bristol</span><span lang="tr">’</span><span lang="tr">e gidecekti, ne birimiz, ne de ötekimiz bildikler</span><span lang="tr">imizden hiç kimseye söz etmeye</span><span lang="tr">cek, şayet birimizden biri suçlanacak olursa da birbirimizi destek</span><span lang="tr">lemeye hazır olacaktık. Size daha önce de anlattığım gibi, sorup soruşturdum ve Kaptan Parry ile birlikte Swansea</span><span lang="tr">’</span><span lang="tr">ye iki gün sonra varacağımı öğrendim. Böylelikle iki kaptanla birlikte yolculuklarımı</span><span lang="tr">zı ayarladık ve sonra da hana döndük.</span></p>
	<p class="block_28"><span lang="tr">S. Peki buralarda ne işiniz olduğu so</span><span lang="tr">r</span><span lang="tr">ulmadı mı hiç size?</span></p>
	<p class="block_28"><span lang="tr">Y. Soruldu, efendim. Aynı evin iki hizmetkârı olduğumuzu söyledik, Plymouth</span><span lang="tr">’</span><span lang="tr">dan geliyorduk, bir dul hanım olan ev sahibemizin vefatı dolayısıyla işimizi kaybettiğimizden kendi evlerimize dönüyorduk. Atımızı orada bırakacaktık, biri gelip onu geri götürene kadarki süre için bir aylık ücret ödemeye de hazırdık; çünkü bizi hırsızlıkla suçlamalarını istemiyorduk. Ve ben, Mr. Lacy</span><span lang="tr">’</span><span lang="tr">ye yazdığım gibi, Barnstaple</span><span lang="tr">’</span><span lang="tr">daki Crown Inn</span><span lang="tr">’</span><span lang="tr">e bir mesaj göndermeyi de unutmadım, mesajımda hayvanın bulunduğunu -saygıdeğer efendim bunu doğrulayabilir-</span><span lang="tr"> </span><span lang="tr">ve onu, zahmetlerine karşılık iki peni verdiğim bir oğlan çocuğuyla getirttiğimi söylüyordum.</span></p>
	<p class="block_28" lang="tr">S. Kaldığınız bu hanın adı neydi?</p>
	<p class="block_28" lang="tr">Y. The Barbadoes, efendim.</p>
	<p class="block_28" lang="tr">S. Peki kızın sana vermeyi vaat ettiği para?</p>
	<p class="block_28"><span lang="tr">Y. Sözünü tuttu, efendim. Yemekten sonra beni küçük bir odaya götür</span><span lang="tr">dü ve orada bana sahip olduğu </span><i lang="tr" class="calibre1">gine</i><span lang="tr">’</span><span lang="tr">lerin onunu verdi, gerçi bunun fahişelikten kazanılmış bir para olduğunu, uğur getirmeyeceğini de söyledi, ama paraya ihtiyacım o kadar büyüktü ki, efendim, almak </span><span lang="tr">zorunda</span><span lang="tr"> kaldım.</span></p>
	<p class="block_28"><span lang="tr">S. Ve bu parayı o kadar çabuk harcadın ki bir ay sonra üstünde tek bir ku</span><span lang="tr">r</span><span lang="tr">uş kalmadı, öyle mi?</span></p>
	<p class="block_28"><span lang="tr">Y. Paranın birazını harcadım, efendim. Çoğunu erkek kardeşime ver</span><span lang="tr">dim çünkü onun darda olduğunu gördüm. Kendisine sorabilirsiniz.</span></p>
	<p class="block_28" lang="tr">S. Kızın gemiye binişini gördün mü?</p>
	<p class="block_28"><span lang="tr">Y. Evet, efendim, ertesi sabah. Geminin palamarlarının çözülüşünü ve</span><span lang="tr"> </span><span lang="tr">yelkenlerinin rüzgârla şiştiğini gördüm. </span></p>
	<p class="block_28" lang="tr">S. Geminin adı neydi?</p>
	<p class="block_28"><span lang="tr">Y. The Elisabeth Ann, efendim. İki seren direkli bir brik</span><span lang="tr">’</span><span lang="tr">ti, kaptanı Mr. Templeman ya da Templeton diye birisiydi, </span><span lang="tr">pek iyi</span><span lang="tr"> hatırlayamıyo</span><span lang="tr">r</span><span lang="tr">um.</span></p>
	<p class="block_28" lang="tr">S. Kızın, gemiden, geminin denize açılmasından önce inmediğinden emin misin?</p>
	<p class="block_28"><span lang="tr">Y. Evet, efendim. Rıhtımda bekledim, gemi demir alırken kız küpeşte</span><span lang="tr">ye dayanmış ayakta duruyordu, beni selamlamak için elini salladı.</span></p>
	<p class="block_28" lang="tr">S. Ayrılırken sana özel bir şey söylemedi mi?</p>
	<p class="block_28" lang="tr">Y. Kendisine güvenmem gerektiğini söyledi, efendim. Ve şayet bir daha birbirimizi göremezsek, daha iyi bir hayat yaşamaya çalışmamı söyledi.</p>
	<p class="block_28"><span lang="tr">S. Bideford</span><span lang="tr">’</span><span lang="tr">da Beyefendi</span><span lang="tr">’</span><span lang="tr">den hiç haber alamadınız mı? </span></p>
	<p class="block_28"><span lang="tr">Y. Hiç alamadık, efendim. Onu aradığıma inanabilirsiniz. Sonra Dick</span><span lang="tr">’</span><span lang="tr">i de aradım.</span></p>
	<p class="block_28"><span lang="tr">S. Ertesi gün Swansea</span><span lang="tr">’</span><span lang="tr">ye mi hareket ettiniz?</span></p>
	<p class="block_28" lang="tr">Y. Evet, efendim. Suların en çok yükseldiği vakit. Sular alçaldığında da karaya çıktık.</p>
	<p class="block_28"><span lang="tr">S. Ve bütün bunları, denizden ve korsanlardan korkmana rağmen yap</span><span lang="tr">tın, öyle mi?</span></p>
	<p class="block_28" lang="tr">Y. Şey, efendim, söylediğinizde bir gerçek payı var. Tuzlu sudan oldum olası hiç hoşlanmamışımdır. Ancak içinde bulunduğum koşullarda pek seçme şansım da yoktu, bir zindanın dibinde olmayı denizde olmaya yeğlerdim.</p>
	<p class="block_28"><span lang="tr">S. Ben de seni oraya atmayı isterdim. Sana şunu söyleyeyim ki yapmış olduğun ilk plan çok daha iyiydi: Gidip Beyefendi</span><span lang="tr">’</span><span lang="tr">nin ailesine her şeyi anlatmak planı. Hatta buna, yalnızca elde edeceğin kazancı düşünerek itilmiş olsan bile, daha iyiydi bu ilk plan. Bu orospunun seni planından nasıl caydırabilmiş olduğu konusunda daha çok şey bilmek </span><span lang="tr">istiyorum</span><span lang="tr">.</span></p>
	<p class="block_28"><span lang="tr">Y. Kuşkusuz beni aldattığını düşünebilirsiniz, efendim, gerçekten de aldatılmış olabilirim. Ancak saygıdeğer efendime şunu bir kez daha belirteyim ki, o gün konuşmuş olduğum kişi başlangıçta konuş</span><span lang="tr">tuğum kadından bambaşka bir kadındı. Onda büyük bir değişim meydana gelmişti. Nasıl diyeyim, bir dakika içinde bana daha önce bir </span><span lang="tr">gün</span><span lang="tr"> içinde gösterdiği dostluktan daha fazla dostluk gösterdi.</span></p>
	<p class="block_28" lang="tr">S. Ne çeşit bir dostluk?</p>
	<p class="block_28"><span lang="tr">Y. Bideford</span><span lang="tr">’</span><span lang="tr">a yaptığımız yolculuk sırasında çok sohbet ettik, efendim.</span><span lang="tr"> </span><span lang="tr">Sonra yalnızca içinde </span><span lang="tr">bulunduğumuz</span><span lang="tr"> </span><span lang="tr">durumdan</span><span lang="tr"> da söz etmedik. </span></p>
	<p class="block_28" lang="tr">S. Başka neleri konuştunuz peki?</p>
	<p class="block_28"><span lang="tr">Y. Şey efendim, geçmişteki kötü yaşantısını, ışığı nasıl gördüğünü ve bir daha asla fahişelik yaşamına dönmeyeceğini. Yüce İsa</span><span lang="tr">’</span><span lang="tr">nın bizim gibilere karanlıkta yol göstermek üzere bu dünyaya nasıl geldiğini konuştuk. Sanki ilk kez </span><span lang="tr">karşılaşıyormuşuz</span><span lang="tr"> gibi o da bana geçmişteki yaşamım hakkında so</span><span lang="tr">r</span><span lang="tr">ular sordu, kim olduğumu ve o ana kadar nasıl bir yaşam sürdüğümü bilmek istiyordu. Ona bundan biraz söz ettim.</span></p>
	<p class="block_28" lang="tr">S. Ona gerçek adını söyledin mi?</p>
	<p class="block_28" lang="tr">Y. Evet, efendim. Sonra annemden ve ailemin öteki fertlerinden de söz ettim, her şeye rağmen unutmamıştım bunu. Aile fertlerimi ziyaret etmem gerektiği konusunda vicdanımın sesini dinlememi söyledi.</p>
	<p class="block_28" lang="tr">S. Böylelikle seni başından savmış olacaktı, öyle değil mi?</p>
	<p class="block_28" lang="tr">Y. Bu noktada da samimi olduğuna inanıyordum, efendim.</p>
	<p class="block_28"><span lang="tr">S. Daha önce kendinden üstte olanlara karşı kötü konuştuğunu söyle</span><span lang="tr">miştin.</span></p>
	<p class="block_28"><span lang="tr">Y. Bu doğru, saygıdeğer efendim. Yaşadığımız bu dünyanın adaletsiz</span><span lang="tr">liklerini kınıyor ve Claiborne</span><span lang="tr">’</span><span lang="tr">un evinde karşılaştığı kişiler için hiç de iyi konuşmuyordu.</span></p>
	<p class="block_28" lang="tr">S. Biraz daha açıklar mısın?</p>
	<p class="block_28"><span lang="tr">Y. Affınızı diliyorum, efendim, kendi geçmişimdeki bazı hatalardan söz etmiştim ona, çalıştığı randevuevine gelen beyefendilerin biz</span><span lang="tr">lerden hiç de daha iyi kişiler olmadıklarını, tersine daha kötü olduk</span><span lang="tr">larını çünkü iyi bir hayat yaşayabilecekken kötülük içinde yaşamayı bile bile seçtiklerini, oysa bizlerin ekmeğimizi kazanma kaygısıyla böyle kötü yaşamak zorunda kaldığımızı söyledi. Zenginlik insan</span><span lang="tr">ları bozup yoldan çıkaran bir şeydi, insanların vicdanlarını körleştiriyordu zenginlik ve insanların bunu anlayacakları güne kadar da yeryüzü belalı bir yer olarak kalacaktı.</span></p>
	<p class="block_28" lang="tr">S. Kısacası, isyankâr bir tavırla konuştu, öyle mi?</p>
	<p class="block_28"><span lang="tr">Y. Saygıdeğer efendim, dünyamızın büyüklerini günah yönettikçe ve onlar bunun için cezalandırılmadıkça dünyamız için hiçbir umut olmadığını söylüyordu kız. Ayrıca biz mütevazı kişilerin, ruhları</span><span lang="tr">mızın esenliğine dikkat etmemiz gerektiğini, efendilerimizin çirkin yaşantılarına hizmet etmememizi belirtiyordu.</span></p>
	<p class="block_28"><span lang="tr">S. Peki bu sözlerin bu kadar sapkın bir kişinin ağzından çıkmış olması</span><span lang="tr">na gülmedin mi?</span></p>
	<p class="block_28"><span lang="tr">Y. Hayır, efendim çünkü bu sözler bana samimi göründü. Söyledikleri hiç de saçma sapan bir gevezeliğe benzemiyordu. Ona büyükle</span><span lang="tr">rimizi yargılamanın bize düşmediğini söylediğimde, bana sorular yönelterek nazikçe ikna etmeye çalıştı. Bana, bundan başka, bu konu üzerinde yeterince düşünmemiş olduğumu ve bu dünyadaki herkes tarafından kazanılması gereken, gelecek bir dünyanın var olduğunu söyledi. Cennette, azizlik mertebesi dışında hiçbir merte</span><span lang="tr">be yoktur, dedi. Kız benim iyi yanlarımı pohpohluyordu, efendim. Sizin, ülkemin insanlarının böyle yanları olmadığını ve hepsinin de kötü olduklarını düşündüğünüzü biliyorum. Saygıdeğer efendim, biz Galliler çok umutsuz ve yoksul bir halkız, doğal avantajlarımız</span><span lang="tr"> </span><span lang="tr">çok az olduğundan çoğu kez </span><span lang="tr">zorunluluktan</span><span lang="tr"> ötürü günah </span><span lang="tr">işliyoruz</span><span lang="tr">.</span><span lang="tr"> </span><span lang="tr">Aslında kalbimiz kötü değil, gerçeği söylesek, daha dost canlısı ve</span><span lang="tr"> </span><span lang="tr">dine daha saygılı insanlar oluruz mutlaka. </span></p>
	<p class="block_28"><span lang="tr">S. Ben senin dostluğunu ve dine saygını biliyorum, Jones. İlki ihanet,</span><span lang="tr"> </span><span lang="tr">ikincisi ise ayrılıkçılık anlamına geliyor. Sizler akıllı uslu milletler</span><span lang="tr"> </span><span lang="tr">arasında salgın bir </span><span lang="tr">‘</span><span lang="tr">hastalık gibisiniz. Bu krallığın kıçında irin dolu</span><span lang="tr"> </span><span lang="tr">bir çıban gibisiniz, Tanrı sizi bağışlasın. </span></p>
	<p class="block_28"><span lang="tr">Y. Bazen, efendim. Başka türlü bir şey </span><span lang="tr"><span class="calibre5">yapmayı  bilemediğimizde</span></span><span lang="tr">. </span></p>
	<p class="block_28"><span lang="tr">S. Bu da her zaman demek oluyor. Peki kız Beyefendi</span><span lang="tr">’</span><span lang="tr">den de söz etti</span><span lang="tr"> </span><span lang="tr">mi?</span></p>
	<p class="block_28" lang="tr">Y. Tanrı onu hiç bağışlamayacaksa da, onu bağışladığından söz etti, efendim.</p>
	<p class="block_28"><span lang="tr">S. Nasıl olur da utanmaz arlanmaz bir fahişe kendinde efendilerini bağışlama ve Tanrı</span><span lang="tr">’</span><span lang="tr">nın iradesini bilme hakkını görebilir?</span></p>
	<p class="block_28"><span lang="tr">Y. Bilemiyorum, efendim. Ben neredeyse uyuyarak yürüyordum, öyle</span><span lang="tr">sine yorgundum ve ayaklarım da öylesine ağrıyordu ki. Sonra o gün bütün olup bitenlerden sonra kafam karmakarışıktı. Onu yanımda böyle götürürken, söyledikleri gerçeğe benziyordu.</span></p>
	<p class="block_28" lang="tr">S. Seni aldatmış, sefil adam. Atın üstünde miydi peki kız?</p>
	<p class="block_28" lang="tr">Y. Evet, efendim. Zaman zaman, bana dinlenme fırsatı vermek için biraz yürüyordu.</p>
	<p class="block_28" lang="tr">S. Peki sen bu kadar yorgun muydun da artık çapkınlık oyunu oynamıyordun? Söylesene, dilini mi yuttun?</p>
	<p class="block_28"><span lang="tr">Y. Şey, saygıdeğer efendim, her şeyi anlatmam gerektiğini anlıyorum, gerçi anlatacaklarımın sizin için hiçbir önemi yok. Bideford</span><span lang="tr">’</span><span lang="tr">a doğru yola çıkmadan önce mola verdiğimizde, kız üşümüş ve bayırda sırtını bana dönerek yere uzanmıştı ama bu yalnızca ısınmak için</span><span lang="tr">di, bu durumdan hiç yarar sağlamak istemeyeceğime güvendiğini </span><span lang="tr">söylemişti bana. Ben de kızın umduğu gibi yaptım ve ona, bir sefer evlenmiş </span><span lang="tr">olduğumu</span><span lang="tr"> ancak evliliğimin benim hatalarım yüzünden -çok içiyordum- başarısızlıkla sonuçlandığını ve karımı da dizan</span><span lang="tr">teri hastalığı sonucu kaybettiğimi anlattım. Ona başka erkeklerden daha iyi olmadığımı ve tanımış olduğu bazı erkekler yanında hiç kuşkusuz zavallı biri gibi göründüğümü de söyledim. Yine de beni bir koca olarak almak isterse ben de onu bir eş olarak alacak ve evlenecektim, söylediği gibi bundan böyle dürüstlük içinde birlikte yaşayabilirdik.</span></p>
	<p class="block_28"><span lang="tr">S. Ne! Bu yaratık sabahleyin Şeytan</span><span lang="tr">’</span><span lang="tr">la yatıyor ve aynı günün akşamı sen de onunla yatmak istiyorsun, öyle mi?</span></p>
	<p class="block_28"><span lang="tr">Y. Saygıdeğer efendim, söylediğine göre, kendini o zamandan beri İsa</span><span lang="tr">’</span><span lang="tr">ya vermişti.</span></p>
	<p class="block_28" lang="tr">S. Sen de böyle bir kâfirce söze inandın, öyle mi?</p>
	<p class="block_28" lang="tr">Y. Hayır, efendim, ben onun içtenlikle nedamet getirdiğine inandım.</p>
	<p class="block_28" lang="tr">S. Ve seninle zina etmeye hazır olduğuna da inandın.</p>
	<p class="block_28"><span lang="tr">Y. Şey, doğrusunu söylemek gerekirse, efendim, Dick</span><span lang="tr">’</span><span lang="tr">in onun yatağı</span><span lang="tr">na girişini kıskandığımı inkâr edecek değilim. Doğuştan gelen bir ateşliliğim var benim. Ben ondan vücudu kadar son zamanlardaki bu içtenliğinden ötürü de hoşlanıyordum, efendim. Şayet onunla evlenecek olursam, beni doğru yola getireceğini de düşünüyordum.</span></p>
	<p class="block_28" lang="tr">S. Ama bu yepyeni azize seni istemedi, öyle mi?</p>
	<p class="block_28" lang="tr">Y. O hiçbir erkekle evlenmek istemiyordu, efendim. Kendisi kadar günahkâr bir kadını eş olarak almayı düşündüğüm için benim çok iyi olduğumu, bana bunun için minnet duyduğunu ancak yine de bu önerimi kabul edemeyeceğini çünkü mağarada geçirdiği en sıkıntılı anlarında, kendi iradesiyle başka bir erkek tanımamaya söz verdiğini söyledi.</p>
	<p class="block_28" lang="tr">S. Bu sana bir cevap olarak yeterli geldi mi peki?</p>
	<p class="block_28"><span lang="tr">Y. Saygıdeğer efendim, ertesi gün hareket saatinde, yok yok, gerçekte aynı </span><span lang="tr">gün</span><span lang="tr"> daha geç bir vakitte, kendisine bir kez daha önerimi tekrar ettim. Bana iyi bir insan olduğumu, şayet fikir değiştirecek olursa önerimi hatırlayacağını söyledi. Ancak şu anda evlenmeyi hiç de arzu </span><span lang="tr">etmiyormuş</span><span lang="tr">, aslı aranırsa aldığı kararı sürdürmeye kararlıymış. Zaten yerine getirmesi gereken ilk ödevi de, gidip ailesini görmekmiş.</span></p>
	<p class="block_28" lang="tr">S. Eline fırsat geçirmişken dindarlığının maskesini düşürmeliydin.</p>
	<p class="block_28" lang="tr">Y. Bu fırsatı kaçırdım, efendim.</p>
	<p class="block_28"><span lang="tr">S. Ama ben bu fırsatı yeniden yakalayacağım. O yumuşak görünüşü ve zırvalama nöbetleriyle beni asla aldatamayacak. Tam bir şarlatanlık bu. Tam bir şarlatanlık. Tanrı</span><span lang="tr">’</span><span lang="tr">nın inayetiyle, beni asla aldatamayacak.</span></p>
	<p class="block_28"><span lang="tr">Y. Hayır, aldatamayacak efendim. Görevinizde başarılı olmanızı dili</span><span lang="tr">yorum.</span></p>
	<p class="block_28" lang="tr">S. Senin gibilerin dileklerine ihtiyacım yok benim. </p>
	<p class="block_28" lang="tr">Y. Bağışlayın, efendim.</p>
	<p class="block_28" lang="tr">S. Jones, eğer bütün bu anlattıklarında en küçük bir ayrıntıda bile yalan söylemişsen, darağacının ipini boynuna kendi ellerimle geçiririm, bilesin.</p>
	<p class="block_28" lang="tr">Y. Evet, biliyorum, efendim. Keşke size her şeyi ta başlangıçta söyleseydim.</p>
	<p class="block_28"><span lang="tr">S. Sen gerçek bir alçak olamayacak kadar bön ve övüngensin Jones. Sendeki bütün iyi taraf da bundan ibaret. Şimdi seni bir daha çağı</span><span lang="tr">rana kadar gidebilirsin. Daha işim bitmedi seninle. Odanın parası ödendi ve her şey çözüme kavuşana kadar oradan ayrılmamam buyuruyorum. Anlaşıldı mı?</span></p>
	<p class="block_28" lang="tr">Y. Evet, efendim. Size naçizane teşekkür ederim. Tanrı sizi kutsasın.</p>
	<p class="block_14"> </p>
	</body></html>
