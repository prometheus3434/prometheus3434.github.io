<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_33" id="calibre_pb_30"><span lang="tr">1</span><span lang="tr">1 Eylül, Lincoln</span><span lang="tr">’</span><span lang="tr">s Inn</span></p>
	<p class="block_14"> </p>
	<p class="block_11" lang="tr">Saygıdeğer Efendim,</p>
	<p class="block_11"><span lang="tr">Eğer </span><span lang="tr">Zatıâliniz</span><span lang="tr">’</span><span lang="tr">in hizmetkârı olmasaydım ve görevim de </span><span lang="tr">Zatıâliniz</span><span lang="tr">’</span><span lang="tr">in buyruklarına harfi harfine uymak olmasaydı, saygıdeğer efendimin çıkar</span><span lang="tr">larına gösterdiğim sadık bağlılıkta, mektubuma iliştirdiğim kâğıtları </span><span lang="tr">Zatıalileri</span><span lang="tr">’</span><span lang="tr">ne</span><span lang="tr"> asla göndermemenin yeterli bir sebebini bulurdum. Çünkü </span><span lang="tr">Zatıâlileri</span><span lang="tr">, benim mesleğimden olan bütün kişilerin benimsediği şu eski atasözünü, </span><i lang="tr" class="calibre1">Testis unus, testis nullus</i><sup class="text_2" lang="tr"><sup class="noteref" id="back_note_56"><a href="index_split_101.html#note_56" title="56" class="calibre4">56</a></sup></sup><span lang="tr"> diyen sözü göz önünde tutmadıkça, bu kâğıtlarda kendilerine vermeyi umduğum gönül huzurunu asla bula</span><span lang="tr">mayacaklardır. Gerçekten de bu olaydaki tek tanığımız yalancılığıyla ünlenmiş bir serseri olduğu için, bu atasözü içinde bulunduğumuz duruma</span><span lang="tr"> </span><span lang="tr">çok uygun düşmekte ve ayrıca elimizdeki bu tek tanık da bize yalancılık sanatında ondan daha usta olduğundan korktuğumuz bir başkasının anlat</span><span lang="tr">tıklarını aktarmaktadır. Bununla birlikte, </span><span lang="tr">Zatıâliniz</span><span lang="tr">’</span><span lang="tr">e, şunu tüm gerçekliği içinde belirtmem gerekiyor ki, Jones darağacına çıkmayı her bakımdan hak ettiyse de, bu meselede onun yalan söylediğine inanmıyorum. Bu yüz</span><span lang="tr">den bütün umutlarımız bu kurnaz kızın onu aldatmış olduğuna dayanıyor.</span></p>
	<p class="block_11"><span lang="tr">Kızı bulmak için her şey seferber edildi ve eğer Tanrı kısmet ederse bunu başaracağız. Kız ele geçtiğinde, </span><span lang="tr">Zatıâliniz</span><span lang="tr">’</span><span lang="tr">in tahmin edebileceği gibi, şiddetle cezalandırılacak. Bu Jones serserisi, kendini anlattığı her şeyde belli ediyor. </span><span lang="tr">Zatıâliniz</span><span lang="tr">, böyle bir adamın kendi sefil ülkesinde kötü olan ne varsa üzerinde taşıdığını kolaylıkla takdir ederler. Zerre kadar güvenilmeyecek bir adam bu Jones. Şu anlattığı savaş serüvenle</span><span lang="tr">rine gelince, bir kuruşa karşı yüz sterling bahse girerim ki, Roma şehri Büyük Britanya</span><span lang="tr">’</span><span lang="tr">nın en kuzey ucu olan John o</span><span lang="tr">’</span><span lang="tr">Groats</span><span lang="tr">’</span><span lang="tr">tan ne kadar uzak</span><span lang="tr">sa, Jones da sözünü ettiği savaşlardan o kadar uzak durmuştur. Jones daha çok, yakalanıp kavanoza atıldığında, oradan bir an önce kaçmaya çabalayan şu ödlek yılan balıklarına benziyor.</span></p>
	<p class="block_11"><span lang="tr">Beyefendi</span><span lang="tr">’</span><span lang="tr">yi tanıyan siz </span><span lang="tr">Zatıalileri</span><span lang="tr">’</span><span lang="tr">ne</span><span lang="tr"> ayrıca şunu da bildirmek istiyorum ki bu hususta da kınanması gereken kişi Beyefendi</span><span lang="tr">’</span><span lang="tr">dir: Beyefendi</span><span lang="tr">’</span><span lang="tr">nin </span><span lang="tr">Zatıâliniz</span><span lang="tr">’</span><span lang="tr">in arzularına karşı isyankâr tavırlarıyla, ailesi indinde son derece iğrenç bir suç işlemiş olduğu konusunda ne yazık ki hiç kuşku yoktur. Ancak lehine olarak söylenebilecek şu noktayı da belirteyim ki, </span><span lang="tr">Zatıâliniz</span><span lang="tr">’</span><span lang="tr">in daha mutlu olduğu bir dönemde değindiği gibi, Beyefendi günümüzde kendi yaşındakiler ve kendi sosyal mevkiin</span><span lang="tr">de bulunanlarda çok sıkça karşılaşılan kötü eğilimlerin hiçbirine kapıl</span><span lang="tr">mamış gözükmektedir, yani, şimdi söz konusu olduğu gibi, karanlık ve iğrenç kötü eğilimlerin hiçbirine demek istiyorum. Ahlak bozukluğu bu kadar aşağı seviyelere kadar inmiş beyefendilerin bulunduğuna inana</span><span lang="tr">bilirim, ama onların arasında </span><span lang="tr">Zatıâliniz</span><span lang="tr">’</span><span lang="tr">in oğlu olma onurunu taşıyan birinin bulunduğunu kabul edemem. Eminim ki </span><span lang="tr">Zatıâliniz</span><span lang="tr"> de benimle aynı şekilde düşünüyordur. Bu yüzyılda hâlâ büyücülerin var olduğunu kabullenmeye de, eminim </span><span lang="tr">Zatıâliniz</span><span lang="tr">’</span><span lang="tr">inkinin de olduğu gibi, benim aklım direniyor. Sözün kısası, </span><span lang="tr">Zatıâliniz</span><span lang="tr">’</span><span lang="tr">i sabırlı olmaya yüreklendirmek istiyorum. Burada raporunu bulacağınız bu rezilliğin doğrulanmış bir gerçek olarak görülemeyeceğine inanmanızı istirham ediyorum.</span></p>
	<p class="block_14"> </p>
	<p class="block_11"><span lang="tr">Zatıâliniz</span><span lang="tr">’</span><span lang="tr">in son derece üzgün ve daima en sadık hizmetkârı...</span></p>
	<p class="block_34" lang="tr">Henry Ayscough</p>
	<p class="block_14"> </p>
	<p class="block_15" lang="tr">* * *</p>
	</body></html>
