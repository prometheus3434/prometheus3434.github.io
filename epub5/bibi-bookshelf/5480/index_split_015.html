<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_26" id="calibre_pb_14"><span lang="tr">“</span><span lang="tr">Yalan söylüyorsunuz.</span><span lang="tr">”</span></p>
	<p class="block_11"><span lang="tr">“</span><span lang="tr">Yalan olmadığı kanıtlanabilir bunun. Ship</span><span lang="tr">’</span><span lang="tr">de, katedralin yanındaki handakilere so</span><span lang="tr">r</span><span lang="tr">un. Orada kalırım ben.</span><span lang="tr">”</span><span lang="tr"> </span><span lang="tr">“</span><span lang="tr">Ne amaçla kalıyordunuz orada?</span><span lang="tr">”</span></p>
	<p class="block_11"><span lang="tr">“</span><span lang="tr">Bir iş bağlantısı vaadiyle... Sonuçta bir şey çıkmadı bu vaatten.</span><span lang="tr">”</span></p>
	<p class="block_11"><span lang="tr">“</span><span lang="tr">Sizinle tartışacak değilim, Lacy. Elimdeki öteki kanıtları bitirmedim daha. Hizmetkâr olarak yanınızda, bir Galli, Farthing adında ciğeri beş para etmezin biri vardı. Yanınızda ayrıca, oda hizmetçisi olarak tanıt</span><span lang="tr">tığınız Louise adında genç bir kadın da bulunuyordu. Aaa, gözlerinizi yere eğebilirsiniz, bayım çünkü daha da kötüsü var. Yanınızda bundan başka, sözde yeğeniniz olan Mr. Bartholomew</span><span lang="tr">’</span><span lang="tr">un uşağı, hem sağır hem de dilsiz bir başkası daha bulunuyordu. O uşak ortadan kaybolmadı, bayım. O uşak ölü bulundu. Şu ana kadar bilinmeyen kişilerle birlikte işlenmiş başka iğrenç cinayetlerin şüphelisi olarak ölü bulundu. Şu ana kadar bilinmeyen dedim ama aslında şimdi biliniyor ve tam da karşımda duruyor, bayım!</span><span lang="tr">”</span></p>
	<p class="block_11"><span lang="tr">“</span><span lang="tr">Ölü bulundu</span><span lang="tr">”</span><span lang="tr"> sözü üzerine aktör başını kaldırır ve ilk kez her türlü yapmacıklıktan uzak görünür.</span></p>
	<p class="block_11"><span lang="tr">“</span><span lang="tr">Ölü mü bulundu? Ne diyorsunuz siz?</span><span lang="tr">’’</span></p>
	<p class="block_11"><span lang="tr">Ayscough yavaşça yeniden sandalyesine oturur. Ziyaretçisini tarta</span><span lang="tr">rak, bir an sessiz kalır. Sonra parmaklarının uçlarını birleştirerek daha az buyurgan bir ses tonuyla konuşur.</span></p>
	<p class="block_11"><span lang="tr">“</span><span lang="tr">Peki, bayım, bundan size ne? Bu sizin canınızı niye sıksın? Siz o vakitlerde Exeter</span><span lang="tr">’</span><span lang="tr">da değil miydiniz? Bir iş bağlantısı vaadiyle, öyle değil mi?</span><span lang="tr">”</span></p>
	<p class="block_11" lang="tr">Aktör sessiz kalır.</p>
	<p class="block_11"><span lang="tr">“</span><span lang="tr">Son Mart ve Nisan ayları boyunca, Paskalya haftasına kadar, rezil bir hiciv komedisinde başrolü oynamadınız mı? Fielding denilen kaşar</span><span lang="tr">lanmış bir alçağın kaleme aldığı, </span><i lang="tr" class="calibre1">Pas</i><i lang="tr" class="calibre1">q</i><i lang="tr" class="calibre1">uin</i><span lang="tr"> adında bir piyesti değil mi? Küçük Haymarket Tiyatrosu</span><span lang="tr">’</span><span lang="tr">nda oynandı?</span><span lang="tr">”</span></p>
	<p class="block_11"><span lang="tr">“</span><span lang="tr">Çok iyi tanınır bu piyes. Bütün Londra görmüştür onu.</span><span lang="tr">”</span></p>
	<p class="block_11"><span lang="tr">“</span><span lang="tr">Siz Fustian</span><span lang="tr">’</span><span lang="tr">dınız, öyle değil mi? Önemli bir roldü?</span><span lang="tr">”</span></p>
	<p class="block_11"><span lang="tr">“</span><span lang="tr">Evet.</span><span lang="tr">”</span></p>
	<p class="block_11"><span lang="tr">“</span><span lang="tr">Bana söylendiğine göre, büyük bir başarı kazanmış piyes, Anayasamızla alay etme küstahlığını gösteren ve kutsal şeylere dil uzatan, zamanımızdaki her şey gibi. Peki Paskalya haftası geldiğinde ne kadar zaman oynandı? 17 Nisan</span><span lang="tr">’</span><span lang="tr">da oyunu durdurdunuz, öyle değil</span><span lang="tr"> </span><span lang="tr">mi?</span><span lang="tr">”</span></p>
	<p class="block_11"><span lang="tr">“</span><span lang="tr">Otuz oyun kadar. Tam sayısını unuttum.</span><span lang="tr">”</span></p>
	<p class="block_11"><span lang="tr">“</span><span lang="tr">Hayır, bayım. Otuz beş oyun. Küstahlıkta onun bir eşiti olan The Beggars Opera</span><span lang="tr">’</span><span lang="tr">dan sonra, sahnelerde en çok kalmış olan oyundu, değil mi?</span><span lang="tr">’’</span></p>
	<p class="block_11"><span lang="tr">“</span><span lang="tr">Mümkündür.</span><span lang="tr">”</span></p>
	<p class="block_11"><span lang="tr">“</span><span lang="tr">Nasıl, bunu bilmiyor musunuz? Yedi ya da sekiz yıl önce, siz de bu piyeste oynamadınız mı?</span><span lang="tr">’’</span></p>
	<p class="block_11"><span lang="tr">“</span><span lang="tr">Mr. Gay</span><span lang="tr">’</span><span lang="tr">i kırmamak için küçük bir rol kabul ettim piyeste. Dosttuk, bu onura sahibim.</span><span lang="tr">”</span></p>
	<p class="block_11"><span lang="tr">“</span><span lang="tr">Onur ha! Gerçekten de onur! Ülkemizin Avam Kamarası</span><span lang="tr">’</span><span lang="tr">nın en seçkin üyesini rezil ve alçak biri haline getiren bir rolü oynamak bir onur demek? Sonra da başbakanını? Sir Robert Walpole</span><span lang="tr">’</span><span lang="tr">un, Robin of Bagshot adındaki şu iğrenç, şu adi kılık değiştirmiş taklidi değil miydi</span><span lang="tr">niz siz? Ve karınız da, aynı piyeste, Dolly Trull adında, arsız </span><span lang="tr">hayasız</span><span lang="tr"> bir sokak sürtüğü değil miydi? Yo</span><span lang="tr">r</span><span lang="tr">umlamakta hiç de güçlük çekmediği bir rol olduğunu sanıyorum bunun!</span><span lang="tr">”</span></p>
	<p class="block_11"><span lang="tr">“</span><span lang="tr">İftira dolu son sözünüzü büyük bir öfkeyle protesto ediyorum, efendim. Benim </span><span lang="tr">karım...</span><span lang="tr">”</span></p>
	<p class="block_11"><span lang="tr">“</span><span lang="tr">Karınızın canı cehenneme. Ben sizi tanıyorum, bayım, hem de sandığınızdan çok daha iyi. Tıpkı, 26 Nisan</span><span lang="tr">’</span><span lang="tr">da tiyatro topluluğu Pasquin piyesini yeniden oynamak istediğinde, neler olup bittiğini bildiğim gibi. Esrarengiz bir biçimde, ortadan kayboldunuz, bayım. Rolünüzü, Topham adında başka bir komedyen oynadı, öyle değil mi? Sözleşmenizi bozmak için, ileri sürdüğünüz yalan dolu özrü de buna tanıklarım var </span><span lang="tr">biliyorum</span><span lang="tr"> ben. Exeter</span><span lang="tr">’</span><span lang="tr">a yeni bir iş anlaşması vaadiyle gidebilmek için, bir hayli kazanç sağladığınız bir oyundan, hem de bu en civcivli mevsimde vazgeçtiğinize mi inanayım yani? Sizi satın aldılar, Lacy ve ben kimin satın aldığını da biliyorum.</span><span lang="tr">”</span></p>
	<p class="block_11" lang="tr">Aktör bu söylenenleri başı hafifçe aşağı eğik halde dinlemiştir. Şimdi yeniden sorgu yargıcına doğru bakar ve bakışlarında iddiadan uzak, çaresiz bir ifade vardır.</p>
	<p class="block_11"><span lang="tr">“</span><span lang="tr">Ben cinayet falan işlemedim, bana söyledikleriniz hakkında hiçbir şey </span><span lang="tr">bilmiyorum</span><span lang="tr">. Buna yemin ederim.</span><span lang="tr">”</span></p>
	<p class="block_11"><span lang="tr">“</span><span lang="tr">Bu Nisan ayının son haftası, Mr. Bartholomew adında bir kişiye batıya yaptığı yolculukta eşlik etmek üzere satın alındığınızı inkâr etmeyeceksiniz herhalde?</span><span lang="tr">”</span></p>
	<p class="block_11"><span lang="tr">“</span><span lang="tr">Sorunuza vereceğim yanıtımın olası etkileri üzerine bilgi sahibi olmak hakkımdır.</span><span lang="tr">”</span></p>
	<p class="block_11"><span lang="tr">Kısa boylu yargıç bir an susar. </span><span lang="tr">“</span><span lang="tr">Size hakkınızı söyleyeceğim. Yine inkâr etmeye kalkışın, sizi bu odadan dosdoğru Newgate Hapishanesi</span><span lang="tr">’</span><span lang="tr">ne,</span><span lang="tr"> </span><span lang="tr">sonra da, müteakip duruşma için, zincirler içinde, Devon</span><span lang="tr">’</span><span lang="tr">a göndereyim. Sözünü ettiğim kişi olduğunuzu kabul edin, buna ant için, o zaman bir çaresine bakarız. Beni bu soruşturmayı yürütmekle görevlendirmiş olan kişi buna karar verecektir.</span><span lang="tr">”</span><span lang="tr"> Ayscough tehdit dolu bir edayla parmağını kaldırır. </span><span lang="tr">“</span><span lang="tr">Ama sizi uyarıyorum. En ufak bir nokta bile atlanmadan, her şeyi anlatmanızı </span><span lang="tr">istiyorum</span><span lang="tr">. Yoksa, o ve ben, sizi bir porselen vazo gibi tuzla buz ederiz. Bunun için başını şöyle bir eğmesi yeterli. Anlaşıldı mı? Dediklerimizi yerine getirmezseniz, doğduğunuza pişman olursunuz.</span><span lang="tr">”</span></p>
	<p class="block_11" lang="tr">Aktör sandalyesine döner ve lök gibi oturur. Döşemeyi seyrederek başını sallar.</p>
	<p class="block_11"><span lang="tr">“</span><span lang="tr">Eee, bayım?</span><span lang="tr">”</span></p>
	<p class="block_11"><span lang="tr">“</span><span lang="tr">Aldatıldım, efendim, çok kötü bir biçimde aldatıldım. Bunun değer</span><span lang="tr">li bir amaca hizmet etmek için hazırlanmış zararsız bir oyun olduğuna inanıyordum.</span><span lang="tr">”</span><span lang="tr"> Başını kaldırır. </span><span lang="tr">“</span><span lang="tr">Kuşkusuz bana inanmayacaksınız ama karşınızda dürüst bir adam duruyor. Olup bitenlerde safdillik ve buda</span><span lang="tr">lalık ettiğimi ne yazık ki inkâr edemem. Ama inanın ki efendim, hiçbir kötü niyetim yoktu ve kötü hiçbir şey de yapmadım. Buna inanmanızı istirham ederim sizden.</span><span lang="tr">”</span></p>
	<p class="block_11"><span lang="tr">“</span><span lang="tr">Lafü güzafla kendini haklı çıkarmaları bırakın, bayım. Ben yalnızca gerçeklere değer veririm.</span><span lang="tr">”</span></p>
	<p class="block_11"><span lang="tr">“</span><span lang="tr">Saygıdeğer Mrs. Lacy</span><span lang="tr">’</span><span lang="tr">e karşı haksızlık ediyorsunuz. Bütün bu işlerle hiçbir ilgisi yok onun.</span><span lang="tr">”</span></p>
	<p class="block_11"><span lang="tr">“</span><span lang="tr">Bunu ortaya çıkaracak olan benim.</span><span lang="tr">”</span></p>
	<p class="block_11"><span lang="tr">“</span><span lang="tr">Benim hakkımda her yerde bilgi bulabilirsiniz, efendim. Mesleğimde çok tanınmış biriyim. Mr. Gay</span><span lang="tr">’</span><span lang="tr">i çok iyi tanıyordum, keza arkadaşı Queensberry Düşesi</span><span lang="tr">’</span><span lang="tr">ni ve onun çok saygıdeğer kocasını da. General Charles Churchill</span><span lang="tr">’</span><span lang="tr">in dostluğunu kazanma onuruna eriştim, Mrs. Oldfield</span><span lang="tr">’</span><span lang="tr">in ölümünden önce, onunla sık sık Grosvenor Street</span><span lang="tr">’</span><span lang="tr">de karşılaşırdım. Sonra, Goodman</span><span lang="tr">’</span><span lang="tr">s Fields</span><span lang="tr">’</span><span lang="tr">den Mr. Rich</span><span lang="tr">’</span><span lang="tr">i tanırım. Saray şairi Mr. Cibber</span><span lang="tr">’</span><span lang="tr">ı, Mr. Quin</span><span lang="tr">’</span><span lang="tr">i, iffetli Mrs. Bracegirdle</span><span lang="tr">’</span><span lang="tr">ı. Bunların hepsi de benim lehime konuşacaklar, benim bir Thomas Walker olmadığıma tanıklık edecekler, mesleğime leke düşürmediğimi söyleyeceklerdir.</span><span lang="tr">”</span><span lang="tr"> Sorgu yargıcı hiçbir şey söylemeden onu seyreder. </span><span lang="tr">“</span><span lang="tr">Acaba büyük bir kişinin onurunu mu kırdım bilmeden?</span><span lang="tr">”</span><span lang="tr"> Ayscough, bakışları hâlâ sabit, hiçbir şey söylemez. </span><span lang="tr">“</span><span lang="tr">Böyle bir şey olmuş olabileceğinden korkarım. Eğer sonunda öğrendiğimi başlangıçta bilebilseydim...</span><span lang="tr">”</span><span lang="tr"> Sorusuna gene hiç yanıt alamaz. </span><span lang="tr">“</span><span lang="tr">Ne yapmam gerekiyor acaba?</span><span lang="tr">”</span></p>
	<p class="block_11"><span lang="tr">“</span><span lang="tr">Ant için ve anlatın, hiçbir şeyi atlamadan. Ve ta baştan.</span><span lang="tr">”</span></p>
	<p class="block_14"> </p>
	</body></html>
