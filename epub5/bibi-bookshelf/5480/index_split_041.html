<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_26" id="calibre_pb_40"><span lang="tr">O</span><span lang="tr">n dakika sonra Mr. Ayscough</span><span lang="tr">’</span><span lang="tr">ın</span><span lang="tr"> odasında üç adam, sanki biraz </span><span lang="tr">daha ileri gitseler bulaşıcı bir hastalığa yakalanacaklar</span><span lang="tr">m</span><span lang="tr">ış gibi kapı</span><span lang="tr">nın yanında hiç kımıldamadan ayakta durmaktadırlar. Bu kişilerin bir protestocu topluluğu olduğu bellidir, bunun kadar açık olan bir başka şeyse, sorgu yargıcının Rebecca</span><span lang="tr">’</span><span lang="tr">nın küstahça tavırları karşısında fikrini değiştirmiş olmasıdır. Genç kadın yanında muhafızı _ olduğu halde oda</span><span lang="tr">dan çıktığında, Mr. Ayscough, günün erken saatlerinde yaptığı gibi, pencereye doğru yürümüştür: Güneş batalı çok az olmuştur ve şimdi çok daha sakin olan meydan, sabahki halinden çok farklı gözükmek</span><span lang="tr">tedir. Bununla birlikte değişmeden kalan bir şey de vardır: Pencerenin altında, karşıdaki sokağın köşesinde, Erinnye</span><span lang="tr">’</span><span lang="tr">ler</span><sup lang="tr" class="calibre3"><sup class="noteref" id="back_note_64"><a href="index_split_109.html#note_64" title="64" class="calibre4">64</a></sup></sup><span lang="tr"> kadar karamsar ve çaresiz görünen o üç adamın siluetleridir bu. Ama şimdi bu üç kişinin</span><span lang="tr"> </span><span lang="tr">arkasında ve çevrelerinde, aralarında Rebecca gibi giyinmiş altı kadının da bulunduğu on kişi daha vardır, kadınların üçü yaşlı, üçü ise gençtir. Eğer bu kişiler neredeyse üniforma denecek tarzda, aynı türden bir elbi</span><span lang="tr">se giymemiş olsalardı ve hepsi de bakışlarını aynı noktaya, az önce Mr. Ayscough</span><span lang="tr">’</span><span lang="tr">ın göründüğü pencereye doğru çevirmemiş olsalardı, insan bu kişilerin orada rastlantı eseri toplandıklarını sanabilirdi.</span></p>
	<p class="block_11"><span lang="tr">Mr. Ayscough</span><span lang="tr">’</span><span lang="tr">u hemen tanımışlardır ve tam on üç çift el, hızlı ve düzensiz aralıklarla, dua etmek üzere on üç göğüse doğru kaldırılmıştır. Bir bağış dileme hareketi, bir yakarış değildir bu. Ne bağırış çağırış eşlik etmektedir bu harekete, ne de düşmanca ve tehditkâr bir jest. Gene de sessiz bir protesto, bir çeşit meydan okumadır. Topluluk kendini yalnız</span><span lang="tr">ca ağırbaşlı ve dikkatli yüz ifadeleriyle ortaya koymaktadır. Ayscough birkaç saniye bu erdem anıtlarını seyretmiş ve sonra pencereden uzak</span><span lang="tr">laştığında kâtibinin odaya geri dönmüş olduğunu görmüştür, kâtibi ona hiçbir şey söylemeksizin elinde tuttuğu büyük anahtarı göstermektedir, bu Rebecca</span><span lang="tr">’</span><span lang="tr">yı kilitlediği odanın anahtarıdır. Derken kâtip yazı masasına gitmiş ve çeşitli karalamalarla kaplı kâğıtlarını toplamaya koyulmuş</span><span lang="tr">tur, yoğun bir emek gerektiren temize çekme işlemi için bir hazırlık çalışmasıdır bu. Birdenbire Ayscough, öfkeye kapılmış gibi, sert bir ses tonuyla konuşmaya başlamıştır. Kâtip kendisine emredilen şeye şaşırmış görünmüş ama hiçbir şey dememiştir, derken Mr. Ayscough</span><span lang="tr">’</span><span lang="tr">a selam verip odadan yeniden </span><span lang="tr">ayrılmıştır</span><span lang="tr">.</span></p>
	<p class="block_11"><span lang="tr">Üç adamdan ortada olanı, terzi James Wardley</span><span lang="tr">’</span><span lang="tr">dir, aralarında en kısa boylusu ancak görünüşe bakılırsa en otoriter olanıdır. Kırlaşmış saçları, öteki iki arkadaşınınkiler gibi, uzun ve diktir. Yüzü yıpranmış, derin çizgilerle kaplanmıştır, ellisini aşmış bir insanın yüzüdür bu. Tel çerçeveli gözlükler takmamış olsa, mizah duygusundan yoksun basit bir satıcıya benzerdi kuşkusuz, taktığı gözlüğün kolları da yandan gelen ışığı süzmek üzere koyu renkli cam parçalarıyla donatılmıştır ve küçük merceklerin ardında sorgu yargıcına dik dik bakan bu miyop gözlerde sürekli bir kötücüllük ifadesi okunmaktadır. Wardley de diğer ikisi de Quaker</span><span lang="tr">’</span><span lang="tr">lere özgü şapkalarını çıkarmamışlardır. Ve aşırılığa kaçan tüm aykırı grup mensuplarının -ister dinsel ister siyasi- ötekilerle bir araya gelmek zorunda kaldıklarında sergiledikleri ortak bir özelliği sergi</span><span lang="tr">lemektedirler: Geleneksel toplumdan nasıl kopuk olduklarını ortaya koyan o farkında oluş bilinci, hem meydan okuma hem çekingenlik duyma.</span></p>
	<p class="block_11"><span lang="tr">Rebecca</span><span lang="tr">’</span><span lang="tr">nın kocası her zamanki sıska, cılız hali ve gözle görünür bir sıkıntı içinde orada durmaktadır. Peygamberlik iddiasına rağmen,</span><span lang="tr"> </span><span lang="tr">içinde bulunduğu anın törensi atmosferinden oldukça etkilenmişe ben</span><span lang="tr">zemektedir ve üzerinde isyankâr bir havadan çok, kendisini aşan bir işe rastlantı eseri katılmış sıradan bir insanın havası vardır. Sorgu yar</span><span lang="tr">gıcının birkaç adım önündeki belli bir noktaya bakıyormuş gibi, bakış</span><span lang="tr">larını inatla yere doğru eğmiştir. Adeta orada hiç bulunmamış olmayı ister gibi bir hali vardır. Ancak Rebecca</span><span lang="tr">’</span><span lang="tr">nın babasının tavrı tamamen farklıdır. Damadı ne kadar silik görünüyorsa o da bir o kadar azimli durmaktadır koyu kahverengi paltosunun içinde, Wardley</span><span lang="tr">’</span><span lang="tr">in yaşlarında gözüken bu tıknaz, güçlü kuvvetli adamın, amaçlarından zerre kadar taviz vermeyeceği bellidir. Wardley</span><span lang="tr">’</span><span lang="tr">in bakışına kararlı denirse, onunki cüretkâr, hatta saldırgancadır ve sanki dövüşmeye hazırmış gibi, yum</span><span lang="tr">uklarını sıkılı tutmaktadır.</span></p>
	<p class="block_11"><span lang="tr">Wardley</span><span lang="tr">’</span><span lang="tr">in huysuzluğu ve kavgacılığı inançlarının zayıflığından ya da görüşlerinin gerçekliğine derin bir inancı olmadığı için değil, her şeyden önce düşmanlarının mantıksızlıklarıyla alay etme fırsatını yakalamaktan hoşlandığı, hem </span><span lang="tr">de adaletten yoksun bu züppe dünyada sergilenen kendini beğenmişliği lanetleyip -intikam tatlıdır- gelecekte lanetlenmiş olarak görmek istediği içindir. Tom Paine gibi on yedinci yüzyıl mücadelecilerinin ruhu yaşamaktadır onda. Onu Fransız pey</span><span lang="tr">gamberlerden ayıran ise, mizacının onu -bu temelde konformist olma</span><span lang="tr">yan ve her şeyi kolay kolay kabullenmeyen bir mizaçtır- Tarih</span><span lang="tr">’</span><span lang="tr">in tek bir yol üzerinde ilerlediğini reddetmeye götürmesidir.</span></p>
	<p class="block_11"><span lang="tr">Rebecca</span><span lang="tr">’</span><span lang="tr">nın melankolik kocası gerçekte cahil bir mistikten başka bir şey değildir, peygamberce görülere sahip kişilerin dilini benimsemiştir ancak sözlerinin tanrısal bir esin taşıdığından da emindir, açıkçası tüm saflığı içinde kendine inanmakta ve kendini aldatmaktadır. O dönemde bu sınıftan birçok kişi gibi o da, günümüzde kendisinden çok daha aptal birinin bile tanıyacağı bir şeyi kavramış olmaktan yoksundur: Her insan varlığında kendi kimliğine ilişkin bir bilincin, bir kendi bilincinin bulunmasıdır bu, her insan bu bilinç aracılığıyla, içinde yaşadığı dünya</span><span lang="tr">ya karşı çıkar ve az bir ölçüde de olsa onu denetler ya da istediği gibi kullanır. John Lee </span><i lang="tr" class="calibre1">Cogito, ergo sum</i><sup class="text_2" lang="tr"><sup class="noteref" id="back_note_65"><a href="index_split_110.html#note_65" title="65" class="calibre4">65</a></sup></sup><span lang="tr"> sözünü anlayacak durumda değildi asla ve bu sözün günümüzde kullanılan daha özlü şekli olan Ben varım</span><span lang="tr">’</span><span lang="tr">ı anlaması ise hiç söz konusu değildir. Çağdaş Ben, var olduğunu bilmek için düşünmeye gerek duymaz. Elbette John Lee</span><span lang="tr">’</span><span lang="tr">nin zamanının aydın takımının günümüzün modern anlayışınkine benzeyen ama tamamen onun gibi olmayan açık bir kendi duygusu anlayışları vardı. Sanatçı</span><span lang="tr"> </span><span lang="tr">dehasının, bir dönemin zihniyetini ille de yansıtmadığını unutarak, bir dönemi yalnızca Pope</span><span lang="tr">’</span><span lang="tr">lar, Addison</span><span lang="tr">’</span><span lang="tr">lar, Steele</span><span lang="tr">’</span><span lang="tr">ler ya da Johnson</span><span lang="tr">’</span><span lang="tr">lar gibi büyük adamlarıyla hatırlamak ve </span><span lang="tr">değerlendirmek</span><span lang="tr"> yolundaki alışkanlığı</span><span lang="tr">mız, bizi John Lee</span><span lang="tr">’</span><span lang="tr">ye, o zamanlar yalnızca elit bir tabakanın ayrıcalığı olan kişisel bir kimlik duygusu mal etmeye götürmektedir.</span></p>
	<p class="block_11"><span lang="tr">John Lee elbette vardır, ancak her şeyin tümüyle önceden belirlenip düzenlendiği bir dünyada bir aygıt ya da bir hayvan ne kadar varsa o kadar vardır. İncil</span><span lang="tr">’</span><span lang="tr">i okuyup anlamak için ne kadar çaba harcıyorsa, çevresindeki dünyanın bilincine varmak, onu anlamak için de o kadar çaba harcamaktadır, dünyayı onaylanacak ya da karşı çıkılacak, savu</span><span lang="tr">nulacak ya da çarpışılacak bir şey olarak görmeyip onu sadece olduğu gibi ya da hep olacağı, olması gerektiği gibi almaktadır, yani önceden değişmez bir biçim içinde belirlenmiş bir anlatıdır söz konusu olan. Lee, Wardley</span><span lang="tr">’</span><span lang="tr">in sahip olduğu az çok özgürlüğüne kavuşmuş aktif ve yarı politik zihniyete, eylemlerin dünyayı değiştirebileceğine duyduğu inanca sahip değildir. Lee hiç kuşkusuz böyle bir değişiklik kehanetinde de bulunmaktadır ama böyle bir değişiklik için o basit bir araçtan başka bir şey değildir. Ve bütün mistikler gibi (burada kendini ifade etmeye çalışan kişi de içinde olmak üzere, bütün romancılar gibi) güncel ger</span><span lang="tr">çeklik önünde allak bullak olmakta, bir çocuk gibi çaresiz kalmaktadır, bu yüzden güncel gerçekliğin dışında kaldığında, bir geçmişi anlatmaya ya da bir gelecek üzerinde kehanette bulunmaya yöneldiğinde daha mutlu olmaktadır. Dilbilgisi kitaplarının bilmediği o garip zaman kipin</span><span lang="tr">de tutsak kalmıştır o: </span><span lang="tr">“</span><span lang="tr">düşşel şimdi</span><span lang="tr">”</span><span lang="tr"> kipinde.</span></p>
	<p class="block_11"><span lang="tr">Terzi Wardley</span><span lang="tr">’</span><span lang="tr">i, Fransız peygamberlerin öğretilerinin onu sadece gerçek mizacına uygun düştükleri için çektiğine asla inandıramazdınız. Ve bu adamcağıza, bir mucize eseri, tanınmayan bir taşra mezhebinin önderi olacak yerde, elinde büyük bir iktidar bulundursaydı, o uğur</span><span lang="tr">suz gözlükleriyle Robespierre</span><span lang="tr">’</span><span lang="tr">in bir habercisi gibi görünen bu adama Robespierre kadar zalim bir tiran olabileceğini de dünyada kabul etti</span><span lang="tr">remezdiniz.</span></p>
	<p class="block_11"><span lang="tr">Mezhepdaşlarının bu çeşitli eksiklikleri, Rebecca</span><span lang="tr">’</span><span lang="tr">nın babası maran</span><span lang="tr">goz Hocknell</span><span lang="tr">’</span><span lang="tr">ı, görece, aralarındaki en doğru ve birçok bakımdan da en tipik kişi kılmaktadır. Siyasal görüşleri gibi dinsel inancı da tek bir şeyden kaynaklanmaktaydı: Ellerinin hünerinden. Wardley</span><span lang="tr">’</span><span lang="tr">den de, John Lee</span><span lang="tr">’</span><span lang="tr">den de daha fazla bir el işçisiydi, iyi bir dülgerdi. Fikirleri fikir olarak pek dikkate almıyor ve onlara, doğramacılık ve marangozluk gibi kendisininkine yakın uğraşlardaki süs unsurları gözüyle bakıyordu: Kısacası bunlar fazladan ve Tanrı</span><span lang="tr">’</span><span lang="tr">nın gözünde de kınanacak şeylerdi.</span><span lang="tr"> </span><span lang="tr">Ayrılıkçı hareketin üslup yalınlığına duyduğu bu belirgin eğilim, yapısal sağlamlığın vurgulanması, iyi işçilik, beğenide ağırbaşlılık yani kısacası fantezi ya da yararsız lüks olarak gözükebilecek her şeyin reddi, bütün bu özellikler, elbette, püriten öğretinin başlangıcından itibaren ortaya çıkmışlardır. Bu yalınlık ve süsten arınmışlık estetiği, </span><span lang="tr">1730</span><span lang="tr">’</span><span lang="tr">dan, hatta kral II. Charles</span><span lang="tr">’</span><span lang="tr">ın 1660</span><span lang="tr">’</span><span lang="tr">daki restorasyon hareketinden beri, zengin ve eğitim görmüş tabakalar tarafından hor görülmüş ve gözden düşürülme</span><span lang="tr">ye çalışılmıştır, ancak Hocknell gibi, yalnızca çalışma ve dinin yaşama bir anlam verebileceğini düşünenler, böyle bir yalınlık estetiğinin savu</span><span lang="tr">nucuları olmuşlardır.</span></p>
	<p class="block_11"><span lang="tr">Gerçekten de dülgerlik uğraşı Hocknell için bir çeşit din olmuştu. Onun için önemli olan, bir görüşün, bir fikrin, bir yaşama biçiminin yalın, açık, amacına uygun olmasıydı, tıpkı iyi imal edilmiş, iyi takozlanmış, gereken yerlerinde iyi yuvalar açılmış, işlevine uygun olarak tasarlanmış nesnelerde olduğu gibi. Ve özellikle de ne olduğunu gizle</span><span lang="tr">yecek bir dekorasyon unsuru ya da süs taşımamalıydı bu nesneler, bu anlayıştan uzaklaşan her şey kötü ya da dine aykırıydı. Estetik doğruluk ahlaksal adalet olmuştu, yalın, yalnızca güzel değil, aynı zamanda erde</span><span lang="tr">me uygun olandı. Ve bütün bu şeyler arasında en şeytani ve erdem</span><span lang="tr">e</span><span lang="tr"> en uzak olanı da, yakışık almayan aşırı süsleri altında kaba kaba sırıtan, İngiliz toplumunun kendisiydi.</span></p>
	<p class="block_11"><span lang="tr">Hocknell, kendisinden istendiğinde, inceden inceye işlenmiş süslü kitaplıklar, oymalı şömine rafları ya da bu türden şeyleri yapmayı reddedecek kadar fanatik biri değildi, ancak bütün bunları şeytanın işi olarak görüyordu. Temel gerçekleri gizleyen, saklayan ya da yadsıyan yahut yeryüzündeki adaletsizliklere katkıda bulunan güzel evleri, güzel giysileri, güzel arabaları ya da binlerce başka şeyi küçümsüyor ve bir yana itiyordu. Onun temel gerçeği İsa</span><span lang="tr">’</span><span lang="tr">nın gerçeğiydi ve bu gerçek dül</span><span lang="tr">ger için, belli bir bina ya da ev olmaktan çok, bir avluda terk edilmeye bırakılan, iyice kurutulmuş değerli bir kereste yığını kadar açık ve çürü</span><span lang="tr">tülmez bir şeydi. Bu keresteler orada kendisi gibi insanlar tarafından kullanılmak üzere vardı. Kendi kehanetlerinde kullandığı metaforlar da hep bu türden imgelere dayanıyordu: İçinde bulunan ev çürümüş, çökmeye yüz tutmuştu oysa elinin altında</span><span lang="tr">,</span><span lang="tr"> çok daha iyi yapı gereçleri bulunuyordu. Onun kehanetleri, görünüşe bakılırsa havarilerle ve Eski Ahit</span><span lang="tr">’</span><span lang="tr">in bazı peygamberleriyle doğrudan bir bağlantı kurmuş olan damadının kehanetlerinden çok daha basitti. Dülger, İsa</span><span lang="tr">’</span><span lang="tr">nın yeryüzüne ikinci kez gelişine kesinkes inanmaktan çok böyle bir şeyin olmasını umut ediyordu, ya da kendisinden önceki ve sonraki birçok Hıristiyan</span><span lang="tr"> </span><span lang="tr">gibi, bunun doğru olması gerektiğine, başka türlü olamayacağına ina</span><span lang="tr">nıyordu.</span></p>
	<p class="block_11"><span lang="tr">Bunun elbette </span><span lang="tr">doğru olması gerekiyordu çünkü İn</span><span lang="tr">cil kolaylıkla siya</span><span lang="tr">sal bir belge olarak da okunabilir, ortaçağ kilisesinin onu Avrupa</span><span lang="tr">’</span><span lang="tr">nın bayağı dillerinden uzak tutmak için bunca uzun süre savaşım vermiş olması nedensiz değildi. Eğer bütün insanlar </span><span lang="tr">İsa’nı</span><span lang="tr">n önünde eşit iseler, eğer İsa onları cennete kabul etmek için yalnızca kişisel niteliklerini göz önünde tutuyorsa, o zaman insanlar kendi gözlerinde niçin eşit değillerdi? Bile bile çetrefilleştirilen teolojik metinlerin ya da bu dünya Sezar</span><span lang="tr">’</span><span lang="tr">larını doğrulamak için özenle seçilmiş olan alıntıların hiçbiri bu soruya bir yanıt veremez. Dülger Hocknell, İsa</span><span lang="tr">’</span><span lang="tr">nın yeryüzündeki baba</span><span lang="tr">sının da dülger </span><span lang="tr">olduğunu</span><span lang="tr"> unutmuyor ve gerçekte bundan kendi payına, kendini beğenmişlik günahına tehlikeli biçimde yakın, şiddetli bir gurur da duyuyordu.</span></p>
	<p class="block_11"><span lang="tr">Alışılagelmiş sözcüklerle Hocknell, birçok bakımdan alıngan, kolay öfkelenir ve haklarını ya da hakkı olarak gördüğü şeyleri savunmakta kararlı bir adamdı. Bu haklar arasında, kızlarının yaşamlarını yönetmek ve hata yapanı evinden kovmaya kadar varan babalık hakları da vardı, Rebecca eve dönüşünde babasından şiddetli bir tepki görmekten çok korkmuştu. Sağduyulu davranarak ilk önce annesinin merhametini kazanmaya çalışmış ve kazanmıştı da ya da daha doğrusu, babasının da onu bağışlaması koşuluyla kazanmıştı. O zaman babasının yanına annesinin eliyle götürülmüştü. </span><span lang="tr">İ</span><span lang="tr">ki kadın Hocknell</span><span lang="tr">’</span><span lang="tr">ı, yeni inşa edilmiş olan bir eve kapı takarken bulmuşlardı, Hockn</span><span lang="tr">ell büyük bir menteşeyi yerine</span><span lang="tr"> çakmak için diz çökmüştü ve Rebecca</span><span lang="tr">’</span><span lang="tr">nın ağzından o sözcük, Baba! </span><span lang="tr">sözcüğü</span><span lang="tr"> çıkana kadar da onların farkına varmamıştı. Derken arkasına dönmüş ve sanki karşısında cisimleşmiş halde Şeytan</span><span lang="tr">’</span><span lang="tr">ı görmüş gibi, ona son derece dehşet dolu bir bakış atmıştı. Rebecca dizleri üstüne çökmüş ve başını eğmişti. Ancak çok gariptir ki adamın yüzü büzülmüş büzülmüş, her türlü öz denetimi yiti</span><span lang="tr">r</span><span lang="tr">miş ve can çekişen bir insanın ifadesini almıştı. Hemen ardından kızını güçlü kuvvetli kolları arasına almış ve her ikisi de Ayrılıkçılık hareketinden çok daha eski bir insani geleneğin ürünü olan, gözyaşları ve hıçkırıklar seli içinde hüngür hüngür ağlamaya başlamışlardı.</span></p>
	<p class="block_11"><span lang="tr">Ancak insanın kendini yoğun heyecan nöbetlerine bırakması, Ayrılıkçılık hareketinin temel özelliklerinden birisiydi ve uygulamada da aynen böyle kabul görüyordu. Belki de Ayrılıkçılık hareketi bu duy</span><span lang="tr">guda, aristokrasinin gelenek ve </span><span lang="tr">göreneklerini reddetmenin bir biçimini buluyordu, daha sonraları aristokratlara benzemeye çalışan burjuvazinin malı olan bu gelenek ve görenekler şimdi de bütün </span><span lang="tr">İn</span><span lang="tr">giliz geleneği</span><span lang="tr">nin evrensel bir parçası olup çıkmışlardır. Bu gelenek, doğal duygula</span><span lang="tr">rı</span><span lang="tr"> dile getirmekten korktuğu için, soğukkanlılık, sinizm, kendine hâkim olma gibi şeyler en yüksek değerler haline gelmişlerdir. Ayrılıkçı hare</span><span lang="tr">ketin ilk tapınma törenlerinde sık sık karşılaştığımız bütün bu aşırılığa dayanan olaylara, isterik coşkulara, ağlayıp sızlanmalara, hezeyanlarla dolu konuşmalara, günümüzün psikiyatri terimleriyle, oldukça ironik bir uzaklıktan, serinkanlı bir gözle bakabiliyoruz bugün. Ancak ben</span><span lang="tr">lik duygusunun hemen hemen hiç var olmadığı ya da var olur olmaz bastırıldığı, ya da insanlarının çoğunun hâlâ John Lee gibi insanlardan oluştuğu, günümüzde özgür sözcüğüne verdiğimiz anlamda özgür birer birey olmaktan çok kişisel kimlik taşımayan insanlardan oluşmuş bir dünya hayal etsek gerçeğe daha yakın olmaz mıydık acaba?</span></p>
	<p class="block_14"> </p>
	<p class="block_15" lang="tr">* * *</p>
	<p class="block_14"> </p>
	<p class="block_11"><span lang="tr">Mr. Ayscough masasından kalkar ve kapının yanında ayakta duran üç adamın karşısında dikilir ya da daha doğru bir deyişle, dikilmeye çalışır çünkü boyu Wardley</span><span lang="tr">’</span><span lang="tr">inkinden bile kısadır ve hali tavrı kendini bir dövüş horozu gibi göstermeye çalışan bir cüce horoz gibidir. Ama adamların yüzlerine bakmamakla, her üçüne de tepeden bakan bir tavır takınmayı başarır. Kâtip bir el işaretiyle bu üç kişiye efendisini izleme</span><span lang="tr">lerini buyurur ve onlar da öyle yaparlar, alaycı yüzlü kâtip, arkalarından gider.</span></p>
	<p class="block_11"><span lang="tr">Mr. Ayscough başta olmak üzere beş adam, avluya bakan odaya kadar bir sıra halinde yürüyüp içeri girerler. Mr. Ayscough pencereye doğru ilerler ve yüzü dışarıya dönük biçimde, orada dikilir. Ellerini sırtında açık paltosunun altından </span><span lang="tr">kavuşturur</span><span lang="tr"> ve şimdi alacakaranlığa gömülmüş olan avluyu seyre dalar. Rebecca, sanki alelacele kalkmış gibi, yatağın yanında ayakta durmakta ve bu görkemli delegasyon karşısında belli ki şaşırmış görünmektedir. Onları selamlamak için yerinden kımıldamaz, onlar da Rebecca</span><span lang="tr">’</span><span lang="tr">yı selamlamazlar ve bu tür kar</span><span lang="tr">şılaşmalarda hep olduğu üzere bir iki saniyelik sıkıntılı bir duraksama anı olur.</span></p>
	<p class="block_11"><span lang="tr">“</span><span lang="tr">Hemşire, bu adam senin bu gece burada istemediğin halde yatmanı istiyor.</span><span lang="tr">”</span></p>
	<p class="block_11"><span lang="tr">“</span><span lang="tr">İstemediğim halde değil, Wardley kardeş.</span><span lang="tr">”</span></p>
	<p class="block_11"><span lang="tr">“</span><span lang="tr">Yasalar ona bu hakkı vermiyorlar. Sen suçlu değilsin.</span><span lang="tr">”</span></p>
	<p class="block_11"><span lang="tr">“</span><span lang="tr">Buna vicdanen </span><span lang="tr">mecburum</span><span lang="tr">.</span><span lang="tr">”</span></p>
	<p class="block_11"><span lang="tr">“</span><span lang="tr">Hazreti </span><span lang="tr">İs</span><span lang="tr">a</span><span lang="tr">’</span><span lang="tr">ya mı danıştın?</span><span lang="tr">”</span><span lang="tr"> </span></p>
	<p class="block_11"><span lang="tr">“</span><span lang="tr">Bunu yapmamı söyleyen O</span><span lang="tr">’</span><span lang="tr">dur.</span><span lang="tr">”</span></p>
	<p class="block_11"><span lang="tr">“</span><span lang="tr">Durumunu göz önünde tutarak soruyorum, ruhuna ya da bedenine kötü davrandılar mı senin?</span><span lang="tr">”</span><span lang="tr"> </span></p>
	<p class="block_11"><span lang="tr">“</span><span lang="tr">Hayır, davranmadılar.</span><span lang="tr">”</span></p>
	<p class="block_11"><span lang="tr">“</span><span lang="tr">Bu adam kurnazca hilelere başvurarak seni inancından uzaklaştır</span><span lang="tr">maya çalışmadı mı?</span><span lang="tr">’’</span><span lang="tr"> </span></p>
	<p class="block_11"><span lang="tr">“</span><span lang="tr">Hayır.</span><span lang="tr">”</span></p>
	<p class="block_11"><span lang="tr">“</span><span lang="tr">Emin misin bundan?</span><span lang="tr">”</span><span lang="tr"> </span></p>
	<p class="block_11"><span lang="tr">“</span><span lang="tr">Evet, eminim.</span><span lang="tr">”</span></p>
	<p class="block_11"><span lang="tr">“</span><span lang="tr">Sana hiç, bildiğin şeyleri söyleyeceksin, bana itaat etmezsen, daha sonra pişman olursun, demedi mi?</span><span lang="tr">”</span><span lang="tr"> </span></p>
	<p class="block_11"><span lang="tr">“</span><span lang="tr">Hayır.</span><span lang="tr">”</span></p>
	<p class="block_11"><span lang="tr">“</span><span lang="tr">Eğer alay etmeye ya da seni yoldan çıkarmaya, ışıktan uzaklaşmaya zorlarsa, hiç korkma, hemşire, bütün gerçeği söyle, yalnızca </span><span lang="tr">İsa</span><span lang="tr">’</span><span lang="tr">nı</span><span lang="tr">n gerçeğini söyle.</span><span lang="tr">”</span></p>
	<p class="block_11"><span lang="tr">“</span><span lang="tr">Ben de bunu yaptım ve hep yapacağım.</span><span lang="tr">”</span></p>
	<p class="block_11" lang="tr">Wardley bu suskunluk karşısında besbelli ki şaşkınlığa kapılır. Mr. Ayscough hâlâ avluyu seyretmektedir, herhalde yüzünü görmelerini istememektedir.</p>
	<p class="block_11"><span lang="tr">“</span><span lang="tr">Yaptığın şeyin İsa indinde yapılacak en iyi şey </span><span lang="tr">olduğundan</span><span lang="tr"> emin misin?</span><span lang="tr">”</span></p>
	<p class="block_11"><span lang="tr">“</span><span lang="tr">Tamamen eminim, kardeş.</span><span lang="tr">”</span><span lang="tr"> </span></p>
	<p class="block_11"><span lang="tr">“</span><span lang="tr">Seninle dua edeceğiz, hemşire.</span><span lang="tr">”</span></p>
	<p class="block_11"><span lang="tr">Ama Ayscough arkasına döner ve sert bir ses tonuyla: </span><span lang="tr">“</span><span lang="tr">Onun için dua edebilirsiniz ama onunla birlikte edemezsiniz. Onu duydunuz, ona kötülük yapmış değilim, hâlâ ikna olmadınız mı?</span><span lang="tr">”</span></p>
	<p class="block_11"><span lang="tr">“</span><span lang="tr">Onunla birlikte dua edeceğiz.</span><span lang="tr">”</span></p>
	<p class="block_11"><span lang="tr">“</span><span lang="tr">Hayır, etmeyeceksiniz, beyefendiler. Gereken noktalarda ona soru sormak hakkı verildi size. Ama size toplu halde dua etme hakkını da verecek değilim.</span><span lang="tr">”</span></p>
	<p class="block_11"><span lang="tr">“</span><span lang="tr">Kardeşler, buna tanıksınız. Dua etmek gereksiz bir şey gibi düşü</span><span lang="tr">nülüyor.</span><span lang="tr">”</span></p>
	<p class="block_11"><span lang="tr">Üç adamın arkasında ayakta duran kâtip, ileriye doğru bir adım atar ve kendisine en yakın olan Rebecca</span><span lang="tr">’</span><span lang="tr">nın babasını kolundan tutarak onu dönüp gitmeye zorlar, ancak bu dokunuş adeta kaynar su etkisi gösterir çünkü Hocknell hızla arkasına döner ve kâtibin bileğini yakalayıp bir mengene gibi sıkıverir, sonra o kolunu zorla aşağı indirip yüzüne dik dik bakar.</span></p>
	<p class="block_11"><span lang="tr">“</span><span lang="tr">Bana dokunma, sen... Şeytan.</span><span lang="tr">”</span></p>
	<p class="block_11"><span lang="tr">Wardley elini Hocknell</span><span lang="tr">’</span><span lang="tr">in öteki kolunun üstüne koyar. </span><span lang="tr">“</span><span lang="tr">Haklı öfkeni yatıştır, kardeşim. Zamanı gelince yargılanacak onlar.</span><span lang="tr">”</span><span lang="tr"> Hocknell, birkaç saniye, pek itaat etmek istemiyormuş gibi görünür, ancak sonunda kâtibin bileğini bırakır ve Wardley</span><span lang="tr">’</span><span lang="tr">e doğru döner. </span><span lang="tr">“</span><span lang="tr">Despotluk bu. Dualarımızı yasaklamaya hiç hakları yok.</span><span lang="tr">”</span><span lang="tr"> </span><span lang="tr">“</span><span lang="tr">Kâfirler arasındayız, kardeşim.</span><span lang="tr">”</span></p>
	<p class="block_11"><span lang="tr">Hocknell, Rebecca</span><span lang="tr">’</span><span lang="tr">ya doğru şöyle bir bakar: </span><span lang="tr">“</span><span lang="tr">Diz çök, kızım.</span><span lang="tr">”</span></p>
	<p class="block_11"><span lang="tr">Babasının verdiği bu emri izleyen suskunluk içinde, Rebecca yerin</span><span lang="tr">den kımıldamaz, erkekler de hiç hareket etmezler çünkü kızdan önce diz çökmenin onur kırıcı olacağını düşünmektedirler. Kocası, orada hiç olmamayı istermişçesine, bakışlarını yere doğru eğmiştir, Wardley ise ötelere bakmaktadır. Derken Rebecca babasının önüne gelir ve gülüm</span><span lang="tr">ser.</span></p>
	<p class="block_11"><span lang="tr">“</span><span lang="tr">Ben her şeyde senin kızınım. Hiç korkma, kendimi bir daha ezdirmeyeceğim. Ben şimdi, İsa</span><span lang="tr">’</span><span lang="tr">nın da kızıyım.</span><span lang="tr">”</span><span lang="tr"> Bir an duraksar, sonra sözlerini sürdürür: </span><span lang="tr">“</span><span lang="tr">Senden rica ederim, baba, şimdi huzur içinde git.</span><span lang="tr">”</span></p>
	<p class="block_11"><span lang="tr">Üç adam, böyle bir meselede bir kadının karar vermesinden açıkça kuşku duyuyorlarmışçasına, hâlâ ayakta durmaktadırlar. Önlerindeki bu olağanüstü tatlılıktaki yüzü, aynı zamanda yalınlık ve dengelilik taşıyan ve sanki kendilerini yargılayan oymuş gibi bakan bu munis çehreyi seyre dalmışlardır. Bir kuşkucu ya da bir tanrıtanımaz, genç kadının bu erkekleri inançlarının içtenliği konusunda ve aynı zamanda da cinsiyet</span><span lang="tr">leri yüzünden hor gördüğünü düşünebilir ama bunda yanılırdı. Çünkü Rebecca hor görmemekte, yalnızca acıma duymakta ve inançlarının içtenliğinden de bir an olsun kuşkulanmamaktadır. Mr. Ayscough bu ana kadar oldukça kayıtsız davranmıştır, ancak şimdi Rebecca</span><span lang="tr">’</span><span lang="tr">yı büyük bir dikkatle izlemektedir. Uzun sessizlik anını bozan Wardley olur.</span></p>
	<p class="block_11"><span lang="tr">“</span><span lang="tr">Daha fazla sevgi, hemşire. </span><span lang="tr">İs</span><span lang="tr">a</span><span lang="tr">’</span><span lang="tr">nın ruhu seninle birlikte olsun.</span><span lang="tr">”</span></p>
	<p class="block_11"><span lang="tr">Rebecca gözlerini babasının hâlâ kızgın gözüken yüzünden ayır</span><span lang="tr">maz.</span></p>
	<p class="block_11"><span lang="tr">“</span><span lang="tr">Daha fazla sevgi, birader.</span><span lang="tr">”</span></p>
	<p class="block_11"><span lang="tr">Babasının elini tutar ve onu dudaklarına götürür, bu jestinde geçmiş</span><span lang="tr">teki bir olaya, babasının öfkeli mizacını gene aynı şekilde yatıştırdığı bir başka vesileye bir ima var gibidir. Ancak Hocknell yatışmış gözükmez ve kendine sordu</span><span lang="tr">ğ</span><span lang="tr">u so</span><span lang="tr">r</span><span lang="tr">uya bir yanıt arıyormuş gibi, kızının kararlı bakışlarında ve belli belirsiz gülümsemesinde bir şeyler arar. Bu soru, o beni bu kadar iyi tanıyorken ben onu niye bu kadar az </span><span lang="tr">tanıyorum</span><span lang="tr">? </span><span lang="tr">sorusudur</span><span lang="tr">. Sanki, yaşamının artık bu son demlerinde, şimdiye kadar hiç</span><span lang="tr"> </span><span lang="tr">tanımamış olduğu bir şeyle şöyle bir karşılaşmaktadır, kereste blokların</span><span lang="tr">dan ve katı ahlaki ilkelerden çok uzak bir hafiflik, bir sevecenliktir bu, kendisine tümüyle yolunu şaşırtan bir şeydir. Ancak Rebecca</span><span lang="tr">’</span><span lang="tr">nın koca</span><span lang="tr">sına karşı tutumunda böyle bir ima söz konusu değildir. Rebecca ona doğru döner ve iki elini tutar ancak onları öpmez, yüzünü de öpmez. Yalnızca aralarında bir bakışma olur ne var ki ellerini kavuşturmuş olmalarına rağmen, adeta birbirine yabancı iki insanın bakışmasıdır bu.</span></p>
	<p class="block_11"><span lang="tr">“</span><span lang="tr">Gerçeği söyle.</span><span lang="tr">”</span></p>
	<p class="block_11"><span lang="tr">“</span><span lang="tr">Söylüyorum.</span><span lang="tr">”</span></p>
	<p class="block_11"><span lang="tr">Hepsi bu kadardır söyleyeceklerinin. Üç adam çıkıp giderler, kâtip arkalarından onları izler. Mr. Ayscough Rebecca ile birlikte yalnız kalır ve onu gözlemeye devam eder. Rebecca ona neredeyse sıkılganca bakar, sonra da gözlerini mahcup mahcup yere doğru eğer. Mr. Ayscough bir süre daha onu seyreder ve sonra, birdenbire, tek bir sözcük etmeden, odadan çıkıp gider. Kapı kapanınca, kilitte dönen bir anahtar sesi duyulur. Rebecca bir an uzaklaşan ayak seslerini dinler, sonra yatağa yaklaşıp çömelir. Gözleri açık kalır, dudakları da kıpırdamaz. Yeniden ayağa kalkar ve yatağa uzanır. Ellerini belirginleşmeye başlayan karnı</span><span lang="tr">nın üzerinde gezdirir ve sonra </span><span lang="tr">ona şöyle bir bakmak için boynunu biraz kaldırır, derken başını yeniden arkaya doğru bırakır ve bakışları tavanda sabitleşirken yüzüne genişçe bir gülümseme yayılır.</span></p>
	<p class="block_11"><span lang="tr">Garip bir gülümsemedir bu, masumluğu içinde gariptir. Ne kendini beğenmişlik ne de gurur vardır bu gülümsemede, zor bir durumdan kurtulmuş olmanın doyumu bile yoktur, üç biraderinin İsa</span><span lang="tr">’</span><span lang="tr">ya duyduğu katı inanca verilmiş bir yanıt da değildir. Derinlerde yatan içsel bir kesinliğin bir yansımasıdır bu gülümseme daha çok, bir irade çabasıyla edinilmiş bir kesinlik değil, kendisine verilmiş olan bir kesinlik, şimdi, istemeden sahip olduğu bir kesinlik. Ortak bir inanca sahip olmaları dışında, Rebecca kocasıyla tek bir şeyi paylaşır: Kendisi de kocası gibi günümüzün modern ego</span><span lang="tr">’</span><span lang="tr">sunu niteleyen kavrayıştan oldukça uzaktır. Aslında kendisine İsa</span><span lang="tr">’</span><span lang="tr">nın inayetiyle ermişlik bağışlandığını gördüğü için gülümsüyordur gerçekte: İçinde taşıdığı çocuk, bir kız olacaktır. Bugün biz, Rebecca</span><span lang="tr">’</span><span lang="tr">nın böyle olmasını istediğini keşfettiğini söyler ve onun hissettiği şeyler konusunda tamamen yanılırdık. Onun gülümsemesi, böyle kişisel bir bilginin verdiği bir gülümseme değildir, bu bilgiye sevindiğini gösteren bir gülümseme de değildir. Bir sesi işitmiş olan, bu sesin ilettiği müjdeyi bekleyen birinin gülümsemesidir.</span></p>
	<p class="block_14"> </p>
	</body></html>
