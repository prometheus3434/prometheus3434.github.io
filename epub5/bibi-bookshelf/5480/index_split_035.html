<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_26" id="calibre_pb_34"><span lang="tr">U</span><span lang="tr">zun ve sıska adam, ovulup iyice parlatılmış tahta masanın üstün</span><span lang="tr">deki, bir ekmek parçasıyla adeta yıkamışçasına sıyırıp temizlediği boş bir çorba kâsesinin önünde oturmakta ve masanın karşı tarafında bulunan kadına bakmaktadır. Kadının yemeğini daha ağır ve daha titizlikle yediği anlaşılmaktadır, yemek yeme eylemini biraz uygunsuz buluyormuşçasına gözleri eğiktir. Masa duvar dibindeki büyük bir oca</span><span lang="tr">ğın önündedir ama ocakta ateş yoktur ve kadının hâlâ içmekte olduğu çorba besbelli ki soğuktur. Tahta kaşığı tutan parmakları da üşümüş gözükmektedir ve kendi de üşümektedir. Öteki elinin parmakları, fırının bıraktığı son sıcaklığı da hissetmek istercesine, sabahtan kalma bölünmüş ekmek somununun üstündedir. Masanın üzerinde iki çorba kâsesinin, kalay ve kurşun alaşımı iki </span><span lang="tr">eğri büğrü maşrapanın ve bir de </span><span lang="tr">topraktan yapılma bir su testisinin dışında yalnızca tek bir şey vardır: Formaları sekize katlanarak ciltlenmiş büyük bir kitaptır bu. Kitabın kahverengi deri cildi, yıpranarak kopmuş olan sırtı, tutkalla yapıştırılmış eski bir bez parçası kullanılarak onarılmıştır, öyle ki kitabın başlığını okumak mümkün değildir.</span></p>
	<p class="block_11"><span lang="tr">Odanın zemini, çoğu çatlak, büyük ve yassı taşlarla kaplıdır ve bu yarı hücre benzeri yerden sokağa çıkabilmek için birkaç basamak tır</span><span lang="tr">manmak gerekmektedir. Kapının üst panjuru açıktır ve içeriye bir ekim sabahının cılız ışığı sızmaktadır, aynı duvara oyulmuş iki küçük pence</span><span lang="tr">reden de içeriye ışık girmektedir. Şifalı bir güneş ışığıdır bu çünkü oda büyük bir yoksulluğu dışa vurmaktadır. Bu hücre benzeri odada, yerde halı falan yoktur, hatta sazdan yapılma bir hasır bile yoktur. Yeni bada</span><span lang="tr">na edilmiş duvarlar tamamen süssüzdür ve şurada burada rutubetin yol açtığı lekeler göze çarpmaktadır. Masa ile iki sandalyenin dışındaki tüm mobilya, duvara dayalı tahta bir sandıktır ve sandığın taşlarla doğrudan temasını engellemek için, iki başına kabaca doğranmış kereste parçaları yerleştirilmiştir. Ocağın içindeki çivilere iki demir tava ile yemekleri sıcak tutmaya yarayan eski bir kap asılmıştır. Ocağın eski tuğlalarla döşeli zemininde, eski bir -ateşin çok cılız bir ateş olmalıdır bu- külleri vardır, yedi ayak uzunluğundaki kütükleri alacak biçimde, çok ilkel bir yöntemle yapılmış, iyice harap bir ocaktır bu.</span></p>
	<p class="block_11" lang="tr">Sandığın yanında, kapısı olmayan bir aralıktan, daha küçük bir başka oda ile bir yatağın ucu seçilebilmektedir. O odanın dışarı açılan hiç penceresi yoktur. Ocağın üstündeki bir kirişe monte edilmiş rafta bir iki gerekli eşya bulunmaktadır: Demir bir şamdan ile iki ya da üç mum, çerçevesiz kare bir ayna, bir kav kutusu1 ile bir tuz kutusu. Bütün olan bundan ibarettir. Bir manastır hücresi buradan daha çıplak olamaz.</p>
	<p class="block_11"><span lang="tr">Ancak bu son derece sade manzara içinde garip iki şey vardır. Bunlardan biri fiziksel bir garipliktir çünkü üst katın taban döşemesini destekleyen meşeden yapılma iki kiriş son derece güzeldir. Bu kirişler eskilikten kararmışlardır ama alt yüzleri, incelerek duvarla birleştikleri uçlara kadar öylesine zarafetle oyulmuş ve şavatlanmışlardır ki, evin bir yüzyıl kadar önce ya da daha da önceleri, I. James ya da Elizabeth</span><span lang="tr">’</span><span lang="tr">in saltanat çağlarında, çok daha iyi durumda bir yer olduğunu anlatmakta</span><span lang="tr">dır sanki ve bu yarı hücre benzeri odada yaşayan ya da çalışanların bile böylesine ince bir marangozluk hünerine layık görüldüklerini. Gerçekte burası bir zaman üst katta oturan bir kumaş tüccarının dükkânıdır ve soylu bir görünüş taşıyan bu kirişler de herhalde dükkânın müşterilerine işlerin iyi gittiği duygusunu vermiştir.</span></p>
	<p class="block_11"><span lang="tr">Öteki gariplik ise, odadaki erdem havasıdır. Günümüzde yoksulluk çoğu kez ahlaksızlığı çağrıştırır ve beraberinde hem kişisel hem de ev yaşantısına ilişkin pislik ve düzensizliği. Bu mütevazı oda ise modern bir ameliyathane kadar temizdir: Etrafta tek bir toz zerresi, tek bir örüm</span><span lang="tr">cek ağı, odanın temizliğine halel getirebilecek tek bir kusur yoktur. Her yer süpürülmüş, yıkanmış, ovulmuş ve en güç beğenir, en titiz bir gemi süvarisinin isteyebileceğinden daha çok cilalanıp parlatılmıştır. Sanki içinde oturanlar şuna karar vermiş gibidirler: Hiçbir şeyimiz yok, bari saf bir temizliğimiz olsun. Bu zamanların bir atasözü aşağı yukarı aynı şeyleri söylemektedir: </span><span lang="tr">“</span><span lang="tr">Bedenine zalim, ruhuna nazik davran.</span><span lang="tr">’’</span><span lang="tr"> O zamanlar için erdem yalnızca yoksulluk içinde temiz olmaya çalışmak değil, aynı zamanda bir çeşit sürekli uyanıklık, gizli bir enerji, olayları ve durumları değiştirmek için duyulan sabırlı bir irade gücü, bir yay gibi gerili olmak demekti. </span><span lang="tr">“</span><span lang="tr">Şimdilik bunu kabul ediyoruz ama her zaman kabul etmeyeceğiz.</span><span lang="tr">”</span><span lang="tr"> Buydu o dönemin benimsenen </span><span lang="tr">ilkesi</span><span lang="tr">. Temizlik uygun ve kolaylıkla kanıtlanabilir bir simgeden başka bir şey değil</span><span lang="tr">di, ruh temizliğinin fiziksel bir amblemiydi, din şehitliğini militanca benimsemeye her zaman hazır olmanın içte yatan bir işaretiydi. İşte bu yüzden rahatı </span><span lang="tr">yerinde olan yerleşik Hıristiyanlık, tıpkı günümüzde bazılarımızın aşırı tüketime güvensizlik duyması gibi kendisinden çok yol açabileceği şeylerden ötürü güvensizlik duyması gibi ayrılıkçı ve köktenci bir Hıristiyanlığın dışsal işaretlerine büyük bir güvensizlik duyuyordu.</span></p>
	<p class="block_11"><span lang="tr">Adam henüz genç olmasına karşın, saçları şimdiden kırlaşmıştır. Üzerinde diz altından bağlanan bir pantolon ile beyaz bol bir gömlek vardır, gömleğinin üzerine kolsuz deri bir yelek giymiştir ve demirci ocağından sıçrayan sayısız kıvılcımın izi, kolları ve elleri kadar yeleği</span><span lang="tr">nin üstünde de göze çarpmaktadır. Çünkü bu kişi, Toad Lane</span><span lang="tr">’</span><span lang="tr">li demirci, John Lee</span><span lang="tr">’</span><span lang="tr">dir, artık demirci ocağı olmayan ve bundan böyle demirden daha sert ve daha dirençli bir şeyi dövmekle uğraşan biridir o: Dövdüğü şey, erkeklerin ve kadınların ruhlarıdır. John Lee dalgın bir yüz ifadesi taşıyan, gözleri uzaklarda bir şeyleri gördüğü izlenimini veren, uzun ve aşırı zayıf bir adamdır. Gözlerindeki bir ifade onu gülümsemekten bile alıkoyan ve gülmeden ya da bir görüş bildirmeden önce, kendisine söylenenleri, içinde uzun uzadıya sindirmeye çalışan bir düşünce yavaş</span><span lang="tr">lığını dışa vurur gibidir. Hiç kuşku yok ki, şu anda karşısında oturan ve kaba görünüşlü gri bir elbise ile kusursuz beyazlıkta bir bone giymiş olan kulakların üstüne sıkı sıkıya geçirilen bu bone dantelsiz ve odanın kendisi kadar süssüz ve mütevazıdır eve</span><span lang="tr">t böyle bir bone giymiş olan bu </span><span lang="tr">öteki varlığı, yani eşi Rebecca</span><span lang="tr">’</span><span lang="tr">yı da daha pek içine sindirmemiş gözük</span><span lang="tr">mektedir. Kadının yalnızca saçları ve yüzü değişmemiştir, gri elbisesi ile beyaz bonesi, kadının niçin olduğu gibi olduğunu pek gizleyememektedir. Şu tatlı kahverengi gözler, her şeye karşın şu dingin masumluk, şu sabır... Ama yine de başka bakımlardan değişmiştir. Şimdi, uysallığında, aynı zamanda kararlı, neredeyse öğrenilmiş bir şey var gibidir. Belki de karşısında oturan ve eşi olan adamdan öğrenilmiştir, kadın şimdi yeni koşullar ve yeni bir inancın belirlediği, olası bir rakibe meydan okuma</span><span lang="tr">ya hazır yeni bir insandır.</span></p>
	<p class="block_11" lang="tr">Rebecca çorba kâsesini adama doğru iter.</p>
	<p class="block_11"><span lang="tr">“</span><span lang="tr">Sen ye. Benim içimden yemek gelmiyor. Helaya gitmem gerek.</span><span lang="tr">”</span><span lang="tr"> </span></p>
	<p class="block_11"><span lang="tr">“</span><span lang="tr">Rahatsız mısın?</span><span lang="tr">”</span></p>
	<p class="block_11"><span lang="tr">“</span><span lang="tr">Her şey iyi olacak, yüce İsa</span><span lang="tr">’</span><span lang="tr">ya hamdolsun.</span><span lang="tr">”</span></p>
	<p class="block_11"><span lang="tr">“</span><span lang="tr">Babanla ben dışarıda tanıklık yapacağız ve senin için dua edeceğiz. Eğer geçmişteki günahların için seni taşlayacak olurlarsa, buna katlan</span><span lang="tr">malı ve Yüce Tanrı indinde yeniden doğduğunu hatırlamalısın.</span><span lang="tr">”</span></p>
	<p class="block_11"><span lang="tr">“</span><span lang="tr">Evet.</span><span lang="tr">”</span></p>
	<p class="block_11"><span lang="tr">“</span><span lang="tr">O geldiğinde, onlar da yargılanacaklar.</span><span lang="tr">”</span><span lang="tr"> </span></p>
	<p class="block_11"><span lang="tr">“</span><span lang="tr">Evet, evet, </span><span lang="tr">biliyorum</span><span lang="tr"> bunu.</span><span lang="tr">”</span></p>
	<p class="block_11"><span lang="tr">Adam, kendisine doğru uzatılan kâseye bakar ama besbelli ki kafa</span><span lang="tr">sında başka şeyler vardır.</span></p>
	<p class="block_11"><span lang="tr">“</span><span lang="tr">Sana bir şey söylemem gerek. Dün gece başımdan geçti bu ama dinlenirken seni uyandırmaya çekindim.</span><span lang="tr">”</span></p>
	<p class="block_11"><span lang="tr">“</span><span lang="tr">İyi bir şey miydi?</span><span lang="tr">”</span></p>
	<p class="block_11"><span lang="tr">“</span><span lang="tr">Ben bir yolda yürürken tamamen beyazlara bü</span><span lang="tr">r</span><span lang="tr">ünmüş biri geldi. Bir elinde bir değnek, öteki elinde de Kitap</span><span lang="tr">’</span><span lang="tr">ı tutuyordu, bana yaklaşıp selam verdi. Şu sözler dışında hiçbir şey söylemedi: </span><span lang="tr">‘</span><span lang="tr">Sabırlı ol çünkü vaktin yakındır.</span><span lang="tr">’</span><span lang="tr"> Evet, orada öylece durdu ve son derece açıkça, şu anda seni gördüğüm kadar açıkça, bu sözleri söyledi.</span></p>
	<p class="block_11"><span lang="tr">“</span><span lang="tr">Peki kimdi o?</span><span lang="tr">”</span></p>
	<p class="block_11"><span lang="tr">“</span><span lang="tr">Şey, Yüce Tanrı</span><span lang="tr">’</span><span lang="tr">ya şükürler olsun, Peygamber John</span><span lang="tr">’</span><span lang="tr">du. Üstelik bana, bir dostuna ya da iyi bir kuluna gülümser gibi gülümsedi.</span><span lang="tr">’’</span></p>
	<p class="block_11"><span lang="tr">Kadın bir an ciddi ciddi adama bakar. </span><span lang="tr">“</span><span lang="tr">Vakit yakın mı?</span><span lang="tr">”</span></p>
	<p class="block_11"><span lang="tr">“</span><span lang="tr">Wardley Kardeş</span><span lang="tr">’</span><span lang="tr">in de dediği gibi. İnancımızda azimli olalım, bize işaretler verilecektir.</span><span lang="tr">’’</span></p>
	<p class="block_11"><span lang="tr">Kadın gözlerini aşağı, karnının hafif yuvarlaklığına doğru eğer ve sonra da gözlerini kaldırıp belli belirsiz gülümser. Derken ayağa kalkar ve iç odaya doğru ilerler, oradan elinde teneke bir kovayla yeniden çıkar, odayı </span><span lang="tr">baştan başa</span><span lang="tr"> geçer ve merdivenleri tırmanır, kapının alt</span><span lang="tr"> </span><span lang="tr">yarısının kilidini açar ve gözden kaybolur. Adam ancak o zaman yarım bıraktığı çorba kâsesini kendisine doğru çeker ve yeniden yemeye başlar. Hâlâ gördüğü rüyayı düşünmekte, yemek yediğinin farkında bile gözükmemektedir. Yediği, önceki günün yemeğinden artmış olan, birkaç tuzlu domuz yağı kırpıntısı ve yeşil yaprakla karıştırılmış yulaf unundan ibaret, sulu yavan bir çorbadır.</span></p>
	<p class="block_11"><span lang="tr">Yemeğini bitirir bitirmez, kitabı daha yakınına çeker ve açar, kitap, gayet doğal bir biçimde, Yeni Ahit başlığının bulunduğu bir iç sayfadan açılır. Kitap 1619 tarihli eski bir İncil</span><span lang="tr">’</span><span lang="tr">dir. Açılan sayfanın içindeki söz</span><span lang="tr">cükler kalp biçiminde bir çerçeveye alınmış ve sözcüklerin altı kırmızı mürekkeple belirgin biçimde çizilmiştir. Kitabın içindekiler çizelgesinin bulunduğu sayfanın dört bir köşesindeki dört havari, çember şeklindeki yaprak bezemeler içinde temsil edilmiştir. Bunların çevresindeki daha küçük boyutlu yaprak bezemeler içinde ise İsa</span><span lang="tr">’</span><span lang="tr">nın kuzu biçimindeki tas</span><span lang="tr">viri, peygamberlerin armalı çadırları ve havarilerin portreleri gibi kutsal amblemler yer almaktadır. Adam bir iki saniye St. John</span><span lang="tr">’</span><span lang="tr">un temsil edil</span><span lang="tr">diği yaprak bezemeye bakar, bıyıklı ve kesinlikle bir on yedinci yüzyıl insanı görünüşü taşıyan bir kişidir bu, bir masaya oturmuş ve yanında evcilleştirilmiş kartala benzer hayır, kartal değildir bir kuş olduğu halde, bir şeyler yazmaktadır. Ancak John Lee gülümsemez. Azizin incilinin bulunduğu sayfaları arar ve on beşinci bölümü bulur: </span><span lang="tr">‘‘</span><span lang="tr">Ben gerçek üzüm kütüğüyüm ve Babam beni yetiştirendir.</span><span lang="tr">”</span></p>
	<p class="block_11"><span lang="tr">Okumak için biraz başını eğer. Zorlukla okuduğu ortadadır çünkü sözcükleri parmağıyla takip etmekte ve sanki sözcükleri doğrudan doğ</span><span lang="tr">ruya özümleyemediğinden dolayı onları zihninde bir sese dönüştürmesi gerekiyormuşçasına dudaklarını usul usul kıpırdatmaktadır.</span></p>
	<p class="block_11"><span lang="tr">“</span><span lang="tr">Bende kalın ve ben de sizde kalacağım. Bağ çubuğu nasıl asmanın üzerinde kalmadıkça meyve vermezse, siz de bende kalmadıkça meyve veremezsiniz. Ben asmayım, sizler bağ çubuklarısınız. Bende kalan ve benim de kendisinde kaldığım çok meyve verir. Çünkü sizler bensiz hiçbir şey yapamazsınız. Eğer bir insan bende kalmazsa, bir bağ çubuğu gibi bir yana atılır ve kurur. İnsanlar bağ çubuklarını toplar, ateşe atar ve yakarlar.</span><span lang="tr">”</span></p>
	<p class="block_11"><span lang="tr">Adam bir an gözlerini kaldırır ve kapı eşiğindeki ışığa doğru bakar, sonra bakışlarını ocaktaki küllere doğru yöneltir. Derken yeniden oku</span><span lang="tr">maya başlar.</span></p>
	<p class="block_11"><span lang="tr">Bu arada Rebecca, elinde kovayla helaya doğru yönelir. Yürüyüşünde içinde bulunduğu durum için şaşırtıcı gözüken Toad Lane</span><span lang="tr">’</span><span lang="tr">de egemen olan atmosferin kesinlikle açıklayamadığı b</span><span lang="tr">ir çabukluk ve hafiflik vardır. </span><span lang="tr">Endüstri Devrimi daha yeni başlamış olmasına karşın, Toad Lane gele</span><span lang="tr">cekte birçok modern kentte ortaya çıkacak olan bildik bir görünüşün erken bir öncüsüdür, bir zamanlar hoş bir sokakken şimdi yıkık dökük evlerin kapladığı sefil görünümlü bir mahalle olmuş, bu evler ve arka avluları tek göz odalardan oluşan hastalık yuvası kalabalık konutlara dönüşmüştür. Buralarda yaşayanlar mutsuzluklarının izlerini de taşımak</span><span lang="tr">tadırlar, her yanda çiçek bozuğu yüzler, raşitizmin çarpık çurpuk hale getirdiği bacaklar, yetersiz beslenmeden şişmiş karınlar, sıracalı boyun yaraları, iskorbüt hastalığının yol açtığı vücut arazları görülmektedir ya da en azından modern bir göz böyle görürdü. Bereket versin ki bu zavallı insanlar o zamanlar ne kadar acınacak durumda oldukları</span><span lang="tr">nın bilincinde değildirler. Yaşam budur ve onu değiştirmeyi akıldan geçirmek mümkün bir şey gibi gözükmemektedir, yalnızca her gün o günün sıkıntılarına direnmek olan temel ilkeye uymak gerekmektedir. O zamanın insanları yaşamlarını ellerinden geldiğince sürdürmektedir</span><span lang="tr">ler. O gün, sokakta ve kapı eşiklerinde, yalnızca kadınlar ve çok küçük çocuklar vardır çünkü kocaları ve beş ya da altı yaşın üstündeki çocuklar her günkü işlerine gitmişlerdir. Bazıları Rebecca</span><span lang="tr">’</span><span lang="tr">ya, ait olduğu mezhebi yansıtan giysisinden ötürü, biraz ters bakarlar, ancak kendisine yönelik hiçbir düşmanlık duyguları yoktur.</span></p>
	<p class="block_11"><span lang="tr">Helalar sokağın sonunda, ortaklaşa kullanılan mekânlardır: Arkaları sokağa dönük, tümüyle harap durumda beş kabinden ibarettir ve kabin</span><span lang="tr">lerin tabanında sırayla birçok delik vardır, deliklerden çevreye son derece pis kokular saçılmaktadırlar. Deliklerle alttaki çukur arasında insan dışkılarından oluşan bir yığın vardır, Rebecca kovanın içindekile</span><span lang="tr">ri, usta bir el hareketiyle, bunların üstüne boşaltır. Buralarda hep gübre yosunu denilen bitki kök salmaktadır. Derken Rebecca sabırla helaya gitme sırasını bekler çünkü bütün kabinler doludur. Neredeyse beş yüz kişiden oluşan bir nüfusa, biraz uzakta, sokağın dibindeki tek bir pompa su sağlamaktadır.</span></p>
	<p class="block_11"><span lang="tr">Şimdi daha yaşlı ama Rebecca gibi giyinmiş ve başında da Rebecca</span><span lang="tr">’</span><span lang="tr">nınkine benzer sıkı sıkıya oturtulmuş beyaz bir bone bulunan bir kadın, bekleme kuyruğunda onun yanına gelir. Rebecca onu tanıdığı</span><span lang="tr">nı göstermek istercesine biraz zorlamalı bir tavırla gülümser ve o koşul</span><span lang="tr">larda ya derin bir sempati arzusunun ya da söylemeye gerek olmayacak kadar açık olan bir şeyin ifadesi gibi gözükebilecek bir şeyler mırıldanır.</span></p>
	<p class="block_11"><span lang="tr">“</span><span lang="tr">Daha çok sevgi, kardeşim.</span><span lang="tr">”</span></p>
	<p class="block_11"><span lang="tr">Kendisine yanıt olarak söylenen de aynı sözcüklerdir. İki kadının kardeş olmadıkları ortadadır çünkü </span><span lang="tr">her ikisi de daha fazla bir şey </span><span lang="tr">söylemez ve birbirinden biraz uzakta durur. Görünüşe bakılırsa söy</span><span lang="tr">lenen sözcükler, aynı inancı taşıyan iki komşunun selamlaşmak için kullandığı, bir </span><span lang="tr">“</span><span lang="tr">Merhaba</span><span lang="tr">”</span><span lang="tr"> kadar sıradan, beylik sözcüklerdir. Ancak Quaker</span><span lang="tr">’</span><span lang="tr">la</span><span lang="tr">rı</span><span lang="tr">n kullandığı bir parola ya da benzeri bir şey değildir bu, Mr. Henry Ayscough</span><span lang="tr">’</span><span lang="tr">ın gönderdiği adam (şu anda, Rebecca</span><span lang="tr">’</span><span lang="tr">nın barındığı hücre benzeri evinde, eşliğinde Jones ile birlikte, beklemektedir) ona bu konuda yanlış bilgi vermiştir.</span></p>
	<p class="block_11"><span lang="tr">Bir çeyrek saat sonra, eskimiş siyah bir palto ile dik kenarlı bir şapka giymiş olan John Lee, Rebecca ile birlikte o hücre benzeri evlerinden çıkıp da iki adama doğru yürüdüklerinde, adamlar sırtlarını dönüp konuşuyormuş gibi yapmazlar, hiç kımıldamadan ayakta durup onların yaklaşmalarını seyrederler. Uzun boylu kâtibin yüzünde, oynayacağı role alışık biri gibi, alaycı bir gülümseme vardır</span><span lang="tr">;</span><span lang="tr"> Jones ise tedirgin gözükmektedir. Rebecca iki adama birkaç adım kala durur ama kocası yürümeye devam eder. Kadın yalnızca Jones</span><span lang="tr">’</span><span lang="tr">a bakar, Jones ise becerik</span><span lang="tr">siz bir tavırla şapkasını çıkarıp, bön bön yerdeki su oluğuna doğru eğer gözlerini.</span></p>
	<p class="block_11"><span lang="tr">“</span><span lang="tr">Böyle yapmam gerekti. Senle ben anlaşmıştık bu konuda.</span><span lang="tr">”</span></p>
	<p class="block_11" lang="tr">Kadın hâlâ gözlerini ondan ayırmaz, hiç tanımadığı birine bakıyor gibidir, ancak bakışlarında kızgınlık yoktur, bu kaygılı adamın hiçbir şeyi gözünden kaçmamaktadır yalnızca. Derken başını eğer ve helanın yakınında söylediği aynı sözcükleri söyler.</p>
	<p class="block_11"><span lang="tr">“</span><span lang="tr">Senin için daha çok sevgi, kardeşim.</span><span lang="tr">”</span></p>
	<p class="block_11"><span lang="tr">John Lee</span><span lang="tr">’</span><span lang="tr">nin yanına gitmek için adımlarını hızlandırır, John Lee ise şimdi durmuş ve onlar için sevgi denebilecek hiçbir şey hissetmeksizin bu iki garip adama bakmaktadır dik dik. Ama Rebecca onun koluna dokunur ve birlikte yürümeye devam ederler. Öteki ikisi bir an bekler</span><span lang="tr">ler, sonra savunmasız bir kuzunun kokusunu almış iki tilki gibi, dönüp onları izlemeye başlarlar.</span></p>
	<p class="block_14"> </p>
	</body></html>
