<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Türk'ün Ateşle İmtihanı</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="head html5_header">
      <h1>9</h1>

      <h2>Cepheye nasıl katıldım</h2>
    </div>

    <p>Ankara’da Dr. Adnan bana:</p>

    <p>— Nasuhçal’dan geldiler, tabiî, Fevzi Paşa’nın dediği gibi. Bu adamın anlayışı âdeta sihirli.</p>

    <p>Yeni durumu nasıl gördüğünü sorduğum zaman, Fevzi Paşa’nın gayet iyimser olduğunu, Sakarya’nın doğusunda onları yeneceğiz dediğini söyledi. Bu konuşma, vadideki evimize giderken oldu.</p>

    <p>Karargâh’ta tek heyecanlı ve ümitli insan Fevzi Paşa’ydı. Askerler bir şey söylemiyorlardı. Yüzleri keder içindeydi. Büyük Millet Meclisi durumu vatansever bir hisle telâkki ediyor, Mustafa Kemal Paşa’yı Başkumandan yapmayı düşünüyordu. Ona karşı büyük bir güven vardı. Bütün memleket yeis ve heyecan içindeydi. Mustafa Kemal Paşa’nın kumandayı almasını bekliyordu. Fakat, kendisi bir şey söylemiyordu.</p>

    <p>Eskişehir’den döndükten iki gün sonra, Karargâh’ta, Dr. Adnan’la yemek yedikten sonra, odamda bir saat kadar çalıştım. Sonra eve gitmek için onu aradım. Sesini duyduğum bir odaya girdiğim vakit, Mustafa Kemal Paşa ile konuştuğunu gördüm. İkisi de odanın ortasında, ayakta duruyordu. Paşa’nın yüzü sapsarıydı. İç ayaklanmaların en kötü günlerindeki kadar endişe içindeydi. Evet, Türk milletinin bütün acısı o yüzde toplanmış gibiydi. İçeriye girdim, el sıkıştıktan sonra bu durumdan ne kadar müteessir olduğumu söyledim. Bana, bir fincan kahve içip Eskişehir’de dövüşen İsmet Paşa’dan gelecek haberleri beklememi söyledi. Oturdum. Nihayet neticeyi öğrendik. Yakup Kadri de bizimle bereber Karargâh’ta durdu. Mustafa Kemal Paşa’nın yâveri durmadan haber getirirken, Mustafa Kemal Paşa hepsine sövüyordu. Nihayet, sabah oldu. Mustafa Kemal Paşa:</p>

    <p>— İsmet, Eskişehir savaşını kaybetti; haydi bir fincan kahve daha içelim, dedi.</p>

    <p>Dr. Adnan biraz odadan kaybolduktan sonra geri döndüğü zaman, daima kötümser görünen yüzü gülüyor ve sevinçli görünüyordu. Mustafa Kemal Paşa:</p>

    <p>— Neredeydin, Adnan, diye sordu.</p>

    <p>O da Fevzi Paşa’yla konuştuğunu, onun çok iyimser olduğunu, Yunanlıları yeneceğimizi söylediğini ifade etti.</p>

    <p>Mustafa Kemal Paşa da güldü ve Fevzi Paşa’yla epeyce alay etti. Ama, yine de memnun görünüyordu. Çünkü, böyle anlarda o da fala ve rüyaya çok inanırdı.</p>

    <p>Ondan sonra, korkulu rüya gibi, korkulu iki hafta geçti. Ankaralılar bir şey söylemiyorlarsa da, âdeta, “Yu-nanlıları siz başımıza getirdiniz,” der gibi idiler. Her akşam, Kalaba’nın önündeki harman yerinden geçerken, atımın etrafını köylüler alır, bana:</p>

    <p>— Ne haber, diye sorarlardı. Bütün harmandakiler durur, haber beklerlerdi.</p>

    <p>Yusuf Akçura Bey cepheden birkaç günlük izinle yanımıza geldi. Cephe karargâhındaki işleri görecek yeter derecede adam olmadığından şikâyet etti. Okur yazar bir adamın ne kadar lâzım olduğunu ve münevverlerin vazife almak zamanı geldiğini söyledi. Akçura’nın bu sözleri beni bütün gece uyutmadı.</p>

    <p>5 Ağustos 1921’de Mustafa Kemal Paşa Başkumandan, yani bir nevî bütün kudrete sahip bir askerî diktatör olarak Büyük Millet Meclisi tarafından seçildi. Yani Meclis kendi elindeki bütün kudreti Mustafa Kemal Paşa’ya veriyordu. Fakat bunu yalnız üç aya inhisar ettiriyor,<a class="si-noteref epub-type_noteref" href="#f188" id="backlink-188">188</a> her üç ay sonunda, tekrar bir seçim yapacağını ilân ediyordu.</p>

    <p>Mustafa Kemal Paşa, askerî bir kabine kurdu. İçlerinde (Diyarbakırlı) Kâzım Paşa ile Miralay Arif Bey de vardı. Bu seçimin ilk haftası çok heyecanlı geçti. Çünkü, Mustafa Kemal Paşa attan düşmüş ve evine götürülmüştü. Bereket, yarası önemli değildi. Yirmi dört saat sonra cepheye hareket etti. Her şeye rağmen Ankara’daki heyecan panik hâlini alıyordu. Bir hayli kimse Kayseri’ye göçtü. Köylü birkaç gün sabrettikten sonra, birkaçı gelerek bana dedi ki:</p>

    <p>— Beyler Ankara’dan savuşuyor. Yunanlılar yaklaşmış. Şehir kaçaklarla dolu. Biz de arabalarımızı hazırladık. Ne dersin?</p>

    <p>Ben:</p>

    <p>— Yerinizden kımıldamayın, dedim. Benim Kayseri’ ye gidip gitmeyeceğimi sordukları zaman, katiyen gitmeyeceğimi söyledim. Bunun üzerine, benim, ne zaman Ankara’dan ayrılmak gerektiğini kendilerine haber vermemi rica ettiler. Ben onlara:</p>

    <p>— Böyle bir zaman gelmeyecek, dedim. Bu, onları biraz avuttu.</p>

    <p>Durum çok korkunç bir hâl alıyordu. Yüz bin kişilik Yunan ordusu, bütün mühimmatı ve levazımı ile, Ankara’ya gelmek istiyordu. Hatta, Ankara’da bazı İngiliz zabitlerine ziyafet vereceklerini söyleyerek onları davet etmişlerdi. Türk ordusu yirmi beş bin kişilikti. Henüz bir mağlûbiyet geçirmişti. Ateş kuvveti Yunanlıların yarısından azdı, nakil vasıtaları çok kıttı, silâhları değerce düşüktü. Bu, son teşebbüstü. Ya son bir taarruza geçmek ya da mahvolup gitmek gerçeği ile karşı karşıyaydık. Fakat, bizler o günü görmeyecektik. İşte, garip bir surette “ben” denilen şeyin tamamen milletin içine karışmış olduğunu en fazla o zaman hissettim. Millet göçerse, ben de onlarla beraber gitmek istiyordum. Bence kendimin, bir küçük parça olmamın hiçbir önemi yoktu.</p>

    <p>On Altı Ağustos’ta, Mustafa Kemal Paşa’ya telgraf çekerek gönüllü olmak istediğimi yazdım. Beni Garp cephesine tayin eden bir cevap aldım. Sureti aşağıdadır:</p>

    <div class="letter html5_article">
      <p>Halide Edib Hanımefendi Hazretlerine</p>

      <p>Aceledir</p>

      <p class="margin-top">Garp cephesi</p>

      <p>Ordu safları arasında vatanımızın müdafaasına fiilen iştirak<a class="si-noteref epub-type_noteref" href="#f189" id="backlink-189">189</a> için şiddetli arzu ile vuku bulan<a class="si-noteref epub-type_noteref" href="#f190" id="backlink-190">190</a> müracaat-ı vatanperveraneleri<a class="si-noteref epub-type_noteref" href="#f191" id="backlink-191">191</a> orduca memnuniyetle telâkki olundu.<a class="si-noteref epub-type_noteref" href="#f192" id="backlink-192">192</a> Hizmet-i fiiliye-yi askeriyyeye<a class="si-noteref epub-type_noteref" href="#f193" id="backlink-193">193</a> kabul ve Garp cephesine memur edildiğinizi tebliğ ederim. Keyfiyet<a class="si-noteref epub-type_noteref" href="#f194" id="backlink-194">194</a> cephe kumandanlığına da şi’ar kılındı.<a class="si-noteref epub-type_noteref" href="#f195" id="backlink-195">195</a> İlk vasıta ile cephe karargâhına müracaat ve oradan vazifenizin telâkki buyurulması rica olunur.</p>

      <p>Fi 18 / 8 / 37</p>

      <p class="by">BAŞKUMANDAN MUSTAFA KEMAL</p>
    </div>
  </div>

  <div class="si-footnote html5_aside epub-type_footnote" id="f188">
    <a class="si-backref" href="#backlink-188">188</a><span class="si-footnote-text">. Sınırlıyor.</span>
  </div>

  <div class="si-footnote html5_aside epub-type_footnote" id="f189">
    <a class="si-backref" href="#backlink-189">189</a><span class="si-footnote-text">. Katılım.</span>
  </div>

  <div class="si-footnote html5_aside epub-type_footnote" id="f190">
    <a class="si-backref" href="#backlink-190">190</a><span class="si-footnote-text">. Yapılan.</span>
  </div>

  <div class="si-footnote html5_aside epub-type_footnote" id="f191">
    <a class="si-backref" href="#backlink-191">191</a><span class="si-footnote-text">. Vatanseverce başvuru.</span>
  </div>

  <div class="si-footnote html5_aside epub-type_footnote" id="f192">
    <a class="si-backref" href="#backlink-192">192</a><span class="si-footnote-text">. Kabul edildi.</span>
  </div>

  <div class="si-footnote html5_aside epub-type_footnote" id="f193">
    <a class="si-backref" href="#backlink-193">193</a><span class="si-footnote-text">. Askerlik hizmetine.</span>
  </div>

  <div class="si-footnote html5_aside epub-type_footnote" id="f194">
    <a class="si-backref" href="#backlink-194">194</a><span class="si-footnote-text">. Durum.</span>
  </div>

  <div class="si-footnote html5_aside epub-type_footnote" id="f195">
    <a class="si-backref" href="#backlink-195">195</a><span class="si-footnote-text">. Bildirildi.</span>
  </div>

  <div class="si-footnotes html5_section epub-type_footnotes"></div>
</body>
</html>
