<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>6</title>
</head>

<body>
  <h1 class="h11">6</h1>

  <p class="p1"><span class="t14">Ş</span><span class="t14">EYTANIN GÜLÜ</span><span class="t14">Ş</span><span class="t14">Ü</span></p>

  <p class="p4">&nbsp;</p>

  <p class="p4"><span class="t11">A</span>dam:</p>

  <p>&mdash; Archie Desmond... diye kendini tanıttı...</p>

  <p>Öğleden sonraydı ve büroda ufak yollu kestiriyordum ama, eloğlu bu istirahat filân dinler mi?...</p>

  <p>&mdash; Teşerrüf ettik... diye homurdandım. Buyurun, sizi dinliyorum Mister Desmond...</p>

  <p>Orta boylu kızıl saçlı, sarı ablak suratlı bir adamdı bu...</p>

  <p>&mdash; Montrose'da oturuyoruz... diye devam etti adam. Oraya kadar muhakkak gelmelisiniz Mister Mayk... Ancak yerinde yapacağınız bir inceleme esaslı neticeler verebilir... Ne diyorsunuz? Hemen gidelim mi?</p>

  <p>Pek soğukkanlı görünüyordu ama, içten içe telâşlandığı da gözden kaçmıyordu herifin:</p>

  <p>&mdash; Patron, şey yani Mister Edgar Vanghan... diye devam etti. Eğer derhal gelirseniz pek memnun olacağını size söylememi rica etti...</p>

  <p>&mdash; Montrose dediğin yer, otomobille, en az iki saat sürer dedim, yani benim gidişimle, bir...</p>

  <p>&mdash; İyi... Derhâl gidelim!...</p>

  <p>&mdash; Dur bakalım... Köşedeki meyhaneye gitmiyoruz ahbap... Sen nasıl geldin, yani hangi taşıtla...</p>

  <p>&mdash; Taşıtla?...Ha, evet, banliyö ile geldim ben... Ama, giderken...</p>

  <p>&mdash; Giderken benim arabayla gideceğiz!...Dönüşü hiç hesaba kattığın yok ahbap...</p>

  <p>Telefonu açtım, "Central Garaj" çıkınca:</p>

  <p>&mdash; Benim külüstürü büronun önüne getir... dedim makiniste. Yeter derecede benzin ve yağ koymağı da unutma...</p>

  <p>Telefonu kapadıktan sonra:</p>

  <p>&mdash; Hâdise nasıl olmuş?...diye sordum. Anlat şunu bakalım...</p>

  <p>Aptal aptal sağına soluna bakınarak:</p>

  <p>&mdash; Evvelki gün... diye anlattı herif. Gece oluyor hâdise... Mister Edgar, ekseri geceler yaptığı gibi, koleksiyonlarını gözden geçirdikten sonra odasına gidiyor, soyunuyor, pijamasını giyiyor, tam yatağa gireceği sırada, salonda bir tıkırtı duyuluyor... Hemen dışarı fırlıyor patron, salona doğru koşuyor ki, bir de bakıyor, hayalet gibi bir herif, elinde bir 9'luk... Ver yansın ediyor bizim patrona... Mister Edgar Vangham'a yani... Derken...</p>

  <p>&mdash; Kısa kes... dedim. Ne çeşit koleksiyon şu senin patronunki?...</p>

  <p>&mdash; Üç beş çeşit... diye yılıştı herif. Pul da var, böcek de... Kelebek de...</p>

  <p>&mdash; Peki, gelen herif ne çalmış yani?...</p>

  <p>&mdash; Pulları.. Ve daha birkaç şey... Neler olduğunu, şu anda çok üzgün bulunan Mister Edgar da söylemiyor...</p>

  <p>&mdash; Anlarız ne olduğunu... Şu bizim külüstür gelsin de hele...</p>

  <p>Bir sigara yaktım, bir tane de Mister Edgar Vangham'ın vekilharcı olduğunu söyleyen herife verdim... Sigaralarımızı yarılamıştık ki, telefon çaldı, açtım, kapıcı:</p>

  <p>&mdash; Sizin araba geldi mister Mayk... diye konuştu. Aşağıda bekliyor...</p>

  <p>Telefonu kapattıktan sonra:</p>

  <p>&mdash; Gidelim... dedim. Şimdi saat 16.00... İki saat sonra döneriz nasıl olsa...</p>

  <p>Dışarıda kapanık, yağmurlu bir hava vardı...</p>

  <p>Direksiyona geçtim, herif yanıma oturdu, yola koyulduk...</p>

  <p>Montrose'ye gitmek için, Hudson nehrine paralel olarak kuzeye doğru ilerlemek lâzım... Manhattan'ı Montrose'a bağlayan asfalttan...</p>

  <p>Yanımdaki adam hayatından memnun.</p>

  <p>Manhattan'ı geçtik, kuzeydeki köprüden, ver elini New Jersey... Az sonra da Montrose'a uzanan Highwvay göründü... Burada sürat tahdidi olmadığı için, gazı kökledim... Yağmur da, ince ince, kötü kötü yağıyor bir yandan...</p>

  <p>&mdash; Evde uşak filân yok mu?...diye sordum adama. Tek başına mı yaşar bu sizin patron?...</p>

  <p>&mdash; Hemen de öyledir... diye sırıttı herif. Çok okur bizim patron... Bir de, dedim ya, böceklere, kelebeklere pek meraklıdır... Kalabalıktan hiç hoşlanmaz... Okur da okur...</p>

  <p>&mdash; Bir münzevi desene bu Mister Edgar?...</p>

  <p>&mdash; Aşağı yukarı...</p>

  <p>Montrose asfaltı üzerine makine yağı dökülmüş gibi pırıltılı ve kaygandı... Böyle kaygan asfalt üzerinde viraj almakta ayrı bir zevk... Hele 80'le dönülürse... Yine böyle bir virajda, yanımdaki herifin yüreği ağzına gelirken:</p>

  <p>&mdash; Demek kelebek koleksiyonu yapıyor?. diye sordum. Bulabiliyor mu bari oralarda?...</p>

  <p>&mdash; Montrose'de bu mübareklerin çeşidi vardır.. diye gözleri kilometre saatinde, kekeledi. Hem, civar eyaletlere de gider bazı bazı patron... Kelebek nerede, Mister Edgar orada!...</p>

  <p>&mdash; Ne yapıyor onları?...</p>

  <p>&mdash; Yakaladıktan sonra, sırtlarına iğne batırıyor... Sonra camekâna koyuyor... Yüzlerce var... Çeşitlisi... Böcekler de var... Şey... Biraz daha yavaş süremez misiniz Mister?...</p>

  <p>&mdash; Süremem... 90'dan aşağı kurtarmaz... Öyle alışmışım huyum kurusun... Ne diyorduk?...Pul da biriktiriyor ha?...Şu halde bunlarla meşgul olabilmek için bol vakti var senin patronun...</p>

  <p>&mdash; Öyle gibi... Boyuna kitap okur...</p>

  <p>Cehennem gibi sürüyorum bizim külüstürü...</p>

  <p>Bir âlemdir benim araba... Şekline şemaline bakıp da hüküm verecek olursanız en çok iki kilometre gittikten sonra sıfırı tüketeceğini sanırsınız... Ama, mübareğin motoru, tayyare motoru olduğu için sürati sizi şaşırtır ve tıpkı şu yanımda oturan gibi, apışır, kalırsınız...</p>

  <p>Saate bir göz attım; 17.000... Hava, hafiften hafiften kararmağa başladı... Herifin Montrose dediği yere gelmiş olmalıydık çoktan... Halbuki, asfalt, uzadıkça uzuyor... Öyle tenha yollar ki, adam öldürseler kimsenin haberi olmaz...</p>

  <p>&mdash; Daha kaç kilometre var?...diye sordum. Nerede bu Montrose dediğin yer?...</p>

  <p>&mdash; Yaklaştık... Az sonra oradayız...</p>

  <p>Gazı biraz daha kökledim... Nihayet, Montrose, uzaktan göründü, üç yola ayrılıyordu asfaltın sonu.</p>

  <p>&mdash; Sola... dedi adam. Soldaki keçi yolu bir bayırla başlıyordu... Sayfiye yeri gibi bir yerdi burası... Etrafta tek tük villâ tarzında ev vardı... Yolun iki yanı da ağaçlı... Kafa dinlemek için birebir... Rahatını seven bir kimse olacak bu Mister Edgar... Yoksa, gelip böyle sapa bir yerde yaşamak, şehir gürültüsünü seven bir insan için imkânsızdır...</p>

  <p>Ağaçlıklı yol sona erince:</p>

  <p>&mdash; Şimdi de sağa... dedi yanımdaki... Direksiyonu sağa kırdım, karşıma iki yanı ağaçlı bir yol daha çıktı... Yolun solunda da, şato gibi bir villâ...</p>

  <p>Akşamın, yavaş yavaş bastırmağa başlayan karanlığı içinde, öyle acayip bir duruşu vardı ki, burasını, seneliğini peşin verip, hayaletler kiralamışlar sanırsınız...</p>

  <p>Farları yaktım, villânın kapısına yaklaşınca bir köpek havlamağa başladı, peşi sıra, demir bir kapı gıcırdayarak açıldı, ağır ağır içeri süzüldüm...</p>

  <p>Bir gözüne, korsanlar, yahut Amiral Nelson gibi siyah bir bez sallandırmış, topal bir uşak, sağlam gözüyle beni dikkatle süzerek kapıyı açtı... İndik:</p>

  <p>&mdash; Lütfen beni takip edin, Mister Mayk... dedi herif. Mister Edgar sizi bekliyordur şimdi!...</p>

  <p>Çakıllı bir yoldan yürüdük, iri bir kurt köpeği havlayıp duruyordu. Çakıllı yol sona erince, mermer merdivenlerden çıkarak hole girdik... Duvarlarda eski savaş silâhları ve zırhlar vardı ki, buraya gerçekten hayaletli bir şato manzarası veriyordu...</p>

  <p>Hayatta en hoşlanmadığım şey de hayaletlerdir...</p>

  <p>Kanlı canlı bir alay haydut&rsquo;un canına okumak dururken, tutup da hayaletlerle uğraşanlara çocukluğumdan beri şaşarım...</p>

  <p>Holü de geçtik ve bir salona geldik...</p>

  <p>&mdash; Siz lütfen burada biraz istirahat edin... dedi Desmond. Ben gidip Mister Edgar'a geldiğinizi haber vereyim...</p>

  <p>Koltuklardan birine kuruldum, bir sigara tellendirmeğe koyuldum, az sonra, sırtında ipek bir robdöşambr olduğu halde, zayıf, esmer bir adam içeri girdi... Bana doğru ilerleyerek:</p>

  <p>&mdash; Mister Mayk Hammer?...diye sordu.</p>

  <p>&mdash; Peder öyle münasip görmüş... diye sırıttım. Mister Edgar Vangham?...</p>

  <p>&mdash; Evet... Benim... Sizi böyle kabul ettiğimden ötürü özür dilerim Mister Mayk Hammer... Büromda bazı işlerle meşguldüm... Geldiğinize çok iyi ettiniz Mister Mayk!...</p>

  <p>Kalın bir sesi vardı adamın... Kabuğuna çekilmiş bir insan tesiri uyandırıyordu ilk bakışta...</p>

  <p>&mdash; Sizin vekilharç bir şeyler anlattı ama, pek iyi bir fikir vermedi anlattıkları... Hâdise nedir Mister Vangham?...</p>

  <p>Köşedeki büyük büfeden bir viski şişesi ve iki kadeh alarak geldi, elindekileri masanın üzerine koyduktan sonra:</p>

  <p>&mdash; Anlatacağım Mister Mayk... diye konuştu. Bütün olup bitenler beni öyle şaşkına çevirdi ki, hâlâ kendimi toparlayamadım desem yeridir... İki gün kadar evveldi... Daha doğrusu iki gece... Her zamanki gibi, koleksiyonlarımı gözden geçirmiş, yatak odama gitmiştim... Pul koleksiyonuma yeni ilâveler yapmıştım o gece... Çalışma odamda bıraktım onları... Yatacağım sırada bir gürültü duydum Mister Mayk... Hemen odamdan çıkarak sesin geldiği tarafa doğruldum... Çalışma odasından geliyordu bu sesler... Ayaklarımın ucuna basa basa gittim önce... Odanın önüne gelince, birden bire açtım kapıyı... Ve, tam o sırada, birinin pencereden çıkıp gittiğini gördüm... Gördüğüm şey, beni şaşkına çevirmişti. Mister Mayk. Tepeden tırnağa siyahlar giyinmiş bir adamdı bu... Başında geniş kenarlı bir şapka vardı... Yüzünü göremedim... Çok çevikti... Hemen pencereye koştum, fakat o, çoktan kaybolmuş, karanlıklara dalıp gitmişti...</p>

  <p>Mister Edgar sustu... Anlattıkları onu heyecanlandırmış gibiydi... Mendiliyle alnında biriken ter tanelerini kuruladıktan sonra:</p>

  <p>&mdash; Geri dönüp de masanın üstüne bir göz attığım vakit, bazı kâğıtların kaybolduğunu gördüm... diye konuştu. Bence çok büyük önemi olan bazı evrak...</p>

  <p>&mdash; Ne gibi evrak meselâ?...</p>

  <p>&mdash; Bir hâtıra defteri Mister Mayk... Şantajcıların eline geçmesinden endişeleniyorum bunun... Düşmanlarım bunu benim aleyhime bir koz, bana karşı bir silâh olarak kullanabilirler Mister Mayk...</p>

  <p>Viski kadehini, bir nefeste dikti:</p>

  <p>&mdash; Hayatta herkesin dostları ve düşmanları vardır... diye devam etti. İkincilerin eline geçmesini istemiyorum bu defterin ve kâğıtların!... Mesele bu mister Mayk!... Durun, dahası var; bu hırsızlığın da, bu "İkinci"ler vasıtasıyla tertiplendiği de muhakkak..</p>

  <p>Mister, Edgar, daldı gitti..</p>

  <p>Ben de bazı şeyler düşünüyordum...</p>

  <p>&mdash; Şu odayı bir görsek... dedim. Herifin pencereden kaçtığı odayı!...Hırsızlığın yapıldığı odayı yâni...</p>

  <p>&mdash; Hay hay Mister Mayk... Buyurun...</p>

  <p>Peşinden gittim... Dışarıda hava, iyiden iyiye kararmıştı... Camlara vuran yağmurun tıkırtısı işitiliyordu... Ortaçağ şatolarına lâyık, loş, küf kokulu bir koridordan geçtik, bir oda kapısı önüne geldik... Ancak bir "koçbaşı" ile yıkılabilecek demir kakmalı sağlam bir kapıydı bu...</p>

  <p>Mister Edgar kapıyı açtı, girdik, burası bir çalışma odasıydı... Büyük bir masa, üzeri dağınık... Tam karşıda iki pencere...</p>

  <p>&mdash; Buyurun Mister Mayk... dedi adam.</p>

  <p>Girdik... Duvarlara boydan boya camekânlar asılmıştı... İçlerinde renk renk, çeşit çeşit kelebekler vardı... Adını, cinsini, cibilliyetini bilmediğim yığınla böcek...</p>

  <p>&mdash; Hırsız soldaki pencereden kaçtı... diye konuştu Mister Edgar. Alçak oluşundan faydalanmış besbelli...</p>

  <p>&mdash; Öyle olacak... dedim. Herifin, evin teşkilâtını bildiği anlaşılıyor... Yoksa aradıklarını eliyle koymuş gibi bulamazdı...</p>

  <p>Masaya doğru yürüdüm... El kadar iri bir kelebek, iğnelendiği küçük bir yastığın üzerinde, çırpınıp duruyordu:</p>

  <p>&mdash; Bu nedir bu?...diye sordum. Bu kadar iri bir kelebek de hiç görülmemiştir...</p>

  <p>&mdash; Adeta bir gece kuşu kadar değil mi? diye keyifli keyifli konuştu. Pyrausta Nubilalis fasilesinden bir kelebektir bu... Civarda tek tük rastlamak mümkün...</p>

  <p>Kelebeğin çırpınmasını keyifle seyreden Mister Edgar'a:</p>

  <p>&mdash; Niye öldürmüyorsunuz?...diye sordum. Çırpınmaktan imanı gevriyor biçarenin...</p>

  <p>Dalıp giden Mister Edgar:</p>

  <p>&mdash; Oh, evet... diye konuştu. Elbette...</p>

  <p>Ve masanın üzerindeki küçük şişelerden birini alarak kelebeğin sırtına damlattı. Hayvan bir iki çırpındıktan sonra hareketsiz kaldı...</p>

  <p>Masanın üzerinde küçük bir kavanoz vardı, içinde de kocaman bir böcek... Kavanozun içinde dört dönüyordu biçare mahlûk... Havasızlıktan ölecekti bir gün... Böceğe baktığımı gören Mister Edgar:</p>

  <p>&mdash; Danaburnu cinsinden çok kıymetli bir böcektir... dedi. Cüssesine bakmayın... Üzerindeki renkler kaybolmasın diye ilâçla öldüremeyiz... Ancak havasız bırakarak bu neticeyi elde etmek mümkün!...</p>

  <p>Lâf kelebeklere ve böceklere intikal edince, Mister Edgar, evvelki hâdiseyi unutmuş gibiydi adetâ...</p>

  <p>Biz buraya böcek ve kelebek görmeye gelmemiştik... Mamafih, gördüklerim ve öğrendiklerim yavaş yavaş beni ilgilendirmeye başlıyordu...</p>

  <p>&mdash; İşten konuşalım... dedim. Şu hırsızdan bahsedelim biraz da...</p>

  <p>&mdash; Ah, evet Mister Mayk... Odaya girdiğim zaman şu soldaki pencereden kaçtı o... Pencere alçaktır Mister Mayk... Görmek ister miydiniz?...</p>

  <p>&mdash; Lüzum yok... dedim. Şarlok Holmeslik dalgalar bunlar... Bana gelmez!...</p>

  <p>Bir koltuğa oturdum:</p>

  <p>&mdash; Çalınan hatıra defterinde neler yazılıydı?...diye sordum Mister Edgar'a. Sizden başka kimleri ilgilendiriyordu bu?...</p>

  <p>&mdash; Anlatacağım Mister Mayk... diye şüpheyle etrafına bakınarak yavaş sesle konuştu. Bu, eski bir hikâyedir... On, on bir yıl kadar önce, Kenya&rsquo;da bulunmuştum Mister Mayk... Aslan avına merak sarmıştım o zamanlar... Bir gece, çadırımda otururken, yerlilerden biri, kampa bir yabancının girdiğini haber verdi... Derhal çadıra getirilmesi için emir verdim... Bir beyaz adamdı bu... Yorgunluktan ve sıtmadan bitkin bir hâldeydi. Lâzım gelen bütün yardımı yaptık... Bu saçı başı birbirine karışmış, avurtları çökmüş adamın korkak, çekingen hâli, dikkatimi çekti... Beri yandan kendisine verdiğimiz kininler de tesir etmemeğe başlamıştı.. Nihayet, geldiğinin ikinci günü, Price, ağırlaştı... Price Hall... Adı buydu... Kamptaki doktor, hastanın şiddetli bir, zehirli sıtmaya tutulduğunu, kurtarılmasına imkân olmadığını anlattı... Kendisi de bunu hissetmiş olacaktı ki, çadırda bulunanların dışarı çıkarılmalarını rica ettikten sonra, bana müthiş bir sır tevdi etti: Kenya'da, kuzeyde bir altın damarı bulmuştu Price... İki de arkadaşı vardı yanında... Arkadaşları, altın damarının bulunması üzerine bir komplo kurmuşlar, Price'in vücudunu ortadan kaldırarak, damara sahip olmak istemişlerdi... Price, güç kurtarmıştı canını ellerinden... Bir gece, onların yanından kaçmış, günlerce, gecelerce yürüyerek kampa gelmişti... Daha doğrusu, yolunun üzerine çıkmıştı bizim kamp... Yanında altın damarının bulunduğu yerin haritası vardı... Bana bu haritayı verdi Price... Ve... O gecenin sabahına doğru, hayata gözlerini yumdu zavallı... Aradan üç dört gün geçince de, felâketler birbirini kovalamağa başladı. Hizmetimizde bulunan yerlilerden çoğu birer birer öldürüldüler... Bir kere de üzerime ateş ettiler... Bütün bunların Price'in, haritayı ele geçirmek isteyen arkadaşları tarafından yapıldığını anlıyordum... Civar köylerden yerli tedarik ederek hemen ertesi gün yola çıktım ve uzun tehlikeli yolculuklardan sonra memleketime dönmeğe muvaffak oldum... Fakat tehlike bununla da savuşturulmuş olmuyordu... New York'a döndükten sonra da Price'in haritayı ele geçirmeğe azmetmiş bulunan arkadaşları peşime düşmekte gecikmediler. Kenya&rsquo;dan beri, beni adım adım takip etmişlerdi... Nihayet geçen gece, emellerini gerçekleştirdiler. Çalınan hatıra defterinin arasında, Price'ın bana verdiği harita da vardı. Altın damarının bulunduğu yeri bildiren harita...</p>

  <p>Mister Edgar, sustu...</p>

  <p>Yağmur camlarda tıkırdıyordu...</p>

  <p>Bir yudum viski aldım.</p>

  <p>&mdash; Hikâyeniz çok enteresan Mister Edgar... Demek harita elden gitti ha?...Peki, siz bu altın madenini ele geçirmeğe teşebbüs etmediniz mi hiç?...</p>

  <p>&mdash; Hayır Mister Mayk... Korkuyordum çünkü... Böyle bir şeye teşebbüs ettiğim anda öldüreceklerdi beni... Hâlâ da korku içindeyim... Şimdi bile...</p>

  <p>&mdash; Hâlâ mı?...Neden o?...</p>

  <p>&mdash; Haritayı çaldılar ama, bu sırrı biliyorum ben... Peşimi kolluyorlar Mister Mayk..</p>

  <p>&mdash; Kimler?...</p>

  <p>&mdash; Price'in arkadaşları...</p>

  <p>&mdash; Onları tanıyor musunuz?...</p>

  <p>&mdash; Evet... Price, onlardan bahsetmişti bana ölmeden önce... İki maceraperest. William ve Hugh... Çin mahallesi sakinlerinden... William Peck ve Hugh Carter... Afyon kaçakçılığı da yapmışlar bir zaman... Çin mahallesinde, Mister Mayk... Orada bulunuyorlar..</p>

  <p>&mdash; Anlayacağız!...diye sırıttım. Şimdi haritanın onların elinde bulunduğundan emin misiniz?...</p>

  <p>Gözleri sevinçle ışıldadı:</p>

  <p>&mdash; Elbette... Elbette Mister Mayk... William Peck ve Hugh Carter... Çin mahallesinde...</p>

  <p>&mdash; Yani bu haritayı istiyorsunuz Mister Edgar!...</p>

  <p>&mdash; Rica ediyorum Mister Mayk... Sizden başkası halledemez bu işi...</p>

  <p>&mdash; Deneyeceğiz...</p>

  <p>Saate bir göz attım: 20..</p>

  <p>Afrika hikâyesi filân derken...</p>

  <p>&mdash; Deneyeceğiz.. diye tekrarladım ayağa kalkarken: Uğrayacağım bu dediğiniz yere... Bakalım ne biçim herifler bunlar!...</p>

  <p>&mdash; Ömrüm boyunca size minnettar kalacağım Mister Mayk... Ancak bu suretle benim, ölüm tehlikesinden kurtulmam mümkün olacak!...</p>

  <p>Dışarı çıktık, aynı dehlize benzer koridordan geçtik. Yağmur dinmişti, etraf hafif tertip aydınlıktı, yusyuvarlak bir ay vardı tepede...</p>

  <p>Mister Edgar'la vedalaştıktan sonra, benim külüstüre doğruldum... Tek gözlü topal uşak beni aynı garip bakışlarla süzerek otomobilin kapısını açtı, gaza bastım, köpek havlamaları arasında yola koyulduk...</p>

  <p>Vay canına!...Şu Edgar&rsquo;ın anlattığı, öyle bir hikâye ki, hayali geniş bir yazarın eline geçse, helâlinden iki adet macera romanı çıkarır...</p>

  <p>Asfalt, önüm sıra pırıltılı pırıltılı uzanıyor... Gazı kökledim... Keyfimden bir de şarkı tutturdum... Bereket motorun gürültüsü fazla da sesimi duymuyorum... Berbat bir ses vardır bende... Bir dişleseniz kırk gün kısmetten kesilirsiniz... Buna rağmen keyfim yerinde olduğu zamanlar, yine de şarkı söylemekten kendimi alamam!...</p>

  <p>Gazı köklemişim ki... Uçacağım neredeyse...</p>

  <p>Bir viraj aldım, bir kilometre kadar gittim, bir viraj daha alıyordum ki, önüme, yolun üzerine bir ağaç devriliverdi birdenbire... Frene bir basış basmışım ki, yarım daire çizdim olduğum yerde... Bu iş eğer biraz geç olsaydı tamamdı bizim hesap... Pres makinasına konmuş mandalina gibi yamyassı olacaktık...</p>

  <p>Arabayı stop eder etmez, sağdaki ağaçların arasından iki küçük alev yandı söndü. Herifin biri veriştirip duruyor kurşunları... Motoru çalıştırdım, geri basarak soldaki ağaçların arasına daldım... Külüstürü ağaçların arasına çekerek kırkbeşliği çektim, kararlamadan ateş edilen yeri bularak tetiğe asıldım...</p>

  <p>Karşı taraftan da herifçioğlu kurşunu veriştiriyor... Kurşunlardan biri çamurluğa öbürü kapının kenarına çarptı... İki el daha asıldım.. Karşıda ses kesildi bir müddet... "Körlemeden attık ama, tutturduk zahir..." diye düşündüğüm anda, karşıdan, ağaçların arasından biri çıktı ve bayır yukarı koşmaya başladı...</p>

  <p>Gördüm onu...</p>

  <p>Dar bir külot giymişti..</p>

  <p>Monkey'in öldürüldüğü apartmanda, Monkey'in parmakları arasında da ondan bazı izlere rastlamıştım bundan önce!...</p>

  <p>Vay namussuz!...Beni tahtalı köye göndermek için her şeyi göze alıyordu demek ki...</p>

  <p>Arabayı bir müddet ağaçların arasında yürüttükten sonra, tekrar asfalta çıktım, New York yolunu tuttum... İşler gittikçe daha eğlenceli bir hâl almağa başlıyordu...</p>

  <p>Ağaç, arabanın önüne devrildikten sonra, pek yakınlardan, yolun kenarından bir kahkaha gelmişti kulaklarıma. Unutamıyordum bunu . Bir zafer kahkahasıydı bu; bir şeytan gülüşü!...</p>

  <p><span class="t1">&nbsp;</span></p>
</body>
</html>
