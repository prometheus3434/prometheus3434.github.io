<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>4</title>
</head>

<body>
  <h1 class="h11">4</h1>

  <p class="p1"><span class="t10">MÜCADELE DEVAM ED</span><span class="t10">İ</span><span class="t10">YOR!...</span></p>

  <p class="p4">&nbsp;</p>

  <p class="p4"><span class="t11">P</span>at'ın hatırı kalmasın diye altı gün sonra çıktım hastahaneden... Kendimi toplamıştım ve formdaydım... Magnum'un pırlantası meselesini halletmek için de pek az bir zaman kalmıştı... Günlük bir zaman...</p>

  <p>Hastahaneden çıkar çıkmaz ne halt etmem lâzım geleceğini, yattığım günler zarfında düşünmüştüm:</p>

  <p>New York'ta kaçak veya çalınmış pırlantalar üzerine iş gören bazı çeteler vardı... Elleri altında bulundurdukları bazı yosmalar vasıtasıyla kibar ailelere kadar sokulup satış yapıyorlardı... Magnum'a ait taşın da bu akıbete uğraması pekâla mümkündü... Ve eğer, şu Allahın cezası pırlantayı parçalamadılarsa mesele yoktu...</p>

  <p>Ayrıca, bu iz üzerinden yürüyerek, Monkey hergelesini enselemek de vardı hesapta...</p>

  <p>Ne var ki, bu işi yürütebilmek için, salonlara girip çıkmak, bu yosmalardan bir kaçını kollamak lazım... Şu çalınmış taşları el altından satışa çıkaran yosmaları...</p>

  <p>Şu bizim mesleğin belâlı tarafları olduğu gibi tatlı tarafları da vardır: Bol bol tanış peydâ edersiniz... Bunlar arasında öyle hatunlar olur ki, en ummadığınız bir zamanda işinize yarayabilir... Nellie, bunlardan biridir meselâ...</p>

  <p>Şu, terziyle berber arasında mekik dokumaktan başka işleri olmayan kadınlardandır Nellie... Tanrının doğuştan güzel yarattığı kumrallardan...</p>

  <p>Bu çeşit kadınlar da her bakımdan işe yarar hâsılı...</p>

  <p>İlk işim eve uğrayıp esaslı bir banyo almak, sonra da elbise değiştirmek oldu... Vakit öğleye yaklaşırken bu işler de sona ermişti... Ve, Nellie'ye telefon etmenin tam zamanıydı. Öyle de yaptım. Az sonra Nellie:</p>

  <p>&mdash; Mayk!... Sen misin Mayk!... diye konuştu: Nerelerdesin yavrum... Seni öyle göreceğim geldi ki!...</p>

  <p>Bunun ne çeşit bir özleyiş olduğunu kestiriyorum:</p>

  <p>&mdash; Benim de... dedim: Seninle konuşacaklarım var Nellie... Bir yerde buluşsak fena olmaz... Ne dersin?...</p>

  <p>&mdash; Oh Mayk... diye sitemli sitemli konuştu; bu kadar zaman görüşmedikten sonra baş başa kalmak daha iyi olmaz mı?... Eve gel Mayk... Evdeyim ben... Seni bekleyeceğim burada...</p>

  <p>Benim başımda kazan kaynıyor, Nellie'nin umurunda mı?...</p>

  <p>&mdash; Haydi, öyle olsun... dedim. Yalnız, peşin pazarlık edelim, fazla kalamam seninle, hastahanede yattığım günler zarfında uyukladım durdum... Bunu telâfi etmeliyim…</p>

  <p>Telefonu kapadıktan sonra dışarı çıktım, caddeden çevirdiğim bir taksiye atladım, Nellie'nin adresini verdim..</p>

  <p>Yol boyunca işe bir şekil vermeği denedimse de beceremedim... Pat gibi plânla çalışmak için sabır ister... Plân da neymiş?... Alt tarafı Monkey gibi bir hergelenin midesine bir kurşun gömeceksin, beşeriyet de bir mikroptan daha kurtulmuş olacak... Bütün mesele bu...</p>

  <p>Taksi, Fifth Avenue'ye gelince, dediğim adresin önünde durdu... Parasını verip herifi savdıktan sonra, saray yavrusu apartmandan içeri daldım. 16'ncı kata çıkınca Nellie'nin daire kapısı önüne geldim, zile dokundum, az sonra, Nellie sırtında dekolte bir sabahlık olduğu hâlde kapıyı açtı.</p>

  <p>Gördüğüm manzara, beni öylesine şaşkına çevirdi ki, meşhur ıslıklarımdan birini koyuverdim. Kolay kolay yakayı kurtaramayacaktık buradan anlaşılan...</p>

  <p>İçeri girer girmez kapıyı kapadım. Aynı anda da çıplak kollarını boynuma dolayan Nellie, dudaklarını dudaklarıma yapıştırıverdi. Bir müddet böyle kaldık. Nellie gibi nefis bir mahlûkla tekrar bir arada bulunmak, çok sevilen unutulmuş bir yemeğin yeniden tadılması gibi geldi bana...</p>

  <p>Salona geçtikten sonra, beni deli eden, çapkın hareketleriyle koltuğa kuruldu. Kafam, karışmağa başlamıştı yine. Ne halt edeyim ki, dalga geçmeğe değil, iş yapmağa gelmiştik buraya. Bu bakımdan, mümkün mertebe sinirlerime hâkim olmam lâzımdı...</p>

  <p>&mdash; Mayk, diye sitemli sitemli konuştu Nellie. Oh Mayk; seni öyle özledim ki!...</p>

  <p>&mdash; Farkındayım, diye sırıttım. Her hâlin söylüyor bunu. Beni dinle şimdi güzelim. Bazı çapraşık işlere burnumu sokmuş durumdayım yine. Bana bazı yardımlarda bulunacaksın!...</p>

  <p>&mdash; Ne gibi meselâ?...</p>

  <p>&mdash; Şöyle ki, senin devam ettiğin bazı gece kulüplerine girebilmemi sağlayacaksın... Yalnız üyelerin kabul edildiği özel kulüplerden bahsediyorum...</p>

  <p>&mdash; Kolay Mayk... Çoğu ile ilgim var bu kulüplerin; kolay bu... Fakat mesele nedir Mayk?...</p>

  <p>&mdash; Tanımak istediğim bazı kimseler olacak!...</p>

  <p>&mdash; Kimler? Belki ben de tanırım onları.</p>

  <p>&mdash; Tanımazsın güzelim. El altından çalınmış kıymetli taşlar satan bazı yosmalar ve onlara direktif veren bazı hergeleler...</p>

  <p>Bir çocuk gibi, neşeli neşeli güldü bu lâfım üzerine:</p>

  <p>&mdash; Oh; ne güzel Mayk, desene gerçek bir mâcera bu...</p>

  <p>&mdash; Tahmin ettiğin kadar güzel değil bebek... İnsanın başı belâya girer bazı bazı...</p>

  <p>&mdash; Mayk, ne zaman başlıyor o hâlde?</p>

  <p>&mdash; Vakit yok Nellie. Bu geceden itibaren başlasak fena olmaz...</p>

  <p>Oturduğu koltuktan kalktı, kalçalarını çalkalayarak geldi, önümde durdu. Dudaklarıma doğru eğilince, saçları yüzüme süründü Nellie'nin. İçim gıcıklanıverdi bu vaziyet karşısında. Göğsünü, bütün güzelliğiyle meydana koyan dekolte geceliği aralanmıştı. Kendini bir fırtınadan zor belâ kurtaran bir adam hâliyle kalktım, Nellie'yi hafifçe yana çekerek:</p>

  <p>&mdash; Vakit yok bu işler için Nellie, diye konuştum. Bazı hergeleler var ki, şu üç beş gün içinde, hesaplarını görmem lâzım. Tüyüyorum şimdi. Kimseye bahsetme bunlardan Nellie. Gece saat tam 21'de gelir alırım seni buradan. O zamana kadar yeni şeyler de düşünürüm belki...</p>

  <p>&mdash; Oh Mayk; Mayk!...</p>

  <p>&mdash; Akşama görüşürüz Nellie. Başka sefere...</p>

  <p>Nellie'nin apartmanından ayrıldıktan sonra, Emniyet Müdürlüğüne uğradım. Pat, odasındaydı.</p>

  <p>&mdash; Yine ne var külhani? diye gülümsedi. Kefeni yırttın ha?...</p>

  <p>&mdash; Öyle oldu, diye sırıttım ben de. Yenisine bakalım. Sana bazı soracaklarım var Pat. New Jersey yolu üzerinde kazaya uğrayan siyah Opel'e dair birincisi. İkincisi de, mücevher hırsızlarının dosyası. Şöyle bir göz atacağım bu dosyaya...</p>

  <p>&mdash; New Jersey yolundaki kaza hâdisesi kapanmıştır, diye konuştu Pat. Bir dikkatsizlik neticesi, arabayı hendeğe yuvarlamış mister Hawkins. İstediğin dosyaya gelince, şimdi söylerim getirirler...</p>

  <p>Bir sigara yaktım, beklemeğe koyuldum. Pat, dikkatle süzüyordu beni...</p>

  <p>&mdash; Yine ne var Mayk? diye sordu. İşi gücü bırakıp bizim işimize mi burnunu sokmağa başladın şimdi de?...</p>

  <p>&mdash; Kıskanıyor musun? diye sırıttım. New York'ta o kadar çok hergele var ki, sana da yeter, bana da...</p>

  <p>Az sonra bir memur, Pat'ın diktafonla istediği dosyayı getirdi. İnci, elmas ve kıymetli taşlar üzerinde âdetâ ihtisas sahibi yığınla hergelenin resmi vardı dosyada. Bir kaç sayfa çevirdim. Tövbekâr olmuş gangsterlerden, taşların pırıltısıyla gözleri kamaşmış rabıtalı yosmalara kadar bir sürü dişili erkekli mücevher hırsızı ve bunların suç ortakları geçit resmi yapmağa başladı...</p>

  <p>Rastgele bir kaçının isimlerini not ettim. Hangisi olursa olsun işime yarardı. Eski tanıdıklar da var bunların arasında. Bianco Gonzales meselâ...</p>

  <p>Sinsi, tilki gibi bir heriftir bu Bianco. Uzun zamandır piyasada göründüğü yok ama, hiç belli olmaz. Çeşitli marifetlerden sonra, yükünü tuttuğu için keyifli bir ömür sürüyor olmalı. Dess Leeson, Timoty Bosch... Mücevher üzerine iş tutan üç adet hergele. Üç adet de suç ortağı yosma: Joan, Doris, Clara. Çalınmış taşları piyasaya süren yosmalar. Etti altı. Yeter de artar bile...</p>

  <p>Bunları, küçük defterime not ettikten sonra ayağa kalktım:</p>

  <p>&mdash; Gidiyorum, dedim, Görülecek bir sürü işim var Pat!...</p>

  <p>&mdash; Yine ne haltlar karıştıracaksın kim bilir? diye homurdandı. Kendini koru Mayk... Pek baştan kara gidiyorsun bu günlerde...</p>

  <p>&mdash; Tavsiyeni tutmağa gayret edeceğim diye sırıttım...</p>

  <p class="p4"><span class="t1">&nbsp;</span></p>

  <p class="p4">Tam vaktinde, Nellie'ye damladım. Açık bir tuvalet giymiş olduğu hâlde beni bekliyordu yosma...</p>

  <p>&mdash; Hazırım, dedi içeri girer girmez.. Âzâsı olduğum dört beş kulüp var Mayk. Hangisinden başlayalım?...</p>

  <p>&mdash; Hangisinden olursa olsun Nellie. Aradığım kimseleri buluncaya kadar incelemeye devam ederiz. Eğer şans yardım ederse, bunlardan biriyle teşerrüf edeceğiz bu gece...</p>

  <p>&mdash; Şu hâlde hemen çıkalım Mayk. City Club'den başlayalım işe. Bunda olsun, diğerlerinde olsun, her üyenin yanında bir misafir getirmesine müsaade vardır. Bundan faydalanacağız...</p>

  <p>&mdash; Sen artık vaziyeti idare et, dedim; Çıkalım güzelim... Asansör bizi alt kata indirince caddeye çıktık...</p>

  <p>Nellie, şahane tuvaleti içinde bir harikaydı...</p>

  <p>Kaldırımın kenarındaki parking'de duran yeşil Mercedes'e doğru yürüdük, Nellie direksiyona geçti, yola koyulduk...</p>

  <p>Yapacağım işlere kafamda şöyle bir çeki düzen verdim: Pat'ın dosyalarındaki hergelelerle yosmalara rastlarsam ne alâ... Aksi halde, başka yollar aramalı... Monkey denen itoğlu iti ele geçirinceye kadar devam edecek bu...</p>

  <p>Broadway'e gelince, Nellie, kapısından şık kimselerin girip çıktığı bir kulübün önünde durdu; City Club, olacaktı burası... Arabayı kaldırımın kenarına çekerek içeri girdik...</p>

  <p>Vay babam vay!...New York'un bütün kalburüstü şahsiyetlerine burada rastlamak mümkün...</p>

  <p>Ve bunların arasında, anasının ipini satmış birtakım hergelelerin de bulunduğunu bilmek insanı bayağı keyiflendiriyor...</p>

  <p>Işık içindeki holü geçtikten sonra salona girdik. Bir garson, azametle karşıladı bizi... Masalardan birine oturduk. Etrafı kolaçan etmeğe başladım hemen. Bianco gibi heriflerin faaliyet sahası buraları. Doris ve Clara gibi yosmalara da rastlamak mümkün ayrıca. Mangnum'a ait pırlantayı East Bank'dan yürüten Monkey, bu musibetlerden biri vasıtasıyla satmak isteyecek belki de... Ve işte o zaman seyreyle sen gümbürtüyü. Tanıdık bir sima yok... Beklemek lâzım. Baktım ki iş çıkmıyor, bir viski içer, basar gideriz...</p>

  <p>Düşünceli hâlimi gören Nellie:</p>

  <p>&mdash; Daldın Mayk!...diye konuştu. Aradığın kimselere rastlayamadın galiba?...</p>

  <p>&mdash; Henüz yoklar... diye sırıttım. Hele birer viski yuvarlayalım da, gerisini sonra düşünürüz... New York'ta bir bu kulüp yok ya. Bulana kadar araştıracağız...</p>

  <p>Millet kendi âleminde... Saate bir göz attım. 22.00...</p>

  <p>Buraya eğlenmeğe gelmediğimize göre basıp gitmekten başka çare yoktu... Fikrimi Nellie'ye de açtım:</p>

  <p>&mdash; Bir başka yerde şansımızı deneyelim.. dedim. Hangi kulüp var sırada?...</p>

  <p>&mdash; Night Club var... Oraya gideceğiz...</p>

  <p>Hesabı gördükten sonra dışarı çıktık, yeşil arabaya atladık, yola koyulduk.. Bu macera, artık canımı sıkmağa başlıyordu... Elime geçirdiğim zaman çekeceği vardı benden bu Monkey hergelesinin...</p>

  <p>İki üç cadde sonra Night Club'un önüne geldik, araba yine kaldırıma çekildi, içeri daldık...</p>

  <p>Gangster kovalamıyoruz, hovardalık ediyoruz sanki... İlk girdiğimiz kulüptekine benzeyen bir garsonun kılavuzluğunda salona girip bir masaya oturduk... Oturur oturmaz da kaba etime iğne batırılmış gibi yerimden fırlamam bir oldu...</p>

  <p>İki üç masa ötede, smoking giymiş, çıplak kafalı, kısa boylu, şişman bir herif var... Yanındaki yosmayla tatlı tatlı sohbet ederek purosunu çekiştiriyor... Bianco Gonzales bu.. Ta kendisi... Yanındaki de Clara... Bir taşla iki kuş vurmak buna derler işte!... Şans dediğin bu kadar olur... Başlangıçta ters giden işler yavaş yavaş düzene giriyor böylece... Monkey'i enselemiş gibi sevindim herifi görünce.. Nellie, hâlimdeki değişikliği farketmişti:</p>

  <p>&mdash; Ne o Mayk?...diye sordu. Telâşın ne?</p>

  <p>&mdash; Asıl burada biri var ki, biraz sonra ondaki telâşı seyret... dedim. İskemleni şöyle çek Nellie... Seni siper alayım ki görmesin beni herifçioğlu... Bakalım ne haltlar karıştıracak yanındaki yosmayla?...</p>

  <p>Nellie, dediğimi yaptı. Bu suretle kendimi gizlemiş oluyordum... Bianco, benim burada bulunuşumdan habersiz, yanındaki sarışınla dalga geçiyordu..</p>

  <p>Bianco Gonzales, New York sosyetesinin devam ettiği bir kulüpte!...Kimbilir hangi ad altında buralara kadar sokuluyor herifçioğlu?...Geçmişteki herzelerini kimsenin bilmediği muhakkak... Yoksa herifi böyle bir yere kim üye kaydeder?...</p>

  <p>Ne yapmam gerekeceğini durum gösterecekti...</p>

  <p>Zaman geçip gidiyordu bir taraftan...</p>

  <p>&mdash; Hemen çıkalım... dedim Nellie'ye. Bu geceki yardımların için teşekkürler...</p>

  <p>Bianco hergelesine çaktırmadan dışarı çıktık, kapıda:</p>

  <p>&mdash; Sen arabaya atla eve dön... dedim Nellie'ye. Pek söz vermiyorum ama, işler umduğum gibi giderse ben de gelirim... Yarı geceye kadar gelmezsem bekleme...</p>

  <p>Nellie, yeşil Mercedes'e doğru yürürken, gölgelik bir köşeye gizlendim ben de... Az sonra Bianco Gonzales, yanındaki sarışınla göründü... Gülüşerek kaldırımın kenarında duran siyah lüks arabaya doğruldular, sarışın yosma girdi önce... Arkasından Bianco, direksiyona geçti... Tam hareket edecekleri sırada, kapıyı açtığım gibi atladım...</p>

  <p>Neye uğradığını şaşıran Bianco, bir müddet kötü kötü suratıma baktıktan sonra:</p>

  <p>&mdash; Mayk!... diye kekeledi...</p>

  <p>&mdash; Ha şunu bileydin!...diye sırıttım. Çek bakalım...</p>

  <p>&mdash; Bizden ne istiyor?...dedi sarışın. Bir yanlışlık olmasın Bianco?...</p>

  <p>&mdash; Tastamam aradığım adamlarsınız... diye homurdandım. İşlet şu seyyar sarayı... Hem, nereye gitmeği düşünüyorsanız oraya.. Bence hepsi bir... Konuşacaklarım var seninle Bianco...</p>

  <p>Herif, arabayı işletti, 34'üncü Street'e doğru yola koyulduk... Ensesinden belli korkudan sıfırı tükettiği Bianconun... Birkaç cadde geçtik, Madison Avenue'nin başlangıcındaki büyük barlardan birinin önünde arabayı durdurdu herif... Baktım, şehrin lüks barlarından birine gelmişiz...</p>

  <p>&mdash; Buraya mı geliyordunuz?...dedim. İşin ne burada senin?...</p>

  <p>&mdash; En rahat burada konuşabiliriz... dedi Bianco; burasının sahibi benim...</p>

  <p>Vay canına, biz görmeyeli işleri ilerletmiş herif meğerse... Kim bilir, belki bir punduna getirip adamlarına temizletmeği de düşünüyor... Ve, eğer böyle bir niyeti varsa, beş on dakika sonra, şu Bianco denen hergeleden de adamlarından da eser kalmayacak...</p>

  <p>&mdash; Peşin haber vereyim Bianco... diye homurdandım. Eğer beni kafese koymağı düşünüyorsan, pis mideni kalbura çeviririm, bilmiş olasın...</p>

  <p>Hep beraber arabadan indik, kapıdaki herif, yerlere kadar eğilerek bizi selâmladı... Holü ve koridoru geçtikten sonra, üzerinde "direktör" yazılı bir kapının önüne geldik, Bianco:</p>

  <p>&mdash; Buyurun... diyerek kapıyı açtı... Girdim... Öyle bir yazıhane ki, en mühim iş adamlarında bile daha âlâsını bulamazsınız...</p>

  <p>Yosma da daldı peşimiz sıra...</p>

  <p>&mdash; Ciddî işler konuşurken yalnız olmağı tercih ederim... dedim. Gönder şu yosmayı Bianco...</p>

  <p>&mdash; Beni salonda bekle Clara... dedi herif. Az sonra gelirim...</p>

  <p>Sarışın çekip gittikten sonra, koltuklardan birine kuruldum:</p>

  <p>&mdash; Şimdi söyleyeceklerimi iyi dinle Bianco... diye konuştum. Senin ne mal olduğunu herkesten daha iyi bilirim... Bu bakımdan. Soracaklarıma doğru cevap ver. Monkey Kane'in nerede olduğunu öğrenmek istiyorum. Bu, bir... İkincisi, bu herifin son günler zarfında bir bankadan yürüttüğü kıymetli mücevherlerin sana gelip gelmediğini... Şimdi seni dinliyorum Gonzales...</p>

  <p>İspanyol boğasını andıran herif, oturduğu koltukta şaşkın şaşkın beni süzdükten sonra:</p>

  <p>&mdash; Bu sualleri bana niçin sorduğunuzu anlayamıyorum Mister Mayk... diye konuştu Monkey Kane ile ne gibi bir ilgim olabilir benim?...</p>

  <p>&mdash; Ne gibi bir ilgisi olabilirmiş?...Sevsinler seni... Dürüstlük mü taslayacaksın bunca rezaletten sonra!... Kaplumbağa gibi dosyan var Emniyet Müdürlüğünde... Ne mal olduğunu cümle âlem bilir... Monkey'e gelince, o da seninle aynı ayarda bir hergele... Yürüttüğü pırlantayı, ancak senin vasıtanla satabilir. Çünkü senin işin bu... Çalınmış, taşların şekillerini değiştirdikten sonra bir biçimine gelip piyasaya sürmek... Tamam mı?...</p>

  <p>&mdash; Monkey'i en az dört aydır gördüğüm yok... Dediğin kıymetli taşın çalındığını bile duymadım... Hem, ben artık doğru yollardan hayatımı kazanıyorum Mister Mayk... Böyle işlerle hiçbir ilgim yok benim...</p>

  <p>&mdash; Yok ha?...Yok da ne demeye şu Clara yosmasıyla gezip dolaşıyorsun?...Birinci sınıf çalınmış mücevher sürücüsüdür o... Senin de onun da ne mal olduğunuzu, benim kadar New York polisi de bilir.</p>

  <p>Bianco, kıpkırmızı oldu bu lâflarım üzerine...</p>

  <p>&mdash; Clara hakkında daha yumuşak bir lisan kullanmanı rica ederim Mayk... diye konuştu. O da benim gibi, böyle işlerden elini çekmiş bulunuyor... Clara, karımdır Mayk... Herhâlde bu, niçin beraber olduğumuzu izah eder sanırım...</p>

  <p>Belki herif samimiydi ama, insan bir lekelendi mi, ömrü boyunca temizlenemez böyle...</p>

  <p>Şimdi, durup dururken bu herifi azdırmakla yeniden cemiyetin başına musallat etmek istemiyordum...</p>

  <p>&mdash; Gizli kapaklı işlere veda ettim Mayk... diye konuştu tekrar. Hayatımı namusumla kazanıyorum artık... Geçmişi unutmağa çalışıyorum... Eğer sana bir yardımda bulunabilirsem memnun olurum...</p>

  <p>&mdash; İşte makul bir lâf... diye sırıttım. Doğru yolu seçtiğine sevindim Bianco... Ben seni hep aynı tempoda gidiyorsun sanıyordum. Monkey hergelesini arıyorum ben!...</p>

  <p>&mdash; Dur bakalım... Monkey... Buldum. Onun yerini yurdunu bilse bilse Gallico bilir... Kent Gallico...</p>

  <p>&mdash; Kent Gallico mu?...Bu herifte kim?...</p>

  <p>&mdash; Emlâk komisyoncusu pozunda bir herif... Aslında polisten kaçmak isteyenlere, şeytanın bile bilmediği yerler bulur... Harlem'de bulabilirsin onu... 17'nci sokakta küçük bir dükkânı vardır... Tanrının günü oradadır Gallico...</p>

  <p>Bianco'nun söylediği adresi not ettim, ayağa kalkarken:</p>

  <p>&mdash; Bu konuştuklarımızın, aramızda kalacağına emin olabilirsin Bianco Gonzales... dedim... Ama, eğer beni atlatmak gibi bir budalalığa düşüyorsan bunun neye mal olacağını da sen pek iyi bilirsin...</p>

  <p>Kapıya doğru yürüdüm, çıkmadan önce:</p>

  <p>&mdash; Gene görüşeceğiz... diye sırıttım. Dünya küçüktür Gonzales...</p>

  <p><span class="t1">&nbsp;</span></p>
</body>
</html>
