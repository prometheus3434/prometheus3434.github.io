<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>7</title>
</head>

<body>
  <h1 class="h11">7</h1>

  <p class="p1"><span class="t10">ÖLÜM ÇETES</span><span class="t10">İ</span></p>

  <p class="p4">&nbsp;</p>

  <p class="p4"><span class="t11">B</span>ürodan içeri girer girmez, Pat önüme dikildi:</p>

  <p>&mdash; Ver bakalım şu kırkbeşliğini, diye kükredi. Kırdığın ceviz bini aştı artık. Özel dedektif ruhsatnameni de sökül bakalım. Onların yerine de al şu kararı. Çerçeveletip duvara asarsın. Rezaletin daniskası bu senin yaptığın Mayk!... Başsavcı yerden göğe haklı bu sefer!...</p>

  <p>&mdash; Dur bakalım babalık, dedim. Zorun ne sabah sabah böyle? Ne hacet, iki resmi polis alıp eve dayansaydın...</p>

  <p>&mdash; Yapacaktım, diye homurdandı. Yapacaktım da caydım. Ele güne karşı rezil rüsva olmanı istemedim. Ver bakalım şunları!...</p>

  <p>Pat'ın suratına baktım. Şakaya gelir tarafı yok. Burnundan soluyor oğlan. Eni konu içerlemiş. İçerlemek de ne kelime, ateş püskürüyor mübarek!...</p>

  <p>&mdash; Otur hele, dedim. Otur da iki lâf edelim. Dostluğumuz var yahu. Madara mı edeceğiz Pat?...</p>

  <p>&mdash; Senin gibi dost, olmaz olsun, diyeceğim ama, bir türlü diyemiyorum. Bre kerata, bir halt işliyorsun, benim yakama yapışıyorlar, benden hesap soruyorlar. Sanki senin vâsin mişim gibi ben. Olacak iş mi bu? Nerde bir rezalet var, eşele altını, Mayk çıkıyor... Bıktım be!...</p>

  <p>&mdash; Neden dolayı küplere biniyorsun peki?...</p>

  <p>&mdash; Elinin köründen ötürü. Harlem&rsquo;de bir emlâkçıyı temizlemişsin. Bu yetmiyormuş gibi, tutup bir de yafta yapıştırmışsın. Kanuna açıktan açığa meydan okumaktır bu senin yaptığın. Başka bir şey değil...</p>

  <p>&mdash; Bana bak Pat, diye konuştum. Ufaktan ufaktan, kafam kızmağa başlıyor. Herifi temizlemesine temizledik; kabul, bunu inkâr etmiyoruz. Ne var ki, biz açıkgöz davranmasaydık, onun yerine cehennemi boyluyorduk babalık. Sen, kimin evini soruyorsun?...</p>

  <p>&mdash; Başın dara geldi mi; "Nefis müdafaası" diye direnirsin. İyi ki kanunlara böyle bir madde koymuşlar...</p>

  <p>&mdash; Nur olsun bunu icat eden! Abidesini dikmeli Beyaz Sarayın önüne. Ne zannettin ya, kaşla göz arasında işini bitiriveriyorlar insanın. Başka çıkar yolu yok ahbap!...</p>

  <p>&mdash; Her ne zırıltıysa. Ver şu kırkbeşliği. İşler duruluncaya kadar bende kalsın. Bir punduna getirir geri veririm yine. Bir oğlum olsa, ancak bu kadar uğraştırırdı beni!...</p>

  <p>&mdash; Kırkbeşliği veremeyeceğim, diye sırıttım. Bu günlerde lâzım bana o. Kullanmadığım bir 9'luk var. Nasıl, fit misin?...</p>

  <p>Şapkasını kafasına geçirirken:</p>

  <p>&mdash; Allahından bul, diye kükredi. Kapıyı vurdu, çıktı...</p>

  <p>İnsanın Pat gibi bir dostu, Velda gibi bir kâtibesi oldu mu, işler kendiliğinden yürür.</p>

  <p>Telefonu açtım, az sonra tatlı bir ses:</p>

  <p>&mdash; East Bank, dedi.</p>

  <p>&mdash; Horace Sullivan'ı istiyorum. Hem de mümkün olan süratle...</p>

  <p>Bir dakika sonra, Sullivan karşımdaydı.</p>

  <p>&mdash; Ben Mayk, dedim. Sizinle görüşmem lâzım. Orada mısınız şimdi?</p>

  <p>&mdash; Hay hay, emredersiniz mister Mayk, diye konuştu Sullivan. Sizi beklerim. Buradayım mister Mayk...</p>

  <p>Sokağa çıkınca caddeden bir taksi çevirdim, East Bank'da indim. Mister Sullivan, beni koridorda karşıladı, odasına girdik...</p>

  <p class="p4">&nbsp;</p>

  <p class="p4">Horace Sullivan'ın odasından çıkarken, bazı şeyler öğrenmiş bulunuyordum ki, beni bütün bütün keyiflendirmişti öğrendiklerim başlangıçtan beri kafamı kurcalayan bazı bilinmezlikler biçime giriyordu yavaş yavaş. Vay köpoğlu vay! Herifçioğlu, öyle ustalıklı tertiplemiş ki her şeyi. Tertiplemiş ama, bir iki püf nokta da var ki, burada su koyuvermiş. Rezili bednam etmiş bir çuval inciri...</p>

  <p>Dalgın dalgın yürürken birine bindirmişim, yahut o bana rampalamış...</p>

  <p>&mdash; Kör müsün be adam, diye beterleneceğim sırada şöyle kafamı kaldırdım ki, vay anam vay!...</p>

  <p>Gözlerime inanamadım önce! Benim gördüğümü siz de görseydiniz, kalabalığa filan bakmaz, amuda kalkardınız yol ortasında... Bir sarışın, ama ne sarışın!...Olursa bu kadar olur...</p>

  <p>Kısa, kesik saçları dağınık. Küçük, biçimli bir yüz, kalın, etli dudaklar, ucu hafifçe havaya kalkık bir burun ve bir çocuk şaşkınlığıyla bakan iri elâ gözler...</p>

  <p>Ne lâf edeceğimi şaşırarak:</p>

  <p>&mdash; Cazibeniz beni mıknatıs gibi çekti güzelim. Zerrece suçum yok bu işte...</p>

  <p>&mdash; Korktum birdenbire, diye konuştu.</p>

  <p>Konuşmak mı? Yok canım; buna "konuşmak!" denemez. Apayrı bir şey bu! Başka bir şey!...</p>

  <p>Bu tatlı, genç, büyüleyici ahenkli sesin şaşkınlığına düşerken, sırf bir şey söylemiş olmak için:</p>

  <p>&mdash; Şöyle yürüsek, diye sırıttım. Bir yer bilirim ki, yemekleri nefistir.</p>

  <p>Tatlı tatlı güldü bu lâfım üzerine...</p>

  <p>Hayatıma karışan kadınların sayısını, ben bile unuttum. Lâkin itiraf ederim ki, bu çeşit bir sarışına rastlamadım dersem yeridir. Vücudunun güzelliği, tayyörünün altında bile bar bar bağırıyor. Bir muz soyar gibi, onu sol avucunuzun ortasına oturtup, sağ elinizle üzerindekileri bir bir çıkarmak ve sonra lüp, diye yutmak için, önüne geçilmez bir arzu duyuyorsunuz.</p>

  <p>Hafifçe koluna girerek:</p>

  <p>&mdash; Oldu bu iş, diye sırıttım. Gidelim o dediğim yere...</p>

  <p>&mdash; Fakat diye konuştu. Oh, cidden enteresan bir tipsiniz. Tıpkı romanlardaki tipler gibi... Mister... Mister…?</p>

  <p>&mdash; Mayk Hammer; senin için sadece Mayk, güzelim. Bu ismi duymuşsan, tehlikesiz bir vatandaş olduğumu anlarsın. Allah dedik güzelim!...</p>

  <p>&mdash; Mayk Hammer mi? diye duraladı. Dedektif Mayk Hammer mi?</p>

  <p>&mdash; İşim odur, dedim. Hakkımda yeter derecede bilgi edindin bebek... Ve ben, adını bile bilmiyorum henüz...</p>

  <p>&mdash; Cecilia; Cecilia Kay. Demek, siz mister Mayk Hammer&rsquo;siniz?</p>

  <p>&mdash; Şaşılacak ne var bunda?</p>

  <p>&mdash; Hiç... Hiç tabii ama, insan böyle meşhur bir kimseyle birdenbire karşılaşınca...</p>

  <p>&mdash; Bırak bunları bir kenara, diye sırıttım. Boş verdiğim şeyler bunlar. Gidiyor muyuz dediğim yere?...</p>

  <p>&mdash; Gidelim mister Mayk, diye tatlı bir teslimiyetle güldü ki, zevkten kravatımı yiyeceğim nerdeyse!...</p>

  <p>Cadde boyunca yürümeğe başladık, aslında, bildiğim bir yer falan yoktu. Önüme ilk çıkan dükkâna dalacaktım. Broadway'de yığınla var böyle yerler. Nihayet, tenha olduğunu tahmin ettiğim bir yere girdik. Küçük bir dükkândı burası, yarı bar, yarı lokanta bir yer. Kuytuda bir masa seçerek karşı karşıya oturduk. Cecilia, şimdiye kadar gördüğüm en güzel, en biçimli elleri, çenesinin altında kavuşturarak, bir müddet beni tatlı tatlı süzdü:</p>

  <p>&mdash; Aynen bana anlattıkları gibisiniz mister Mayk. Cesur, atak, şakacı ve...</p>

  <p>&mdash; Ve...</p>

  <p>&mdash; Biraz da küstah, diye gülerek tamamladı. Gücenmediniz ya?...</p>

  <p>&mdash; Kafama bir viski şişesi vursan bile gücenmem, sırıttım. İnsanın sana gücenebilmesi için kalp yerine, göğsünde çakıl taşı taşıması lâzım...</p>

  <p>Saate bir göz attım. Daha 11... Gündüzün 11'i. Ne halt edilir ki, bu saatte böyle bir yosmayla. Gece olsa, haydi neyse. Güpe gündüz de su koyuverilmez ya!...</p>

  <p>&mdash; Ne düşündünüz mister Mayk? diye tatlı tatlı sordu.</p>

  <p>&mdash; Şimdi, tutup da kafamın içindekileri söylesem, bütün bütün edepsizliğime verirsin, diye sırıttım.</p>

  <p>&mdash; Ne düşündüğünüzü biliyorum! demez mi?...</p>

  <p>&mdash; Nedir düşündüğüm?...</p>

  <p>&mdash; Gerçekten edepsizsiniz mister Mayk, diye güldü. Hem de çok aceleci. Pek çok...</p>

  <p>Dükkândaki pikap: "As Time Goodbye" (Zaman geçip gidiyor) şarkısını çalıyordu bu sırada.</p>

  <p>&mdash; Ya buna ne buyurulur? diye sırıttım. Her şey bana hak veriyor bebek! Evli falan mısın yoksa?...</p>

  <p>&mdash; Bir kuş kadar serbestim, diye masum bir çocuk tavrıyla konuştu. Hiç değilse, zamanın geçip gitmesini bekleyelim biraz... Şarkıdaki gibi...</p>

  <p>&mdash; Böyle romantik dümenlere girmek, bendenizi hiç açmaz ama, bu yosmanın hatırı için, bütün bir çiy tavuğu, hem de tüyleriyle beraber yerdiniz..</p>

  <p>&mdash; Lousiana'lıyım mister Mayk, diye konuştu Cecilia. New York'a, konservatuara girmek üzere geldim. Şan derslerine katılacağım...</p>

  <p>&mdash; İyi edersin, dedim. New York görsün, artist dediğin nasıl olurmuş! Haftasına varmaz, Broadway'ı dize getirirsin sen bu güzellikle bebek!...</p>

  <p>Yemeklerimizi yedikten sonra, tekrar caddeye çıktık...</p>

  <p>&mdash; Ne zaman buluşuyoruz?...Diye sordum ayrılmadan önce...</p>

  <p>&mdash; Ben sizi ararım Mayk, dedi. Belki, hemen yarın ararım...</p>

  <p>&mdash; Yarını iple çekeceğim, diye sırıttım. Günün ilk saatlerinde eve telefon et ki, uyanır uyanmaz sesini duyayım, içim açılsın...</p>

  <p>&mdash; Oh... Mayk, Mayk... Gerçekten edepsizsin sen, diye güldü...</p>

  <p>Peşinden uzun uzun baktım...</p>

  <p>Öyle bir yürüyüş ki, hep size doğru gelmesini istersiniz... Gidişine can dayanmaz...</p>

  <p>Öyle bir yürüyüş ki, bir görün, bir daha unutamazsınız...</p>

  <p>Ellerimi pantolonun cebine soktum, caddeyi arşınlamağa koyuldum... Benim külüstür olmalı şimdi altımda... En tehlikeli dönemeçleri 90'la dönmeliyim... Ancak heyecanımı yatıştırabilirim.</p>

  <p>&mdash; Bana bir viski ver güzelim, dedim Velda'ya...</p>

  <p>&mdash; Pek heyecanlısın Mayk!...diye mânalı manalı konuştu; Sen böyle heyecanlandın ha!...</p>

  <p>Kadın milletindeki şu önsezi'ye pes doğrusu!...</p>

  <p>&mdash; Senden başka hiçbir dişi beni heyecanlandıramaz bebek.</p>

  <p>&mdash; Atma, diye lâfımı kesti. Senin ne mal olduğunu ben bilmezsem, kimse de bilmez... Yutmuyoruz bu palavraları Mayk...</p>

  <p>&mdash; Kısa kes şunu, diye homurdandım. Geçen, bir defter vermiştim sana. Harlem&rsquo;deki emlâkçiden aldığım defter. Çıkar şunu bakalım, bir göz atacağım...</p>

  <p>&mdash; Bunca işin arasında çapkınlık etmeden de geri kalmazsın, diye mırıldanarak, dosya dolabını açtı, defteri uzattı...</p>

  <p>Viskiyi yudumlarken, defterin sayfalarını çevirmeğe başladım. Arıyoruz bir şeyler. Bulacağız, burada bulamazsak, hiçbir yerde bulamayız. Üç, dört sayfa çevirdim. Hah, tamam... Tamam ya; hem de nasıl; tahmin edildiği üzere!...</p>

  <p>Viskiyi bir diktim ki, Velda da şaştı kaldı!...</p>

  <p>&mdash; Eni konu heyecanlanmışsın şef, diye tatlı tatlı sırıttı. Çek bir tane daha...</p>

  <p>&mdash; Hay ağzını öpeyim dedim. Doldur bir tane daha. Olur iş değil be!...</p>

  <p>Böylesi de görülmemiştir. Bu entrikacı, zekâsını başka işlerde kullansaydı zararı nispetinde faydalı olurdu cemiyete namussuz!. Gel gör ki, hergelelikten başka şeye işlemiyor kopasıca kafası namussuzun...</p>

  <p>&mdash; Al şunu güzelim, dedim. İyice sakla onu. Zaman zaman işimize yarayacağa benzer!... İkinci viskiyi de yuvarladıktan sonra, kırkbeşliği çıkardım, bir güzel temizleyip yağladım. İki adet hergelenin canına okuyacaktım bu gece onunla...</p>

  <p>İki adet hergele ki, cins mi cins. Eşi varsa domino!...</p>

  <p class="p4"><span class="t1">&nbsp;</span></p>

  <p class="p4">Gece, New York'un kaldırımlarına çökünce, ağır ağır yola koyuldum. Çin mahallesine gidiyorum. İki hergeleyi göreceğim orada. Görecek ve iki lâf edeceğim. William Peck'le Hugh Carter bunlar... Tanrı yardımcıları olsun!...</p>

  <p>Niyetim bozuk. Şu hâle göre, başsavcının bizden kırkbeşliklerle, özel dedektif ruhsatnamelerini çifter çifter istemesi gerekecek. Caddeleri, sokakları geçtim.</p>

  <p>Bütün varlığımla, sıkılı bir yumruk hâlindeyim. Kalleş herifler bunlar! Dostlarına, en yakın arkadaşlarına bile kalleşlik yapacak tıynette insanlar!...</p>

  <p>Çin mahallesi uzaktan göründü nihayet. Dar sokaklarına daldım Çin mahallesinin... Hafiften bir de yağmur başladı. Burada, öyle yerler var ki; hangi hergeleyi çevirip azıcık tartaklasan, dilediğini öğrenebilirsin... Tabii, bu çeşit herifleri konuşturmanın yollarını bilirsen...</p>

  <p>"Sarı Nehir" meyhanesinden içeri daldım. Beklemeğe, hele boş lâf etmeğe, ne niyetim var, ne de zamanım...</p>

  <p>Köşedeki masalardan birinde, kısa boylu, gözleri fıldır fıldır dönen, zayıf bir herif oturuyor. "Sıçan Lucky" bu. "Lâğım Faresi" de derler. Yapmadığı hergelelik, tanımadığı uğursuz yoktur bunun.</p>

  <p>Dört beş adımda herifin önüne dikildim mezar taşı gibi. Kalkmağa davrandı beni görünce. Tüyer ha. Fare gibidir namussuz!...</p>

  <p>&mdash; Dinle beni Lucky, diye homurdandım. Soracaklarıma en kısa yoldan cevap vermezsen, anandan doğduğuna pişman ederim seni. İki hergele arıyorum. Biri William Peck, öbürü Hugh Carter. Şimdi söyle bakalım, nerede bulabilirim bu herifleri.</p>

  <p>Lucky, bir iki yutkunduktan sonra:</p>

  <p>&mdash; Çin-Ting otelinde, dedi. Pansiyon oturuyorlar orada. Odalarının numarasını bilmiyorum...</p>

  <p>Ensesini bıraktım, iskemleye yığılıverdi teres!...</p>

  <p>&mdash; Kolay dedim. Nasıl olsa buluruz.</p>

  <p>"Sarı Nehir" meyhanesinden çıkar çıkmaz, yürüdüm, iki sokak geçtim, Çin&mdash;Ting pansiyonuna gelince, holde bir iskemlede uyuklayan Çinliye:</p>

  <p>&mdash; Uyuma, çuval ağzı aç, diye sarstım. William'la Hugh'un odaları nerede? Konuş bakalım...</p>

  <p>Herif, uyku sersemliği içinde, gözlerini kırpıştırarak:</p>

  <p>&mdash; Üçüncü kat, dedi. Sapacak sağa. 8 numara. Orada mister William, orada mister Hugh...</p>

  <p>&mdash; Tabii orada olacaklar, diye homurdandım. Ama az sonra da yerlerinde yeller esecek tereslerin...</p>

  <p>Merdivene doğruldum, basamakları ikişer üçer atlayarak üçüncü kata çıktım. Odaların numaralarını takip ederek koridoru geçtim. 8 numaralı odanın kapısına gelince düşünmedim bile. Kırkbeşliği sağ elime aldım, kapıyı omuzladığım gibi daldım içeri...</p>

  <p>İçeride, iki adet hergele vardı ki, şaşkına döndüler beni görünce. Silahlarına bile davranmağa vakit bulamadılar köpoğulları...</p>

  <p>&mdash; Söyleyin bakalım, hanginiz Hugh, hanginiz Williams? diye sırıttım. Mamafih, hepsi bir. Çünkü, nasıl olsa, az sonra hep beraber cehennemi boylayacaksınız!...</p>

  <p>&mdash; Kimsin sen? diye sordu biri.</p>

  <p>&mdash; Mayk Hammer kulunuz, diye sırıttım tekrar. Ne o? Pek memnun olmuşa benzemiyorsunuz?...</p>

  <p>&mdash; Bizden ne istiyorsun? diye homurdandı öbürü.</p>

  <p>&mdash; Şimdi öğrenirsin. Numara yapmağa kalkma, insan bir sefer tongaya basar. Ne çeşit herifler olduğunuzu da biliyorum... Hugh musun sen?...</p>

  <p>&mdash; Williams, diye homurdandı herif. Kısa boylu, it bakışlı, saç sakal karma karışık, ayı gibi bir şeydi. Öbürü, biraz daha uzundu ondan. Onda da, saç sakal, leylek yuvası.. Hugh olacaktı bu...</p>

  <p>&mdash; Beni dinleyin, diye devam ettim. Öğrenmek istediğim bazı şeyler var ki, beni fena hâlde ilgilendiriyor. Bu, şu demektir ki yavrular, yolu yok öğreneceğim bunları. Kafama koymuşum bir kere...</p>

  <p>&mdash; Sor bakalım, dedi. Williams, ne ki biliyorsak söyleriz...</p>

  <p>&mdash; Söyleriz, dedi Hugh...</p>

  <p>&mdash; Ama, yalan söylerseniz köpoğulları... diye homurdandım. Masal okursanız... Vakit kazanıp beni kalbura çevirmek istersiniz...</p>

  <p>Bir isim söyledim ki herifler buz kesildiler...</p>

  <p>&mdash; Tanıyor musunuz onu? diye sordum.</p>

  <p>&mdash; Tanıyoruz, dediler.</p>

  <p>&mdash; İkiniz de tanıyor musunuz? Ona dair bazı şeyler biliyor musunuz?</p>

  <p>&mdash; Biliyoruz, dediler.</p>

  <p>&mdash; Şu hâlde, tekiniz kâfi, dedim. Ve sen hiç de hoşuma gitmiyorsun Williams. Seni temizleyeceğim ilk evvel!...</p>

  <p>Kırkbeşliği doğrulttum:</p>

  <p>&mdash; Ateş etme, diye dize geldi herif. Çekme tetiği. Anlatacağım tekmil. Hugh bilmez benim bildiklerimi. Ben daha çok şey bilirim ondan. Çekme tetiği!...</p>

  <p>Enayi miyim? Çeker miyim tetiği? Herif nalları dikince, kimden ne öğreneceğiz?</p>

  <p>&mdash; Konuş o hâlde, dedim. Doğru lâf et, hem. Bu meret elimde oldukça, tetiğe asılıvermek işten bile değil. Anlat bakalım...</p>

  <p>Herif anlattı bir şeyler. Anlattı ama, doğru anlattıkları...</p>

  <p>Hugh da, doğruluyor. Williams konuştukça. Herifçioğulları öyle korkuyorlar ki, biri yalan söylese, hemen açıklayacak öbürü.</p>

  <p>Herifler anlattılar anlatacaklarını. Başka edecek lâfları kalmayınca:</p>

  <p>&mdash; Caydım, diye konuştum. Canınızı cehenneme göndermekten vazgeçiyorum şimdilik. Yalnız, şunu aklınızdan çıkarmayın ki, her an olabilir bu, siz hancı ben yolcuyken... Şimdi, size soracak o... Hesap soracak... "Gelmedi!" dersiniz, anladınız mı? Ben, gelmedim bu gece buraya... Ve siz söyleyin, "Atlattık!" deyin. Canınıza okur alimallah ikinizin de... Susun en iyisi, dilinizi tutun... Şunu da unutmayın ki, bana madik atmağa kalkarsanız sonunu siz düşünün artık... Tekrar söylüyorum. Ben gelmedim bu gece buraya!...Ve siz, bana hiçbir şey söylemediniz... Neticeyi değiştirmez bu..</p>

  <p>Ölülerin bildikleriyle, canlıların öğrenmedikleri müsavidir çünkü...</p>

  <p>Herifleri korku ve şaşkınlıktan dizlerinin bağı çözülmüş bir halde, orada bırakarak dışarı çıktım...</p>

  <p>İşin hem sonuna gelmiştik, hem de başlangıcındaydık!...Tuhaf bir durum!...</p>

  <p><span class="t1">&nbsp;</span></p>
</body>
</html>
