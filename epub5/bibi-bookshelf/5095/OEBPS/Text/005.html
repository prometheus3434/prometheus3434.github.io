<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>3</title>
</head>

<body>
  <h1 class="h11">3</h1>

  <p class="p1"><span class="t10">ÖLÜM TUZA</span><span class="t10">Ğ</span><span class="t10">I!</span></p>

  <p class="p4">&nbsp;</p>

  <p class="p4"><span class="t11">V</span>e, gece olunca, batı bölümüne doğru yola çıktım. Skippy hergelesi, "Houston Red" demişti. Bessie'nin pansiyonunda bulabilirmişim bu herifi...</p>

  <p>Skippy'nin Bessie dediği cadaloz, yağ tulumu gibi, tostoparlak bir kadındır. Bir görseniz, kırk gün kısmetten kesilirsiniz. Eagle Walley'deki eski kâgir binalardan birini pansiyon olarak işletir. Ara sıra, bazı gangsterleri de saklar ama, kaz gibi yolar herifleri bu hizmetine karşılık...</p>

  <p>Batı bölgesine gelince saate bir göz attım. 22.30. İşler yolunda giderse Houston Red'i orada bulabilecektim. Ötesi kolaydı. Bülbül kesilir söylerdi Monkey'in yerini yurdunu nasıl olsa...</p>

  <p>On yedinci sokağa saptım. Köşeden dördüncü bina Bessie cadısının mikrop yuvası... Eski hayaletlere yakışır bir yapı. Merdivenleri çıktıktan sonra, ölü gözü gibi fersiz bir ampulün aydınlattığı hole girdim. Kabak kafalı, şişman bir herif, salıncaklı koltukta uyukluyordu. Bessie'nin kocası olacaktı bu... Tencere yuvarlanmış, kapağını bulmuş. Herifin omzuna dokundum, sıçradı, çipil gözlerini kırpıştıra kırpıştıra bakmağa başladı.</p>

  <p>&mdash; Houston Red'in odası hangisi? diye sordum. Üç beş lâf edeceğim onunla...</p>

  <p>Herif bir müddet aval aval beni süzdükten sonra:</p>

  <p>&mdash; Üçüncü katta, soldaki oda, diye konuştu. Eğer dışarı çıkmadıysa, hâlâ odasındadır.</p>

  <p>Herifte feraset pek şiddetli doğrusu!...</p>

  <p>Merdivene doğruldum hemen. Üç kat merdiven çıktıktan sonra dar bir koridor geçtim, soldaki odanın önüne gelince kapıyı yokladım, kilitli değildi. Tereddütsüz açar açmaz içeri daldım... Ve üç adet namluyla karşılaştım...</p>

  <p>Başımızdan buna benzer işler geçtiği için pek aldırmadım önce. Nasıl olsa bir punduna getirip sıyrılacaktık bu belâdan da...</p>

  <p>Heriflerden biri, gündüz çenesini yangın yerine çevirdiğim Skippy idi. Öbürlerini ilk defa görüyordum.</p>

  <p>&mdash; Bu ne misafirperverlik böyle? diye sırıttım soğukkanlılıkla. Dostlarınızı böyle mi karşılarsınız siz?...</p>

  <p>&mdash; İçeri gir Mayk, diye homurdandı Skippy. Kapıyı kapa...</p>

  <p>&mdash; Benimle nasıl konuşulacağını hâlâ öğrenememişsin. Verdiğim ders kâfi gelmedi galiba. Bu numara sana pek pahalıya mal olacak Skippy. Beynini dağıtacağım senin hergele!...</p>

  <p>&mdash; Eğer sağ kalırsan; diye sırıttı heriflerden biri...</p>

  <p>&mdash; Sen de kim oluyorsun acemi çaylak?</p>

  <p>&mdash; Aradığın adamım ben. Houston Red.. Ama beni arayıp aradığına bin pişman olacaksın Mayk!...</p>

  <p>&mdash; Yavaş gel... Çok gördük senin gibilerini...</p>

  <p>Bunu söylerken, kapıyı arkamdan kapamış, heriflere doğru iki üç adım atmıştım bile. Niyetim, biraz yakınlarına gelince bir punduna getirip silâhını almaktı birinden birinin.</p>

  <p>&mdash; Olduğun yerde dur, diye konuştu Skippy. Sonun geldi Mayk. Gündüz yaptıklarının acısını çıkaracağım şimdi. Daha o vakit karar vermiştim buna...</p>

  <p>&mdash; Ya benden ne istiyorsun? diye lâfa karıştı Red. Ne alıp veremeyeceğin var benimle?</p>

  <p>&mdash; Gayet basit, diye sırıttım. Monkey hergelesinin bulunduğu yahut bulunabileceği yeri söylemeni... Bütün istediğim bu...</p>

  <p>&mdash; Ne yapacaksın onu bulup da? diye pis pis güldü üçüncüsü...</p>

  <p>&mdash; Beynini dağıtacağım, diye konuştum. Eğer bir sual daha sorarsan, senin de başına aynı şey gelebilir. Lâflarını ona göre ayarla.</p>

  <p>&mdash; Kendinden eminsin ama, iş yok. Cehennemi sağlama boyluyorsun bu sefer, diye konuştu Skippy. Senin için öyle esaslı bir cenaze merasimi hazırladık ki, bulunamayacağına âdeta üzüleceksin... Dua etmesini bilirsen hemen başla...</p>

  <p>&mdash; Daniskasını bilirim!...</p>

  <p>Dememle kendimi yere atarak kırkbeşliğe asılmam bir oldu ama, aynı anda üç silâh birden patladı...</p>

  <p>Barut dumanı dağıldığı zaman, beni matrağa almak hevesine düşen herifin leş gibi yerde yattığını fark ettim. Gibisi de ne? Eni konu nalları dikmişti teres. Skippy'yi de indireceğim sırada, tepemin üstünde bir şey vınladı birdenbire. Sol şakağımda dayanılmaz bir acı duyarak kendimden geçtim. Küçük demir bir biblo bizim hesabı görmüştü.</p>

  <p>Bu hâl ne kadar sürdü bilmiyorum. Kafam işlemeğe başladığı zaman, bir koltuğa sıkıca bağlı bulunduğumu fark ettim. Bu da olağan işlerden. Bundan evvel de başımızdan geçti. İnsan tevekkel olmalı. Cehenneme gönderdiğim herif, bir seksen uzanmış yatıyordu. Skippy hergelesiyle Houston, yan yana iki koltuğa kurulmuşlar, uçlarına susturucu takılmış 11.25'liklerini bana doğrultmuş, tatlı tatlı gülümsüyorlar. Şöyle bir davrandım, iş yok. Herifler âdetâ ambalaj hâline sokmuşlar beni. Kendime geldiğimi görünce.</p>

  <p>&mdash; Sabah şerifler hayırlı ola; diye sırıttı Skippy. Durumunu hiç beğenmiyorum Mayk.</p>

  <p>&mdash; Derini yüzeceğim hergele, diye kükredim. Bunu, ödeteceğim sana...</p>

  <p>Herifler belimden yukarısını sıkıca bağlamışlardı ama, ayaklarım serbestti. Esaslı şutlar çekmek için de formundaydım. Bir yandan da ellerimi kurtarmak için, Japonlardan öğrendiğim bütün numaraları döktürüyordum heriflere çaktırmadan...</p>

  <p>&mdash; Cehennemi boyluyorsun biçare, diye konuştu Red. Sen sağ kaldıkça bize ekmek yok New York'ta...</p>

  <p>&mdash; Ha şunu bileydin, diye sırıttım. Ona göre ayağınızı denk alın...</p>

  <p>&mdash; Ve bu sebeple cehennemi boylaman lâzım, diye devam etti Houston. Başka çare yok...</p>

  <p>Sağ elimi ha kurtardım, ha kurtarıyorum...</p>

  <p>Herifleri dört beş dakika daha lâfa tutup boğuntuya getirebilirsem ne âlâ. Yoksa gerçekten cehennemi boyladığımın resmidir.</p>

  <p>&mdash; Monkey nerede? diye konuştum. Eğer yerini söylerseniz size ilişmem. Yoksa hâliniz haraptır ikinizin de...</p>

  <p>Herifler; şaşkın şaşkın birbirlerine baktılar...</p>

  <p>Duruma rağmen böyle yüksekten lâflar etmem şaşırtmıştı hergeleleri. Palavra deyip geçmeyin. Sırasında öyle işe yarar ki...</p>

  <p>&mdash; Şu işi bir an evvel bitirelim, diye homurdandı Houston. Hiç bir şeyden yıldığı yok herifçioğlunun. Başlayalım Skippy...</p>

  <p>Sağ elimi kurtarmıştım ama, öbürünü koltuğun arkalığına adeta perçinlemişler namussuzlar...</p>

  <p>Herifler oturdukları yerden kalkarak, bulunduğum tarafa doğru geldiler...</p>

  <p>Sinirlerim, yay gibi gerilmişti...</p>

  <p>Yanıma ilk yaklaşan Skippy oldu. Davranmama vakit bırakmadan kolunun bütün gücü ile çeneme bir yumruk çıkardı namussuz. Koltukla beraber, sırt üstü yere yuvarlandım ve son gücümü toplayarak, serbest kalan elimle, az evvel ateş esnasında başıma demir biblo çarparken, koltuk altındaki cebe koyuverdiğim kırkbeşliğe asıldığım gibi tetiğe dokundum, olduğu yerde, bir kere döndükten sonra uzanıverdi teres. Aynı anda Houston da 11.25'liğini ateşledi. Sol omzuma kızgın bir şiş gibi gömülen kurşun, aklımı başımdan aldı. Tetiğe bir daha asıldım; Houston'da cehennem katarına atladı.</p>

  <p>Ama ne fayda, kafamdaki yara yetmiyormuş gibi bir de omzuma saplanan kurşun bende takat bırakmamıştı...</p>

  <p>Yuvarlandığım yerde, bütün gücümü toplayarak sol elimi de kurtardıktan sonra, ağır ağır kalktım. Skippy'nin dalgın bir anımdan faydalanarak kafama yerleştirdiği demir parçasının açtığı yaradan akan kanlar, çenemden, omzumdaki kurşun yarasından sızan kan ise kolumdan akıp gidiyordu.</p>

  <p>Böylece, kan revan içinde, sallana sallana kapıya doğruldum. Nefsi müdafaa olursa bu kadar olur. İşte herifler, ellerinde tabancalarıyla yatıyorlar. New York, üç mikroptan daha kurtuldu...</p>

  <p>Koridoru geçtim. Beynim uğulduyor, şakaklarım zonkluyordu. Merdivene doğrulduğum zaman, gözlerimde yıldızlar çakmağa başladı. Basamakları teker teker indim, caddeye çıkıp bir arabaya atlayıncaya kadar dişimizi sıkacağız çare yok. Holdeki saate bir göz attım. 1'e geliyor. Sallana sallana caddeye çıktım. Ya üç adım attım, ya beş adım... Gözlerim kararıverdi birdenbire. Bir boşluğa yuvarlanır gibi oldum...</p>

  <p class="p4">&nbsp;</p>

  <p class="p4">Bir takım sesler duyarak kendime geldim neden sonra...</p>

  <p>&mdash; Adam olmaz bu oğlan, diyordu biri.</p>

  <p>Pat'ın sesini derhâl tanıdım. Güç belâ, gözlerimi araladım. Bembeyaz çarşaflar arasında bir yatışım var ki sormayın. Bakışlarımdaki bulanıklık dağılınca Pat'ı fark ettim. Yanındaki iskemlede de Velda oturuyor. İkisi de bir cenaze alayındaymış gibi, yarı ağlamaklı, beni süzüp duruyorlar... Şöyle bir doğrulayım, dedim. Ne mümkün!...</p>

  <p>Sol omzumu iyice sarıp sarmalamışlar, kafamda ise kocaman bir sargı. Pek matrak bir manzara gösterdiğim muhakkak. Davranmağa çalıştığımı gören Velda, omuzlarımdan tutarak hafifçe beni arkaya yasladı:</p>

  <p>&mdash; Kıpırdama Mayk... diye âdeta yalvardı. Hareket etmemen lâzım...</p>

  <p>&mdash; Edersek ne olurmuş diye halsiz halsiz sırıttım?... Kaç saattir kalıp gibi yatıyor olmalıyım... Yetmez mi?...</p>

  <p>&mdash; Allah belânı versin diyeceğim ama, dilim varmıyor... diye homurdandı Pat; Pis yoluna gideceksin günün birinde Mayk... Umarım ki bu son hâdise biraz olsun uslandırır seni... Kırk sekiz saattir ölü gibi yatıyorsun evlât... Hangi iki saati?...Kalbura çevireceklermiş seni neredeyse!... Kafatasının çatlamadığına şükret!...</p>

  <p>&mdash; Öbürlerine ne buyrulur?... diye sırıttım; faiziyle ödediler bunu!... Hem Mis gibi nefis müdafaası var işin içinde!...</p>

  <p>&mdash; Orası öyle... Ama az daha partiyi kazanıyormuş herifler... Ne arıyordun orada Mayk?...</p>

  <p>&mdash; Ne demek ne arıyordun?... Serde dedektiflik var babalık!... Mesleği yürütmeyelim mi yâni?</p>

  <p>Suratı ağlamaklı bir hal alan Pat:</p>

  <p>&mdash; Bu oğlan beni deli edecek... diye Velda'ya döndü; aklımı kaçıracağım bunun yüzünden günün birinde... Kâinatı iplediğin yok Mayk... Hiç aklı başında dedektifin yaptığı gibi, sağlam izler üzerinde yürüyeceğine tutup böyle ulu orta haydutların içine dalarsan akıbetin bu olur evlât...</p>

  <p>&mdash; Kendini nasıl hissediyorsun Mayk?...diye tatlı tatlı konuştu Velda: Doktorun dediğine bakılırsa bir hafta içinde tamamen iyileşeceksin...</p>

  <p>&mdash; Bir hafta çok bile!... diye sırıttım... Dört gün kâfi!...</p>

  <p>Pat, saçını başını yolacak hâle geldi bu lâfım üzerine...</p>

  <p>Bütün vücudum gevşerken rahat bir uykuya daldım...</p>

  <p><span class="t1">&nbsp;</span></p>
</body>
</html>
