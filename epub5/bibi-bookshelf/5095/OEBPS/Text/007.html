<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>5</title>
</head>

<body>
  <h1 class="h11">5</h1>

  <p class="p1"><span class="t10">SIRALANAN C</span><span class="t10">İ</span><span class="t10">NAYETLER</span></p>

  <p class="p4">&nbsp;</p>

  <p class="p4"><span class="t11">E</span>rtesi gün, sabah sabah Gonzales'in dediği yere damladım... Harlem&rsquo;de 17'inci sokakta küçük bir dükkândı bu.. "Kent Gallico - Emlâk Tellâlı..." diye yazıyordu kapısında...</p>

  <p>Tellâlın bu çeşidine biterim doğrusu... Herifçioğlu pişman olacak bu işi seçtiğine az sonra...</p>

  <p>Dükkândan içeri dalar dalmaz, masada oturan orta boylu, şişmanca bir herif, yerinden doğruldu, sırıtarak:</p>

  <p>&mdash; Buyurunuz Mister... diye konuştu. Bir apartman katı mı arıyorsunuz?...</p>

  <p>&mdash; Hayır... dedim...</p>

  <p>&mdash; Şu halde, mobilyalı bir pansiyon?...</p>

  <p>&mdash; O da değil!...</p>

  <p>&mdash; Anladım, sükûneti seven bir kimsesiniz... Civar eyaletlerden birinde bir villâ istiyorsunuz...</p>

  <p>&mdash; Bilemedin...</p>

  <p>Herif, etrafına bakındıktan sonra:</p>

  <p>&mdash; Belki de gizlenmek için bir yer... diye fısıldadı. Şansınız var... Öyle bir yer ki...</p>

  <p>&mdash; Ben, bir adamı arıyorum... diye sözünü kestim herifin... Ve, onun nerede olduğunu da sen biliyorsun... Monkey Kane'den bahsediyorum... Tanımadığını söyle de dişlerini kerpetensiz sökeyim... Konuş bakalım şimdi...</p>

  <p>Bembeyaz kesildi herif bu lâflarım üzerine...</p>

  <p>&mdash; Monkey adında birini tanımıyorum onu... Ben...</p>

  <p>&mdash; Senin ne cins bir herif olduğunu biliyoruz... diye homurdandım. Çok lâf istemez. Gizleniyor Monkey hergelesi... Tavşan gibi saklanıyor... Gizlendiği yeri de sen buldun ona...</p>

  <p>&mdash; Ah, evet, anladım şimdi... diye kekeledi tekrar; Mister Monkey Kane değil mi? Tamam... Ne yapmış bu Monkey?...Oh!...Bir müşteri bu Mister... Her müşteri gibi ona da bir yer bulduk tabiî... Benim hiçbir şeyden haberim yok...</p>

  <p>&mdash; Seninle uğraşamam şimdi... diye homurdandım. Daha evvel şu Monkey hergelesinin midesine bir kurşun gömmek için can atıyorum... Uykularım kaçtı bu yüzden... Söyle bakalım şu herifin gizlendiği yeri...</p>

  <p>Korkudan sıfırı tüketen Gallico:</p>

  <p>&mdash; Deftere not ederiz... diye konuştu. Bütün müşterilerin adresleri yazılıdır orada.</p>

  <p>Masanın başına geçti, çekmecelerden birini çekti ve elinde ucuna susturucu takılmış bir 11.25'likle doğruldu...</p>

  <p>Az evvelki korkak hâli kaybolmuş, azılı bir katil ifadesi gelmişti suratına...</p>

  <p>&mdash; Kıpırdama bakalım!...diye homurdandı. Amma da çaylakmışsın be!...Elini kolunu sallaya sallaya geliyorsun ahbap... Umarım ki, yanında paslı bir silâhın bile yoktur...</p>

  <p>&mdash; Nasıl yok!...diye sırıttım. Pırıl pırıl hem de... Yeni yağladım, saat gibi işliyor mübarek...</p>

  <p>Bunu dememle, kendimi sağa atmam bir oldu... Herifin tabancasından çıkan kurşun duvara saplandı bu yüzden... Ama, ben tetiğe asıldıktan sonra, ellerini midesine götürdü herifçioğlu... Bir müddet bön bön suratıma baktıktan sonra, masanın üzerine kapanıverdi...</p>

  <p>Kırkbeşliği sol koltuk altıma kaydırdıktan sonra herife yaklaştım. Ringin iplerine yaslanan nakavt olmuş bir boksör gibi masaya abanmıştı. Şu farkla ki, kıyamete kadar ayılamayacaktı teres...</p>

  <p>Kolundan tutup kenara çektim herifi, masanın gözünü araştırdım, irice bir defter geçti elime...</p>

  <p>Sayfaları çevirdim ki, bir âlem... New York'ta polisten kaçan ne kadar uğursuz varsa, hepsinin gizlendiği yerler bir bir yazılı... Monkey deyyusunun da yere batasıca adı geçiyor bu arada.</p>

  <p>42'nci sokak, Broadway, 444-20/12...</p>

  <p>Defteri koltuğumun altına sıkıştırdım, bir kâğıda "Cenaze münasebetiyle kapalıdır" yazdıktan sonra cama yapıştırdım, kapıyı kilitleyip anahtarı cebime indirdim...</p>

  <p>Broadway'e gelince, 444 No'lu apartmandan içeri daldım... 42'nci sokak gibi, şehrin en civcivli yerinde gizleniyordu Monkey...</p>

  <p>20'nci kata çıktığım zaman, keyfimden geberecek haldeydim... Beni görünce ne hâle gelecekti kim bilir Monkey hergelesi!...</p>

  <p>Koridoru geçtim, 12 No'lu daire kapısı önüne gelince, kırkbeşliği sağ elime aldım, zile dokundum, bekledim. Ses yok.. Bir daha... Ses yok...</p>

  <p>Ve, ben de, daha fazla beklemeğe takat yok... Kapıyı omuzladığım gibi içeri daldım... Koridor bomboştu.. Karşıdaki odalardan birine doğruldum, kapı aralıktı, ittim... Ve...</p>

  <p>Burnuma çarpan müthiş bir kokuyla geriledim birden... Mendilimi çıkararak burnumu tıkadım, odaya bir göz attım, gördüğüm manzara şuydu: Monkey, yerde, halının üzerinde upuzun yatıyor... Ceset çürümeğe başlamış... Suratı yer yer patlamış, mosmor olmuş...</p>

  <p>Herifin en az bir hafta evvel cavlağı çektiği meydanda... Odanın içinde her şey darmadağın... Bir mücadelenin geçtiği belli...</p>

  <p>Koku, dayanılır gibi değil... Eğilerek cesedi gözden geçirdim... Monkey'in sıkılı parmakları arasında...</p>

  <p>Vay canına... İnanılır şey değil...</p>

  <p>Hayatta öyle işler olur ki, apışıp kalırsınız... Şimdi şu benim karşılaştığım da, bunlardan biri işte... Pırıl pırıl iri bir taş parlıyor Monkey'in avucunda...</p>

  <p>Masanın üzerindeki örtüyü çektim, herifin, etleri dökülmek üzere olan parmaklarını açtım; Pırıl pırıl parlayan iri bir taş... Mangnum'un pırlantası bu... Fotoğrafını gördüğüm milyonluk taş!...</p>

  <p>Yelek cebime indirdim onu...</p>

  <p>Herifin parmakları arasında başka şeyler de var Magnum'un pırlantasından gayri...</p>

  <p>Var ya!...Pat olsaydı, onları daima cebinde taşıdığı ve bir takım kol düğmeleriyle toprak parçalarını koyduğu küçük zarflardan birine doldururdu... Hem de dikkatle... Onları da oradan, herifin parmakları arasından aldım ve çakmağımı çakarak yaktım... İkinci pis koku, odanın içine yayıldı. Nice güzel şeyler vardır ki, ateşle temasa geldikleri, hayatiyetlerini kaybettikleri zaman, pis pis kokarlar böyle...</p>

  <p>Yerimden doğruldum, yapılacak iş kalmamıştı burada... Koku, canıma okuyordu bir yandan... Kendimi güç belâ dışarı attım ve ancak caddeye çıkınca rahat bir nefes alabildim...</p>

  <p>Kısa zamanda epey iş görmüş sayılırdık.</p>

  <p>Koltuğumun altında, beni en az bir yıl meşgul edecek ve tatlı tatlı vakit geçirmeme sebep olacak defter, yelek cebimde, Horace Sullivan biçaresini sevinçten çıldırtacak taş, büronun yolunu tuttum... Keyfine diyecek yok ama, yarın bir de Pat'ın suratını görmeli.</p>

  <p>Yol boyunca bundan sonra görülmesi gereken işleri de düşündüm. Katil, cinayetini işlediği yere nasıl olsa dönecekti bir daha. Bire karşı bin bahse girerdim. Taşın, hâlâ orada, Monkey'in apartmanında bulunduğunu biliyordu çünkü. Onu almak için geri gelecekti. Monkey'le boğuşmaları sırasında, bir punduna getirip herifi temizlemiş, fakat bundan dehşete düşerek çekip gitmişti. Korkusu geçmiş olmalıydı artık. Sinirleri yatışmış olmalıydı...</p>

  <p>Yine gelecekti... Ceset meydana çıkıncaya kadar ben de ne halt edeceğimi biliyordum pekâlâ... Öyle bir numaram vardı ki, katil kendi ayağıyla kapana kısılacaktı.</p>

  <p>Büroya gelince:</p>

  <p>&mdash; Şu defteri emin bir yere koy, dedim Velda'ya, Emniyet müdürlüğündeki dosyalara başvurmak zorunda kalmayacağım artık.</p>

  <p>Velda dediğimi yaptıktan sonra:</p>

  <p>&mdash; Mühim işler başarmışa benziyorsun, diye konuştu. Bir dövüşten mi çıktın yine Mayk?...</p>

  <p>&mdash; Dövüşmeğe vakit kalmadı ki, diye sırıttım. Herif pek aceleciymiş. Acele işe şeytan karıştı. Cavlağı çekti biçare...</p>

  <p>&mdash; Kim bu?...</p>

  <p>&mdash; Harlem&rsquo;de, 17'nci sokakta sözüm ona emlâk komisyonculuğu yapan Kent Gallio adlı hergelenin biri. Aslında gangster taslaklarının koruyucu meleği namussuz. Şu demin sana verdiğim defterde öyle adresler var ki, Pat, bir görse keyfinden ağzı kulaklarına varır...</p>

  <p>Yelek cebimden Mangnum'a ait pırlantayı çıkardım, parmaklarımın arasında tuttum. Velda, benim iri pırlantayı parmaklarımda evirip çevirdiğimi gören Velda:</p>

  <p>&mdash; Nedir o Mayk? diye sordu.</p>

  <p>&mdash; Bir taş, dedim. Adına pırlanta diyorlar. Monkey Kane hergelesinin, East Bank'tan yürüttüğü bir nesne. Aslında milyarder Mangnum'a ait. Şu pırıltılara bak Velda. İşte bu pırıltıların ışığında enseleyeceğim herifi.</p>

  <p>Telefona uzandım, açtım, az sonra santraldaki kız:</p>

  <p>&mdash; East Bank mister, diye cıvıldadı. Emriniz?...</p>

  <p>&mdash; Horace Sullivan'la görüşmek isterim.</p>

  <p>&mdash; Toplantıdalar. Hiçbir suretle rahatsız edilmemeleri için kati talimatları var. Yarım saat sonra bir daha arasanız.</p>

  <p>&mdash; Bana bak bebek, hangi şekilde olursa olsun kırtasiyecilikten hoşlanmam. Hem telefona ayıracak zamanım yok benim. Sen şu Horace Sullivan denen zata, Mayk Hammer adı bir vatandaşın telefon ettiğini söylersin. Hem de şimdi... Kendisini on dakikaya kadar büromda bekliyorum. On beş dakika sonra gelirse hava alır. Böyle söylersin patronuna...</p>

  <p>Telefonu kapadıktan sonra bir sigara yaktım. On dakika sonra da Horace Sullivan, bayır aşağı yuvarlanan bir rugby topu gibi, telâşla içeri girdi.</p>

  <p>&mdash; Beni istemişsiniz mister Mayk? Hayır ola?...</p>

  <p>Maiyetindekileri tiril tiril titreten genel direktöre:</p>

  <p>&mdash; Oturun bakalım şöyle, dedim. Mister Mangnum'a ait pırlanta şu mu? Bir bakıverin hele...</p>

  <p>Sullivan, ellerini kavuşturarak önümde diz çökecekti nerdeyse bu lâfım üzerine.</p>

  <p>Taşı çıkardım, masanın üzerine koydum. Bu pırıltılı nesneyi görür görmez, atladı âdetâ biçare Sullivan. Avucuna koyup, uzun uzun gözden geçirdikten sonra:</p>

  <p>&mdash; Odur, o!...Ta kendisi, diye sevinç içinde konuştu...</p>

  <p>&mdash; Kurtulduk mister Mayk. East Bank'ın şerefi kurtuldu mister Mayk!...</p>

  <p>Pırlantayı bin bir itina ile portföyünün bir köşesine koyduktan sonra iç cebine indirdi, iyi iş başarmış tavrıyla:</p>

  <p>&mdash; Ücretiniz derhal tediye edilecektir Mister Mayk... diye konuştu; nakit olarak mı yoksa çek karşılığı tediyatta bulunmamızı istersiniz?...</p>

  <p>&mdash; Para işleriyle Velda meşgul olur, dedim, geçerken yandaki odaya uğrayıp bu hususu görüşün... Sullivan sevinçle kapıya doğru yürüdü, çıkmadan önce;</p>

  <p>&mdash; Oh, mister Mayk, dedi. Size nasıl teşekkür edeceğimi bilmiyorum.</p>

  <p>&mdash; Mühim değildi... diye sırıttım. Başınıza bir daha böyle şeylerin gelmesini istemiyorsanız, gece bekçilerini daha sağlam kimselerden seçin...</p>

  <p>&mdash; Peki Mister Mayk... dedi ama, bu lâfımı anlamadığına yemin edebilirim...</p>

  <p>Ve zaten anlasa da, anlamasa da, bunun bence büyük bir ehemmiyeti yoktu...</p>

  <p>New York gibi bir şehirde, kocaman bir apartmanın kapısına dikilerek veya bir köşe başına gizlenerek, içeri girip çıkanlar arasında bulunması muhtemel olan katili kestirmeğe çalışmak için ya kâhin, yahut da sırıl sıklam budala olmak lâzım gelir...</p>

  <p>Ama, insanın elinde, katil olması ihtimal dahilinde bulunan kimseye dair bir ufak ipucu bulunursa, bunun ikisini de almağa lüzum yoktur...</p>

  <p>Monkey Kane'in öldürüldüğü apartmana girip çıkanın ne haddi var, ne hesabı... Gelecek kâtil... Gelecek ve pırlantayı araştıracak... Ve, o zaman, anlayacak her şeyi... Pırlantanın hâlâ bende bulunduğunu sanacak ve bu sefer işler öyle bir manzara gösterecek ki, keyfimden gebereceğim...</p>

  <p>Monkey'in cesedi, 20'nci kattaki kiracıları rahatsız edinceye kadar iki gün daha geçti ve bu iki gün, boş geçmedi!...</p>

  <p><span class="t1">&nbsp;</span></p>
</body>
</html>
