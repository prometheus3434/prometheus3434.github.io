<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tummetin</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Regular.ttf)
    }

                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Italic.ttf)
    }

                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(../Fonts/LiberationSerif-Bold.ttf)
    }
</style>
</head>

<body class="calibre">
  <div class="calibre1" id="calibre_pb_0"></div>

  <div class="chapter">
    <p class="baslik">A Serisi</p>

    <p class="normal">Burada beş vaka var. Bunlar ağır reaksiyoner bozuklukların çok açık semptomlarını gösteren Cezayirli ya da Avrupalılardır.</p>

    <p class="baslik">1.Vaka.</p>

    <p class="baslik">Karısına tecavüz edilmesinden sonra bir Cezayirlide görülen iktidarsızlık</p>

    <p class="normal">B… yirmi altı yaşında bir erkek. Bize uykusuzluk ve sürekli migren şikayetiyle FLN’nin Sağlık Bölümü tarafından gönderildi. Eski bir taksi sürücüsü olan B… on sekiz yaşından beri milliyetçi partilerde militandı. 1955’te FLN üyesi oldu. Taksisiyle defalarca siyasi broşürler ya da siyasi liderleri taşımıştı. Sömürgeci baskı çok arttığında FLN savaşı şehirlere taşıma kararı aldı. Böylece B…, komandoları eylem yerine yakın yerlere taşıma ve çoğunlukla dönüşte götürmek üzere bekleme görevini üstlendi.</p>

    <p class="normal">Ama bir gün şehrin Avrupalı kısmında hayli büyük bir komando baskınından sonra bölge giriş çıkışa kapatılınca B… taksisini bırakmak, komandolar da dağılmak zorunda kaldı. Düşman aramasından kaçmayı başaran B… bir arkadaşının evine sığındı. Birkaç gün sonra da evine dönemeden üstlerinin emriyle en yakındaki direnişçi grubuna katılarak yeraltına geçti.</p>

    <p class="normal">Birkaç ay eşinden ve yirmi aylık kızından hiç haber alamadı. Ama polisin kentte haftalarca onu aradığını öğrenmişti. Direnişçilerin yanında iki yıl geçirdikten sonra karısından onu unutmasını isteyen bir mesaj aldı. Karısının namusu lekelenmişti. B… geri dönüp onunla yaşamayı artık düşünmemeliydi. Aşırı kaygılanan B… komutanından gizlice eve gitmek için izin istedi. isteği reddedildi, ama bir FLN üyesinin B…’nin karısı ve ailesiyle ilişki kurması için girişimde bulunuldu.</p>

    <p class="normal">İki hafta sonra B…’nin birim komutanına ayrıntılı bir rapor geldi.</p>

    <p class="normal">Terkettiği taksisi (içinde iki makineli tüfek şarjörüyle birlikte) bulunduktan hemen sonra bir grup Fransız asker ve polisi B…’nin evine gitmişti. B…’nin evde olmadığını görünce karısını almışlar ve bir hafta kadar gözaltında tutmuşlardı.</p>

    <p class="normal">Kadın kocasının arkadaşları konusunda sorguya çekildi ve iki gün boyunca feci şekilde dayak yedi. Üçüncü gün bir Fransız asker (kadın onun subay olup olmadığını bilmiyordu) diğerlerini odadan çıkarıp ona tecavüz etti. Kısa bir süre sonra ikinci bir asker, bu kez odadakileri dışarıya çıkarmadan tecavüz etti ve “Bir daha orospu çocuğu kocanı görme imkânı bulursan sana yaptıklarımızı söylemeyi unutma,” dedi. Kadın bir hafta daha başka sorgudan geçmeden orada kaldı. Daha sonra mevcutlu olarak eve getirildi. Olayı annesine anlattığı zaman, annesi her şeyi B…’ye söylemesi gerektiği konusunda onu ikna etti. Bu yüzden kocasıyla ilk temas olanağını yakalar yakalamaz kadın onuruna sürülen lekeyi itiraf etti.</p>

    <p class="normal">İlk şok geçtikten sonra B... yaşamının her dakikasını davaya adayarak kendisini topladı. Aylar boyu tecavüz edilen ya da işkence gören Cezayirli kadınlar hakkında raporlar topladı; bu kadınların kocalarıyla görüşme olanağı buldu ve kişisel şanssızlığı, incinmiş erkek onuru ikinci plana geçti.</p>

    <p class="normal">1958’de B…’ye bir yurtdışı görevi verildi. Tam birliğine yeniden döneceği sırada uykusuzluk ve alışılmadık unutkanlıkları yoldaşlarını ve üstlerini endişelendirdi. Dönüşü ertelendi ve tıbbi muayeneden geçmesi gerektiği kararına varıldı. B…’yi o zaman gördük. ilk izlenimimiz iyiydi. Canlı bir yüz, belki biraz fazla canlı. Gülüşü biraz abartılı, coşkusu yüzeyseldi. “Ben iyiyim... iyiyim. Kendimi şimdi daha iyi hissediyorum. Bana vitamin, biraz iştah şurubu verin, sonra bırakın gideyim.” Anlaşılan derinlerde bir anksiyete vardı. Hemen hastaneye yatırıldı.</p>

    <p class="normal">İkinci günden itibaren iyimserlik perdesi yok oldu. Karşımızda melankolik depresyon yaşayan, yatağa mahkûm bir anoreksik vardı. Her tür siyasi tartışmada kaçıyor ve ulusal mücadeleyle ilgili her şeye dikkate değer bir ilgisizlik gösteriyordu. Kurtuluş savaşıyla ilgili haberleri dinlemekten kaçıyordu. Sorunlarını belirlemek çok zahmetli oldu, ama birkaç gün sonra hikâyesini yeniden kurmayı başardık.</p>

    <p class="normal">Yurtdışındaki görevi sırasında B… cinsel ilişki kurmayı denemiş ama başarısız olmuştu. Bunun yorgunluğa bağlı olduğunu, kötü beslenmenin ve aşırı yürüyüşlerin normal bir sonucu olduğunu düşünerek iki hafta sonra yeniden denedi ve gene başarısız oldu. Bir arkadaşı ona B12 vitamini almasını söyledi. Vitamini hap şeklinde aldı. Bir girişim daha, gene başarısızlık. Ayrıca ilişkiden birkaç saniye önce küçük kızının resmini yırtmak için içinde karşı konulmaz bir istek duyuyordu. Böyle sembolik bir bağlantı, bilinçaltında ensest güdüler olasılığını düşündürebilir. Ama birkaç görüşme ve hastanın küçük bir kedinin dayanılmaz kokularla hızla çürüdüğünü gördüğü bir rüya bizi başka bir yola yöneltti. Bir gün küçük kızından söz ederken, “Bu kız,” dedi, “onda da çürümüş bir şeyler var.” Bu andan itibaren uykusuzluğu daha da arttı ve yüksek dozda nöreleptik verilmesine karşın hayli kaygılandırıcı bulduğumuz bir anksiyete gösterdi. Sonra bizimle ilk kez karısı hakkında konuştu. Gülerek, “Fransızların tadına baktı,” dedi. işte o an tüm hikâyeyi birleştirebildik. Olayların dokusu netleşti. Bize ne zaman cinsel ilişkiyi denese karısını düşündüğünü söyledi. itirafları bize çok önemli göründü.</p>

    <p class="normal">“Bu kızla evlendim, oysa kuzenime âşıktım. Ama kuzenimin ailesi kızlarını başka biriyle evlendirdi. Bu yüzden ailemin bana bulduğu ilk kızı kabul ettim. Karım iyiydi, ama onu sevmiyordum. Kendime hep şöyle derdim: ‘Henüz gençsin... biraz bekle, doğru kızı bulunca boşanır ve mutlu bir evlilik yaparsın.’ Yani karıma çok bağlı değildim. Savaşla birlikte daha da uzaklaştım. Sonunda öyle bir hale geldi ki, eve gelir, yemeklerimi yer ve neredeyse onunla hiç konuşmadan uyurdum.</p>

    <p class="normal">“Direnişçilerin arasında karımın Fransızların tecavüzüne uğradığını öğrenince, önce orospu çocuklarına öfke duydum. Sonra, “Oh iyi, fazla zarar vermemişler, öldürmemişler. Hayatına yeni baştan başlayabilir,’ dedim. Birkaç hafta sonra beni aradıkları için ona tecavüz ettikleri kafama dank etti. Konuşmadığı için cezalandırmak amacıyla ona tecavüz etmişlerdi. En azından bir militanın adını verebilirdi, böylece o kişiden yola çıkarak tüm şebekeyi bulur ve ortadan kaldırabilir, hatta belki beni de yakalayabilirlerdi. Dolayısıyla bu basit bir tecavüz olayı değildi, dovvar’larda sık sık gördüklerime benzer, aylaklıktan ya da sadistçe nedenlerle yapılmış bir şey değildi; kocasını ele vermektense her şeye katlanmaya hazır inatçı bir kadına yapılan tecavüzdü. Ve o koca da bendim. Bu kadın hayatımı kurtarmış örgütü korumuştu. Onurunun lekelenmesinin nedeni bendim. Gene de bana, ‘Senin için katlandıklarıma bak,’ demiyordu. Tam tersine ‘Beni unut, yeni bir hayata başla, çünkü onurum lekelendi,’ diyordu.</p>

    <p class="normal">“O zaman savaştan sonra karıma geri dönme kararını verdim; gözlerinin önünde ırzlarına geçilen karılarının gözyaşlarını silen köylüler görmüştüm. Bu beni çok sarstı; itiraf etmeliyim ki, başta bu tavrı anlayamadım. Ama sivillere durumu açıklamak için bu tür olaylara sık sık müdahale etmemiz gerekiyordu. Fransız askerlerinin tecavüz ettiği ve hamile kalan kızlara evlilik teklifinde bulunan siviller gördüm. Bütün bunlar karımı yeniden düşünmeme yol açtı.</p>

    <p class="normal">“Böylece ona geri dönmeye karar verdim, ama onu gördüğümde nasıl tepki vereceğimi hâlâ bilmiyorum. Kızımın resmine bakarken, çoğu zaman sanki karımla ilgili her şey çürümüş gibi, kızımın da lekelendiğini düşünüyordum. Ona işkence yapmış olsalar, bütün dişlerini dökmüş olsalar ya da kolunu kırsalar bu kadar aldırmazdım. Ama bu şey, böyle bir şeyi nasıl atlatabilirim? Neden her şeyi bana anlatması gerekiyordu ki?”</p>

    <p class="normal">Sonra bana “cinsel başarısızlığının” endişelerinden kaynaklanıp kaynaklanmadığını sordu.</p>

    <p class="normal">Ben yanıt verdim: “Çok mümkün.”</p>

    <p class="normal">Sonra yatağa oturdu.</p>

    <p class="normal">“Senin başına gelmiş olsaydı ne yapardın?”</p>

    <p class="normal">“Bilmiyorum...”</p>

    <p class="normal">“Karına döner miydin?”</p>

    <p class="normal">“Sanırım dönerdim...”</p>

    <p class="normal">“Ah, bak işte... sen de pek emin değilsin.”</p>

    <p class="normal">Başını ellerinin arasına aldı ve birkaç saniye sonra da odadan çıktı.</p>

    <p class="normal">O günden sonra yavaş yavaş siyasi tartışmaları dinlemeyi kabul etti, migren ve anoreksiya önemli ölçüde azaldı.</p>

    <p class="normal">iki hafta sonra birliğine geri dönerken bana şöyle dedi: “Bağımsızlığı kazanınca karıma geri döneceğim. ilişkimiz yürümezse gelip seni Cezayir’de görürüm.”</p>

    <p class="baslik">2. Vaka.</p>

    <p class="baslik">Katliamdan sağ kurtulan bir kişide görülen rastgele öldürme güdüsü</p>

    <p class="normal">S… otuz yedi yaşında bir fellah. Constantine yakınlarındaki bir dovvar’da yaşıyor. Politikaya hiç karışmamış. Savaş başladıktan sonra yaşadığı bölgede Cezayir güçleriyle Fransız ordusu arasında şiddetli çarpışmalar olmuş. Dolayısıyla S… ölümler ve yaralanan insanlar görmüş. Ama her şeyin dışında kalmaya devam etmiş. Nüfusun genelinin yaptığı gibi o köyün halkı da oradan geçen Cezayirli savaşçılara yardım edermiş. Ama bir gün, 1958’in başında dovvar’dan uzakta olmayan bir yerde ölümcül bir pusu kurulmuş. Düşman güçleri operasyon başlatarak tek bir asker bulunmayan köyü kuşatmışlar. Bütün köylüleri toplayıp sorguya çekmişler. Kimse konuşmamış. Birkaç saat sonra bir Fransız subay helikopterle gelerek, “Bu dovvar için fazla yaygara koparıldı. Yerle bir edin,” demiş. Askerler evleri ateşe vermeye başlamışlar. Biraz yiyecek ya da giysi almak isteyen kadınlar dipçik darbeleriyle uzaklaştırılmış. Bazı köylüler genel karışıklıktan yararlanarak kaçmışlar. Subay kalan erkeklerin bir araya toplanmasını ve yakınlardaki vadiye getirilmesini emretmiş. Katliam orada yapılmış. Yirmi dokuz kişi yakın mesafeden ateşle öldürülmüş. S… sağ uyluğundan ve sol kolundan iki mermi yemiş, kola saplanan mermi kol kemiğini kırmış.</p>

    <p class="normal">S… bayılmış ve kendine gelince kendisini bir grup ALN (Ulusal Kurtuluş Ordusu) direnişçisi arasında bulmuş. Sağlık Servisi tarafından tedavi edilmiş ve hareket edebilecek hale gelir gelmez tahliye edilmiş. Yolda davranışları giderek daha da anormalleşmiş ve ona eşlik edenleri sürekli endişelendirmiş. Sivil olmasına karşın silah istemiş ve kimsenin arkasında yürümesine izin vermemiş. Önünde insan olmasını da reddetmiş. Bir gece bir askerin silahını almış ve uyuyan askerlere beceriksizce ateş etmeye çalışmış. Biraz kaba biçimde silahı elinden alınmış. Bundan sonra elleri bağlanmış. Merkez’e gelişi bu şekilde oldu.</p>

    <p class="normal">Bize ölü olmadığını ve diğerlerine iyi bir oyun oynadığını anlatmakla başladı. Kalkıştığı öldürme girişiminin hikâyesini yavaş yavaş birleştirmeyi başardık. S… gergin değildi, ama şiddetli ruh hali değişiklikleri gösteriyordu ve bağırışlarla aşırı heyecanlıydı. Bir şey kırıp dökmedi, ama bitmek bilmeyen konuşmasıyla herkesi bitkin düşürdü. Tüm servis onun dile getirdiği “herkesi öldürme” niyetine karşı sürekli teyakkuz halindeydi. Hastanede kaldığı süre içinde yaklaşık sekiz hastaya uyduruk silahlarla saldırdı. Hemşirelerle doktorlar da onun gazabından kurtulamadı. Hemen her zaman ortaya çıkmaya hazır genel bir saldırganlığın karakterize ettiği latant epilepsi vakalarından birine tanık olup olmadığımızı bile merak ettik.</p>

    <p class="normal">Narkoterapiye başladık. Üçüncü günden itibaren günlük konsültasyonlar patolojik sürecin dinamiklerini daha iyi anlamamızı sağladı. Hastanın kafa karışıklığı giderek hafifledi. Aşağıda söylediklerinden bazı alıntılar bulacaksınız:</p>

    <p class="normal">“Allah benimledir... ama ölenlerin yanında olmuş olamaz... acayip şanslıydım... hayatta ölmemek için öldüreceksin... bu iş hakkında hiçbir şey bilmediğimi düşününce... aramızda Fransızlar var: Arap kılığına girmişler. Hepsinin öldürülmesi gerek... bana bir makineli verin. Bütün bu sözde Cezayirliler aslında Fransız... ve beni rahat bırakmayacaklar. Ne zaman uyumak istesem odama geliyorlar. Ama artık neyin peşinde olduklarını biliyorum. Herkes beni öldürmek istiyor. Ama kendimi savunacağım. Hepsini öldüreceğim, her birini. Hepsinin gırtlağını keseceğim, seninkini de. Siz hepiniz beni öldürmek istiyorsunuz, ama başka yollar bulmanız gerekecek. Sizi öldürmek beni hiç mi hiç etkilemez. Siz büyükler ve küçükler, kadınlar, çocuklar, köpekler, kuşlar, eşekler... kimse kurtulamayacak. O zaman huzur içinde uyuyabilirim.”</p>

    <p class="normal">Bütün bunları kesik kesik anlattı; hastanın tavrı düşmanca, küçümser ve mesafeliydi.</p>

    <p class="normal">Üç hafta sonra ajite hali yok oldu, ama yalnız kalma eğilimi ve iletişim kurma isteksizliği nedeniyle rahatsızlığının çok daha ciddi bir gelişme içinde olmasından korktuk. Ama bir ay sonra özürlü durumuna uygun bir iş öğrenmek için dışarı çıkmak istedi. Sonra FLN’nin Sosyal Servisi’ne gönderildi. Onu altı ay sonra gördük, iyiye gidiyordu.</p>

    <p class="baslik">3. Vaka.</p>

    <p class="baslik">Geçici psikotik bir dönem sırasında bir kadını öldürdükten sonra ruh haline uygun psikotik özelliklere sahip majör depresif bozukluk</p>

    <p class="normal">D… eski bir öğrenci, ALN savaşçısı, on dokuz yaşında. Merkeze geldiğinde hastalığının üzerinden birkaç ay geçmişti. Semptomlar karakteristikti: derin depresyon, elleri sürekli nemli, dudakları kuru. Derin derin iç çekiyordu. Ağır uykusuzluk, rahatsızlık başladıktan sonra iki intihar girişimi. Konuşma sırasında işitsel halüsinasyon. Bazen gözlerini yukarıda belirli bir noktaya birkaç saniye sabitliyor, bu arada yüzü aydınlanıyor, orada bir şey gördüğü izlenimini veriyordu. Tutarsız düşünceler. Psikiyatride bloklama olarak bilinir: Bir mimik ya da ifade başlıyor, sonra belirgin bir neden olmadan birdenbire kesiliyor. Ama özellikle bir öğe ilgimizi çekti: Hasta kanının döküldüğünden, damarlarının boşaltıldığından ve anormal kalp atışlarından söz ediyordu. Bize kanamayı durdurmamız ve hastaneye gelip “kanını emme”lerine izin vermememiz için yalvardı. Bazı zamanlar hiç konuşamadığında bizden kalem istiyordu. Yazdı: “Sesimi kaybettim, tüm hayatım akıp gidiyor.” Bu kişiliksizleşme görüntüsü hastalığın ciddi bir aşamaya ulaştığına inanmamıza yol açtı.</p>

    <p class="normal">Konuşmalarımız sırasında hasta birkaç kez gece olduğunda onu öldürmeye gelen bir kadından söz etti. Daha önce taptığı annesinin öldüğünü ve bu kaybı atlatamadığını (o anda sesi kısılmış ve biraz gözyaşı dökmüştü) bildiğim için, çapraz muayeneyi annelik imgesine yönelttim. Onu rahatsız eden kadını tarif etmesini istediğim zaman, bu kadının yabancı biri olmadığını, onu çok iyi tanıdığını ve onu öldürdüğünü söyledi. Freud’un Yas ve Melankoli’de tanımladığı gibi annesinin ölümünden sonra bilinçaltı suçluluk kompleksiyle karşı karşıya olup olmadığımızı anlamaya çalıştık. Hastaya onu bu kadar iyi tanıdığı ve öldürdüğü için bu kadın hakkında daha çok şey anlatmasını söyledik. Böylece aşağıdaki hikâyeyi birleştirmeyi başardık:</p>

    <p class="normal">“Yeraltı hareketine katılmak için öğrencilik yaptığım kentten ayrıldım. Birkaç ay sonra evden haber aldım. Annemin bir Fransız askeri tarafından infaz edildiğini ve kız kardeşlerimden ikisinin kışlaya götürüldüğünü öğrendim. Bugün bile nerede olduklarını bilmiyorum. Annemin ölümü beni derinden sarstı. Birkaç yıl önce babam öldüğünden beri ailedeki tek erkek bendim ve tek amacım annemle kız kardeşlerim için yaşamı kolaylaştıracak bir şeyler yapmaktı. Bir gün beyaz yerleşimcilere ait büyük malikâneye gittim. Orada ünlü bir sömürgeci olan yönetici iki Cezayirli sivili öldürmüştü. Oraya vardığımızda gece olmuştu. Ama adam evde değildi. Yalnızca karısı evdeydi. Kadın bizi görünce bağırmaya ve onu öldürmememiz için yalvarmaya başladı. ‘Kocam için geldiğinizi biliyorum,’ dedi. ‘Ama o burada değil... Ona defalarca politikayla ilgilenmemesini söyledim.’ Kocasını beklemeye karar verdik. Ama ben sürekli kadına bakıyor ve annemi düşünüyordum. Kadın iskemlede oturuyordu, kafası başka yerlerdeymiş gibiydi. Neden onu öldürmüyorum diye düşündüm. Sonra kadın birdenbire ona baktığımı fark etti. ‘Lütfen... beni öldürme... çocuklarım var,’ diye bağırarak üstüme atladı. Bir saniye sonra ölmüştü. Onu bıçağımla öldürmüştüm. Komutanım elimden silahı aldı ve gitmemi emretti. Birkaç gün sonra takım komutanı beni sorguya çekti. Beni vuracaklarını düşünüyordum ama hiç umurumda değildi.<a class="calibre2" href="../Text/Yeryuzunun%20Lanetlileri_split_021.html#footnote-600-43" id="footnote-600-43-backlink">[43]</a> Sonra her yemekten sonra kusmaya başladım, uykularım da kötüydü. Daha sonra bu kadın her gece gelip kanımı istedi. Ama ya annemin kanı, o nerede?”</p>

    <p class="normal">O akşam, hasta yatağa yatar yatmaz odası gene de “kadınlar tarafından işgal edildi.” Bütün kadınlar aynı kadının kopyasıydı. Her birinin karnında açık bir yara vardı. Kansız, hastalık derecesinde solgun ve dehşet verecek kadar zayıftılar. Genç hastaya işkence ettiler ve kendi kanlarını geri vermesini istediler. O an akan suyun sesi odayı doldurdu ve bu ses o kadar yükseldi ki gürültüyle akan bir şelaleye dönüştü. Genç hasta odasının döşemesinin kanla –kendi kanıyla– dolduğunu gördü. Bu arada kadınların rengi yavaş yavaş yerine geldi ve yaraları kapanmaya başladı. Hasta endişeyle dolu ve ter içinde uyandı ve şafağa kadar ajite hali geçmedi.</p>

    <p class="normal">Genç hasta şu anda birkaç haftalık tedavi görmüş durumda ve oneroid semptomlar (kâbuslar) neredeyse tamamen yok oldu. Ne var ki kişiliğinde ciddi bir bozukluk kaldı. Annesini düşünmeye başladığı anda annenin yerini karnı deşilmiş bu kadın alıyor. Bilimsel görünmeyebilir ama, bence bu gencin bozuk kişiliğini ancak zamanın iyileştirebileceğine inanıyorum.</p>

    <p class="baslik">4. Vaka.</p>

    <p class="baslik">Hastane tedavisi altındayken kurbanlarından biriyle, uyuşma rahatsızlığıyla bize gelen bir Cezayirli yurtseverle karşılaşan, depresyon geçiren bir Avrupa polis;</p>

    <p class="normal">A… yirmi sekiz yaşında, evli ve çocuksuz. Birkaç yıldır karısıyla birlikte çocuk sahibi olmak için tedavi gördüklerini öğrendik. Davranış bozuklukları nedeniyle onu bize üstleri göndermişti.</p>

    <p class="normal">ilk ilişki hayli iyi görünüyordu. Hasta sorunlarından kendiliğinden söz etti. Karısıyla ve karısının ailesiyle ilişkileri iyiydi. işyerinde meslektaşlarıyla arası iyiydi ve üstleri üzerinde iyi bir izlenimi vardı. Sorunu, gece uyumasına engel olan çığlıklar duymasıydı. Son birkaç haftadır yatağa yatmadan önce sıcaktan boğulacak gibi olan karısının bütün şikayetlerine karşın bütün panjurları indirdiğini ve pencereleri sıkı sıkı kapattığını (mevsim yazdı) anlattı. Çığlıkları daha az duymak için kulaklarına pamuk da tıkıyordu. Bazen geceyarısı uğultuyu duymamak için radyoyu açıyor ya da müzik çalıyordu. Sonuç olarak onu rahatsız eden tüm sıkıntılarını bütün ayrıntılarıyla anlattı.</p>

    <p class="normal">Birkaç ay önce anti-FLN tugayına gönderilmişti. Başta bazı bina ya da kahveleri izleme görevi verilmişti, ama birkaç hafta sonra polis merkezinde tam zamanlı olarak çalışmaya başladı. Orada sorgulara girdi, bu sorgular “dayaksız” olmuyordu. Çünkü, “asla itirafta bulunmak istemiyorlardı.”</p>

    <p class="normal">“Bazen,” diye devam etti, “bizi biraz olsun düşünüyorlarsa baklayı ağızlarından çıkarıp bizi kelime kelime bilgi almak için saatlerce uğraştırmamalarını söylemek istiyor insan. Ama ha duvarla konuşmuşsunuz ha onlarla. Sorduğumuz bütün sorulara, ‘Bilmiyorum,’ diye yanıt veriyorlardı. Adlarını sorduğumuz zaman bile. Nerede yaşadıklarını sorsak ‘Bilmiyorum’ derlerdi. Tabii onlara işimi göstermek zorundaydım. Ama çok bağırıyorlardı. Başta bu beni güldürdü. Ama sonra sinirimi bozmaya başladı. Bugün çığlık sesinden sorgunun hangi aşamaya geldiğini anlayabilirim. iki yumruk ve kulaklarının arkasına cop darbesi yiyen bir adamın belirli bir konuşma, bağırma ve masum olduğunu söyleme biçimi vardır. iki saat askıda kaldıktan sonra sesinin tonu değişir. Küvetten sonra ses gene değişir. Böylece devam eder. Ama elekrik verildikten sonra dayanılmaz olur. Adamın her an ölebileceğini düşünürsünüz. Elbette bağırmayanlar da var, bunlar dayanıklı insanlar. Ama onları oracıkta öldüreceğimizi sanırlar. Ama biz onları öldürmekle ilgilenmeyiz. Bizim istediğimiz bilgi. Önce onları bağırtmaya çalışırız, er geç boyun eğerler. ilk zaferimiz budur. Sonra devam ederiz. Emin ol, bunu yapmak istemezdik. Ama işleri kolaylaştırmıyorlar. Şimdi evde bile onların çığlıklarını duyuyorum. Özellikle de polis merkezinde ölenlerin çığlıklarını. Doktor, bu işten usandım. Beni iyileştirirseniz, Fransa’ya dönmeyi isteyeceğim. Reddederlerse istifa ederim.”</p>

    <p class="normal">Bu durum karşısında hastaya sağlık izni verdim. Hasta hastaneye gitmeyi kabul etmediğinden onu özel hasta olarak tedavi ettim. Bir gün, terapi başlamadan hemen önce acilen koğuşa çağrıldım. A… evime geldiğinde karım ona beklemesini söylemiş, ama A… beni bulabileceği düşüncesiyle hastane bahçesinde yürüyüş yapmayı tercih etmiş. Birkaç dakika sonra eve dönerken yolda ona rastladım. Bir ağaca yaslanmıştı, ter içindeydi ve titriyordu, panik atak geçiriyordu. Onu arabama alıp evime götürdüm. Kanapeye uzanınca, hastanede, polis merkezinde sorgulanan (Cezayirli bir yurtsever) ve travma sonrası stres nedeniyle tedavi gören bir hastamı gördüğünü söyledi. O zaman bu polisin hastama yapılan işkenceye aktif olarak katıldığını öğrendim. A…’nın anksiyetesini azaltmak içi ona yatıştırıcı verdim. A… gittikten sonra hastanede yurtseverin tedavi edildiği koğuşa gittim. Personel hiçbir şey fark etmemişti, ama hasta bulunamıyordu. Sonunda onu intihar etmeye çalıştığı banyoda saklanırken bulduk. O da polisi tanımış ve tekrar merkeze götürmek için kendisini aramaya geldiğini sanmış.</p>

    <p class="normal">Daha sonra A… birkaç kez daha beni görmeye geldi ve durumunda hızlı bir ilerleme kaydedildikten sonra tıbbi nedenlerle Fransa’ya dönmeyi başardı. Cezayirli yurtsevere gelince, personelin onu yanlış düşündüğüne, polislerin hastane içine alınmadığına, onun çok yorgun olduğuna ve orada tedavi için bulunduğuna vb. ikna etmesi çok uzun zaman aldı.</p>

    <p class="baslik">5. Vaka.</p>

    <p class="baslik">Karısına ve çocuklarına işkence yapan Avrupalı bir komiser</p>

    <p class="normal">R… otuz yaşında. Kendi isteğiyle bize geldi. Haftalardır “bir şeylerin ters gittiğini” fark eden bir komiserdi. Evli, üç çocuğu var. Çok sigara içiyordu. Günde üç paket. iştahını kaybetmişti ve uykusu sürekli karabasanlarla bölünüyordu. Bu karabasanlarda özellikle ayırt edici bir yan yoktu. Onu en çok rahatsız eden şey “delilik nöbetleri” dediği şeylerdi. Birincisi ona karşı çıkılmasından hoşlanmıyordu: “Şuna bir açıklama getirin, doktor: Biri bana karşı çıkar çıkmaz ona vurmak istiyorum. işimin dışında bile yoluma çıkan insanlara vurma isteği duyuyorum. Hiç nedensiz. Örneğin gazete almak için gazeteciye gidiyorum. Kuyruk var. Beklemem gerekiyor. Gazetemi almak için elimi uzatıyorum (gazeteci eski bir arkadaşım). Kuyruktaki biri bana saldırgan bir tavırla, ‘Sıranızı bekleyin,’ diyor. Eee, onu dövmek istiyor ve kendi kendime, ‘Birkaç saatliğine elime düşseydin dostum, benimle uğraşmaya kalkışmazdın,’ diyorum.” Hasta gürültüye dayanamıyor. Evde sürekli herkese vurma isteği duyuyor. Çocuklarına, hatta yirmi aylık bebeğine bile şiddetle saldırıyor.</p>

    <p class="normal">Ama bir akşam karısı çocuklara karşı çok sert olduğunu acı acı protesto edince (Karısı ona “Allahım, sen delisin” bile demişti) karısının üstüne atlaması, dövmesi ve “Sana bu evin hâkiminin kim olduğunu tam olarak öğreteceğim,” diye bağırarak bir iskemleye bağlaması onu çok korkutmuştu.</p>

    <p class="normal">Neyse ki çocukları ağlayıp bağırmaya başladı. O zaman davranışının tam ağırlığının farkına vardı, karısını çözdü ve ertesi gün bir “sinir doktoru”na gitmeye karar verdi. Daha önce böyle olmadığını söyledi; eskiden çocuklarını pek cezalandırmaz ve karısıyla hiç kavga etmezdi. Bu durum “sorunlardan bu yana” başlamıştı. “Doğrusu şu ki,” dedi, “bugünlerde asker gibi kullanılıyoruz. Örneğin geçen hafta sanki ordudaymış gibi çalıştık. Hükümettekiler Cezayir’de savaş olmadığını ve polisin düzeni sağlaması gerektiğini söylüyorlar. Ama aslında Cezayir’de savaş var ve bunu fark ettikleri zaman iş işten geçmiş olacak. Beni en çok rahatsız eden şey işkence. Nasıl olduğunu bilmiyorsunuz, değil mi? Bazen tam on saat boyunca işkence ediyorum...”</p>

    <p class="normal">“İşkence yapmak sizi nasıl etkiliyor?”</p>

    <p class="normal">“Çok yorucu... Elbette sırayla yapıyoruz ama sorun işi arkadaşına ne zaman bırakacağına karar vermek. Herkes tutukludan her an bilgi almak üzere olduğunu düşünüyor ve kendisi adamı iyice yumuşattıktan sonra diğer arkadaşın onu konuşturma şerefini kazanmamasına dikkat ediyor. Bu yüzden bazen tutukluyu başkasına devrederiz, bazen de etmeyiz.</p>

    <p class="normal">“Bazen adamı konuşturmak için ona para, kendi cebimizdeki parayı bile teklif ederiz. Sorunumuz şu: Bu adamı konuşturabilecek misin? Bu bir kişisel başarı sorunu; bir tür rekabet ediyoruz. Sonunda kollarımız yorulur. O zaman Senegallileri çağırırız. Ama onlar da ya fazla hızlı vurur ve yarım saat içinde adamı mahvederler ya da yeterince hızlı vurmaz ve sonuç alamazlar. Gerçekten de bu tür bir işte başarılı olmak için kafanı kullanmak gerekir. Ne zaman duracağını, ne zaman devam edeceğini bilmek lazım. işin ilmini almış olman lâzım. Adam yeterince yumuşamışsa ona vurmaya değmez. Bu nedenle işi kendiniz yapmak zorundasınız, en iyi yorumu siz yapabilirsiniz. Adamı başkalarının eline bırakıp saatte bir gelerek nasıl olduğuna bakanlara karşıyım. Altın kural, adama sizden canlı kurtulamayacağı izlenimini vermemektir. Çünkü o zaman konuşsa bile hayatını kurtaramayacağını düşünür. Bu durumda ondan bir şey alma şansınız yoktur. Adam umutlanmaya devam etmelidir, onu konuşturacak olan şey umuttur.</p>

    <p class="normal">“Ama beni en çok kaygılandıran karıma yaptıklarım. Kafamda bir vida eksik mi ne. Beni iyileştirin doktor.”</p>

    <p class="normal">Üstleri ona mazeret izni vermeyi kabul etmediği ve hasta da bir psikiyatrist raporu almayı istemediği için, onu “mesai saatlerinde çalışırken” tedavi ettik. Böyle bir tedavi şeklinin dezavantajları olduğu açıktır. Bu adam sorumluluğu tamamen “var olan zorluklar”a bağlamaya çalışsa da, rahatsızlıklarının sorguların yürütüldüğü odada olanlardan kaynaklandığını çok iyi biliyordu. işkenceci olarak işini bırakmaya hiç niyeti olmadığı için (bu durumda istifa etmesi gerekeceğinden anlamsız olacaktı) benden vicdan azabı duymadan, davranış bozuklukları ortaya çıkmadan ve tam bir gönül rahatlığıyla Cezayirli yurtseverlere işkence yapmaya devam etmek için ona yardımcı olmamı açık bir dille istedi.<a class="calibre2" href="../Text/Yeryuzunun%20Lanetlileri_split_021.html#footnote-600-44" id="footnote-600-44-backlink">[44]</a></p>
  </div>

  <div class="calibre1" id="calibre_pb_22"></div>
</body>
</html>
