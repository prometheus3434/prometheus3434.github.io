<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tummetin</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Regular.ttf)
    }

                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Italic.ttf)
    }

                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(../Fonts/LiberationSerif-Bold.ttf)
    }
</style>
</head>

<body class="calibre">
  <div class="calibre1" id="calibre_pb_0"></div>

  <div class="chapter">
    <h1 class="baslik1" id="calibre_toc_9">2002 Tarihli Baskıya Sonsöz Muhammed Harbi</h1>

    <p class="normal">Kapitalizmin aşılmaz bir ufuk olmadığını düşünen bizler yanıldık mı? Bürokratik sosyalizm yaşandı. Üçüncü Dünyacılık da. Bunların yenilgisi, artlarından çok sayıda trajedi ve insan yaşamının görülmedik yıkımını ve değersizleşmesini de getirerek, Batı’da, altmışlı yıllarda inisiyatif ezilen halklar tarafına geçtiğinde kendi ayrıcalıkları için ürpermiş olan herkesi hoşnut kılar.</p>

    <p class="normal">O dönemde büyük sanayi güçleri, mecbur kalarak ve zorla, Üçüncü Dünya ülkelerinin talepleri karşısında geri çekilmek zorunda kaldılar. O zamandan bu yana, yakın dönemdeki gelişmeler, karanlıktan çıkmak ve gelişme ile demokrasiye erişebilmek için kendilerinkinden başka yol olmadığının kesinliği içinde rahatladılar. Ama olgulara bakarsak, daha ziyade ekonomik ve ideolojik baskılara, egemen oldukları uluslararası mali kurumlara, IMF ve Dünya Bankası’na güvenmektedirler.</p>

    <p class="normal">Ne var ki Üçüncü Dünya’daki krizin derinliği, sömürgecilik-sonrası dönemin ve özgürlük hareketine eşlik etmiş ya da itilim kazandırmış ideolojilerin eleştirel bir bilançosunu zorunlu kılar. Bu perspektif içerisinde, Frantz Fanon’un eserinin ve özellikle Yeryüzünün Lanetlileri’nin yeniden değerlendirilmesi büyük bir önem taşımaktadır, çünkü devrimci dinamik üzerine birçok basmakalıp düşünce, kökenlerini –bu vasiyet-kitapta Fanon’un düşüncesinin kaynaklarından biri olan– Cezayir deneyiminin genellikle deforme edilecek bir bakış açısında bulmaktadır.</p>

    <p class="normal">“Fanonculuğun” gücünün nedenlerinden biri, Üçüncü Dünya’nın “anti-elitist elitler”inin, o dönemde Stalincilerin değersizleştirilmiş Marksizmininkinden farklı bir toplumsal gelişme yasaları formülasyonuna sahip olma özlemine cevap vermesidir. Fanon Üçüncü Dünya’yı eylemiyle ve içerde ve dışarıda düşmanları olduğunun bilgisiyle savunuyordu. Ben onu Tunus’ta Mayıs 1959’da tanıdım. Her ikimiz de Cezayir Cumhuriyeti Geçici Hükümeti (GPRA) mercilerinde görevliydik. Devrimci olaylara dair ortak bir yorumumuz vardı ve entelektüellerin öncülük rolü üzerine gerçeklerden kopuk rasyonelleştirme çabalarını ikimiz de reddediyorduk. Onun köylülüğe tanıdığı devindirici rol, ortak bir ulusal bilince olan inancı ve din olgusuna yaklaşımı ise anlaşmazlık noktalarımızdı. Bu sonuncu noktada Fanon, konumu gereği –daha ziyade agnostik militanlarla temas halinde yaşıyordu–, Cezayir’in kültürel ortamlarında Aydınlanma düşüncesinin işgal ettiği geçici yeri değerlendirebilecek durumda değildi. Aydınlanma düşüncesi, dinin etkisine daha duyarlı bir çoğunluğun olduğu FLN’ye katılımın kökenindeki ırmağın küçük kollarından biriydi.</p>

    <p class="normal">Ama bu, Yeryüzünün Lanetlileri’nin öneminden bir şey eksiltmez. Sorun oluşturan bölümleriyle olduğu kadar, haberci bir değer taşıyan bölümleriyle de bu kitap, devrimci idealin ve güncel sonuçlarının oluşumu üzerine derinlemesine bir tartışmaya girişmeyi sağlar. “Yıkalım bu köhne düzeni!”: Enternasyonal’in bu fikrini Fanon benimsemiştir. Ve Marx’ın katkısı üzerinden geçilerek Fanon’un sorunsalı anlaşılamaz.</p>

    <p class="normal">Nihai bir hedefe yönelik ve evrensel bir devrim sorunsalı Marx’la birlikte şekillenir. Marx’ın, temelde Avrupai olan kapitalist toplum analizi, onun döneminde, alternatifi ancak kapitalizm ile komünizm arasında görüyordu ve birincisinin faili burjuvaziyken, ikincisininki de proletaryaydı. Toplumun diğer sınıfları onların çatışmalarının dinamiğine tabidir. Proletarya tarihin öznesi haline getirilir: evrenselliğin taşıyıcısı olarak, zincirlerinden kurtularak insanlığı kurtaracak güçtür. Bu analiz içinde, sömürgedekiler tarihin dinamiğinin merkezinde yer almaz. (Ve, özünde, Fransız Komünist Partisi sömürge ülkelerin kaderini “Fransa Birliği”nin geleceğine bağladığında bu mantığı savunuyordu: Fransız proletaryasına tabi müttefikler olan sömürge halklarına kurtuluş yolunu açacak olan, Fransa’nın antikapitalist devrimiydi.)</p>

    <p class="normal">Rusya’da popülistler Rusya’nın farklılığı ilkesini savunuyor ve Marx’ın tezlerini tartışıyorlardı: Devrimin, kendi ülkelerinde, proleter devriminden ziyade köylü devrimi olacağını ve kapitalist gelişmenin burjuva evresini es geçerek doğrudan doğruya sosyalizme götüreceğini düşünüyorlardı. Bu itiraz karşısında Marx (Plekhanov ve Vera Zasuliç gibi Rus Marksistleriyle yazışmasında) kendi şemasında bir düzeltme yapar ve eğer Rus devrimi Batı’daki devrimin başlama vuruşu olacaksa, o dönemde geniş ölçüde kırsal ve geleneksel olan Rus toplumunun kapitalist evreden geçmeden tamamlanabileceğini kabul eder. Marx’ın ölümünden sonra, yoldaşı Friedrich Engels Rus istisnası fikrine geri döner: yalnızca proletarya ve köylülük devrimci sınıflardır.</p>

    <p class="normal">Devrimci modelin ifadesindeki bir dönüm noktası Lenin’le birlikte şeklenir: Sınıf mücadelesi ilkesini tüm dünyaya yayan Lenin Marx’ın devrimi dünya çapındaki bir projeye dahil etme yönünde çizdiği yolda devam eder, ama emperyalizmin zayıf halkasında, yani sanayi ve şehir bileşeni zayıf olan, çoğunluğu köylülerden oluşan toplumlarda meydana gelebileceğini kabul eder. Mesihçi özne proletarya olarak kalır, ama onun çıkarlarını bir parti üstlenir, çünkü –Lenin’in düşüncesinde– proletarya kendi başına bırakıldığında doğal olarak sendikacıdır. Marx’ın görüşü bu değildir. Devrimci dinamiğe dair bir başka anlayışla karşı karşıyayız. Lenin bir pragmatiktir ve onun düşüncesi devrime yol açan olayı kollamaktadır; bu Doğu’da da olabilir –“dünya devriminin bozguncu maddi koşulları”nın (1908) burada olgunlaştığını görmektedir– Avrupa’da da.</p>

    <p class="normal">Ekim 1917’yle birlikte, devrim işaretini veren esasen kırsal bir ülkedir, ama kıvılcım umulan yangını tutuşturmaz. Böylece, tek ülkede devrim yaşanır.</p>

    <p class="normal">Komünist Enternasyonal’de kelimenin tam anlamıyla “Üçüncü Dünyacılar” olan Tatar Sultan Galiyev, Hintli Roy, Endonezyalı Tan Malaka, hareketin sömürge halklarını, Maxime Rodinson’un belirttiği gibi global stratejisinin bir nesnesi<a class="calibre2" href="../Text/Yeryuzunun%20Lanetlileri_split_021.html#footnote-600-65" id="footnote-600-65-backlink">[65]</a> olarak değil, değişimin motoru yapmasını bekliyorlardı. Çabaları boşa çıkacaktır, ama, çok sayıda değişim ve olaydan sonra, bu fikir, komünist hareket içinde, Mao Zedung’la birlikte, ve onun dışında Frantz Fanon’la birlikte kendi yolunu açacaktır. Her ikisi de köylü devrimine vurgu yapar: Ezilen halkları mücadeleye katacak olan Batılı ülkelerin proletaryası değildir, dünya proletaryasının devrimci davasını belirleyecek olan şey bu halkların mücadelesidir. Bu bakış açısı, Avrupa da dahil olmak üzere, kendine yandaş buldu.</p>

    <p class="normal">Ama Fanon’dan faklı olarak Mao Zendung kendi stratejisini “kırsallaştırmadı”: proletarya, komünist partinin aracılığıyla, öncülüğü korur. Bununla birlikte Fanon yenilik yapar. Emperyalizmin tamamen ekonomik bir analiziyle yetinmez. Kimlik ve kültür çatışmalarını da teorileştirir ve gerçek yeryüzünün lanetlilerinin, mutlak anlamda sömürülenlerin sömürgelerdekiler olduğunu gösterir. Batı’nın mahkemesi, milliyetçilerde olduğu gibi, tekillik içinde kapanmaz: bunun devindirici gücü, tümelci umuttur.</p>

    <p class="normal">Bununla birlikte, Üçüncü Dünya davasının savunması da körce değildir: Fanon, tahakküm altındaki ülkelerin maddi temeli ile devrimci proje arasındaki mesafenin bilincindedir. Gelişmeyi ve demokrasiyi ipotek altına alan sosyolojik ağırlıklar gözünden kaçmaz. Onun Afrika deneyimi, özellikle Tunus ve Gana, devletlerin kurulmasında politik elitleri tehdit eden sapmalar konusunda onu uyarmıştır: otoriterlik, çoğulculuğun reddi, yozlaşma ve iktidarın kişiselleşmesi. Hatta belki de düşüncesinin arka planında yeni bir dünya devrimi savunusu, tek ülkede sosyalizmiyle birlikte Sovyet deneyiminin yenilgisi, devrimci hareketlerin tek parti despotizminin ve kalesinin savunucusuna dönüşmesi yatıyordu.</p>

    <p class="normal">Günümüzde Fanon’un politik güncelliği bu düşüncelerle sınırlı değildir. Afrika’da ondan önce hiç kimse elitlerin üretim koşullarını, sömürgecilerle bağlarını analiz etmedi; doğal olarak yönetme rolüne sahip oldukları inancıyla ve kitlelerin olgunlaşmamışlığı söylemleriyle yetişmiş kategorilerin “şiddetli elitizmi”ni ondan önce kimse vurgulamadı. Demokrasinin engellerinden biri –hem de en önemsizi değil- bu elitizmde yatmaktadır.</p>

    <p class="normal">Dolayısıyla Yeryüzünün Lanetlileri’nden yalnızca tartışılabilir lirik temaları, köylü Mesihçiliğini, kefaret ödetici şiddeti, Üçüncü Dünya’nın jeopolitik bloklar halinde yapay oluşumunu öne çıkarmak ve bizi devrimci romantizmin tehlikelerine karşı uyanık olmaya davet eden son derece güncel temaları göz ardı etmek hatalı olur. Radikal bir talep büyük umutlarda değil; yönetenler ve icracılar şeklindeki bölünmeyi teşvik eden her şey karşısında, doğal olarak yetersiz ve tabi olmaya mahkûm olarak tanımlanan kitleler üzerinde iktidar ve bilgi talep eden bürokrasi olarak yerleşmek isteyen her şey karşısında eleştirel düşüncenin titiz uyanıklığında yatmaktadır. Sömürenler ile sömürülenler arasındaki topolojinin sürekliği ancak buradadır: sömüren değişir ama sömürülenler aynı kalır.</p>

    <p class="normal">Bitirirken şunu da ekleyelim ki, Fanon’un esini, kendi psikiyatri pratiğini kavrayış tarzında da görülür. Psikiyatri kurumu ona “deli”yi normalleştiren ve sözünün ifade ettiği şeyle ilişkisi olmayan normlar dayatan bir makine gibi gelir. Anti-psikiyatri hareketine dahil olan Fanon, doktor ile hasta arasındaki ilişkiyi tersine çevirerek bu sözün serbest bırakılmasına vurgu yapacaktır. Hakikat ve sahicilik delilik tarafındadır; bu hakikatle sahiciliği özgür bırakmak gerekir. Fanon’un liberter boyutlu popülizmi ile tıp pratiği arasındaki paralellik aşikârdır.</p>
  </div>

  <div class="calibre1" id="calibre_pb_30"></div>
</body>
</html>
