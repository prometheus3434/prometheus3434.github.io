<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tummetin</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Regular.ttf)
    }

                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Italic.ttf)
    }

                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(../Fonts/LiberationSerif-Bold.ttf)
    }
</style>
</head>

<body class="calibre">
  <div class="calibre1" id="calibre_pb_0"></div>

  <div class="chapter">
    <p class="baslik">Uluslararası Koşullarda Şiddet Üzerine</p>

    <p class="normal">Azgelişmiş bölgelerde siyasi liderin halkını daima savaşmaya çağırdığını daha önce defalarca belirtmiştik. Sömürgeciliğe karşı savaşmaya, yoksulluğa ve azgelişmişliğe karşı savaşmaya ve kısır geleneklere karşı savaşmaya çağırır. Liderin kullandığı sözcükler bir komutanın sözcükleridir: “kitlelerin harekete geçirilmesi”, “tarım cephesi”, “okumaz yazmazlık cephesi”, “yaşadığımız yenilgiler”, “kazanılan zaferler.” Bağımsız genç ulus ilk yıllarda bir muhabere alanı ortamında gelişir. Çünkü azgelişmiş ülkenin siyasi lideri önlerindeki uzun yolu düşündükçe ürker. Halka hitap eder: “Kollarımızı sıvayıp işe koyulalım.” Bir tür yaratıcı çılgınlık büyüsüne kapılmış halk da muazzam orantısızlıktaki çabaya kendini atar. Program yalnızca dipten çıkmak değil, diğer ulusları olabildiğince yakalamaktır. Avrupa uluslarının şu andaki gelişmişlik düzeyine çalışarak ulaştığına dair yaygın bir kanı var. Bu yüzden aynı düzeyi yakalayabileceğimizi kendimize ve tüm dünyaya kanıtlayalım. Azgelişmiş ülkelerin kalkınma sorununu bu şekilde görmek bize ne doğru ne de mantıklı geliyor.</p>

    <p class="normal">Avrupalı uluslar ulusal birliğe, ulusal burjuvazi zenginliğin büyük kısmını ellerinde toplamışken ulaştı. Dükkân sahipleri, tacirler, memurlar ve bankacılar finansı, ticareti ve bilimi ulusal çerçevede tekeline aldı. Burjuvazi en dinamik ve refah içindeki sınıfı temsil ediyordu. iktidara gelmesi sanayileşme, kitle iletişim araçlarının geliştirilmesi ve bir süre sonra da denizaşırı pazarlar arama gibi olmazsa olmaz nitelikte operasyonlar başlatmasına olanak sağladı.</p>

    <p class="normal">Avrupa’da bazı küçük istisnalar dışında (örneğin ingiltere biraz daha ilerideydi) ulusal birliği sağlamış olan devletler ekonomik açıdan az çok aynı düzeydeydi. Kalkınma ve ilerlemenin niteliği gereği hiçbir ulus ötekileri aşağılamıyordu.</p>

    <p class="normal">Bugün, azgelişmiş bölgelerde ulusal bağımsızlık ve ulusal inşa tamamen yeni bir özellik kazanmıştır. Bu bölgelerde takdire şayan bazı başarılar dışında bütün ülkeler aynı altyapı yokluğundan muzdariptir. Kitleler aynı yoksullukla mücadele eder, hep aynı davranışlarla debelenirler, büzüşmüş karınlarıyla açlık coğrafyası denilen şeyi çizerler. Azgelişmişlik dünyası, yoksulluk ve insanlıkdışılık dünyası. Ama aynı zamanda doktorsuz, mühendissiz ve yöneticisiz bir dünya. Bu dünya karşısında Avrupa ulusları şatafatlı bir refah içinde yüzmektedirler. Avrupa’nın bu bolluğu utanç verici bir şeydir, çünkü kölelerin sırtından kurulmuştur, kölelerin kanlarıyla beslenir ve varlığını tümüyle azgelişmiş dünyanın toprağına ve toprak altına borçludur. Avrupa’nın refahı ve kalkınması, siyahların, Arapların, Hintlilerin ve Asyalıların cesetleri ve terleri pahasına inşa edilmiştir. Bunu asla unutmamaya kararlıyız. Bir sömürgenin bağımsızlık talebinden rahatsız olan sömürgeci bir ülke, milliyetçi liderlere, “Bağımsızlık istiyorsunuz demek, alın öyleyse ve ortaçağa geri dönün,” dediğinde, bağımsızlığına yeni kavuşmuş halk bu meydan okumayı başını sallayarak onaylar ve kabul eder. Gerçekten de sömürgeci sermayesini ve teknisyenlerini geri çeker ve genç ulusu ekonomik baskı aygıtıyla kuşatır<a class="calibre2" href="../Text/Yeryuzunun%20Lanetlileri_split_021.html#footnote-600-19" id="footnote-600-19-backlink">[19]</a>. İlahlaştırılmış bağımsızlık ideali bağımsızlık lanetine dönüşür. Sömürgeci yetkililerin devasa zor güçleri genç ulusu ekonomik durgunluğa mahkûm eder. Diğer bir deyişle sömürgeci şöyle der: “Demek bağımsızlık istiyorsunuz, alın ve sonuçlarına katlanın.” Milliyetçi liderlere halklarına dönüp dev bir çaba içine girmelerini istemekten başka seçenek kalmamıştır. Bu açlık çeken insanlardan kemer sıkma rejimine katlanmaları istenir, güçsüz kaslarıyla çok orantısız bir çalışma istenir. Otarşik bir rejim kurulur ve her devlet, elindeki azıcık kaynakla, artan ulusal açlığa ve ulusal yoksulluğa çözüm bulmaya çalışır. Avrupa kibirle ve küçümseyerek bakarken, artık tükenene dek çalışmak zorunda olan halkın seferberliğine tanık oluruz.</p>

    <p class="normal">Diğer Üçüncü Dünya ülkeleri böyle bir sıkıntıya katlanmayı reddeder ve eski sömürgeci gücün koşullarına boyun eğmeyi kabul ederler. Blokların mücadelesindeki ayrıcalıklı konumlarını borçlu oldukları stratejik yerlerinden yararlanarak anlaşmalar imzalar ve yükümlülük altına girerler. Eskiden sömürge olan ülke artık ekonomik açıdan bağımlı bir ülkeye dönüşmüştür. Sömürgeci ticaret kanallarını dokunulmamış tutmuş ve bazı durumlarda daha da pekiştirmiş olan eski sömürgeci, bu pazarı korumak için bağımsız ulusun bütçesine küçük girdiler yapmayı kabul eder. Sömürge ülkeler bağımsızlıklarına kavuşmuştur kavuşmasına, ama dünya şimdi kurtuluşunu sağlamış ülkelerin bugünkü durumlarını daha da katlanılmaz kılan çıplak gerçeklerle karşı karşıyadır. Sömürgecilikle anti-sömürgecilik arasında görünen, aslında sosyalizmle kapitalizm arasında olan temel çarpışma önemini şimdiden yitirmiştir. Bugün için önemli olan konu, ufku tıkayan sorun, servetlerin yeniden dağıtılma gereğidir. Sonuçları ne kadar yıkıcı olursa olsun insanlık bu sorunu ele almak zorunda kalacaktır.</p>

    <p class="normal">Dünyanın, özellikle Üçüncü Dünya’nın kapitalist sistemle sosyalist sistem arasında seçim yapma zamanının geldiği yaygın bir düşünceydi. Ama iki sistem arasında var olan şiddetli rekabetten kendi ulusal kurtuluş mücadelelerinin zaferi için yararlanmış olan azgelişmiş ülkeler bu rekabete dahil olmayı reddetmelidir. Üçüncü Dünya kendisini önceki değerlerle tanımlamakla yetinmemeli. Tam tersine, azgelişmiş ülkeler kendi değerleri, kendilerine özgü yöntem ve stiller üzerinde yoğunlaşmak için ellerinden gelen her şeyi yapmalıdırlar. Önümüzdeki somut sorun, farklı zaman dilimlerinde farklı kıtalardan insanların tanımladığı haliyle sosyalizmle kapitalizm arasında açıkça seçim yapmak değildir. Kapitalist sistemin ulusal ve evrensel projemizi yerine getirmemize olanak sağlayamayacağını biliyoruz elbette. Kapitalist sömürü, kartel ve tekeller azgelişmiş ülkelerin düşmanlarıdır. Öte yandan sosyalist bir rejimin, bütünüyle halka adanmış ve en değerli mülkün insan olduğu ilkesine dayanan bu rejimin seçilmesi daha hızlı ve daha uyumlu bir şekilde ilerlememize olanak sağlar ve sonuçta ulusun bütününün zararına bütün ekonomik ve siyasal iktidarı birkaç kişinin elinde topladığı bu toplum karikatürü böylece olanaksızlaşır.</p>

    <p class="normal">Ama bu rejimin randımanlı çalışabilmesi ve bizim hayalimiz olan ilkelere sürekli sadık kalabilmesi için insan yatırımından daha fazla şeye ihtiyaç var. Bazı azgelişmiş ülkeler bu yönde çok büyük bir çaba sarfediyorlar. Erkekler ve kadınlar, gençler ve yaşlılar bir anlamda zorunlu olan çalışmayı coşkuyla üstleniyor ve kendilerini ulusun köleleri ilan ediyorlar. Bu kendini adama ve ortak çıkarlara bağlılık ruhu, dünyanın kaderine güveni tazeleyen ve en kuşkucu gözlemciyi bile pes ettiren, güven verici ulusal morali besler. Ne var ki, böyle bir çabanın bu korkunç ritmi uzun süre sürdürebileceğine inanmıyoruz. Bu genç ülkeler sömürgecinin koşulsuz geri çekilişinden sonra meydan okumayı kabul etmiştir. Ülke kendisini yeni yönetimin elinde bulur, ama aslında her şeye sıfırdan başlaması ve her şeyin yeni baştan düşünülmesi gerekir. Sömürge sistemi yalnızca bazı zenginliklerle ve bazı ulusal kaynaklarla, daha doğru bir ifadeyle kendi sanayilerini destekleyen kaynaklarla ilgiliydi. Şimdiye kadar topraküstü ya da toprakaltına ilişkin hiçbir güvenilir inceleme yapılmamıştır. Bu yüzden genç bağımsız ulus sömürge rejiminin yarattığı ekonomik kanalları kullanmak zorunda kalır. Diğer ülkelere ve farklı para birimlerine ihracat yapabilir elbette, ama ihracatının temeli esasen değişmeden kalır. Sömürge rejimi kendi kanallarını iyice perçinlemiştir ve bu kanallar korunmazsa ekonomi çökebilir. Belki de her şeye en baştan başlamak gerekir: ihracatın yalnızca gittiği yerleri değil niteliğini de değiştirmek, topraküstü ve toprakaltı kaynakları, nehirleri ve –neden olmasın– güneşi araştırmak gerekir. Ne var ki, bütün bunları yapabilmek için insan yatırımının dışında başka şeyler de gerekiyor. Sermaye, teknisyenler, mühendisler ve tamirciler gerekiyor. itiraf edelim, liderlerin azgelişmiş ülke halklarından istediği muazzam çabanın beklenen sonuçları doğuracağına inanmıyoruz. Çalışma koşulları değiştirilmezse, emperyalist güçlerin hayvan düzeyine indirgediği bu dünyanın insanlaştırılması yüzyıllar alacaktır<a class="calibre2" href="../Text/Yeryuzunun%20Lanetlileri_split_021.html#footnote-600-20" id="footnote-600-20-backlink">[20]</a>.</p>

    <p class="normal">Doğrusu şu ki bu koşulları kabul etmek zorunda değiliz. Batı ülkelerinin bizi mahkûm etmek istediği koşulları baştan reddetmeliyiz. Sömürgecilik ve emperyalizm, bayraklarını ve polislerini topraklarımızdan çekince bize olan borçları kapatılmış olmadı. Kapitalistler yüzyıllardır azgelişmiş dünyada tam bir savaş suçlusu gibi davrandılar. Sürgünler, katliamlar, zorunlu çalıştırma ve kölelik, kapitalizmin altın ya da elmas rezervlerini artırmak, zenginliğini ve iktidarını kurmak için kullandığı temel yöntemlerdi. Daha kısa bir süre önce Nazizm tüm Avrupa’yı tam bir sömürgeye dönüştürdü. Çeşitli Avrupa ülkelerinin hükümetleri çalınan hazinelerinin karşılığında ayni ve nakdi tazminat istediler ve sonuçta kültürel eserler, resim, heykel ve vitraylar sahiplerine geri verildi. Savaşın hemen ertesinde Avrupalılar tek bir konuda ısrarlıydı: “Almanya yaptıklarının bedelini ödeyecek.” Eichmann duruşmasının açılışında Herr Adenauer Alman halkı adına Yahudi halkından bir kez daha özür diledi. Herr Adenauer israil devletine Nazi suçlarının tazminatı olarak muazzam miktarda para ödenmesi konusunda ülkesinin verdiği sözü bir kez daha yineledi<a class="calibre2" href="../Text/Yeryuzunun%20Lanetlileri_split_021.html#footnote-600-21" id="footnote-600-21-backlink">[21]</a>.</p>

    <p class="normal">Aynı şekilde şunu da söylüyoruz ki, emperyalist devletler topraklarımızdan askeri birliklerini ve işleri ülkenin zenginliklerini keşfetmek, çıkarmak ve metropole göndermek olan idari ve mali hizmet görevlilerini çekmekle yetinselerdi, ciddi bir hata yaparak görülmemiş bir adaletsizlik yapmış olurlardı. Ulusal bağımsızlık karşılığında moral tazminat almamız gözlerimizi kör etmiyor, karnımızı da doyurmuyor. Emperyalist ülkelerin zenginliği bizim de zenginliğimiz. Evrensel düzeyde bu düşünce, Batı’nın teknik başarısı ya da sanatsal yaratılarında söz sahibi olduğumuzu hissetmemiz anlamına asla gelmez. Somut olarak söylersek, Latin Amerika, Çin ve Afrika gibi sömürge ülkelerin altınını ve hammaddelerini Avrupa haddinden fazla kendisine çekmiştir. Avrupa’nın bolluk içinde yüzen kulelerini karşılarında gören bu kıtalardan Avrupa’ya doğru yüzyıllardır elmas, petrol, ipek, pamuk, odun ve egzotik ürünler sevkedilmektedir. Avrupa kelimenin tam anlamıyla Üçüncü Dünya’nın yarattığı bir şeydir. Onu boğan zenginlikler, azgelişmiş ülkelerden yağmalanan zenginliklerdir. insan ticaretinde uzmanlaşmış olan Hollanda’nın limanları, Bordeaux ve Liverpool dokları önemlerini sürülen milyonlarca köleye borçludur. Bu yüzden, bir Avrupa devlet başkanı elini yüreğine koyarak azgelişmiş dünyanın bahtsız halklarının yardımına koşması gerektiğini söylediğinde içimiz minnetle titremiyor. Tam tersine, kendi aramızda, “Bu bize ödenmesi gereken adil bir tazminat yalnızca,” diyoruz. Yani azgelişmiş ülkelere yapılan yardımı “sadaka” olarak kabul etmeyeceğiz. Bu yardım çifte bilinçlenmenin onaylanması olarak görülmelidir: Sömürgeci halkların bunun onların borcu olduğu bilinci ve kapitalist güçlerin de bunun ödenmesi gerektiği bilinci<a class="calibre2" href="../Text/Yeryuzunun%20Lanetlileri_split_021.html#footnote-600-22" id="footnote-600-22-backlink">[22]</a>. Kapitalist ülkeler, nankörlükten değil cahilliklerinden dolayı bedel ödemeyi kabul etmezlerse, o zaman kendi sistemlerinin şaşmaz diyalektiği onları boğmayı becerecektir. Genç ulusların yeterince özel sermaye çekmediği bir gerçektir. Tekellerin kendini geride tutuşunu açıklayan ve haklı kılan birçok neden var. Kapitalistler, hükümetlerinin sömürgesizleştirmeye hazırlandığını öğrenir öğrenmez –ve kuşkusuz bunu ilk öğrenenler onlardır– sözkonusu sömürgeden tüm sermayelerini çekmeye koşarlar. Sermayenin bu görkemli kaçışı sömürgesizleştirmenin en sürekli olgularından biridir.</p>

    <p class="normal">Özel şirketlerin bağımsız ülkelere yatırım yapmak için öne sürdüğü koşullar, deneyimlerin kabul edilemez ya da gerçekleşemez olduğunu kanıtladığı koşullardır. “Denizaşırı” topraklara yatırım yapar yapmaz kârın hemen geri dönmesi ilkesine sadık kalan kapitalistler, uzun vadeli yatırımlar yapmaya istekli değildir. Genç rejimlerin sözde ekonomik planlama programlarına karşı koyar ve çoğunlukla açık bir düşmanlık gösterirler. En iyi olasılıkla genç devletlere borç vermeyi, bu paranın mamul mallar ve makine alımında kullanılması koşuluyla kabul ederler, metropoldeki fabrikaları işletmeye ancak bu koşullarda devam edebilirler.</p>

    <p class="normal">Aslında Batılı finansörler her tür risk altına girmekten çekinmektedir. Dolayısıyla siyasal istikrar ve barışçıl toplumsal ortam talep ederler, ama bu talepler bağımsızlığın hemen sonrasında nüfusun korkunç durumu dikkate alındığında olanaksızdır. O zaman, eski sömürgenin veremeyeceği güvenceleri arayan finans grupları, genç devletin askeri ya da ekonomik anlaşmalar yapmasını ve ülkede bazı askeri üslerin kalmaya devam etmesini talep ederler. Özel şirketler, bu ülkelere yerleştirilmiş birliklerin onların çıkarlarını koruması için kendi hükümetlerine baskı yaparlar. Bu şirketler son çare olarak da hükümetlerinden falanca azgelişmiş bölgede yapmaya karar verdikleri yatırımları garantiye almasını isterler.</p>

    <p class="normal">Sonuçta çok az ülke kartel ve tekellerin talep ettiği koşulları yerine getirebilir. Bu yüzden güvenli bir çıkış bulamayan sermaye Avrupa’da bloke olmuş halde kalır ve dondurulur. Özellikle kapitalistler kendi ülkelerine yatırım yapmayı kabul etmedikleri için bu böyle olur. Bu durumda kârlar çok az olur ve mali basınç en cesur insanlarda bile umutsuzluk yaratır.</p>

    <p class="normal">Uzun vadede durum tam anlamıyla felakettir. Sermaye dolaşımı artık durmuş ya da hatırı sayılır ölçüde azalmıştır. isviçre bankaları fon sağlamayı reddeder ve Avrupa nefes alamaz. Askeri harcamaların yuttuğu dev paralara karşın uluslararası kapitalizm çok zor durumdadır.</p>

    <p class="normal">Fakat ufukta başka bir tehlike daha belirir. Üçüncü Dünya Batı’nın bencilliği ve ahlâksızlığı nedeniyle gerilemeye, özellikle de ekonomik durgunluğa mahkûm edildiği için, azgelişmiş halklar da kolektif bir otarşi kurmaya karar verir. Batı sanayileri denizaşırı pazarlardan hızla yoksun kalır. Sermayenin malları depolarda yığılır ve Avrupa pazarı kartellerle finans grupları arasında amansız bir mücadeleye tanık olur. Fabrikalar kapanır, işten çıkarmalar başlar ve işsizlik Avrupa işçi sınıfını kapitalist rejime karşı açık bir mücadele vermeye zorlar. O zaman tekeller gerçek çıkarlarının çok fazla koşul koymadan azgelişmiş ülkelere ekonomik yardımda bulunmakta yattığını kavrayacaktır. Dolayısıyla Üçüncü Dünya’nın genç uluslarının kapitalist ülkelere yaltaklanmasının yanlış olduğu açıktır. Biz kendi haklılığımız ve tavrımızın adaletiyle güçlüyüz. Ne var ki, kapitalist ülkelere, çağımızın temel sorununun sosyalist rejimle aralarındaki savaş olmadığını anlatmak ve açıklamak da bizim görevimizdir. Bizi hiçbir yere götürmeyen bu soğuk savaşa son verilmelidir, nükleer silahlanma yarışı durdurulmalı ve azgelişmiş bölgelere cömert yatırımlar ve teknik yardımlar verilmelidir. Dünyanın kaderi bu soruya verilen yanıta bağlıdır.</p>

    <p class="normal">Açlık çeken milyonlarca renkli derili insan karşısında “Avrupa’nın kaderi”ne kapitalist rejimin sosyalist rejimleri katmaya çalışması da yararsız. General de Gaulle ne düşünürse düşünsün Albay Gagarin’in zaferi “Avrupa’yı onurlandıran” bir başarı değildir. Kapitalist rejimlerin liderleri ve aydınları bir süredir Sovyetler Birliği’ne karşı muğlak bir tavır takınıyorlar. Sosyalist rejimi devirmek için bütün güçlerini birleştirdikten sonra, şimdi bu rejimle anlaşmaları gerektiğini kavrıyorlar. Bu yüzden olabildiğince sevimli gözüküyor, jestleri artırıyor ve Sovyet halkına sürekli “Avrupa’nın parçası oldukları”nı hatırlatıyorlar.</p>

    <p class="normal">Üçüncü Dünya’yı bütün Avrupa’yı yutmakla tehdit eden bir sel olacak şekilde hareketlendirmek insanlığı mutluluğa doğru götürmeyi planlayan ilerici güçleri bölmez. Üçüncü Dünya, tüm Avrupa’ya karşı büyük bir açlık seferi düzenleme niyetinde değildir. Kendisini yüzyıllardır kölelik altında tutanlardan beklediği şey, insanı rehabilite etmesine ve her yerde sonsuza dek insanın zaferini sağlamasına yardımcı olmasıdır.</p>

    <p class="normal">Ama bunun Avrupa hükümetlerinin işbirliği ve iyi niyetiyle gerçekleşeceğine inanacak kadar naif olamayacağımız açık. insanı, bütünsel insanı dünyaya yeniden kazandırmaktan ibaret olan bu muazzam görev, sömürge sorunlarında geçmişte çoğu zaman ortak efendilerimizin tutumunu desteklediklerini itiraf etmesi gereken Avrupalı kitlelerin olmazsa olmaz desteğiyle gerçekleşecektir. Bunu yapabilmek için Avrupalı kitleler önce uyanmaya, beyinlerini kullanmaya ve sorumsuz “uyuyan güzel” oyununu oynamaktan vazgeçmeye karar vermelidir.</p>
  </div>

  <div class="calibre1" id="calibre_pb_11"></div>
</body>
</html>
