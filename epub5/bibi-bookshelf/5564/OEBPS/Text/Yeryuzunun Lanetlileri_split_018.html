<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tummetin</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Regular.ttf)
    }

                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Italic.ttf)
    }

                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(../Fonts/LiberationSerif-Bold.ttf)
    }
</style>
</head>

<body class="calibre">
  <div class="calibre1" id="calibre_pb_0"></div>

  <div class="chapter">
    <p class="baslik">Kuzey Afrikalıların Suç İşleme Güdüsünden Ulusal Kurtuluş Savaşına</p>

    <p class="normal">insanın halkının özgürlüğü için savaşması tek gereklilik değildir. Savaş devam ettiği sürece yalnızca halka değil, en önemlisi kendinize de bir insanın boyutunu bir kez daha öğretmeniz gerekir. Tarihin patikalarına, başka insanlarca lanetlenen insanın tarihine izleri takip ederek geri dönmeniz ve halkınızın ötekilerle biraraya gelmesini sağlamanız gerekir.</p>

    <p class="normal">Aslında silahlı çatışmaya, ulusal bir savaşa katılan militanın amacı, sömürge baskısının yarattığı bütün gündelik aşağılamalarla hesaplaşmaktır. Militan bazen halkını çukurdan, mağaradan sürükleyerek çıkarması gerektiği izlenimini edinir. Çoğu zaman görevinin yalnızca düşman güçleri değil, aynı zamanda sömürge insanının bedeninde açığa çıkmış umarsızlığı da yenmek olduğunu görür. Baskı dönemi acılıdır, ama kurtuluş mücadelesinin insanı yeniden iyileştirmesi, çok verimli ve belirleyici bir yeniden bütünleşme sürecini besler. Bir halkın muzaffer savaşı, yalnızca halklarının taçlandırıcı zaferi değildir, halka tutarlılık, türdeşlik ve öz de sağlar. Çünkü sömürgecilik sömürgeleştirdiği insanı kişiliksizleştirmekle kalmaz, toplumun tüm yapısı da kolektif bir düzeyde kişiliksizleştirilir. Böylece sömürgeleşmiş halk, varlığını sömürgecinin varlığına borçlu olan bir bireyler topluluğuna indirgenir.</p>

    <p class="normal">Halkın kurtuluşu için verdiği mücadele, koşullara bağlı olarak, sömürge rejiminin, askeri işgalin ve ekonomik sömürünün bilincine yerleştirdiği sözde doğruları ya reddetmeye ya da yok etmeye götürür. Yalnızca silahlı mücadele, aramızdaki en bilinçlilere bile boyun eğdiren ve kelimenin tam anlamıyla sakatlayan, insan hakkındaki yalanları söküp atabilir.</p>

    <p class="normal">Paris ya da Aix’te, Cezayir ya da Basse-Terre’de sömürge insanlarının, siyah, Cezayirli ve Vietnamlının sözde tembelliğini şiddetle protesto ettiğini kim bilir kaç kez duyduk. Gene de, sömürge rejiminde işine düşkün bir fellah ya da dinlenmeyi reddeden bir siyah patolojik vakalar olarak görülür. Sömürge insanının tembelliği sömürge aygıtına yönelik bilinçli bir sabotajdır, biyolojik düzeyde bir öz savunma sistemidir ve hiçbir şey değilse bile işgalci güçlerin tüm ülke üzerindeki tahakkümüne karşı emin bir frendir.</p>

    <p class="normal">Ormanlarla bataklıkların yabancı sızmasına karşı direnişi sömürge insanının doğal müttefikidir. Kendinizi onların yerine koyun ve “pis zenci”nin çalışan bir işçi, “Arap”ın toprağı temizlemede harika olduğunu iddia etmekten vazgeçin. Bir sömürge rejiminde “Arap”ın gerçekliği, “pis zenci”nin gerçekliği, sömürgecinin pençelerini avına daha derin batırmasına yardımcı olmamak, bunun için parmağını bile kıpırdatmamaktır. Henüz siyasal bilinç düzeyine ya da işgalciyi reddetme kararına varmamış sömürge insanının görevi, en küçük bir çabasının bile kendisinden sökülerek alınmasını sağlamaktır. Bu, açıkça işbirliği yapmama ya da hiç değilse en az işbirliği yapmanın somutlaştığı noktadır.</p>

    <p class="normal">Sömürge insanının çalışma eğilimiyle ilgili bu gözlemler aynı şekilde sömürge insanının sömürgecinin yasalarına, vergilerine ve sömürge sistemine karşı tavrına da uygulanabilir. Bir sömürge rejiminde minnet, samimiyet ve onur boş sözcüklerdir. Son birkaç yıldır temel bir düşünceyi doğrulama olanağı buldum: Onur, vakar ve bütünlük ancak ulusal ve uluslararası birlik bağlamında tam olarak aşikârdır. Siz ve kardeşleriniz köpekler gibi yok ediliyorsanız, bir insan olarak ağırlığınızı yeniden kazanmak için var olan bütün araçları kullanmaktan başka çareniz yoktur. Dolayısıyla işkencecinin bedeni üzerinde mümkün olduğunca ağırlığınızı koymalısınız ki bir yerlere kaçmış aklı sonunda evrensel boyutuna dönebilsin. Son yıllarda savaş dönemi Cezayir’inde onur, özveri, yaşam sevgisi ve ölümü hiçe saymanın olağanüstü örneklerini görme olanağı buldum. Hayır, özgürlük savaşçılarına övgü dolu şarkılar söylemeyeceğim. En kudurmuş sömürgecinin bile fark etmeden geçemeyeceği çok sıradan bir gözlem: Cezayirli savaşçının alışılmadık bir savaşma ve ölme tarzı var ve halkını savunma ya da kardeşlerine kalkan olma söz konusu olduğu zaman bu özveri ruhunu ne islam’a ne Cennete yapılan göndermeler açıklayabilir. Ayrıca öldürücü bir sessizlik vardır –beden ağlamaktadır kuşkusuz–, işkenceciyi boğan bir sessizlik. Ulus harekete geçtiğinde, insan sınırsız insanlığını hem talep ettiği hem de ona sahip çıktığında, canlı hiçbir şeyin hareketsiz kalamayacağını ifade eden o çok eski yasayı burada bir kez daha buluruz.</p>

    <p class="normal">Sömürgeciliğin Cezayir halkında yarattığı karakteristiklerinden biri de şaşırtıcı suç oranıdır. 1954’ten önce yargıç, polis, avukat, gazeteci ve adli tıp doktorları, Cezayir’de suç eğiliminin bir sorun olduğuna oybirliğiyle karar verdiler. Cezayirlinin suçlu olarak doğduğu iddia ediliyordu. Bir kuram geliştirildi ve bu kuramı destekleyecek bilimsel kanıtlar bulundu. Bu kuram yirmi yıldan fazla üniversitelerde okutuldu. Cezayirli tıp öğrencileri bu eğitimi aldılar ve seçkinler farkında olmadan ve yavaş yavaş sömürgeciliğe teslim olduktan sonra Cezayir halkının doğuştan kusurları olduğunu düşünmeye başladı: doğuştan tembel, doğuştan yalancı, doğuştan hırsız ve doğuştan suçlu.</p>

    <p class="normal">Burada bu resmi kuramı tekrarlayacak ve temelini ve bilimsel mantığını hatırlatacağız. ikinci aşamada olguların üzerinden geçerek yeniden yorumlamaya çalışacağız.</p>

    <p class="normal">Cezayirli sık sık cinayet işler: Yargıçlar size mahkemeye gelen davaların beşte dördünün yaralama ve kavga olayları olduğunu söyler. iddiaya göre Cezayir’de suç oranı dünyadaki en yüksek oranlardan biridir. Küçük suç yoktur. Cezayirli (bu bütün Kuzey Afrikalıları da içerir) yasaların dışına çıktığında her zaman aşırıya kaçar.</p>

    <p class="normal">Cezayirli vahşi bir katildir: Seçtiği silah da bıçaktır. “Ülkeyi tanıyan” yargıçlar bu konuda kendi kuramlarını geliştirdiler. Örneğin Kabyle halkı<a class="calibre2" href="../Text/Yeryuzunun%20Lanetlileri_split_021.html#footnote-600-57" id="footnote-600-57-backlink">[57]</a> tabanca ya da tüfeği tercih eder. Ovalarda yaşayan Araplar bıçağı yeğler. Bazı yargıçlar Cezayirlilerin kan görmek isteyip istemediklerini merak ediyor. Cezayirliler, derler, kanın sıcaklığını hissetme ve kurbanın kanında banyo yapma isteği duyarlar. Yargıçlar ve polisler, Müslüman ruhuyla kan arasındaki ilişkiye ciddi bir şekilde eğilirler.<a class="calibre2" href="../Text/Yeryuzunun%20Lanetlileri_split_021.html#footnote-600-58" id="footnote-600-58-backlink">[58]</a> Hatta bazı yargıçlar Cezayirlinin insan öldürme nedeninin asıl olarak kurbanın boğazını kesmek olduğunu söyleyecek kadar ileri giderler. Cezayirlilerin barbarlığı özellikle yaraların sayısında kendini gösterir, bazen kurban öldükten sonra da gereksiz darbeler indirilir. Otopsiler bir gerçeği tartışmasız ortaya koyar: Katil, açtığı yaraların her birinin öldürücülüğüne bakılırsa, sayısız kere öldürmek istediği izlenimi verir.</p>

    <p class="normal">Cezayirli nedensiz cinayet işleyen katildir: Cinayet nedenleri yargıç ve polisleri sık sık şaşırtır: bir hareket, bir benzetme, birkaç anlama çekilebilecek bir söz, bir zeytin ağacının mülkiyeti ya da biraz uzağa gitmiş bir hayvan üzerine kavga vb. Bazı durumlarda iki ya da üç cinayeti açıklaması ve katili bulmada yol göstermesi beklenen cinayet nedeni hayal kırıklığı yaratacak derecede önemsiz çıkar. Topluluğun gerçek nedenleri sakladığı izlenimi buradan kaynaklanır.</p>

    <p class="normal">Son olarak, Cezayirlinin yaptığı soygun her zaman gasptır ve bazen cinayet, ama her zaman saldırı içerir.</p>

    <p class="normal">Cezayirlinin suç eğilimine odaklanan bütün bu unsurlar, sistematikleştirme çabasını desteklemeye yeterli kanıt sağlamış görünüyordu.</p>

    <p class="normal">Biraz daha örtük olsa da Tunus ve Fas’ta da benzer gözlemler yapıldığından sorun Kuzey Afrika’daki suça eğilime dönüşmüştür. Cezayir Fakültesi’nde psikiyatri bölümü profesörü olan Profesör Porot başkanlığında çeşitli ekipler otuz yılı aşkın süredir bu suç eğiliminin ifade tarzlarını tanımlamak ve sosyolojik, işlevsel ve anatomik yorumlarını sunmak üzerine çalışıyorlar.</p>

    <p class="normal">Cezayir Fakültesi’ndeki psikiyatri okulunun konuyla ilgili yürüttüğü ana araştırma sonuçlarımızın temelini oluşturacak. Unutmayalım, yirmi yıldan uzun süredir yürütülen araştırma sonuçları Psikiyatri bölümü derslerinin konusu oldu.</p>

    <p class="normal">Dolayısıyla Cezayir Fakültesi’nden mezun olan Cezayirli doktorlar, Cezayirlilerin suçlu doğduğunu duymak ve öğrenmek zorunda kaldılar. Üstelik bizden birinin bütün ciddiyetiyle öğrendiği kuramları geliştirdiğini de hatırlıyorum. Hatta, “Kabul etmesi zor ama bilimsel olarak kanıtlanmış bir teoridir,” diye eklemişti.</p>

    <p class="normal">Kuzey Afrikalı suça eğilimlidir, saldırganlık içgüdüsü iyi bilinir; saldırganlığı çıplak gözle bile görülebilir. Kuzey Afrikalı aşırılıkları sever, bu yüzden asla ona tamamen güvenemeyiz. Bugün arkadaşların en iyisidir, yarın düşmanların en kötüsü olur. Nüansları kavrayamaz. Kartezyencilik ona tamamen yabancıdır, ılımlılık, oran duygusu ve dengelilik doğasıyla çelişir. Kuzey Afrikalı şiddeti seven bir insandır, kalıtsal olarak şiddet yanlısıdır. Özdisiplini yoktur, güdülerini yönlendiremez. Evet, Cezayirli doğuştan düşünmeden hareket eden biridir.</p>

    <p class="normal">Bize diyorlar ki, ama bu düşüncesizlik hayli saldırgan ve genel olarak canicedir. Melankolik Cezayirlinin geleneklere aykırı davranışını böyle açıklıyorlar. Cezayir’deki Fransız psikiyatristler zor bir sorunla karşı karşıyaydılar. Melankolik bir hastayla ilgilenirken intihar edeceği korkusunu duymaya alışkındılar. Oysa melankolik Cezayirli öldürüyor. Her zaman kendini suçlama ve intihar eğilimlerinin eşlik ettiği bu ahlâki vicdan hastalığı, Cezayirlilerde cinayet içgüdüsü biçimini alır. Melankolik Cezayirli intihar etmez. Öldürür. Öğrencisi Monserrat’nın tezinde Profesör Porot’nun ayrıntılarıyla işlediği öldürme melankolisidir bu.</p>

    <p class="normal">Cezayir Okulu böyle bir anomaliyi nasıl açıklıyor? Cezayir Okulu’na göre, insanın kendini öldürmesi kendi duygularını incelemesine, kendine bakmasına ve içe dönmesine eşdeğerdir. Oysa Cezayirli iç yaşamında isyankârdır. Kuzey Afrika’da iç dünya yoktur. Tam tersine Kuzey Afrikalı endişelerinden çevresindeki insanlara saldırarak kurtulur. Çözümleme duygusu yoktur. Melankoli, tanım gereği, ahlâki vicdanın hastalığı olduğu için, vicdanın güvenilmezliği ve ahlâk duygusunun zayıflığını düşünürsek, Cezayirli ancak sahte melankoliye kapılabilir. Fransız psikiyatristlerin önerdiği iki nedensellik türüne başvurursak, Cezayirlilerin bir durumu analiz etme, zihinsel bir panorama düzenleme eksikliği anlaşılır.</p>

    <p class="normal">Bunlardan birincisi zihinsel kapasiteyle ilgilidir. Cezayirli zihinsel olarak geridir. Çıkış noktasını tam olarak anlamak istiyorsak, Cezayir Okulu’nun semiyolojisini hatırlamamız gerekir. Bu kurama göre yerli şu özellikleri gösterir:</p>

    <p class="normal">l tamamen ya da büyük oranda duygudan yoksunluk</p>

    <p class="normal">l aşırı saflık ve kandırmaya açıklık</p>

    <p class="normal">l keçi gibi inatçılık</p>

    <p class="normal">l çocuk düzeyinde zihniyet, ama Batılı çocukta bulunan merak ruhu yok</p>

    <p class="normal">l kazalara eğilim ve sert tepkiler.<a class="calibre2" href="../Text/Yeryuzunun%20Lanetlileri_split_021.html#footnote-600-59" id="footnote-600-59-backlink">[59]</a></p>

    <p class="normal">Cezayirli bütünü kavrayamaz. Kendisine sorduğu sorular her zaman ayrıntılarla ilgilidir ve sentezi kapsamaz. Belli noktalara takılıp kalma, nesnelere yapışıp kalma, ayrıntılar içinde kaybolma, düşüncelere karşı duyarsızlık, kavramlara karşı kapalı olma. Sözlü anlatım asgari düzeydedir. Hareketleri her zaman düşüncesizce ve saldırgandır. Genel tablodaki ayrıntıları yorumlayamayan Cezayirli, bileşeni mutlaklaştırarak bütün yerine parçayı seçer. Bu yüzden en küçük bir provokasyon ya da bir incir ağacı, bir mimik ya da kendi toprağındaki bir koyun gibi önemsiz bir olay karşısında genelleme yaparak tepki gösterir. Kalıtsal saldırganlığı çıkış noktası arar ve en küçük bir bahane yeterli olur. Burada saldırganlık en saf biçimindedir.<a class="calibre2" href="../Text/Yeryuzunun%20Lanetlileri_split_021.html#footnote-600-60" id="footnote-600-60-backlink">[60]</a></p>

    <p class="normal">Cezayir Okulu bir sonraki açıklama aşamasına geçmek için tanım evresini atladı. Profesör Porot bu kuramın bilimsel temellerini ancak 1935’te Brüksel’deki Fransızca Konuşan Nörologlar ve Psikiyatristler Kongresi’nde tanımlayacaktı. Baruk’un histeri üzerine tebliğini ele alırken, “korteksi ve refleksleri çok az gelişmiş olan Kuzey Afrika yerlisi, sebzeye dayalı ve içgüdüsel yaşamı ara beyin (diencephalon) tarafından yönetilen ilkel bir varlıktır,” dedi.</p>

    <p class="normal">Profesör Porot’nun bu keşfinin önemini kavrayabilmek için, insan türünü diğer omurgalılardan ayıran özelliğinin korteks olduğunu hatırlamak gerekir. Ara beyin, beynin en ilkel parçalarından biridir ve insan korteksin yönettiği tek omurgalı canlıdır.</p>

    <p class="normal">Profesör Porot’ya göre Kuzey Afrikalı yerlinin yaşamı ara beyin tarafından yönetilir. Bu, Kuzey Afrikalı yerlide korteks yok demektir. Profesör Porot bu çelişkiden ürkmez ve Sud médical et chirurgical’ın Nisan 1939 sayısında şu an Cezayir’de psikiyatri profesörü olan öğrencisi Sutter ile birlikte şöyle yazar: “ilkellik, olgunluktan yoksunluk ve zihinsel psişenin gelişiminde bir duraklama değildir. Evriminin sınırına ulaşmış toplumsal bir koşuldur ve mantıksal olarak bizimkinden farklı bir yaşamın benimsenmesidir.” Sonuç olarak profesörler doktrinin temelini ele alırlar: “Bu ilkellik yalnızca belirli bir yetişme tarzının sonucu olan bir koşul değildir, çok daha derin kökleri vardır. Altkatmanın, arkitektonik yapının belirli bir düzenlemesinden ya da hiç değilse sinir merkezlerinin hiyerarşik düzenlenme dinamiklerinden kaynaklanabileceğine bile inanıyoruz. Bilimsel olarak açıklanabilecek tutarlı bir yaşam biçimi ve tutarlı bir davranış modeliyle karşı karşıyayız. Cezayirlide korteks yoktur, ya da daha kesin konuşursak ilkel omurgalılar gibi ara beyin tarafından yönetilir. Korteks işlevleri, var olduğu zaman bile, çok zayıftır, beynin dinamiklerinden neredeyse tümüyle dışlanmıştır. Dolayısıyla ne paradoks ne de gizem var. Sömürgecinin yerliye sorumluluk verme konusunda tereddüdü ırkçılıktan ya da hamilikten değil, biyolojik olarak sınırlı biyolojik olanaklarının bilimsel bir değerlendirmesinden kaynaklanır.”</p>

    <p class="normal">Bu konuyu Dünya Sağlık Örgütü uzmanı Dr. A. Carothers’ın tüm Afrika’ya ilişkin bulgularıyla bitirelim. Bu uluslararası uzman, 1954’te yayınlanan kitabında ilk gözlemlerini açıklama olanağı bulmuştu.<a class="calibre2" href="../Text/Yeryuzunun%20Lanetlileri_split_021.html#footnote-600-61" id="footnote-600-61-backlink">[61]</a></p>

    <p class="normal">Dr. Carothers Orta ve Doğu Afrika’da doktorluk yaptı, ama bulguları Kuzey Afrika Okulu’na uyuyor. Uluslararası uzmana göre: “Afrikalı frontal loblarını çok az kullanır. Afrika psikiyatrisinin bütün kendine has özellikleri frontal tembelliğe bağlanabilir.”<a class="calibre2" href="../Text/Yeryuzunun%20Lanetlileri_split_021.html#footnote-600-62" id="footnote-600-62-backlink">[62]</a></p>

    <p class="normal">Dr. Carothers bu noktayı daha da aydınlatmak için canlı bir karşılaştırma yapar. Normal Afrikalının beyni çıkarılmış bir Avrupalı olduğu düşüncesini ileri sürer. Anglo-Sakson okulunun beynin ön kısmını ameliyat ederek bazı ciddi zihinsel rahatsızlıkların tedavisi için radikal bir terapi bulduklarına inandığını biliyoruz. Ama bu yöntemin kişiliği ciddi biçimde bozduğu gerçeğinin ortaya çıkması bu yöntemin bir yana bırakılmasına yol açtı. Dr. Carothers’a göre normal Afrikalı ile beyni çıkarılmış Avrupalı arasındaki benzerlik çarpıcıdır.</p>

    <p class="normal">Dr. Carothers, Afrika’da çalışan çeşitli yazarların araştırmalarını inceledikten sonra bize tektip Afrika kavramını getiren bir sonuç sunar: “Bunlar Avrupa kategorileriyle ilgisi olmayan vaka verileridir. Afrika’nın çeşitli yerlerinden –doğu, batı ve güney– toplanmıştır ve genel olarak her yazarın diğerlerinin kitapları hakkında ya hiç bilgisi yoktur ya da çok da vardır. Bu araştırmaların çarpıcı benzerliği bu yüzden hayli dikkat çekicidir.”<a class="calibre2" href="../Text/Yeryuzunun%20Lanetlileri_split_021.html#footnote-600-63" id="footnote-600-63-backlink">[63]</a></p>

    <p class="normal">Bitirmeden önce Dr. Carothers’ın Mau-Mau ayaklanmasını, bilinçaltı bir ketleme kompleksinin ifadesi olarak tanımladığını da belirtmeliyiz; bu kompleks kurgusal psikolojik uyarlamalarla bilimsel olarak tedavi edebilir.</p>

    <p class="normal">Yani gözlemcilere sorun yaratan şey, Afrikalının sık sık suç işlemesi, suç nedenlerinin önemsizliği, kavgaların her zaman kanlı ve cinayetle sonuçlanması gibi alışılmadık davranışlardı. Ders programına sokulmuş olan açıklama son tahlilde şöyledir: Kuzey Afrikalının beyin yapısının düzenlenişi, “yerli”nin tembelliğinin, zihinsel ve toplumsal yetersizliğinin ve neredeyse hayvani içgüdüselliğinin nedenidir. Kuzey Afrikalının suça eğilimi, sinir sisteminin belirli bir düzenlenişinin davranış biçimine aktarılmasının sonucudur. Bu nörolojik olarak anlaşılabilir bir tepkidir, şeylerin doğasına bağlıdır; şeylerin biyolojik olarak düzenlenmiş doğasına kazınmış bir tepkidir. Frontal lobların tembelliği Afrikalının tembelliğini, suçlarını, hırsızlıklarını, tecavüzlerini ve yalanlarını açıklar. Şimdi vali olan bir vali yardımcısı, sonucu bana şöyle açıkladı: “Kendi doğalarının yasalarına körce uyan bu düşüncesiz varlıkları sert ve acımasızca eğitmeliyiz. Doğayı ikna etmek değil, ehlileştirmeliyiz.” Disiplin, ehlileştirme, boyun eğdirme ve şimdi de pasifleştirme, işgal altındaki topraklarda sömürgecinin en sık kullandığı sözcüklerdir.</p>

    <p class="normal">Sömürgeci akademisyenlerin savunduğu bu kuramları uzun uzadıya ele almamızın nedeni, asıl olarak bu kuramların yetersizlik ve saçmalıklarını göstermek değil, çok önemli bir kuramsal ve pratik sorunu ele almaktır. Aslında Devrim’in karşılaştığı sorular ve siyasal aydınlanma ve demistifikasyon tartışmaları sırasında ortaya çıkan konular arasında Cezayir’deki suç eğilimine görece az önem verildi. Ama bu konuyla ilgili tartışmalar o kadar yapıcıydı ki, bizim toplumsal ve bireysel özgürlük nosyonunu daha iyi incelememize olanak sağladı. Cezayir’deki suç sorunu lider ve militanlarla ele alındığında, Devrim’den önceki dönem suçların, hırsızlıkların ve kötü davranışların ortalama sayısı belirtildiğinde, suç niteliğinin ya da kötü davranışların erkeklerle kadınlar arasında, insanla devlet arasında var olan ilişkilere dayandığı açıklandığında ve herkes bunu anladığında; Cezayirli ya da Kuzey Afrikalı’nın suça eğilimli biri olduğu nosyonu parçalandığında, “Bizler öfkeli insanlarız, kavgacıyız, kötüyüz… bu böyle” diye Cezayirlinin bilincine de yerleştirilmiş olan bu nosyon yok olduğunda, evet o zaman Devrim’in ilerlemekte olduğunu söyleyebiliriz.</p>

    <p class="normal">Önemli bir kuramsal sorun da, içimizde var olan insanı aşağılamayı her zaman ve her yerde ortaya çıkarmak, üzerindeki giz perdesini kaldırmak ve yakalamaktır. Ulusun yeni insanları yaratmasını beklememeliyiz. Devrim sürekli yenilikler yaratırken insanın yavaş yavaş değişmesini beklememeliyiz. iki sürecin de önemli olduğu doğrudur, ama yardımcı olunması gereken şey bilinçtir. Devrim uygulamada tamamen kurtaracak ve olağanüstü verimli olacaksa, her şey dikkate alınmalıdır. Olayları genelleme, her şeyin üstesinden gelme, her şeyi yerli yerine koyma, her şeyin sorumluluğunu üstlenme yönünde özellikle ciddi bir ihtiyaç duyulur. O zaman, bilinç artık geçmişe yönelmekle ya da gerektiğinde atılacak adımı belirtmekle yetinmez. Bir savaş birliği arazide ilerlerken, pusunun sona ermesi dinlenmek anlamına değil, bilincin bir adım daha atması anlamına gelir, çünkü her şey aynı hızda olmalıdır.</p>

    <p class="normal">Evet, Cezayirli, yargıçlarla polislerin haklı olduğunu kendiliğinden kabul ediyor.<a class="calibre2" href="../Text/Yeryuzunun%20Lanetlileri_split_021.html#footnote-600-64" id="footnote-600-64-backlink">[64]</a> Gerçek canlılığın bir görüngüsü olarak Cezayirlinin suç eğiliminin bu narsistik özelliği tekrar ele alınmalı ve sömürge tarihi ışığında yeniden gözden geçirilmeliydi. Örneğin, Fransa’daki Cezayirlilerin suç eğilimlerinin doğrudan sömürge talanına maruz kalan Cezayirlilerinkinden tamamen farklı olduğunu göstermeliyiz.</p>

    <p class="normal">ikinci bir nokta daha dikkatimizi çekti: Cezayir’de Cezayirliler arasında suç neredeyse fasit bir daire içinde işlenir. Cezayirliler birbirlerini soyar, birbirlerini parçalara ayırır ve birbirlerini öldürür. Cezayir’de bir Cezayirlinin Fransızlara saldırması az görülür ve onlarla kavga etmekten kaçınırlar. Oysa Fransa’da göçmenlerin işlediği suçlar topluluk ve toplumsal kategori sınırlarını aşar.</p>

    <p class="normal">Fransa’da Cezayirlilerin işlediği suç oranı azalıyor. Asıl olarak Fransızlara yönelik ve nedenleri tümüyle yeni bir durum. Ne var ki, bir paradoks bir gerçeği militanlara anlatmamıza imkân tanıdı: 1954’ten bu yana sıradan suçlar neredeyse yok oldu. Artık küçük ayrıntılar üzerine ölüme varan kavgalar, anlaşmazlıklar yok. Komşum karımın alnını ya da sol omzunu gördü diye öfke patlamaları görülmüyor. Ulusal mücadele bütün öfkeyi kanalize etmiş ve bütün duygusal tepkiyi millileştirmiş görünüyor. Fransız yargıçları ve hukukçular bunu çoktan saptadılar, ama militan da bunun farkına varmalı ve nedenlerini kavramalıydı.</p>

    <p class="normal">Artık bir neden bulmamız gerekiyordu.</p>

    <p class="normal">Savaşın, sonuçta kolektif bir saldırganlığı ifade etmenin bu ayrıcalıklı biçiminin, Cezayirlilerin doğuştan gelen canice davranışlarını işgalci güce yönelttiği söylenebilir mi? Önemli toplumsal altüst oluşların zihinsel rahatsızlıkları ve kötü davranışları azalttığı bilinen bir gerçektir. Bu yüzden, Cezayirlilerin suç eğiliminin azalması, Cezayir’i ikiye bölen ve yargıyı ve yönetsel aygıtı düşman tarafında bırakan savaşla kusursuz bir biçimde açıklanabilir.</p>

    <p class="normal">Hatta daha önce bağımsızlığına kavuşmuş Mağrip ülkelerinde, kurtuluş mücadeleleri sırasında bu şekilde olan durum bağımsızlığın ilanından sonra daha belirgin hale bile geldi. Bu nedenle, sömürge koşullarının suç işleme nedenlerini yeniden yorumlamaya zemin hazırlayacak kadar özgün olduğu açıktır. Biz de militanlar için yeniden yorumladık. Bugün bizim tarafımızdaki herkes suç eğiliminin Cezayirlinin kalıtımsal kişiliğinin ya da sinir sisteminin düzenlenme biçiminin sonucu olmadığını biliyor. Cezayir’deki savaş ve bütün diğer ulusal kurtuluş savaşları gerçek kahramanlar yaratmıştır. Sömürge koşullarında, daha önce de belirttiğimiz gibi, sömürge insanı birbirleriyle karşı karşıya gelir. Birbirlerini bir perde gibi kullanma eğilimindedirler. Her biri komşusunun ulusal düşmanı görmesini önler. On altı saatlik ağır çalışmadan yorgun düşen sömürge insanı şiltesine çöktüğü zaman, kumaş bölmenin öteki tarafındaki çocuk da ağlar ve onu uyutmazsa, orası küçük bir Cezayir olur. Adam bakkaldan biraz susam ya da biraz yağ istediği ve birkaç yüz frank borçlu olduğu için bakkal vermediğinde içinde büyük bir nefret ve öldürme isteği doğar – bakkal bir Cezayirlidir. Haftalarca kaçtıktan sonra “vergilerini” ödemesini söyleyen kaid onu köşeye sıkıştırdığında bir Avrupalı yöneticiden nefret etme lüksünden yararlanamaz; önünde nefretini kışkırtan kaid durur – kaid de bir Cezayirlidir.</p>

    <p class="normal">Her gün kıtlık, kirayı ödemediği için odasından atılma, annesinin kurumuş memeleri, bir deri bir kemik çocuklar, işlerinin kapanması, karga gibi ustabaşının etrafında dolanan işsizler gibi etkenlerden kaynaklanan cinayet işleme isteği kışkırtılan Cezayirli, komşusunu onmaz bir düşman gibi görmeye başlar. Ayağına taş takılsa komşusundan bilir; toplayacağı birkaç zeytini X’in çocukları gece alıp yemiştir. Evet, çünkü Cezayir’de ve öteki yerlerde sömürge döneminde birkaç gram irmik için çok şey yapılabilir. Bunun için cinayet işlenebilir. Bunu kavramak için hayalgücünüzü ya da belleğinizi harekete geçirmeniz gerek. Toplama kamplarında insanlar bir lokma ekmek uğruna birbirlerini öldürdüler. Korkunç bir sahne hatırlıyorum. 1944’te Oran’daydı. Yerleştirilmeyi beklediğimiz askeri kampta askerler Cezayirli çocuklara ekmek kırıntıları atıyor, çocuklar da kırıntıları kapmak için öfke ve nefretle birbirleriyle boğuşuyordu. Veterinerler, mısır tanesi üzerine kavga edilen çiftliklerde gözlenen ünlü “gagalama düzeni”yle bunu açıklayabilir kuşkusuz. En güçlü kuşlar bütün taneleri toplarken, daha az saldırgan olanlar gözle görülür biçimde zayıflar. Her sömürge tek yasanın bıçak olduğu dev bir çiftlik avlusuna, geniş bir toplama kampına dönüşme eğilimindedir.</p>

    <p class="normal">Cezayir’de ulusal kurtuluş savaşının başlangıcından bu yana her şey değişti. Bir ailenin ya da mechta’nın tüm yiyecek stoku bir akşam oradan geçiveren askerlere verilebilir. Ailenin tek eşeği yaralı bir savaşçının taşınması için ödünç verilebilir, birkaç gün sonra adam hayvanın uçaktan atılan bombayla öldüğünü öğrenince tehdide ve küfretmeye başlamaz. Eşeğini değil, yaralı adamın sağ salim olup olmadığını endişeyle sorar.</p>

    <p class="normal">Bir sömürge rejiminde bir dilim ekmek ya da bir deri bir kemik bir koyun için her şey yapılabilir. Bir sömürge rejiminde insanın dış dünyayla ve tarihle ilişkisi yalnızca yiyecek ilişkisidir. Sömürge insanı için, Cezayir’deki gibi bir baskı ortamında, yaşamak bir değerler grubuna sahip olmak demek değildir, dünyanın tutarlı ve yapıcı gelişmesiyle bütünleşmek demek değildir. Yaşamak, ölmemek demektir yalnızca. Yetişen her hurma bir zaferdir. Sıkı çalışmanın değil, hayata karşı zafer kazanmayı kutlamanın zaferi. Bu yüzden hurma çalmak ya da koyununun komşunun otlarını yemesine izin vermek başkalarının mülküne tecavüz etmek, yasalara karşı gelmek ya da saygısızlık değildir. Bunlar cinayet girişimleridir. Hırsızlığın yasadışı ya da dostça olmayan bir eylem değil, bir cinayet girişimi olduğunu kavramak için Kabyle’de erkeklerin ve kadınların haftalarca vadinin eteklerinden zar zor inip toprak doldurdukları küçük sepetlerle eve döndüklerini görmek gerekir. Tek perspektif, ne kadar az talep ederse etsin, ne kadar küçülürse küçülsün mideyi doyurmaktır. Acısını kimden çıkaracaksınız? Fransızlar polisleriyle, ordu ve tanklarıyla ovadadır. Dağlarda yalnızca Cezayirliler vardır. Yukarıda, ahiret vaatleriyle cennet, aşağıda da cezaevi, dayak ve idam vaatleriyle Fransızlar. Kendinizle karşı karşıya gelmeniz kaçınılmazdır. Bölünmüş toplumlarda ırksal çatışmaların karakteristiği olan öz nefretin tohumu burada yatar.</p>

    <p class="normal">Dolayısıyla Cezayirlilerin suç eğilimi, düşünmeden hareket edişi, cinayetlerinin vahşiliği sinir sisteminin düzenlenişinin ya da belirli bir kişilik özelliğinin sonucu değil, sömürge sisteminin dolaysız ürünüdür. Cezayirli yurtseverlerin bu sorunu ele almaları sömürgeciliğin onlara dayattığı inançları sorgulamaktan korkmamaları, birbirlerine perde görevi gördüklerini ve aslında komşusuna karşı çıkarken intihar ettiklerini anlamaları, devrimci bilinç üzerinde çok muazzam bir etki yaratacaktı. Sömürge insanı bir kez daha tahakküme son vermek için savaşır. Ama sömürgeciliğin içine işlettiği doğru olmayan her şeyi yok ettiğinden de emin olmalıdır. Cezayir’deki gibi bir sömürge rejiminde, sömürgeciliğin öğrettiği düşünceler yalnızca Avrupalı azınlığı değil, Cezayirlileri de etkilemişti. Tam kurtuluş, kişiliğin her şeyiyle kurtulmasıdır. Bir pusu ya da bir saldırı, işkence ya da yoldaşların katli, kazanma kararlılığını biler, bilinçli olmayanları uyandırır ve hayalgücünü besler. Ulus bir bütün olarak harekete geçtiğinde yeni insan bu ulusun a posteriori bir ürünü değildir; onunla birlikte yan yana var olur ve onunla olgunlaşır ve onunla birlikte zafere ulaşır. Bu diyalektik öngereklilik, sömürgeciliğin yerleşik biçimlerine ve yüzeysel reformlarına karşı direnişi açıklar. Bağımsızlık sihirli bir ritüel değil, kadınlarla erkeklerin gerçekten özgür var olması için, diğer bir deyişle toplumun radikal dönüşümü için gereken tüm maddi kaynaklara sahip olması için olmazsa olmaz bir koşuldur.</p>
  </div>

  <div class="calibre1" id="calibre_pb_26"></div>
</body>
</html>
