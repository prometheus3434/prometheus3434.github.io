<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tummetin</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Regular.ttf)
    }

                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Italic.ttf)
    }

                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(../Fonts/LiberationSerif-Bold.ttf)
    }
</style>
</head>

<body class="calibre">
  <div class="calibre1" id="calibre_pb_0"></div>

  <div class="chapter">
    <h1 class="baslik1" id="calibre_toc_7">5 - Sömürge Savaşı ve Zihinsel Bozukluklar</h1>

    <p class="normal">Ama savaş devam ediyor. Sömürge saldırısının halkımızda açtığı sayısız ve bazen onulmaz yaraları daha yıllarca sarıyor olacağız.</p>

    <p class="normal">Bugün insanlığın haklı kurtuluş mücadelesine karşı savaşan emperyalizm, oraya buraya çürüme tohumları ekiyor; bunları acımasızca topraklarımızdan ve zihinlerimizden söküp atmalıyız.</p>

    <p class="normal">Bu bölümde Cezayir halkının verdiği ulusal kurtuluş savaşından kaynaklanan zihinsel rahatsızlıklar sorununu ele alacağız.</p>

    <p class="normal">Belki de okur bu psikiyatrik notları böyle bir kitapta yersiz ve zamansız bulacak, ama bu konuda yapabileceğimiz bir şey yok.</p>

    <p class="normal">Bu savaşta ortaya çıkan psikiyatrik olgu, davranış ve düşünce bozukluklarının, “pasifikasyon” işini yürütenlerle “pasifleştirilmiş” insanlar arasında önemli ölçüde görülüyor olması bize bağlı bir durum değildir. Doğrusu şu ki, sömürgecilik özü gereği psikiyatri hastaneleri için uygun ortamı zaten yaratıyor. 1954’ten beri çeşitli bilimsel araştırmalarda Fransız ve uluslararası psikiyatristlerin dikkatini, bir sömürge insanını “iyileştirme”nin, diğer bir deyişle, onu sömürge tipi bir toplumsal ortama tümüyle uydurmanın güçlüğüne çekmek istiyoruz.</p>

    <p class="normal">Ötekinin sistematik inkârı ve ötekini her tür insani özellikten yoksun bırakmaya yönelik delice kararlılık nedeniyle sömürgecilik sömürge insanını kendisine sürekli “Aslında ben kimim?” sorusunu sormaya zorlar.</p>

    <p class="normal">Sömürge insanıyla sömürgeci arasındaki bu şiddetle çarpışmanın yarattığı savunma durumu, sömürge insanının kişiliğini ortaya koyan bir yapı oluşturur. Bu “duyarlılığı” anlamak için sömürge rejiminde geçirilen bir gün, sömürge insanında açılan yaraların büyüklüğünü ve derinliğini incelemeye ve değerlendirmeye yeter. Bir sömürge insanının yalnızca tahakküm edilen bir insan olmadığını da hatırlamak gerekir. Alman işgali sırasında Fransızlar insan olarak kaldı. Fransız işgali sırasında Almanlar da insan olarak kaldı. Cezayir’de yalnızca tahakküm yoktu, tam tamına topraktan başka bir şeyi işgal etmeme kararı da vardı. Cezayirliler, peçeli kadınlar, palmiyeler ve develer Fransız varlığının manzarasını, doğal arkaplanını oluşturur.</p>

    <p class="normal">Kökten isyancı Doğa aslında sömürgelerde çalılar, sivrisinekler, yerliler ve hastalıklarla eşanlamlıdır. Sömürgecilik ancak bu ehlileşmemiş Doğa’yı denetim altına alınca başarılı olmuştur. Çalıların arasından demiryolu geçirmek, bataklıkların kurutulması ve yerli nüfusun siyasal ve ekonomik varlığını görmezden gelmek aslında tek ve aynı şeydir.</p>

    <p class="normal">Sömürgeciliğe silahlı mücadeleyle meydan okunmadığında, zararlı güdüler toplamı belirli bir eşiği aştığında, sömürge insanının savunma mekanizması çöker ve çoğu psikiyatrik kurumlara düşer. Bu muzaffer sömürgecilik döneminin sakin ortamındaki sürekli ve hatırı sayılır zihinsel semptomlar baskının dolaysız sonuçlarıdır.</p>

    <p class="normal">Bugün Cezayir halkının son yedi yıldır kıran kırana verdiği ulusal kurtuluş savaşı, zihinsel bozukluklar için elverişli bir zemin haline gelmiştir.<a class="calibre2" href="../Text/Yeryuzunun%20Lanetlileri_split_021.html#footnote-600-41" id="footnote-600-41-backlink">[41]</a> Bu bölüme, özellikle anlamlı bulduğumuz ve tarafımızdan tedavi edilmiş Cezayirli ve Fransız hasta vakalarını ekledik. Buradaki yaklaşımımızın bilimsel olmadığını ve semiyolojik, nosolojik ya da terepotik tartışmalardan kaçınacağımızı eklememize gerek yok. Kullanılan birkaç teknik terim yalnızca başvuru noktaları olarak kullanılmıştır. Ama iki konuda ısrar ediyoruz:</p>

    <p class="normal">Klinik psikiyatri, genel bir kural olarak, hastalarımızın gösterdiği farklı bozuklukları “reaksiyoner psikoz” başlığı altında sınıflar. Bunu yaparken de bozukluğun tetiklediği duruma öncelik verilir. Ama bazı vakalarda hastanın psikolojik, duygusal, biyolojik tarihinin rolü ile, bulunduğu ortamın oynadığı rolden söz edilir. inanıyoruz ki burada seçilen vakalarda tetikleyici etken, asıl olarak kanlı, acımasız ortam, insanlık dışı uygulamaların yaygınlığı ve insanların tam bir yıkıma tanık olmalarının yol açtığı kalıcı izlenimdir.</p>

    <p class="normal">A serisindeki 2 nolu vaka tipik bir reaksiyoner psikozdur, ama B serisindeki 1, 2, 3, 4 ve 5 nolu vakalar, tetikleyici etkeni tam olarak anlayamasak da, çok daha belirsiz bir nedeni düşündürüyor. Burada savaş var; bu, dünyayı temelinden sarsan ve bozan, aslında tetikleyici olan, çoğunlukla tam bir soykırım özelliğine bürünen sömürge savaşıdır. Resmi terimi kullanırsak, ama sömürge savaşının genel ve özel koşullarına özel bir vurgu yaparsak, bunlar kısa süreli reaksiyoner psikozlardır. iki büyük dünya savaşından sonra sivil mülteciler ve bomba kurbanlarının yanı sıra savaşa katılan askerlerin zihinsel patolojisi üzerine de çok sayıda yayın çıktı. Burada belirtilen bazı psikiyatrik tabloların daha önce rastlanmadık görünümü, bu sömürge savaşının neden olduğu patolojide bile yeni olduğunu –hâlâ gerekiyorsa– doğrular.</p>

    <p class="normal">Bu reaksiyoner bozuklukların görece zararsızlığı ve sekonder psikotikleşme vakalarının, yani kişiliğin tamamen altüst olduğu vakaların da elbette ele alınabileceği, ama bunların yalnızca istisna olduğu şeklindeki yerleşik nosyon ise bizce pek dikkate alınmamaktadır. Biz, tam tersine, bu patolojik süreçlerin kural olarak çoğunlukla habis olduğu görüşündeyiz. Bunlar aylarca süren, benliğe tüm gücüyle saldıran ve hemen her zaman geriye neredeyse çıplak gözle görülebilecek bir zayıflık bırakan rahatsızlıklardır. Var olan bütün kanıtlara göre bu tür hastaların geleceği ipotek altındadır. Bu görüşü aydınlatmak için bir örnek verelim.</p>

    <p class="normal">Birkaç yıldır bağımsız olan bir Afrika ülkesinde direnişe katılmış bir yurtsever ve eski direniş savaşçısını tedavi etme olanağı bulmuştuk. Otuz yaşlarındaki bu adam bize öğüt ve yardım talebiyle geldi. Her yılın belirli bir gününde uzun süreli uykusuzluk, panik atak ve intihar saplantısı yaşıyordu. O belirli gün, bir yere bomba koyması emrinin verildiği gündü. Saldırıda on kişi ölmüştü.<a class="calibre2" href="../Text/Yeryuzunun%20Lanetlileri_split_021.html#footnote-600-42" id="footnote-600-42-backlink">[42]</a></p>

    <p class="normal">Bir an bile yaptığı eylemi reddetmeyi düşünmeyen bu militan, ulusal bağımsızlık için ödemek zorunda olduğu bedeli tam olarak kavramıştı. Bu tür sınır (borderline) vakalar devrimci çerçeve içinde sorumluluk sorusunu ortaya koyar.</p>

    <p class="normal">Buraya alınan gözlemler 1954-59 arası dönemi kapsar. Bazı hastalar Cezayir’de ya hastanelerde ya da özel muayenehanelerde tedavi edildi. Diğerleri Ulusal Kurtuluş Ordusu’nun sağlık birimlerinden tedavi gördü.</p>
  </div>

  <div class="calibre1" id="calibre_pb_21"></div>
</body>
</html>
