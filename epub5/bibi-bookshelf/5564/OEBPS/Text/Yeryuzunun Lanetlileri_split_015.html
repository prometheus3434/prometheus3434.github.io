<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tummetin</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Regular.ttf)
    }

                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Italic.ttf)
    }

                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(../Fonts/LiberationSerif-Bold.ttf)
    }
</style>
</head>

<body class="calibre">
  <div class="calibre1" id="calibre_pb_0"></div>

  <div class="chapter">
    <p class="baslik">B Serisi</p>

    <p class="normal">Burada tetikleyici etkenin öncelikle Cezayir’de hüküm süren genel savaş ortamı olduğu bazı vaka ya da vaka gruplarını bir araya getirdik.</p>

    <p class="baslik">1. Vaka</p>

    <p class="baslik">Avrupalı oyun arkadaşlarını öldüren on üç ve on dört yaşında iki Cezayirli.</p>

    <p class="normal">Bu bir adli tıp ekspertizidir. On üç ve on dört yaşındaki iki Cezayirli öğrenci, Avrupalı okul arkadaşlarından birini öldürmekle suçlanıyorlardı. Olayı üstlendiler. Tatbikat yapıldı ve fotoğraflar kayda eklendi. Bu fotoğraflarda çocuklardan biri kurbanı tutarken diğeri ona bıçak saplıyordu. Sanıklar ifadelerini geri almadılar. Onlarla uzun konuşmalar yaptık. Karakteristik laflarını burada aktarıyoruz:</p>

    <p class="baslik">a. On üç yaşıdaki çocuk:</p>

    <p class="normal">“Ona kızgın değildik. Her perşembe birlikte köyün üstündeki tepede sapanla avlanırdık. En iyi arkadaşımızdı. Babası gibi marangoz olmak istediğinden okulu bırakmıştı. Bir gün onu öldürmeye karar verdik, çünkü Avrupalılar bütün Arapları öldürmek istiyorlar. Yetişkinleri öldüremeyiz, ama onun gibileri öldürebiliriz, çünkü bizimle aynı yaştaydı. Onu nasıl öldüreceğimizi bilmiyorduk. Onu bir çukura atmak istedik, ama ya ölmez de sadece yaralanırsa? Bu yüzden evden bıçak alıp onu öldürdük.”</p>

    <p class="normal">“Ama neden onu seçtiniz?”</p>

    <p class="normal">“Çünkü bizimle oyun oynardı. Başka çocuklar bizimle tepeye gelmezdi.”</p>

    <p class="normal">“Ama sizin arkadaşınız değil miydi?”</p>

    <p class="normal">“Peki neden bizi öldürmek istiyorlar? Babası milis gücünde ve hepimizin boğazının kesilmesi gerektiğini söylüyor.”</p>

    <p class="normal">“Ama o size böyle bir şey söylemedi, değil mi?”</p>

    <p class="normal">“Çocuk mu? Hayır?”</p>

    <p class="normal">“Onun artık ölü olduğunu biliyorsun.”</p>

    <p class="normal">“Evet.”</p>

    <p class="normal">“Ölü ne demek?”</p>

    <p class="normal">“Her şey bitmiş demektir, cennete gidersin.”</p>

    <p class="normal">“Onu sen mi öldürdün?”</p>

    <p class="normal">“Evet.”</p>

    <p class="normal">“B:irini öldürmüş olmak seni üzdü mü?”</p>

    <p class="normal">“Hayır, onlar bizi öldürmek istiyorlardı, bu yüzden...”</p>

    <p class="normal">“Cezaevinde olmak canını sıkıyor mu?”</p>

    <p class="normal">“Hayır.”</p>

    <p class="baslik">b. On dört yaşındaki çocuk:</p>

    <p class="normal">Bu çocuk diğer sınıf arkadaşından çok farklı. Kas denetimi, görüntüsü, yanıtlarının tonu ve içeriğiyle neredeyse bir erkek, bir yetişkin. O da cinayet işlediğini reddetmedi. Neden öldürmüştü? Bu soruya yanıt vermedi, ama bana cezaevinde hiç Avrupalı görüp görmediğimi sordu. Bir Cezayirlinin öldürülmesi nedeniyle tek bir Avrupalı tutuklanmış ve cezaevine konulmuş muydu? Cezaevlerinde hiç Avrupalı görmediğim yanıtını verdim.</p>

    <p class="normal">“Gene de her gün Cezayirliler öldürülüyor, değil mi?”</p>

    <p class="normal">“Evet.”</p>

    <p class="normal">“Peki o zaman neden cezaevlerinde yalnızca Cezayirliler var? Bunu bana açıklayabilir misin?”</p>

    <p class="normal">“Hayır, ama neden arkadaşınız olan bu çocuğu öldürdüğünüzü bana anlat.”</p>

    <p class="normal">“Anlatacağım... Rivet olayını<a class="calibre2" href="../Text/Yeryuzunun%20Lanetlileri_split_021.html#footnote-600-45" id="footnote-600-45-backlink">[45]</a> duymuş muydun?”</p>

    <p class="normal">“Evet.”</p>

    <p class="normal">“Orada ailemden iki kişi öldürüldü. Evde, Fransızların hepimizi birer birer öldürmeye yemin ettiğini söylediler. Orada öldürülen Cezayirliler için tek bir Fransız yakalandı mı?”</p>

    <p class="normal">“Bilmiyorum.”</p>

    <p class="normal">“Kimse yakalanmadı. Dağlara çıkmak istedim, ama çok gencim. Bu yüzden [öteki çocuk]la ben düşündük ki bir Avrupalı öldürelim.”</p>

    <p class="normal">“Neden?”</p>

    <p class="normal">“Sana göre ne yapmamız gerekirdi?”</p>

    <p class="normal">“Bilmiyorum. Ama sen bir çocuksun ve yaşananlar yetişkinlerin işi.”</p>

    <p class="normal">“Ama onlar çocukları da öldürüyor.”</p>

    <p class="normal">“Bu arkadaşını öldürmek için bir neden değil.”</p>

    <p class="normal">“Tamam, onu ben öldürdüm. Artık istediğini yapabilirsin.”</p>

    <p class="normal">“Arkadaşın size bir şey yaptı mı?”</p>

    <p class="normal">“Hayır, hiçbir şey yapmadı.”</p>

    <p class="normal">“Eeee?”</p>

    <p class="normal">“Hepsi bu işte.”</p>

    <p class="baslik">2. Vaka.</p>

    <p class="baslik">Yirmi iki yaşındaki genç bir Cezayirlide “terörist faaliyet” kılıfı altında intihara yatkınlık ve paranoid hezeyanlar.</p>

    <p class="normal">Bu hasta, Cezayir’de çalışan Fransız psikiyatristlerinin adli tıp muayenesinden sonra hastanemize Fransız yetkililer tarafından gönderildi.</p>

    <p class="normal">Hasta bir deri bir kemik haldeydi ve kafası karışıktı. Vücudu berelerle doluydu ve çene kemiğinin iki yerden kırılmış olması beslenmesini olanaksız kılıyordu. Bu yüzden hasta iki haftadan daha uzun süre damardan beslendi.</p>

    <p class="normal">iki hafta sonra düşüncelerindeki karışıklık biraz düzeldi ve iletişim kurabildik. Bu gencin dramatik geçmişinin hikâyesini yeniden kurmayı başardık.</p>

    <p class="normal">Hasta ergenlik döneminde ateşli bir izciymiş ve Müslüman izci Hareketi’nin liderlerinden biri olmuş. Ama on dokuz yaşındayken kendini tümüyle mesleğine adamak istediği için izciliği tamamen bırakmış. Tutkulu bir mekanik veri işlem öğrencisi olan genç, bu alanda önde gelen bir uzman olma hayali kuruyormuş. 1 Kasım 1954 onu tamamen mesleki sorunlarla boğuşurken bulmuş. O dönemde ulusal mücadeleye karşı hiç ilgi duymuyormuş. Artık eski arkadaşlarının arasına karışmıyormuş. Kendisini o dönemde “tamamen teknik yeteneklerini artırmaya uğraşan” biri olarak tanımladı.</p>

    <p class="normal">Ama 1955’in ortalarında, bir akşam aile yemeğinde anne babasının onu bir hain olarak gördükleri izlenimini edinmiş. Birkaç gün sonra bu duygu bulanıklaşmış, ama kavrayamadığı bir tür huzursuzluk ve gerginlik kalmış.</p>

    <p class="normal">Dolayısıyla yemeğini olabildiğince hızlı yemeye, ailesiyle olabildiğince az konuşmaya ve odasına kapanmaya karar vermiş. Bütün ilişkilerden kaçınmış. Felaket bu koşullar altında gelmiş. Bir gün, saat yarım sularında, sokak ortasında ona korkak diyen bir sesi açık seçik duymuş. Arkasına bakmış, ama kimseyi görememiş. Adımlarını hızlandırmış ve artık işe gitmemeye karar vermiş. Odasında kalmış ve yemek yememiş. Gece kriz gelmiş. Üç saat boyunca her tür hakareti, beyninde ve karanlıkta bağıran sesleri duymuş: “Hain... korkak... bütün kardeşlerin ölüyor... hain, hain...”</p>

    <p class="normal">Anlatılmaz bir anksiyete her yanını kaplamış. “On sekiz saat boyunca kalbim dakikada 130 attı. Öleceğimi sandım.”</p>

    <p class="normal">Hasta o andan beri tek bir lokma bile yutamıyordu. Gözle görülür bir şekilde eriyordu, kendisini tam bir karanlık içine hapsetmişti, ailesinin içeriye girmesine izin vermiyordu. Üçüncü gün kendisini duaya verdi. Her gün on yedi on sekiz saat diz çöktüğünü söyledi. Dördüncü gün bir anlık bir güdüyle her zamanki ceketini giymeden ve kravatını takmadan onu daha da deli gösteren bir sakalla “bir deli gibi” kendisini sokağa attı. Sokağa çıktığında nereye gideceğini bilmiyordu, ama yürümeye başladı ve bir süre sonra kendisini şehrin Avrupa kısmında buldu. Fiziksel görüntüsü (Avrupalıya benziyordu) devriyeler tarafından durdurulup sorgulanmasını önlüyordu. Oysa yanı başında Cezayirli erkekler ve kadınlar yakalanıyor, kötü muamele görüyor, aşağılanıyor ve üstleri aranıyordu. Üstelik kimlik kartı da yanında değildi. Düşman devriyelerinin ona karşı içgüdüsel olarak ılımlı tutumu, “Herkes onun Fransızların yanında olduğunu biliyordu. Askerler bile emir almıştı, onu rahat bırakıyorlardı,” tarzında bir hezeyanı doğruluyordu.</p>

    <p class="normal">Buna ek olarak ellerini ensesinde birleştirerek üstlerinin aranmasını bekleyen yakalanmış Cezayirlilerin bakışları da ona iğrenme dolu gibi göründü. Her yanını kaplayan gerilimle hızlı adımlarla oradan uzaklaştı. Tam o anda da Fransız Genelkurmay Merkezi’nin önünden geçiyordu. Binanın girişinde makineli tüfekleri olan askerler duruyordu. Hasta askerlere doğru yürüdü, birinin üstüne atladı ve “Ben Cezayirliyim” diye bağırarak tüfeği elinden almaya çalıştı.</p>

    <p class="normal">Askerler hemen onu etkisiz hale getirerek polise götürdü. Hastaya karakolda liderlerin adlarını ve içinde olduğu sanılan hücrenin üyelerini itiraf ettirmeye çalıştılar. Birkaç gün sonra polis ve askerler onun hasta olduğunu anladı. Muayene yapıldı ve hastanın zihinsel bir rahatsızlığı olduğu ve hastaneye götürülmesi gerektiği sonucuna varıldı. Hasta, “istediğim tek şey ölmekti,” dedi. “Karakolda bile işkence yaptıktan sonra beni öldüreceklerini düşündüm ve umut ettim. Dayak yemek hoşuma gidiyordu, çünkü benim de onların düşmanı olduğumu düşündüklerini kanıtlıyordu. Artık hiçbir şey yapmadan suçlayan sesleri duymuyordum. Ben korkak değilim. Kadın değilim. Hain değilim.”<a class="calibre2" href="../Text/Yeryuzunun%20Lanetlileri_split_021.html#footnote-600-46" id="footnote-600-46-backlink">[46]</a></p>

    <p class="baslik">3. Vaka.</p>

    <p class="baslik">Üst düzey memur olan babası pusuda öldürülen genç bir Fransız kadında görülen anksiyete</p>

    <p class="normal">Yirmi bir yaşında bir öğrenci olan bu kız, okulunu ve sosyal ilişkilerini etkileyen bazı önemsiz anksiyete semptomları nedeniyle beni görmeye geldi. Elleri sürekli nemliydi ve zaman zaman hayli kaygılandırıcı belirtiler gösteriyor, “ellerinden ter fışkırıyordu.” Göğüs kafesi sıkışıyor, gece migren ağrıları çekiyordu. Tırnaklarını yiyordu. Ama en çok dikkatimizi çeken, hatırı sayılır bir anksiyete olmasına karşın temas kurmaya aşırı istekli olması oldu. Tarihten anlaşıldığı kadarıyla yeni yaşadığı babasının ölümünü öyle bir rahatlıkla anlattı ki, soruşturmamız hemen babasıyla ilişkilerine kaydı. Bize çok açık, kesinlikle aklı başında bir dille anlattı, o kadar aklı başında bir tarzda ki duyarsızca denilebilirdi; bu akılcılığıyla genç kadının rahatsızlığının niteliğini ve kökenini ortaya çıkardık.</p>

    <p class="normal">“Babam üst düzey bir memurdu. Çok geniş bir kırsal kesimin sorumlusuydu. Sorunlar başlar başlamaz manyak gibi delice bir Cezayirli sürek avına girişti. Bazen ne bir şey yiyebilir ne de uyuyabilirdi. Kendisini isyanı bastırma işine o kadar vermişti. Babamdaki yavaş değişimi çaresizce seyretmekten başka bir şey yapamıyordum. Sonunda artık onu görmeye gitmemeye ve kentte kalmaya karar verdim. Gerçekten de ne zaman eve gitsem alt kattan gelen çığlıklar beni uyutmazdı; evin bodrumunda ve kullanılmayan odalarında konuşturmak için Cezayirlilere işkence yapılırdı. Bütün gece böyle çığlıklar duymanın nasıl korkunç bir şey olduğunu bilemezsiniz. Bazen insan buna nasıl dayanabilir diye merak ederdim, işkenceyi değil, acı çeken bir insanın çığlıklarını duymayı kast ediyorum. Bu böyle devam etti, etti. Sonunda eve hiç gitmez oldum. Babamın ara sıra kente beni görmeye geldiği zamanlarda yüzüne bakamazdım, o kadar dehşet ve utanç duyuyordum. Onu öpmek giderek daha da zorlaşıyordu.</p>

    <p class="normal">“Köyde uzun bir süre yaşamıştım. Neredeyse bütün aileleri tanırdım. Küçükken benim yaşımdaki Cezayirlilerle birlikte oyun oynardım. Ne zaman eve gitsem babam yeni insanların yakalandığını anlatırdı. Sonunda artık sokakta yürümeye bile cesaret edemez oldum, nereye baksam nefretle karşılaşacağımdan öylesine emindim ki. Cezayirlilerin haklı olduğuna bütün kalbimle inanıyorum. Ben bir Cezayir kızı olsaydım, direnişçilere katılırdım.”</p>

    <p class="normal">Ama bir gün babasının ağır yaralı olduğunu belirten bir telgraf aldı. Hastaneye gittiğinde babasını koma halinde buldu. Kısa bir süre sonra da babası öldü. Askeri bir keşif sırasında vurulmuştu. Devriye, Ulusal Cezayir Ordusu’nun kurduğu bir pusuya düşmüştü.</p>

    <p class="normal">“Cenaze töreni beni tiksindirdi,” dedi. “ ‘Yüksek ahlâki özellikleri yerli halkın hayranlığını kazanmış olan’ babamın ölümüne ağlayan bütün o görevliler beni tiksindirdi. Herkes bunun doğru olmadığını biliyordu. Babamın tüm bölgede bütün soruşturma merkezlerini demir yumrukla yönettiğini bilmeyen yoktu. işkence anında günde on kişinin öldüğünü biliyorlardı, ama gene de oraya babamın özverisi, ülkesine duyduğu sevgi vb. hakkında yalanlar söylemek üzere gelmişlerdi. itiraf etmeliyim ki artık bu tür sözlerin benim için pek anlamı yok, eee, çok fazla yok. Törenden hemen sonra kente döndüm ve bütün yetkililerden kaçtım. Bana mali yardım vermeyi önerdiler ama reddettim. Bence o para babamın döktüğü kanla satın alındı. Hiçbirini istemiyorum. Çalışacağım.”</p>

    <p class="baslik">4. Vaka.</p>

    <p class="baslik">On yaşın altındaki Cezayirlilerde karışık davranışsal ve duygusal özelliği olan uyum bozuklukları.</p>

    <p class="normal">Bu vakalar göçmenlerden oluşuyor, Fransızların öldürdüğü özgürlük savaşçılarının ya da sivillerin çocukları. Bu çocuklar Tunus ve Fas’ta çeşitli merkezlere gönderilmişlerdi. Okula gönderilmiş, onlar için oyun saatleri ve dışarı çıkma zamanları ayarlanmıştı. Düzenli olarak doktora göründükleri için bazılarıyla karşılaşma olanağı bulduk.</p>

    <p class="normal">a. Bu çocukların her birinde ebeveyn imgesine dikkati çeken bir sevgi var. Anneye ya da babaya benzeyen her şey büyük istekle araştırılıyor ve kıskançlıkla korunuyor.</p>

    <p class="normal">b. Genel olarak hepsi gürültüye karşı fobi belirtileri gösteriyor. En küçük bir azardan derinden etkileniyorlar. Huzur ve şefkate karşı büyük bir susuzlukları var.</p>

    <p class="normal">c. Çoğu uykusuzluk çekiyor ve uyurgezer.</p>

    <p class="normal">d. Zaman zaman altını ıslatma.</p>

    <p class="normal">e. Sadist eğilimler. En sevdikleri oyun, yere bir kâğıt serip üzerinde öfkeyle delikler açmak. Rahatsız edici bir sıklıkla bütün kalemleri yiyor ve tırnaklarını kemiriyorlar. Birbirlerine derin sevgi duymalarına karşın sık sık kavga ediyorlar.</p>

    <p class="baslik">5. Vaka.</p>

    <p class="baslik">Mülteciler arasında doğum sonrası psikozları</p>

    <p class="normal">Doğum sonrası psikoz, çocuk doğuran kadınlarda rastlanan zihinsel rahatsızlıklarla ilgilidir. Bu tür rahatsızlıklar doğumdan hemen önce ya da birkaç hafta sonra ortaya çıkabilir. Psikolojik nedenleri hayli karmaşıktır. Başlıca iki nedeninin, endokrin salgılarının işleyişinin bozulması ve “psikolojik şok” – kabaca halk arasında “büyük korku” olarak bilinen biraz belirsiz bir terim olduğu düşünülüyor.</p>

    <p class="normal">Fransız hükümetinin arazi yakma politikası uygulamaya ve yüzlerce kilometrelik alanda bir tampon bölge oluşturmaya karar vermesinden sonra Fas ve Tunus sınırlarında 300 bin kadar mülteci oluştu. içinde bulundukları korkunç sefalet herkesin yakından tanık olduğu bir şey. Uluslararası Kızılhaç komiteleri buralara sürekli gelir; büyük yoksulluğu ve yaşam koşullarının istikrarsızlığını gözledikten sonra bu mültecilere uluslararası örgütlerden gelen yardımın artırılmasını tavsiye etmişlerdir. Bu kamplarda görülen kötü beslenmeyi düşünürsek, özellikle hamile kadınların doğum sonrası psikozlara eğilimli olmaları kaçınılmazdır.</p>

    <p class="normal">“Avlama ve izleme hakkı”nı uygulayan Fransız askerlerinin sık sık yaptığı baskınlar, hava bombardımanlarının –Fransız ordusunun Fas ve Tunus topraklarını bombalamasının sonu yok, bu bombardımanlardan en kanlısı Tunus’taki şehit Sakiet-Sidi-Yusuf köyüne yapılandır–, makineli tüfek saldırılarının ve ayrıca savaştan kaçışın getirdiği parçalanmış ailelerin ortak etkisi nedeniyle bu mülteciler kalıcı bir güvensizlik ortamında yaşar. Doğruyu söylemek gerekirse, bu tür koşullarda doğum yapıp da zihinsel rahatsızlık geçirmeyen çok az Cezayirli kadın var.</p>

    <p class="normal">Bu rahatsızlığın çeşitli semptomları var: bazen öfkeye dönüşen aşırı heyecan hali; intihar girişimleriyle birlikte derin astenik depresyon; gözyaşları, ağıtlar ve yalvarmaların eşlik ettiği anksiyete semptomları vb. Aynı şekilde hezeyan bozuklukları da çok çeşitli karakteristiklere bürünebilir: kimseyi hedef almayan belirsiz bir infaz hezeyanı; yeni doğmuş bir bebeği ya da doğmamış bir çocuğu öldürmek isteyen Fransızlara karşı delice saldırganlık; annenin çocuklarını kurtarmak için görünmeyen katillere yalvarmasına neden olan yakında öleceği izlenimi.</p>

    <p class="normal">Burada bir kez daha belirtmeliyiz ki, bu sorunlar yatıştırıcıyla ya da rahatsızlığın semptomlarını tersine çevirerek çözülmez. Hasta iyileştikten sonra bile durumunun istikrarsızlığı bu patolojik komplikasyonları korur ve besler.</p>
  </div>

  <div class="calibre1" id="calibre_pb_23"></div>
</body>
</html>
