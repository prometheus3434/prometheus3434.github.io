<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter10">
		<section>
		<p><span epub:type="pagebreak" title="36" id="page36"></span><st c="0">Meğer annesi ünlü bir şarkıcı, babası da en az onun kadar ünlü bir iş adamı değil miymiş. </st><st c="91">Meğer gazetelerin birinci sayfalarına yansıyan debdebeli bir boşanmanın ardından çocukları için en iyisinin, en doğrusunun, yani en pahalısının bu okul olduğu düşüncesine varıp onu buraya bırakmamışlar mı. </st><st c="297">Akranlarına göre cılız mı cılız, Allah günah yazmasın ama çok biçimsiz, hatta ne o öyle, tövbe bismillah cüce gibi bir şeymiş, kolları vücuduna göre hayli kısa, kafası da gövdesine göre büyükmüş ve anaokulu öğretmeni de </st><em><st c="517">“arkadaşlarıyla uyum konusunda ciddi sorunlar yaşıyor, tartaklanıyor, teneffüslerde tek başına dolaşıyor, kimseyle konuşmuyor” </st></em><st c="644">diyormuş, vah vah vah’mış.</st></p>
		<p><st c="670">Ben bunları bahçede kendi aralarında laflayan iki müstahdemin konuşmalarından duydum. </st><st c="757">Hemen az ötelerindeydim. </st><st c="782">Onları dinlemiyor, mahsus kulak vermiyordum. </st><st c="827">Çam ağacının gövdesine sırtımı yaslamış oturmuş bacaklarıma değen çalı çırpıdan rahatsız ola ola hikâye kitabımı okumaya çalışıyordum. </st><st c="962">Altınbaşlıcüce’nin ismini duyunca sadece </st><span epub:type="pagebreak" title="37" id="page37"></span><st c="1003">kulak kabarttım. </st><st c="1020">Zaten suskunluğum epeydir seslere duyarlılığımı artırmış, kulaklarımı keskinleştirmişti. </st><st c="1109">Bazen toprak altında, nebat üstünde gezinen veya havada uçuşan hayvanatın seslerini duyuyordum.</st></p>
		<p><st c="1204">Eteğimin arkasını düzelterek kalktım, yanlarına yürüdüm. </st><st c="1262">Yüzüme saygılı bir ifade de takınarak yatakhanede unuttuğum bir şeyi almak için izin istedim. </st><st c="1356">Yalan söylediğim yüzümden anlaşılacak da cezalandırılacağım korkusu yaşadım ama onlar kafalarıyla da onaylayarak izin verince rahatladım. </st><st c="1494">Sıcak yaz günü bir bardak soğuk limonata içmişim gibi ferah ferah okul binasına yöneldim. </st><st c="1584">Demir işlemeli ağır kapıyı her zamanki gibi iki elim ve tüm gövdemle abanarak açtım ve içeri girdim. </st><st c="1685">Girer girmez de seslerin tamamı bıçak gibi kesildi. </st><st c="1737">Bahçede koşuşturan arkadaşlarımın, onları zaptetmeye çalışan kızgın refakatçi öğretmenlerin, trafiğin...</st></p>
		<p><st c="1841">Şeftali renkli halının marifetiydi bu bana göre. </st><st c="1891">Üst katın merdivenlerinden basamak basamak dalgalanarak şelale gibi iniyor, girişin zeminine varır varmaz bir kova boya gibi etrafa şiddetle dağılıp saçılıyordu. </st><st c="2053">Misal bodrum kattaki kahvaltı salonunda müstahdemlerin çıkardığı tabak çanak gürültüsü şayet yanlarında olunacak olsa kulak tırmalayıcı veya en hafifinden rahatsız edici bulunacakken aynı ses bu marifetli halının sayesinde girişin dinginliğine sadece hoş bir tını olarak eklemleniyordu.</st></p>
		<p><st c="2339">İşte bu halının tüylerini eze eze çıktım üst kata. </st><st c="2391">Neşem yerindeydi bak. </st><st c="2413">Bazen böyle olurdu. </st><st c="2433">Derdimi tasamı unutup neşelenirdim. </st><st c="2469">Tırabzanın korkuluklarına da teker teker dokundum ki keyfim iyice yerine gelsin. </st><st c="2550">Son iki basamaktan bir dağ keçisinin çevikliğiyle sıçrayıp antreye vardım.</st></p>
		<p><span epub:type="pagebreak" title="38" id="page38"></span><st c="2624">Erkekler yatakhanesinin kapısı yarı aralıktı. </st><st c="2671">Heyecanlıydım. </st><st c="2686">Şimdi ona ne diyecektim? </st><st c="2711">Kendime kızdım hemen. </st><st c="2733">İki laf düşünmediğim için önceden. </st><st c="2768">Sonra aklıma geldi. </st><em><st c="2788">Selam, merhaba, ne haber, nasılsın, </st></em><st c="2824">diyecektim. </st><st c="2836">Buraya ilk bırakıldığım zamanlarda bana söylenmesini en çok istediğim gibi.</st></p>
		<p><st c="2911">“Afedersin ve biraz ileri de gidiyor olabilirim ama ben sende bir keder sezdim, bir kimsesizlik, bir çaresizlik hali, yok eğer öyle değilsen giderim hemen ama varsa eğer bir parça doğruluk payı...” diyecektim.</st></p>
		<p><st c="3121">Diyecektim ama endişeliydim de. </st><st c="3154">Ya bana sen kendi işine bak derse? </st><st c="3189">Riski, sorumluluğu, hayal kırıklığını göze alabilir miydim? </st><st c="3249">Almalı mıydım? </st><st c="3264">Tecrübelerime göre evet. </st><st c="3289">Biri bu riski, biri bu sorumluluğu almalıydı. </st><st c="3335">Hiçbir canlının ölmesine, öldürülmesine göz göre göre izin verilemezdi.</st></p>
		<p><st c="3406">Uzattım başımı erkekler yatakhanesinin kapısından. </st><st c="3458">Altınbaşlıcüce oradaydı. </st><st c="3483">Cam kenarındaki yataklardan birinde. </st><st c="3520">Bağdaş kurmuş oturmuştu. </st><st c="3545">Ağır adımlarla yanına yürürken ayakkabılarımın altıyla bilhassa ses çıkarmaya çalıştım ki dönüp bana baksın. </st><st c="3654">Ona selam, merhaba diyeyim. </st><st c="3682">Yok kılını kıpırdatmadı. </st><st c="3707">Ben de tam yanına gelince durdum. </st><st c="3741">Bu sessizlikte birinin arkasında durup adını söylemek irkiltici olabilirdi. </st><st c="3817">Bu yüzden tam parmağımla omzuna dokunacaktım ki kucağında bir kitap tuttuğunu gördüm. </st><st c="3903">Şaşırdım. </st><st c="3913">Daha önce bu okulda hiçbir çocuğun ders ya da ödev saati dışında bir kitapla ilgilendiğini görmemiştim de ondan.</st></p>
		<p><st c="4025">Altınbaşlıcüce ise kitabın açık iki sayfasındaki bir resme dalıp gitmişti. </st><st c="4101">Daha o an ondan hoşlandım. </st><st c="4128">Baktığı sayfaya baktım. </st><st c="4152">Ormanlar, uçurumlar, vadiler, hayvanlar, denizler, uçanlar, sürünenler, insanlar ve hayvanlar gördüm. </st><st c="4254">Rengarenk bir ormanda devasa büyüklükte bir ağaç gördüm. </st><st c="4311">Ağaçta iri bir dal. </st><st c="4331">Dalda bir yuva. </st><st c="4347">Yuvada iki kuş gördüm. </st><span epub:type="pagebreak" title="39" id="page39"></span><st c="4370">Biri anne, biri yavru. </st><st c="4393">Ve tüm manzaranın altında da bir paragrafcık bir yazı.</st></p>
		<p><em><st c="4447">Anne kuş ile yavru kuş yaşayacak bir yer bulmanın telaşındaydılar. </st><st c="4515">Onları büyük felaketler bekliyordu. </st><st c="4551">Baba Kuş’a duydukları özlem artık dayanılmaz raddeye varmıştı. </st><st c="4614">Acaba Baba Kuş’a kavuşacaklar mıydı?</st></em></p>
		<p><st c="4650">Yazıyı okuyup bitirdikten sonra Altınbaşlıcüce’nin hâlâ kıpırdamadığını görünce biraz daha bekledim. </st><st c="4752">Benim kadar hızlı okuyamayabilirdi. </st><st c="4788">Beklerken beklerken aklıma bahçedeki müstahdemlerin konuşmaları geldi. </st><st c="4859">Anaokulu öğrencisi olduğunu hatırladım ve anladım ki yazıyı okuyamayıp yalnızca resme bakıyor. </st><st c="4954">Onu daha o an sevdim. </st><st c="4976">Bir resme dalıp gitmesini.</st></p>
		<p><em><st c="5002">“İstersen...”</st></em><st c="5016"> dedim,</st><em><st c="5023">“sana okuyabilirim?”</st></em></p>
	</section>
	<div id="charCountTotal" value="5044"></div></body>
</html>
