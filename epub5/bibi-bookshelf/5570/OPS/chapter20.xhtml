<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter20">
		<section>
		<p><span epub:type="pagebreak" title="68" id="page68"></span><st c="0">El ve ayak bileklerimden bir sandalyeye sıkı sıkıya bağlanmıştım. </st><st c="67">Metal bir krikoyla ağzım sonuna dek gerilip açılmıştı. </st><st c="122">Yerde kendi kanımla dolu çinko bir kap duruyordu. </st><st c="172">Beyaz önlüklü bir adam elindeki neşterle boğazımı kesip biçiyor, ben avazım yettiğince bağırıyor, kendimi hiç durmadan öne fırlatıyorken gözlerim karıncalanıyor, anne ve babamın gülümseyen birer fotoğrafı bu karıncalı zeminde beliriyor, onlara beni kurtarmaları için yalvarıp yakarıyor, bir yandan da bu yalvaran halimden var gücümle nefret ediyordum. </st><st c="524">Bir hastanedeydim. </st><st c="543">Bir aydır.</st></p>
		<p><st c="553">Doktorların hemşirelerin candan ilgisine, annemin öldürülmeyip hayatta kalmış olmasına, hatta bazı geceler benimle koyun koyuna uyumasına, başımı göğsüne yaslayıp okşamasına, terli alnımı öpüp beni çok sevdiğini, bana bir şey olsaydı yaşayamayacağını söylemesine rağmen bir türlü iyileşemiyordum. </st><st c="851">Bir sabah göz aklarım sararmış uyanıyor, sarılık teşhisiyle karantinaya alınıyor, tam yirmi bir gün boyunca karantinada kalıyordum; bir başka sabah boğazım şişmiş </st><span epub:type="pagebreak" title="69" id="page69"></span><st c="1014">halde uyanıyor, bademcik ameliyatı olmak üzere bir sedyeyle ameliyathaneye koşturuluyordum. </st><st c="1106">Annemle babam sürekli kavga edip birbirini suçluyor, sesleri hastane koridorlarını inletiyor, sonra yanıma gelip her şeyin yolunda olduğunu, beni çok sevdiklerini söylüyorlardı. </st><st c="1284">Aklımı buna inandırmaya çalışıyor, hatta zorluyordum fakat gövdem şiddetle itiraz ediyordu. </st><st c="1376">Ona söz geçiremiyordum.</st></p>
		<p><st c="1399">Doktor bana kendimi neden bıçakladığımı sordu. </st><st c="1447">Soğukkanlılıkla böyle bir şeyi tabii ki yapmadığımı, yabancı biri veya birileri tarafından bıçaklanmış olabileceğimi söyledim ve doğaldır ki bu durumdan en çok benim şikayetçi olduğumu da ekleyip suçluyu bulmalarını istedim. </st><st c="1672">Kim, söylesenize kim dedim, gecenin bir yarısı gelip karnıma bıçağı saplayan? </st><st c="1750">Suçlu kim? </st><st c="1761">Bulunsun bir an önce.</st></p>
		<p><st c="1782">Yüzünü görmüş müyüm?</st></p>
		<p><st c="1803">Yoo görmemişim. </st><st c="1820">Karanlıkta ben ne bileyim.</st></p>
		<p><st c="1846">Doktor iç çekip babama taburcu olabileceğimi söyledi. </st><st c="1901">Olaylar birden algımın kavrayamayacağı kadar hızlandı. </st><st c="1956">Annem bir toz zerresi gibi havaya karıştı ve babam da iki parça eşyamı bir torbaya doldurup beni şu yaşlı ve bıyıklı kadının yanına getirip bıraktı.</st></p>
	</section>
	<div id="charCountTotal" value="2104"></div></body>
</html>
