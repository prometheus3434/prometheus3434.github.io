<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter15">
		<section>
		<p><span epub:type="pagebreak" title="52" id="page52"></span><st c="0">Yoksul akraba evleri.</st></p>
		<p><st c="22">Ortak yanları çamurlu sokakları, kapı önlerinde biriken arkası basılı ayakkabıları, akan kokan tüten sobaları, is yemek kokulu odaları olan bu evlerden birini diğerlerinden ayrı yere koyar, her zaman oraya gitmeyi ister, hatta bazen kendi ahlâkımın dışına çıkıp ısrarcı dahi olurdum. </st><st c="307">Çünkü tarçın ve süt kokulu bu evde çocuklarını kuş gibi besleyip doyuran, ağızlarına damlalıkla meyve suyu akıtan, zeki olmaları için bin bir hüner sergileyen bir anne ile yine çocuklarını kucağında sallayıp ninniler söyleyerek uyutan güleç yüzlü bir baba ve kahkahayla gülüp huzurla uyuyan iki çocuk vardı.</st></p>
		<p><st c="614">Bu ev özlediğim ne varsa hepsini hepsini barındıran tam bir saadet yuvası, tam bir cennetti gözümde. </st><st c="716">Eşiğinden içeri adım attığım anda beynimde bir kronometre telaşlı bir geri sayıma başlar, oradan ayrılacağım zamana kadar geçecek her anı milisalisesine kadar hesaplar, bu zamanı çok iyi değerlendirmeye karar verir, kardeşim bildiğim evin küçük prensiyle prensesini eğlendirmeye çalışır, pahalı oyuncakla</st><span epub:type="pagebreak" title="53" id="page53"></span><st c="1020">rımla boyama kalemlerimi önlerine yığar, sandalyeler arasına çarşaflar gerip çadırlar kurar, bu çadırların içinde onlara masallar hikâyeler anlatır ve tüm bunları yaparken de kendimi alttan alta vazgeçilmez kılmaya çalışır, beni çok sevmelerini, öyle çok sevmelerini ki yanlarında kalmam için annelerine ısrar etmelerini, hatta yalvarıp yakarmalarını isterdim.</st></p>
		<p><st c="1381">Neyse ki ayrılık saati gelip çattığında emeklerim boşa gitmez, onlar da benim gibi kendilerini yerden yere atar, yanlarında kalmam için ter ter tepinirdi. </st><st c="1537">Sonuç değişmese de manzara karşısında benim de gözlerim sevinçten yaşla dolar ha dolardı.</st></p>
		<p><st c="1626">Yine bu akraba evinde tüm bunlar olup biterken benim bir gözüm daima evin annesinde olurdu. </st><st c="1719">Bu kadın tüm anaçlığıyla dev bir tencerede köpük köpük süt kaynatıp sütlaç pişirirken dönüp bana sorardı.</st></p>
		<p><em><st c="1824">“Okulda rahat mısın çocuğum?</st></em></p>
		<p><em><st c="1853">Anne babanı özlüyor musun?”</st></em></p>
		<p><st c="1881">Yoksulluk ve köylülük insanı kötüleştiriyor olmalı. </st><st c="1934">Yoksa sorulacak soru mu şu. </st><st c="1962">Ne desem bilemiyorum. </st><st c="1984">Bahaneler uyduruyorum. </st><st c="2007">Kah patavatsızlığına, düşüncesizliğine veriyor, kah bu soruyu saflıkla sorduğuna veya ağzından kaçırmış olacağına aklımı inandırmaya çalışıyor, bunu yaptığım için kendime öfkeleniyor, beni yalan söylemeye mecbur bıraktığı için ona sinir oluyor ve başlıyordum zavallının vicdanındaki sızıyı dindirecek bir masalı anlatmaya.</st></p>
		<p><em><st c="2329">“Sevgili büyüğüm, insan hiç annesini babasını özlemez mi? </st><st c="2388">Tabii ki özlüyorum ama hiç değilse bazı hafta sonları görebiliyorum onları değil mi? </st><st c="2473">Tamam bazı hafta sonları da gelmiyorlar ama önemli değil, insan elindekiyle yetinmesini bilmeli değil mi? </st><st c="2579">Rahatıma gelince, evet çok yerinde. </st><st c="2615">Okulumuz çok gü</st><span epub:type="pagebreak" title="54" id="page54"></span><st c="2630">zel. </st><st c="2636">Tavanlardan kocaman ışıl ışıl avizeler sarkıyor. </st><st c="2685">Halıları bir görseniz... </st><st c="2710">Yumuşacık ve sessizler. </st><st c="2734">Nevresimlerimiz, perdelerimiz, havlularımız hepsi hepsi en iyi kalite kumaştan. </st><st c="2814">Muslin, gabardin, kaşmir gibi anlamını bilmediğim adları var.</st></em></p>
		<p><em><st c="2875">Öğretmenlerim, Müdire hanım, arkadaşlarım, müstahdemler, hepsi hepsi beni çok seviyor. </st><st c="2963">Tahtaya kalktığımda hepsi aferin diyor. </st><st c="3003">Hep yıldızlı pekiyi alıyorum. </st><st c="3033">Çarpım tablosu ezberimde. </st><st c="3059">Sorun isterseniz sorun.</st></em></p>
		<p><em><st c="3082">Sırf ben sevdiğim için sütlaç pişirmeniz ne hoş, ne incelikli bir davranış. </st><st c="3159">Çok teşekkür ederim.</st></em></p>
		<p><em><st c="3179">Biliyor musunuz biz okulda birbirimize sürekli teşekkür ederiz.”</st></em></p>
		<p><st c="3244">Yanağımı okşuyor. </st><em><st c="3263">“Sen çok akıllı bi çocuksun. </st><st c="3292">Büyüyünce avukat ol,” </st></em><st c="3314">diyor. </st><st c="3321">Sonra da dönüp kendi çocuklarına kötü kötü bakıyor. </st><st c="3373">Çocuklar şaşırıyor. </st><st c="3393">Acep yanlış bir şey mi yapmışlar? </st><st c="3427">Masum başları öne eğiliyor, ocaktaki süt fokurdayıp taşıyor, tencerenin yüzünden köpükler süzülüyor, ateşle buluşup cos diye bir ses çıkarıyor, manzarayı gören kadının öfkesi sertlikle kendisine yöneliyor.</st></p>
		<p><em><st c="3632">“Hay lanet gelsin benim aklıma!”</st></em></p>
	</section>
	<div id="charCountTotal" value="3665"></div></body>
</html>
