<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter3">
		<section>
		<p><span epub:type="pagebreak" title="13" id="page13"></span><st c="0">İlk zamanlar, evde yaşamaya alıştırıldıktan kısa bir süre sonra sokağa bırakılan bir kedi ya da köpek gibi kendimi korumaktan aciz ve zihinsel olarak şaşkındım. </st><st c="162">Değil temizce taharetlenebilmek, alafranga tuvalet taşına tek oturabilecek kadar bir yetiyle dahi henüz donatılmamıştım. </st><st c="283">Annemi, babamı yahut mucizevi şekilde ikisini birden görmeyi umut ve hayal ettiğim hafta sonlarını iple çekiyor, daha ilk günden bende korku, endişe ve nefret gibi yaşıma hiç de yakışmayacak çok güçlü duygular uyandıran bu okula geçici süreliğine bırakıldığıma inanmayı her şeyden çok istiyor, her gece yatağımı ıslatıyordum.</st></p>
		<p><st c="608">Sabahları göle dönmüş yatakta uyanmak her ne kadar ağırıma gidiyor ve geceleri uyumadan önce avuçlarımı yatakhanenin yüksek tavanına açıp işememe mani olması için Allah’a dualar edip yakarıyorsam da bu dileğim bir türlü gerçekleşmiyordu.</st></p>
		<p><st c="846">Dua etmek bana bir hafta sonu ziyaretine götürüldüğüm ve babaannem olduğu söylenen yaşlı ve bıyıklı bir kadın tarafından öğretilmişti. </st><st c="982">Bu kadın önümde diz kırmış, saçımı </st><span epub:type="pagebreak" title="14" id="page14"></span><st c="1017">okşarken gözleri dolu dolu olmuş ve eğer ezberlettiği duaları en kalbi, en içten duygularla okur ve peşine de dileğimi eklersem Allah’ın sesimi mutlaka duyacağını, hemen o dakika olmasa da en kısa zamanda dileğimi yerine getireceğini söylemişti.</st></p>
		<p><st c="1262">Ben de başlamıştım her gece her gece bilmediğim bir dilde hece hece dualar okumaya. </st><st c="1347">Fakat olmamıştı, yani dileğim gerçekleşmemişti. </st><st c="1395">Allah sesimi duymamıştı. </st><em><st c="1420">Duaları hızlı okuyordum da ondan mı acaba? </st><st c="1463">Daha mı yavaş okumalıydım? </st><st c="1490">Elham’daki bir mısraı her defasında unuttuğum için olabilir miydi? </st><st c="1557">Kulhuvallah’ları ne de güzel sular seller gibi okuyordum halbuki.</st></em></p>
		<p><st c="1622">Sadece iki dileğim vardı. </st><st c="1649">İlki annemle babamın birleşmesi, ikincisi altıma işememem. </st><st c="1708">İlkinin kolay olmadığının farkındaydım ama hiç değilse ikincisinin aciliyeti ortadaydı. </st><st c="1796">Ona defalarca sordum. </st><st c="1818">İşememe mani olması için isterse sabaha kadar dua edebileceğimi söyledim. </st><st c="1892">Sesimi duymadı. </st><st c="1908">Buhrana kapıldım. </st><st c="1926">Böylelikle yaşlı ve bıyıklı kadınla beraber Allah’a da inancım daha bu ilk karşılaşmada sarsıldı.</st></p>
	</section>
	<div id="charCountTotal" value="2023"></div></body>
</html>
