<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter8">
		<section>
		<p><span epub:type="pagebreak" title="28" id="page28"></span><st c="0">En acıklı sahneler hafta sonu ayrılıklarında yaşanırdı. </st><st c="57">Ben anne ya da babamdan, daha fenası ikisinden birden ayrılışımın hezeyanını layıkıyla yaşamak istediğimden kendimi yerlerden yerlere atar, tırabzan korkuluklarına parmaklarımla kerpeten gibi yapışır, avazım yettiğince bağırır çağırır, hatta bu kızılca kıyametin ortasında iki elimi iki yumruk yapıp beton duvarları yumrukladığım dahi olur, hülasa çıkarabildiğim kadar çok ses çıkarmaya çalışır; çalışırdım ki duyması gerekenler duysun, dikkate alsınlar, bir parça üzülsünler, eh taşlaşmış kalpleri benim yumrukladığım beton kadar sert olamayacağına göre beni derhal pişmanlıkla kucaklayıp evimize götürsünler. </st><st c="668">Evimize. </st><st c="677">Babamın bana komik dergiler okuduğu, annemin elimden tutup parka salıncağa götürdüğü, ikisinin de beni yere yatırıp ayaklarımı gıdıklayarak güldürdükleri o saadet dolu eve.</st></p>
		<p><st c="849">Fakat heyhat ne kadar yumruklanırsa yumruklansın çimento, kum ve sudan mürekkep, beton nam, dayanıklı bu sert maddenin cılız ellerim karşısında suskun kalması gibi ebeveynlerim de susup başlarını önlerine eğer, kahırlı yüzlerle çekip giderlerdi.</st></p>
		<p><span epub:type="pagebreak" title="29" id="page29"></span><st c="1095">Okulun demir işlemeli ağır kapısı kapandıktan hemen sonra Müdire hanımın her biri birer horoz pençesini andıran parmakları kulağımın üzengisini kavrar, mukadderat değişmez, önce üst kata çıkan merdivenlere çekelenir, sonra karanlık yatakhaneye itelenir, sallanan bir parmak eşliğinde şimdi hemen gıkımı çıkarmadan mum gibi, kalem gibi, bir kurşun asker gibi yatıp uyumam da tembihlendikten sonra yalnız bırakılırdım.</st></p>
		<p><st c="1512">Karanlıkta sırt üstü yatardım. </st><st c="1544">Yatakhanenin çift kanatlı kapısının cam bölmelerinden loş bir ışık süzülür, tavanda gölgeler oluşturur, eşya çıtırdar, benim aklım cin çıfıt çarşısına döner, sinirlerim yay gibi gerilir, yatağım deprem yemiş gibi sallanır, dünyanın ağırlığı kulaklarımda bir basınç oluşturur, zihnim karanlık bir kuyuya düşmeye başlar, tutunacak bir dal arar arar bulamaz, nihayet kendimi mani olamadığım bu düşüşe bırakırdım.</st></p>
		<p><em><st c="1953">İşte bu ağır çekim düşüşte,</st></em></p>
		<p><em><st c="1981">başta onca dualar etmeme rağmen sesimi duymayan Allah’a,</st></em></p>
		<p><em><st c="2038">sonra ne için bırakıldığımı bilmediğim bu okula,</st></em></p>
		<p><em><st c="2087">her oyunda saçımı çekip kafama vurana,</st></em></p>
		<p><em><st c="2126">gözüme kulağımı koparmaya yeminli görünen Müdire hanıma,</st></em></p>
		<p><em><st c="2183">ilgisiz öğretmenlere,</st></em></p>
		<p><em><st c="2205">acımasız müstahdemlere</st></em></p>
		<p><em><st c="2228">alaya azara,</st></em></p>
		<p><em><st c="2241">tokada şamara,</st></em></p>
		<p><em><st c="2256">zorla yedirilen yemeğe</st></em></p>
		<p><em><st c="2279">ve işte beni bu okula</st></em></p>
		<p><em><st c="2301">ve işte beni bu kâbûshâneye koyan,</st></em></p>
		<p><em><st c="2336">ve işte beni her gece kendi yatağına işememeye yemin ettirip</st></em></p>
		<p><em><st c="2397">her sabah yeminini bozan birinin kahrıyla uyandıran,</st></em></p>
		<p><em><span epub:type="pagebreak" title="30" id="page30"></span><st c="2450">her gece her gece kendime yenik düşmeme sebep olan,</st></em></p>
		<p><em><st c="2502">başta annemle babam olmak üzere</st></em></p>
		<p><em><st c="2534">uzak yakın tüm akrabalarıma, aileme, cemaziyelevvelime</st></em></p>
		<p><em><st c="2589">köyüme köylüme</st></em></p>
		<p><em><st c="2604">fakirliğe zenginliğe</st></em></p>
		<p><em><st c="2625">iyiliğe kötülüğe</st></em></p>
		<p><em><st c="2642">vatanıma milletime</st></em></p>
		<p><em><st c="2661">dünyaya insanlığa önce teessüfler</st></em></p>
		<p><em><st c="2695">sonra lanetler eder,</st></em></p>
		<p><em><st c="2716">bunu yaptığım için önce kendimden</st></em></p>
		<p><em><st c="2750">sonra onlardan nefret eder,</st></em></p>
		<p><em><st c="2778">beni böyle nefret dolu birine dönüştürdükleri için onlara çok kızar</st></em></p>
		<p><em><st c="2846">ve bir gün onları tıpkı onların beni bir ıssızlığa terk ederek öldürdükleri gibi</st></em></p>
		<p><em><st c="2927">öldüreceğime yeminler ederdim.</st></em></p>
	</section>
	<div id="charCountTotal" value="2958"></div></body>
</html>
