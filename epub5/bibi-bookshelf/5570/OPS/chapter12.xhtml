<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter12">
		<section>
		<p><span epub:type="pagebreak" title="43" id="page43"></span><st c="0">Sabahları güne sağlam bir temizlikle başlamak gün boyu yapılacak her işte başarılı olmanın ilk kuralıdır. </st><st c="107">Akşam temizliği ise geceleri mışıl mışıl uyumanın garantisi. </st><st c="168">Bu ve bunun gibi vecizeleri Müdire hanım banyoya ani baskınlar düzenleyip yumurtlar, etraflarımızda dolanıp gözlerimizdeki çapakları, burun ve kulaklarımızda biriken kirleri temizlememiz yönünde bize sert uyarılarda bulunur; bizler de yüzlerimizdeki mahmurluğu, yanaklarımızdaki uyku sıcaklığını soğuk sular serperek uzaklaştırmaktan şikayetçi, mutsuz, gudubet suratlı çocuklar olurduk her sabah.</st></p>
		<p><st c="564">Altınbaşlıcüce gelmeden önceydi tabii bu. </st><st c="607">Onun gelişinden sonra her şey değişmişti. </st><st c="649">Yatağım bile bir parça kurumuştu. </st><st c="683">Bir amaç edinmiştim de ondan. </st><st c="713">Ona dergilerden hikâyeler okuyor, önceki okuduklarımı hikâye edip anlatıyor, onu zorbalıklara karşı ayakta tutmaya çalışıyordum. </st><st c="842">Diğer çocuklar onunla alay ettiğinde, çelme taktığında karşılarında beni buluyorlardı. </st><st c="929">Onun fedaisi olmuştum. </st><st c="952">Onu korumak için veriyordum kavganın gözüne. </st><st c="997">Arkadaşlarla göğüs göğüse gelecek kadar ileri gitmiştim.</st></p>
		<p><span epub:type="pagebreak" title="44" id="page44"></span><st c="1053">Onunla aramız çok iyiydi ama. </st><st c="1084">Anlattığım her şeyi dikkatle dinliyordu. </st><st c="1125">Kuralları ona öğretmiştim. </st><st c="1152">Uymazsan burada tek başına ölürsün demiştim.</st></p>
		<p><st c="1196">Artık sabahları onu görecek olmanın sevinciyle uyanıyor, elimde sabunluğum, diş fırçam ve macunumla kapıya yürüyor, durup dikiyordum gözümü erkekler yatakhanesinin kapısına. </st><st c="1371">Onu bekliyordum. </st><st c="1388">İçim kıpır kıpır. </st><st c="1406">Neyse ki o da beni çok fazla bekletmiyor, elinde sabunluğu, diş fırçası ve macunuyla kapıda beliriyor, birbirimizi görmenin sevinciyle gülümseşiyor, kısa, nizami adımlar atarak tam ortada buluşuyor, omuz omuza yan yana iki asker gibi uygun adım banyoya geçiyor ve başlıyorduk temizliğe. </st><st c="1693">Böyle zamanlarda sanki ellerimizde mikropları kıran alelade sabunlar değil de birer avuçluk saadet topları tutuyormuşçasına mutlu ve bunların suyun altında köpük köpük çoğalmasına sevinçli oluyorduk ve sabunlar da sanki barındırdıkları miski amber kokuların dışında bazı başka büyüleyici kokular da saçmaya başlıyorlardı.</st></p>
		<p><st c="2014">Tabii ben bu masal aleminde dahi bir parça temkinli duruyor, aşırıya kaçacak her türlü hareketten kaçınıyordum. </st><st c="2127">Altınbaşlıcüce’nin sorumluluğu da bendeydi ne de olsa. </st><st c="2182">O bazen kendisini kolayca kaybediyor ve tutup parmakları arasında şişirdiği küçük bir baloncuğu üfleyiveriyordu yüzüme. </st><st c="2302">Baloncuk da uçuyor uçuyor diyelim burnumun ucuna konuyor, ben de tam bunun üzerinde oluşan minik bir gök kuşağına şaşıbeş gözlerle bakıyorken yakalıyordu Müdire hanım kulak köklerimizden ve kaldırıyordu gövdelerimizi havaya.</st></p>
		<p><st c="2526">Daha o dakika hak veriyordum ben kendisine.</st></p>
		<p><span epub:type="pagebreak" title="45" id="page45"></span><st c="2570">Kurallara itaat şarttı.</st></p>
		<p><st c="2594">Kurallara uymayanın hali haraptı.</st></p>
		<p><st c="2628">Bahçede bir ders boyunca tek ayak üstünde bekletilmek kaçınılmazdı.</st></p>
		<p><st c="2696">Vazifemi yerine getirmediğim için kendime kızar, ona kızmazdım.</st></p>
	</section>
	<div id="charCountTotal" value="2760"></div></body>
</html>
