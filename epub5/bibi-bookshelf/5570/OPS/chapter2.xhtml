<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter2">
		<section>
		<p><span epub:type="pagebreak" title="9" id="page9"></span><st c="0">Bu gece birini öldüreceğim. </st><st c="29">Kim olduğu fark etmeyecek. </st><st c="56">Kulağımı çekeni, ayağıma çelme takanı, kıçımı açıkta bırakanı, yüzüme tüftüf atanı, bana sidikli, bana aptal, bana moron, bana ezik diyeni, benim küçük parmağım terastaki oyun alanında demirin arasına sıkışıp morardığında hemen koşup acil yardım çağırmak yerine yüzüme katır gibi güleni. </st><st c="344">Önüme ilk çıkanı.</st></p>
		<p><st c="361">Yemekhanede kuyruktayız. </st><st c="387">Ben ve otuz kadar öğrenci. </st><st c="414">Bıçak tezgâhın sonundaki tepeleme ekmekle dolu sepetin içinde. </st><st c="477">Menüde etli güveç, şehriyeli pirinç pilavı ve kayısı kompostosunun yanı sıra tatlı olarak vişneli muhallebiyle birkaç da meyve seçeneği var. </st><st c="618">Tezgâhın arkasındaki beyaz kukuletalı aşçı, yemekleri doldurup tabakları öğrencilere uzatıyor.</st></p>
		<p><st c="712">Sıra bana gelince uzatılan tabakları ben de aldım, tepsiye dizdim ve kaydırıp ilerledim. </st><st c="802">Bıçağa yaklaşırken heyecanlıydım. </st><st c="836">Kulaklarım zonklayıp düşecek gibi olduysam da kendimi tuttum. </st><st c="898">Düşmemem gerektiğini biliyordum. </st><st c="931">Düşersem elimden tutup kaldıracak kimsem yoktu. </st><st c="979">Annem yakın za</st><span epub:type="pagebreak" title="10" id="page10"></span><st c="993">man önce feci şekilde öldürülmüştü. </st><st c="1030">Bıçaklanarak. </st><st c="1044">Kafası taşla ezilerek. </st><st c="1067">Boğularak. </st><st c="1078">Piknik tüpüyle. </st><st c="1094">Taşla. </st><st c="1101">Sopayla. </st><st c="1110">Baltayla.</st></p>
		<p><st c="1119">Altınbaşlıcüce de yoktu artık.</st></p>
		<p><st c="1150">Onlarsız hayat bana cehennemdi.</st></p>
		<p><st c="1182">Sepete yaklaşırken sakince sağa sola bakındım. </st><st c="1230">Sakin olmak, dikkatleri üstüne çekmemek çok önemli. </st><st c="1282">Neyse ki kimsenin benimle ilgilendiği yoktu. </st><st c="1327">Hepsi kendi alemlerindeydiler de ondan. </st><st c="1367">Yine hep aynı şımarık hareketler, birbirini ittirip kaktırmalar, saç çekmeler, kötücül hain şakalar. </st><st c="1468">Rehber öğretmen de bunların arasında dolanıyor, kuduranların kafasına patlatıyordu birer tane. </st><st c="1563">Gözüme tam bir cehennem tasviri gibi göründüler.</st></p>
		<p><st c="1611">Bıçağı çarçabuk aldım ve peçetenin altına sokuşturdum. </st><st c="1667">Geçip boş bir masaya her zamanki gibi eteğimin arkasını edeplice düzelterek oturdum. </st><st c="1752">İnsan suç işlerken de her zamanki gibi olmalı. </st><st c="1799">Doğal olmalı. </st><st c="1813">Bundan sapmamalı. </st><st c="1831">Bu yüzden ben de sandalyemi yerde her zamanki gibi sürüklemeyip hafifçe kaldırdım, çatal bıçağı doğru ele aldım ve tabii uyulması gereken diğer tüm kurallara da uyarak yemeğimi yemeye başladım.</st></p>
		<p><st c="2024">Uyulması gereken kurallar şunlardı:</st></p>
		<ul>
			<li><st c="2060">Peçete gömlek yakasına sokuşturulacak ki yemek üstümüze dökülmesin.</st></li>
			<li><st c="2128">Ağız şapırdatılmayacak ki çevreye rahatsızlık vermeyelim.</st></li>
			<li><st c="2186">Her lokma minimum kırk elli defa çiğnenecek ki bağırsaklarımız rahat çalışsın.</st></li>
			<li><st c="2265">Yanaklarımız patlayasıya doldurulmayacak ve dudaklar da peçetenin alt ucuyla sık sık silinip temizlenecek ki çirkin görünmeyelim.</st></li>
			<li><st c="2395">Ağızlarımız doluyken konuşulmayacak ki yemek ağzımızdan fırlamasın.</st></li>
			<li><span epub:type="pagebreak" title="11" id="page11"></span><st c="2463">Sırtlarımız dimdik duracak ki yemek borumuz açık olsun ve yediklerimiz midemize hızla ulaşsın.</st></li>
		</ul>
		<p><st c="2558">İşte tüm bu kurallara uyarak yemeğimi yiyip bitirdim. </st><st c="2613">Tam peçeteyle ağzımı güzelce siliyordum ki birden gözüme tepsideki bıçak çarptı. </st><st c="2694">Onu o ana kadar unutmuş olmama hayret ettim. </st><st c="2739">O da sanki hatırlamamla beraber havalanıp kalbime saplandı. </st><st c="2799">Aptallığıma yandım iyi mi. </st><st c="2826">İçimden aptal aptal aptal dedim kendime. </st><st c="2867">Arkadaşlarım haklıydılar. </st><st c="2893">Aptaldım ben. </st><st c="2907">Yok eğer öyle olmasam suç aletiyle yemek yer, güvecin içindeki eti kesmek için kullanır mıydım? </st><st c="3003">Böyle bir hatayı nasıl yapmıştım? </st><st c="3037">Rehber öğretmenin görmemiş olması büyük bir mucizeydi. </st><st c="3092">Bıçağı kapıp gerçekten kalbime batırmak istedim. </st><st c="3141">Ama vazgeçtim. </st><st c="3156">Kim yağlı ve salçalı bir bıçakla kendini öldürmek ister ki? </st><st c="3216">Kendime hücum ettim. </st><st c="3237">Sen daha basit bir hırsızlık suçunda bile böyle acemilik sergilersen bu gece nasıl katil olacaksın, nasıl birini öldüreceksin, diye sordum kendime. </st><st c="3385">Yanıt veremedim.</st></p>
		<p><st c="3401">Düşünmek insanı her zaman yavaşlatıyor. </st><st c="3442">Ben de düşünmeyi bırakıp aklıma ilk geleni uyguladım. </st><st c="3496">Masa örtüsünü siper ederek bıçağı aşağı kaydırdım ve hareketin gövdemde en ufak bir kıpırtı yaratmamasına çok dikkat ederek başladım silmeye. </st><st c="3638">Sil allah sil, sil allah sil. </st><st c="3668">Gerisi kendiliğinden geldi zaten. </st><st c="3702">Bıçak yılan gibi kayıp girdi cebime. </st><st c="3739">Eteğimin arkasını düzelterek doğrulup kalktım, tepsiyi bırakılması gereken yere bıraktım, kimsede şüphe uyandırmayacağını düşündüğüm sakinlikte adımlarla yemekhaneden çıktım ve derin oh çektim. </st><st c="3933">Oh.</st></p>
		<p><st c="3936">Bahçe boştu. </st><st c="3950">Tarihi okul binasına doğru yürürken kendimle gurur duyuyordum. </st><st c="4013">Öyle ya da böyle daha önce hiç suç işlememiştim. </st><st c="4062">Okulun demir işlemeli kapısının önüne gelince durdum. </st><st c="4116">Külçe gibi ağır olduğunu hatırladım da on</st><span epub:type="pagebreak" title="12" id="page12"></span><st c="4157">dan. </st><st c="4163">Öyle tek elle itilip açılabilecek türden değildi. </st><st c="4213">Ancak iki el ve tüm gövdenle abanarak ittirerek açabilirdin. </st><st c="4274">Bunu yaptım. </st><st c="4287">Yani abandım, ittirdim ve tam içeri giriyordum ki kanı gördüm. </st><st c="4350">Kapının üstünde. </st><st c="4367">Açık kırmızı renkte. </st><st c="4388">Küçük parmak izleri şeklinde. </st><st c="4418">Afalladım. </st><st c="4429">Anlayamadım. </st><st c="4442">Ellerime bakmayı akıl edince gördüm ki sağ avucumun içinde büyükçe bir yarık açılmış, etim dışarı pörtlemiş. </st><st c="4551">Bunu bıçağın yaptığını anladım. </st><st c="4583">Anlayamadığım onu hangi ara o kadar sıktığım oldu? </st><st c="4634">Canım yanmamış mıydı? </st><st c="4656">Suç insanı hissizleştiriyor muydu? </st><st c="4691">Suç neydi, suç sevgisizlikti.</st></p>
		<p><st c="4720">Düşünmeyi bıraktım. </st><st c="4741">Kazağımın koluyla kapıdaki kanı hızlı hızlı silmeye başladım. </st><st c="4803">Sil allah sil, sil allah sil. </st><st c="4833">Öğrenecektim. </st><st c="4847">Öğrenmeliydim. </st><st c="4862">Ne de olsa hafta sonu ziyaretlerine götürüldüğüm yoksul akrabalarımın konuşmaları arasında defalarca duymuştum. </st><st c="4974">Benim varlığım zaten başlı başına bir suçtu.</st></p>
	</section>
	<div id="charCountTotal" value="5018"></div></body>
</html>
