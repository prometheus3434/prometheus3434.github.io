<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter30">
		<section>
		<p><span epub:type="pagebreak" title="109" id="page109"></span><st c="0">Yaşlı ve bıyıklı kadının kendisi gibi yaşlı ama bıyıksız bir arkadaşı vardı yakınlarda oturan ve oturduğu apartmanın sahibesi de olan Turunç Hanım. </st><st c="149">İşte biz bazı günler ona ev oturmasına gidiyorduk. </st><st c="200">Benim kimseyle biz olup değil ev oturmasına herhangi bir yere gitmek gibi ne bir niyetim ne de bir hevesim vardı fakat yaşlı ve bıyıklı kadın elimden tutup götürüyordu. </st><st c="369">Oğlunun tembihiyle beni evde hiç yalnız bırakmıyordu. </st><st c="423">Ben de alıyordum Bilinmeyen fasiküllerimi yanıma. </st><st c="473">Onlar sobalı sedirli bir odada karşılıklı oturup laflamaya başladıklarında ders çalışıyormuş görünümü verip başlıyordum uzayda hayat var mı başlıklı bir yazıyı okumaya.</st></p>
		<p><st c="641">Hani kitap okurken yanınızdakilerin ne konuştuğunu mırıl mırıl duyarsınız ama kulak vermeyince okuduğunuzu anlayabilirsiniz ya, ben bu iki yaşlı kadının konuşmalarını duyamıyordum, yani duyuyor ama anlayamıyordum. </st><st c="856">Çünkü bilmediğim bir dilde konuşuyorlardı. </st><st c="899">Aralarında kuş gibi şakıyorlardı. </st><st c="933">Hem dertli hem neşeli gibiydi. </st><st c="964">Sanki evlatların</st><span epub:type="pagebreak" title="110" id="page110"></span><st c="980">dan dert yanıyor, ağrıyan dizlerini yarıştırıyorlardı. </st><st c="1036">Bu dilin adının Kürtçe olduğunu çok sonraları öğrenecektim.</st></p>
		<p><st c="1095">Yine bir gün bir ev oturmasından dönerken yaşlı ve bıyıklı kadın bana arkadaşı Turunç Hanım’ın İngiltere’den bir torununun birkaç güne geleceğini, benimle akran olduğunu, onunla arkadaşlık edebileceğimi söyledi. </st><st c="1308">Sesinde benim kimseyle arkadaşlık etmediğimi, edemediğimi bilen birinin üzüntüsünü sezdim. </st><st c="1399">Sinir oldum. </st><st c="1412">Ona neydi ki? </st><st c="1426">Doğruydu, okuldakilerden sonra mahalledekilerle de arkadaşlık edememiştim. </st><st c="1501">Çünkü benimle sadece bahçedeki oyun parkımda oynayabilmek için arkadaşlık etmek istediklerini görmüştüm. </st><st c="1606">Onlara bahçeye hep beraber girip on kişi birden tahteravalliye binerlerse kırılabileceğini söylemiştim. </st><st c="1710">Sıraya girmelerini söylemiştim. </st><st c="1742">Hatta bir kağıt parçasına bilet yapıp işi oyuna bile dökmüştüm. </st><st c="1806">Fakat ne mümkün! </st><st c="1823">Birbirlerini itmekten, birbirlerinin üstüne çıkmaya çalışmaktan... </st><st c="1890">Hülasa bencil, kaba ve laftan sözden anlamaz kişilerdi. </st><st c="1946">Ben de el yüz temizliği kontrolü yapıyor, temiz bulmadıklarımı yolluyordum evlerine geri. </st><st c="2036">Cezalandırmak için. </st><st c="2056">Kurallardan, düzenden, intizamdan habersizdiler. </st><st c="2105">Kedilerim bile çoktan öğrenmişti.</st></p>
	</section>
	<div id="charCountTotal" value="2138"></div></body>
</html>
