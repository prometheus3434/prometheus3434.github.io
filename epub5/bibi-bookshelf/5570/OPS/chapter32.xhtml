<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter32">
		<section>
		<p><span epub:type="pagebreak" title="113" id="page113"></span><st c="0">Boş arsadayız. </st><st c="16">Yaz sıcağı otları kavurmuş. </st><st c="44">O dağ keçisi gibi mutlu. </st><st c="69">Ne görse gülüyor. </st><st c="87">Ayağına batan ota, önü sıra uçan kelebeğe. </st><st c="130">Her şeyde bir mutluluk buluyor belli. </st><st c="168">Arsanın ortasına geldiğimizde soruyor.</st></p>
		<p><em><st c="206">“Senin de başın dönüyor mu?”</st></em></p>
		<p><em><st c="235">“Dönüyor.”</st></em></p>
		<p><em><st c="246">“Senin de hoşuna gidiyor mu?”</st></em></p>
		<p><em><st c="276">“Gidiyor.”</st></em></p>
		<p><em><st c="287">“Hayatında ilk kez içtin değil mi?”</st></em></p>
		<p><st c="323">Susuyorum. </st><st c="335">Üstelemiyor. </st><st c="348">Daha o an hoşlanıyorum ondan.</st></p>
		<p><st c="377">Hop. </st><st c="383">Terastayız sonra.</st></p>
		<p><st c="400">Teras dediğim büyük evin üstündeki açık beton alan. </st><st c="453">Babam günü gelip de parası olduğunda yeni kat çıkabilsin diye ucuza alıp hazır bulundurduğu demir çubukları, önceki inşaattan kalma kalasları, donmuş boya tenekelerini, çimento </st><span epub:type="pagebreak" title="114" id="page114"></span><st c="630">torbalarını buraya istif etmiş. </st><st c="662">Su kesintisine tedbir maksatlı dolu iki büyük varil ve bir de yaşlı ve bıyıklı kadının astığı iki sıra çamaşır var rüzgârda sallanan.</st></p>
		<p><st c="795">Burada geziniyoruz bir zaman. </st><st c="826">Nelerden hoşlandığımızı anlatıyoruz birbirimize. </st><st c="875">Ben en çok kitap okumaktan, bahçedeki oyun parkında zaman geçirmekten hoşlandığımı söylüyor, bodrum kattaki kedilerden tabii ki bahsetmiyorum.</st></p>
		<p><st c="1017">O hayatta en çok koşmayı sevdiğini söylüyor. </st><st c="1063">Altınbaşlıcüce’yi hatırlıyorum. </st><st c="1095">Burnumun direği sızlıyor. </st><st c="1121">O beni ebeleyip kaçıyor. </st><st c="1146">Koşuyorum. </st><st c="1157">Dengemi yitirip duvar kenarından düşecek gibi oluyorum, son anda elimi tutup hayatımı kurtarıyor.</st></p>
		<p><em><st c="1254">“Evlenelim mi?” </st></em><st c="1271">diyor.</st></p>
		<p><st c="1277">Olur diyorum. </st><st c="1292">Karı koca olalım ki biz bir aile olalım diyoruz. </st><st c="1341">İki kişilik bir havlunun altına girip sevişiyoruz. </st><st c="1392">Ayaklarımızı binanın yüzüne sallayıp oturuyoruz. </st><st c="1441">Artık bir aileyiz. </st><st c="1460">Rüzgâr içimize içimize işliyor, ter sırtımızda soğuyor, dünyaya, dünyanın ufkuna birlikte bakıyoruz. </st><st c="1561">İnsanın ufka beraber bakmaktan hoşlanacağı birine rastlaması ne güzel şey.</st></p>
		<p><st c="1635">Artık kader arkadaşıyız. </st><st c="1661">Her şeyi birlikte yapmaktan zevk duyuyoruz. </st><st c="1705">Birlikte ya bahçedeyiz ya apartmanda, ya arsada ya sokakta. </st><st c="1765">Bırak kavga etmeyi herhangi bir konuda fikir ayrılığına bile düşmüyoruz. </st><st c="1838">Aynı sınıftayız. </st><st c="1855">Aynı sırada oturuyor, okula birlikte gidip geliyor, bakkaldan leblebi tozu, yol üstündeki pastaneden tulumba tatlısı alıyor, yağmurda bir şemsiyeyi paylaşıyoruz.</st></p>
		<figure>
			<img src="image/img4.jpg" alt="Görsel 4" />
		</figure>
		<p><span epub:type="pagebreak" title="115" id="page115"></span><st c="2016">En çok hayal kurma oyununu seviyoruz. </st><st c="2055">Diyelim okul çıkışında iki jandarma görür görmez suluklarımızın içinde esrar eroin gibi tehlikeli ve yasak maddelerin olduğu hayaline kapılıyor, sonra suçlu olduğumuz zannıyla jandarmalardan kaçmak için yan yollara sapıyor, görüş açılarından kurtulduğumuzdaysa deli gibi koşuyor, iki suçlu gibi nefes nefese varıyoruz evlere. </st><st c="2381">Çantaları bir kenara fırlatıp günlük kıyafetlerimizi giyinip bahçedeki salıncakta buluşup başlıyoruz sallanmaya.</st></p>
		<p><st c="2493">Annen baban nerede senin, niye yanlarında değilsin diyorum ben.</st></p>
		<p><st c="2557">Anne babasının İngiltere’de olduğunu, kendisinin orada doğup büyüdüğünü, oranın her tarafta oyun parkları ve bahçelerle dolu çok güzel bir yer olduğunu, anne ve babasının onu çok sevdiklerini, buraya sadece tatile geldiğini, yakında anne ve babasının gelip onu alacaklarını...</st></p>
		<p><span epub:type="pagebreak" title="116" id="page116"></span><st c="2834">Ona büyük bir yalan söylendiğini, kandırıldığını anlıyorum. </st><st c="2895">Veya onun kendisini kandırmaya karar verdiğini. </st><st c="2943">Fakat bunları yüzüne söyleyip onu üzmek istemiyorum. </st><st c="2996">O benim kader arkadaşım.</st></p>
		<p><st c="3020">Tam da o günlerde yaşlı ve bıyıklı kadını elindeki tespihi çeke çeke babama fısıltıyla anlatırken duyuyorum.</st></p>
		<p><st c="3129">Meğer öz babası kötülük etmiş sabiye.</st></p>
		<p><st c="3167">Vah ki vahhhmış!!</st></p>
		<p><st c="3185">Dayıları öldüre yazmış deyyusu!!!</st></p>
		<p><st c="3219">Son anda kaçıp canını kurtarmış.</st></p>
		<p><st c="3252">Anası da bakamıyorum diye getirip buraya bırakmış.</st></p>
		<p><st c="3303">İçim kıyılıyor benim.</st></p>
		<p><st c="3325">Vay zalim dünya, vay haksızlıklarla dolu dünya.</st></p>
		<p><st c="3373">Fakat acı bir sevinç de beliriyor içimde.</st></p>
		<p><st c="3415">Demek o da benim gibi.</st></p>
	</section>
	<div id="charCountTotal" value="3438"></div></body>
</html>
