<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter9">
		<section>
		<p><span epub:type="pagebreak" title="31" id="page31"></span><st c="0">Sonra bir mucize oldu. </st><st c="24">Altınbaşlıcüce geldi. </st><st c="46">Dikkatimi çekti çünkü sürekli ağlıyordu. </st><st c="87">Tamam okula bırakılan her çocuk ilk zamanlar istisnasız ağlardı fakat bazıları biraz fazla uzatırdı. </st><st c="188">En zekiler ağlamayı erkenden kesenlerdi. </st><st c="229">Ben aptallardandım. </st><st c="249">Durumu tam kavrayamadığım veya kavradığım kadarını kabullenemediğim için ağzımı yüksek tavanlara açarak yolunu kaybetmiş eşek gibi ağlardım.</st></p>
		<p><st c="389">O da işte aynen böyle ağlıyordu. </st><st c="423">Sesi buraya neden bırakıldığını, suçunun ne olduğunu, cezasının ne zaman biteceğini bilemeyişin sıkıntısını barındırmasının yanı sıra hâlâ bir ümit, hâlâ anne ve babasını veya hiç değilse Allah’ı varlığından haberdar edebileceğine dair bir inanç da taşıyordu. </st><st c="683">Ben bu sesi tanıyordum. </st><st c="707">Nerede duysam tanırdım. </st><st c="731">Bir tür yardım çağrısı gibiydi. </st><st c="763">Bir ambulansın siren sesi gibiydi. </st><st c="798">Bir inişli bir çıkışlı. </st><st c="822">Bir umutlu bir umutsuz. </st><st c="846">Her hâlükârda gayet ölümcül.</st></p>
		<p><st c="874">Neyse ki okulda geçen zaman bizler için en mükemmel öğretmendi. </st><st c="939">Günler günleri, haftalar haftaları, aylar ayları, hatta yıllar yılları birbirinin önüne katıp siler süpürürken bu </st><span epub:type="pagebreak" title="32" id="page32"></span><st c="1053">sesin içindeki pürüzleri de bir rüzgâr gibi önüne katar, silip süpürüp yok ederdi. </st><st c="1136">Eh ses de ne yapsın artık, menziline tek başına ulaşamayacağını bilmenin elemiyle içe kaçar, uysallaşır, hatta öylesine ehlileşirdi ki bir daha hiç çıkmamak üzere karanlık bir mağaraya veya bir kuytuya saklanırdı. </st><st c="1350">Mide, bağırsak yahut da öyle bir iç organa.</st></p>
		<p><st c="1393">Misal ben ağlayıp yalvararak, bağırıp çağırarak sesimi başta annemle babam olmak üzere hiç kimseye duyuramayacağımı öğrenmiştim. </st><st c="1523">Kimi çok acı tecrübelerle. </st><st c="1550">Bunların arasında en acınası olanı bayram tebrik kartlarıydı. </st><st c="1612">Resim dersinde bize bu kartların hazırlanışı bir öğretmen tarafından gösterilmişti. </st><st c="1696">Ben de başlamıştım bayram olsun olmasın boyuna tebrik kartı hazırlamaya. </st><st c="1769">Boş bir dosya kağıdını özenle ortasından ikiye katlıyor, renk renk boyama kalemlerini önüme seriyor, yumuşak uçlu kahverengi kalemimle gövdesini, yeşille yapraklarını boyadığım bir sarmaşıkla kağıdın dört bir köşesini güzelce çerçeveliyor ve başlıyordum kurşun kalemim ve en güzel el yazımla yazmaya.</st></p>
		<figure>
			<img src="image/img1.jpg" alt="Görsel 1" /><st c="2069"></st>
		</figure>
		<p><span epub:type="pagebreak" title="33" id="page33"></span><st c="2248">Uzun zaman bekleyip bir cevap alamayınca son ümit birkaç da mektup yazmıştım onlara. </st><st c="2333">Okulumu, arkadaşlarımı, öğretmenleri, müstahdemleri, hatta Müdire hanımı bile çok sevdiğim ve onların da beni çok sevdikleri, bana her konuda yardımcı oldukları, yemekhanede çıkan her yemeğin çok lezzetli olduğu ve benzeri pek çok konuda kuyruklu yalan atmak zorunda kaldığımdan, tabii bunları bir de uzun uzun yazmaya kalkıştığımdan, eh kolum da çok fena yorulduğundan, dahası bunlara da bir cevap alamayıp bir teselli bulamadığımdan bir süre sonra bu uğraştan da vazgeçmiştim. </st><st c="2812">Sonrasında da gerekmedikçe konuşmamaya başlamıştım zaten. </st><st c="2870">Eh sesim de ne yapsın artık, yalnız kaldığı her an benimle konuşmaya başlamıştı. </st><st c="2951">Söylenip duruyordu.</st></p>
		<p><em><st c="2970">Senin kimsen yok artık!</st></em></p>
		<p><em><st c="2994">Bunu o aptal kafana sok artık!</st></em></p>
		<p><em><st c="3025">Burada, işte bu karanlık yatakhanede öleceksin tek başına!</st></em></p>
		<p><em><st c="3084">Kimse sevmiyor seni.</st></em></p>
		<p><em><st c="3105">Asla sevmeyecek de.</st></em></p>
		<p><st c="3125">İnsan kulaklarını ne kadar tıkarsa tıkasın susturamıyor bazı sesleri. </st><st c="3196">Zamanla kabulleniyor neyse ki. </st><st c="3227">Ben de buraya, bu cehenneme bırakıldığım, bir daha alınmayacağım, burada öleceğim ve ölümümün başta annemle babam olmak üzere hiç kimsede trajik bir etki uyandırmayacağı gerçeğini kabullenmiştim.</st></p>
		<p><st c="3422">Hayatta kalma refleksi bende o sıralar gelişti işte. </st><st c="3476">Ölümümü engelleyemeyeceksem de kurallara harfiyen uyarak onu erteleyebilmenin yollarını düşünmeye böylece başladım. </st><st c="3592">Bir süre sonra yapılması gerekenler kimse tarafından söylenmez hale geldi bana. </st><st c="3672">Kendiliğinden vazife edinip yerine getiriyordum da ondan.</st></p>
		<p><em><span><st c="3729">–</st></span><span epub:type="pagebreak" id="page34" title="34"></span><st c="3731">Koridorda uygun adım yürü,</st></em></p>
		<p><em><span><st c="3757">–</st></span><st c="3759">Bir öğretmen gördüğünde nazikçe gülümse,</st></em></p>
		<p><em><span><st c="3799">–</st></span><st c="3801">Koşma, düşme, yorulma,</st></em></p>
		<p><em><span><st c="3823">–</st></span><st c="3825">Derste tuvaletin geldiğinde tut,</st></em></p>
		<p><em><span><st c="3857">–</st></span><st c="3859">Yüksek sesle gülme,</st></em></p>
		<p><em><span><st c="3878">–</st></span><st c="3880">Her zaman telaşlı değil, sakin ol,</st></em></p>
		<p><em><span><st c="3914">–</st></span><st c="3916">Herkese mutlaka “iyi akşamlar, günaydın, afiyet olsun, iyi günler, iyi dersler, teşekkür ederim” de,</st></em></p>
		<p><em><span><st c="4016">–</st></span><st c="4018">Sorulan her soruya doğru ve hızlı yanıt ver,</st></em></p>
		<p><em><span><st c="4062">–</st></span><st c="4064">Yatmadan önce de yüzünü yıkayıp dişlerini muntazam şekilde fırçala.</st></em></p>
		<p><em><span><st c="4131">–</st></span><st c="4133">Yoksa ölürsün, öldürülürsün, senin kimsen yok artık, burada öleceksin tek başına.</st></em></p>
		<p><st c="4214">Bu hızla kötücülleşebilen sesi bastırabilmek için bir adet bile edinmiştim. </st><st c="4291">Akşam yemeğinden uyku saatine kadar serbest bırakıldığımız kısa bir zaman dilimi vardı. </st><st c="4379">Arkadaşlarımın çoğu bu zaman diliminde televizyon ya da oyun odasına gider, oralarda vakit geçirirken ben yatakhaneye çıkar, pencerelerden birinin geniş pervazına oturur, gözlerimi yumar, dışarının seslerine kulak kesilirdim.</st></p>
		<p><st c="4604">Trafikte sıkışan araçların kornaları, gökten sel gibi inen yağmurlar, gök gürültüleri... </st><st c="4694">Hiçbiri hiçbiri hiçbiri; yetmezdi içimdeki sesi bastırmaya. </st><st c="4754">Bak bir tek ambulanslar! </st><st c="4779">Onların siren sesleri. </st><st c="4802">Bir hayat bir ölüm! </st><st c="4822">Kaçılın yoldan geliyor can kurtaran! </st><st c="4859">Yakınlarda bir hastane olmalıydı! </st><st c="4893">Bir çocuk hastanesi. </st><st c="4914">Koğuşlarında can çekişen çocukların olduğu. </st><st c="4958">Benim hakiki yerim orasıydı. </st><st c="4987">Beni hemen gelip alsınlar, bir sedyeye yatırsınlar, telaşla, yaşatmaya yeminler ederek o hastaneye yetiştirsinler, koluma hiç acıtmadan bir serum taksınlar, içine neşe, huzur, gönül ferahlığı gibi kaybettiğim ne varsa koydukları bir mayii zerk etsinler, bana acısınlar, ben de kendime acıyayım, bir hemşire </st><span epub:type="pagebreak" title="35" id="page35"></span><st c="5294">başımda dursun, nabzımı saysın, ateşimi ölçsün, uyursam öleceğimden korksun, benimle aralıksız konuşsun, beni de konuştursun, bana annemle babamın adlarını, evimin adresini, yedi kere sekizin, sekiz kere dokuzun kaç ettiğini sorsun ve ümitsiz gözlerle ona baktığımda kararlı bir sesle bana </st><em><st c="5584">“hayır ölmeyeceksin, yaşayacaksın” </st></em><st c="5619">desin ister, hep bunu hayal ederdim.</st></p>
		<p><st c="5655">Mesele bana göre ölüm kalım meselesiydi.</st></p>
		<p><st c="5696">Burada yavaş yavaş ölüyor, öldürülüyordum.</st></p>
		<p><st c="5739">Hülasa Altınbaşlıcüce’ye damdan düşen birinin diğerkamlığıyla yaklaşma temayülü bende neredeyse iradi bir kararla değil de işte böylesi birtakım olaylar ve düşünceler silsilesinin vardığı ilahi ve nihai bir nokta olarak can buldu. </st><st c="5971">İzin vermeyebilirdim. </st><st c="5993">Acı çekmesine engel olabilirdim. </st><st c="6026">Kuralları canı yanarak öğrenmesine, sesinin içine kaçmasına, sesinin kendisiyle konuşmaya başlamasına, ölmesine, öldürülmesine. </st><st c="6154">Belki onu o çocuk hastanesine yetiştirebilirdim. </st><st c="6203">Ona o ambulans, ona o ambulansın içindeki hemşire, ona o ambulansın ta kendisi olabilirdim.</st></p>
	</section>
	<div id="charCountTotal" value="6294"></div></body>
</html>
