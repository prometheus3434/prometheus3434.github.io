<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter11">
		<section>
		<p><span epub:type="pagebreak" title="40" id="page40"></span><st c="0">Annemle babamdan hiçbir şey istemezdim ben. </st><st c="45">Yaygın deyişle ne istediğimi ya yanlış anladıklarından ya da hiç anlamadıklarından. </st><st c="129">Cebime bol bol para koyarlardı mesela. </st><st c="168">Kantinden canımın çektiğini alabileyim de zengin arkadaşlarımın yanında kendimi eksik hissetmeyeyim diye. </st><st c="274">Birkaç kağıt parayı </st><em><st c="294">–yanlış olduğunu bile bile–</st></em><st c="321"> şeritler halinde yırttığım doğrudur.</st></p>
		<p><st c="358">Neyse ki bu defa resimli hikâye kitabı deyince bir yanlış anlaşılma olmadı ve kucağında bir hikâye kitabı setiyle çıktı geldi biri. </st><st c="491">Aman da aman kitap okumama çok sevindiğini, zaten çok akıllı olduğumu, bu kitapları okuya okuya daha akıllı olacağımı, zaten okumayı okula gitmeden söktüğüm için benimle gururlandığını, akrabalarımızın göğüslerinin de benim başarılarımla kabardığını, içlerinden birinin çocuğunun ikinci sınıfa geçmesine rağmen hâlâ kekeleyerek okuduğunu... </st><st c="832">Sonra yanağımı öptü ve gitti.</st></p>
		<p><st c="861">Ardından öylece bakakaldım iyi mi.</st></p>
		<p><st c="896">Beni bırakıp bırakıp gitmelerin nazarlarında rutinleştiğini gördüm de ondan. </st><st c="974">İçim burkuldu. </st><st c="989">Peşinden koşmak, bacak</st><span epub:type="pagebreak" title="41" id="page41"></span><st c="1011">larına sarılıp beni burada bırakma ne olur bırakma diye yalvarmak geldiyse de içimden, bunu yapmadım, yapamadım, gururum izin vermedi, sadece güle güle iyi günler dedim. </st><st c="1182">Bu kadar alçaldığım için bile kendimden nefret ederek.</st></p>
		<p><st c="1236">Nefret en iyi bileyi taşı. </st><st c="1264">Her neye değse onu keskinleştirmeye yarıyor. </st><st c="1309">Ben de bilendim tabii. </st><st c="1332">Aksi mümkün mü? </st><st c="1348">Beni ölmeye bırakır gibi nasıl gidebiliyorlardı? </st><st c="1397">Burada çektiğim çileyi ben teferruatıyla ağzımla dilimle söylemiyorsam da anlamıyorlar mıydı? </st><st c="1491">Anlıyor da anlamazdan mı geliyorlardı? </st><st c="1530">Bunu neden yapıyorlardı? </st><st c="1555">Beni sevmiyorlar mıydı? </st><st c="1579">Sevdiklerini söylüyorlardı. </st><st c="1607">Sonra beni cehenneme bırakıp gidiyorlardı. </st><st c="1650">İnsan hiç çocuğunu ölüme terk eder mi? </st><st c="1689">Ben onları terk eder miydim? </st><st c="1718">Etmezdim. </st><st c="1728">Etmemem gerekirdi. </st><st c="1747">İnsan anne babasının ölmesini ister mi? </st><st c="1787">İstemez. </st><st c="1796">İstenmemeli. </st><st c="1809">Öyleyse ben neden istiyordum? </st><st c="1839">Neden bazı geceler ölmeleri için dua ediyordum? </st><st c="1887">Onları ölesiye severken hem de. </st><st c="1919">Ben kötü biri miydim? </st><st c="1941">İyiler anne babalarının ölmesini düşünmez, aklından bile geçirmez, kendiliğinden geçse dahi hemen silerdi, silmeliydi? </st><st c="2060">Değil mi? </st><st c="2070">İyiler akıllarına mukayyet olabilir, olmalı, olmalıydım değil mi? </st><st c="2136">Eğer ki yanlışlıkla fena şeyler düşünse bile gizleyebilir insan, gizlemeli, gizlemeliydim değil mi? </st><st c="2236">Aksi büyük suç, büyük günah, değil mi?</st></p>
		<p><st c="2274">Düşünmek insanı her zaman yavaşlatıyor. </st><st c="2315">Düşünmeyi bıraktım ve harekete geçtim. </st><st c="2354">Bir yığın hikâye kitabını kucakladım ve yürüdüm erkekler yatakhanesine. </st><st c="2426">Altınbaşlıcüce’nin yanına oturdum ve başladım okumaya.</st></p>
		<p><st c="2480">Tarihsel bir görevi yerine getirir gibi.</st></p>
		<p><st c="2521">Okuyucu bir kadın soyunun son sürdürücüsü gibi.</st></p>
		<p><st c="2569">Her kelimeyi tane tane, dilimle dişimle ilk kez tanıştırır gibi. </st><st c="2635">Hayvan seslerini taklit ede ede. </st><st c="2668">Konuşmayı yeni öğrenen biri gibi.</st></p>
		<p><span epub:type="pagebreak" title="42" id="page42"></span><st c="2701">Yeni bir ses de ediniyordum bu sırada. </st><st c="2741">Bu ses bana hiç durmadan üzerine basılıp geçilen bir paspas veya tezgâhta unutulan bir el bezi gibi değersiz bir şey olduğumu hatırlatan içimdeki kötü sesi bir parça olsun bastırabiliyordu. </st><st c="2931">Bu seste yoksullarla zenginler, bu seste dik yokuşlar, katillerle maktûller hep bir arada yaşayabiliyordu. </st><st c="3038">Altınbaşlıcüce’yle aralarındaydık. </st><st c="3073">Sanki bizler de bir kitabın sayfaları arasındaydık.</st></p>
	</section>
	<div id="charCountTotal" value="3124"></div></body>
</html>
