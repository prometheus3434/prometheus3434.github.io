<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter39">
		<section>
		<p><span epub:type="pagebreak" title="138" id="page138"></span><st c="0">Okulda rehberlik öğretmeni benimle konuşmaya çalışıyor, </st><em><st c="57">“Neyin var, eskiden çok çalışkandın sen?” </st></em><st c="99">diyor. </st><st c="106">Susuyorum. </st><st c="117">Sınıf başkanlığından azledilmişim. </st><st c="152">Sürekli velimi çağırmam isteniyor. </st><st c="187">Tamam çağırırım deyip yanlarından uzuyorum. </st><st c="231">Bunları yaşlı ve bıyıklı kadına söylemeyi ise aklımın ucundan dahi geçirmiyorum.</st></p>
		<p><st c="311">Pazardan dönerken komşunun birinden duymuş. </st><st c="356">Okul müdürü </st><em><st c="368">“velisi yok mu bu çocuğun” </st></em><st c="395">deyip duruyormuş. </st><st c="413">İçeri bir hışım girip sırtından hırkayı, belinden kuşağı sıyırıp kenara atana kadar söyleniyor da söyleniyor. </st><st c="523">Özeti şu. </st><st c="533">Ona neden söylememişim? </st><st c="557">Tek kelime etmiyorum. </st><st c="579">Kapı arkasında askıda duran ve yalnızca düğün bayram günlerinde giydiği gri döpiyesini indirip giyiniyor. </st><st c="685">Yün başörtüsünü de havalandırıp kafasına kondurduktan sonra çıkıp gidiyor.</st></p>
		<p><st c="759">Ben de başlıyorum tırnaklarımı kemirmeye. </st><st c="802">Epeydir huy edinmişim bunu. </st><st c="830">Düşüncelerimi belli bir noktada toplamama yardımcı oluyor. </st><st c="889">İnsan beyninden hızla geçen ve üzerine </st><span epub:type="pagebreak" title="139" id="page139"></span><st c="928">fırsat bulamadığı kimi uçuşan duygu ve düşüncelerini tırnak yiyerek yavaşlatabiliyor. </st><st c="1014">Veya bana öyle geliyor.</st></p>
		<p><st c="1037">Tırnaklarım yarıya kadar küçülmüşken bu dönüp eve geliyor. </st><st c="1097">Kırgın, küskün, boynu bükük bir hali var. </st><st c="1139">Mutfağa geçip un kavurmaya başlıyor. </st><st c="1176">Bilinmeyen fasiküllerime bakıyorum ben. </st><st c="1216">İlgisizim. </st><st c="1227">Tek odağım var, görünmez olmak. </st><st c="1259">Mutfaktan sesler geliyor. </st><st c="1285">Kaşık tencereye sert sert vuruluyor. </st><st c="1322">Meseleyi neden bunca büyüttüğünü anlayamıyorum.</st></p>
		<p><st c="1369">Getirip bir tas çorba bırakıyor önüme. </st><st c="1409">Cebinden çıkardığı dörde katlanmış bir kağıdı da koyuyor yanına. </st><st c="1474">Çorbayı içmeye başlıyorum, kağıda bakmıyorum. </st><st c="1520">Mutfaktan başını uzatıyor. </st><st c="1547">O kağıdı okulda öğretmenim vermiş, okuyaymışım. </st><st c="1595">Bakıyorum artık burnumun ucuyla. </st><st c="1628">İl çapında düzenlenen “Hayalimdeki Dünya” temalı bir kompozisyon yarışmasının davet bildirisi. </st><st c="1723">Bir an bile düşünmeyip buruşturup sobaya fırlatıyorum. </st><st c="1778">Kime ne benim hayalimdeki dünyadan. </st><st c="1814">Kağıt da uçuyor uçuyor ve sobanın üstündeki deliğe denk gelmiyor da elinde ekmekle mutfaktan gelen yaşlı ve bıyıklı kadının yüzüne çarpıyor! </st><st c="1955">Donup kalıyorum ben iyi mi, fırlayıp özür dilemem gerekirken.</st></p>
		<p><st c="2016">O eğilip yerden aldığı kağıdı düzeltip ekmekle beraber masanın üstüne bir kez daha koyuyor ve ne yazıyorsa onu yapmamı söylüyor. </st><st c="2146">Sıkıntıdan patlayacak gibi oluyorum.</st></p>
		<p><st c="2182">Bir başka gün de elinde bir şişe süt, kolunun altında bir minderle çıktı geldi bu okula. </st><st c="2272">“</st><em><st c="2273">Sütü iç, minderi altına koy, o kağıtta yazanı yap yavruuuum!” </st></em><st c="2335">dedikten sonra da vazifesini tamam etmiş biri gibi çıkıp gitti.</st></p>
		<p><st c="2398">Ha tamam bunu alışkanlık haline getirmese yok sayabilirdim fakat devamı geldi. </st><st c="2478">Onu uyardım. </st><st c="2491">Vazgeçirmeye çalış</st><span epub:type="pagebreak" title="140" id="page140"></span><st c="2509">tım. </st><st c="2515">Alttan aldım. </st><em><st c="2529">“Çantama koy ben götürürüm, sen yorulma!” </st></em><st c="2571">bile dedim. </st><st c="2583">Yok söz dinletemedim. </st><st c="2605">Ağrıyan dizlerine veya hava şartlarına aldırış etmeden her gün evden çıkıp onca yolu kat ederek okula geliyor, merdivenleri tırmanıp sınıf kapısından alı al moru mor kafasını uzatıyor, sınıfı tarayarak gözleriyle beni buluyordu. </st><st c="2834">Ben sütle minderi alıp yerime dönerken o arkamdan </st><em><st c="2884">“Allah zihin açıklığı versin yavruuum, o kağıtta ne yazıyorsa yap Allah’ın aşkına!”</st></em><st c="2967"> dediği an sınıfta bir bağırtı, bir kıyamet kopuyor, kahkahalar patlıyor ve ben yer yarılsa da bir daha hiç çıkmamacasına sütüm ve minderimle içine girsem diyorum ki o kadar olur.</st></p>
		<p><st c="3146">Arkadaşlarım da minderi elimden birbirlerine atıyor, minder havalarda uçuşuyor, toza toprağa beleniyor, nihayet utancımın vesikası gibi bir köşeye düşüyor, düştüğü yerde de kalıyordu ya ben öfke küpüne dönüyordum. </st><st c="3361">Sinirlerim yıpranmış halde öğretmenin bir an önce sınıfa girmesini, kuralların derhal devreye girmesini, arkadaşlarımın şaklabanlıklarına bir son vermesini, en çok da birdenbire ortadan kaybolmayı, görünmez olmayı istiyordum. </st><st c="3587">Yaşlı ve bıyıklı kadından nefret ediyordum. </st><st c="3631">Ölse de kurtulsam diyordum, ölse de kurtulsam.</st></p>
	</section>
	<div id="charCountTotal" value="3677"></div></body>
</html>
