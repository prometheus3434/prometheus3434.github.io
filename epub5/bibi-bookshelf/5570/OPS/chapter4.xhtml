<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter4">
		<section>
		<p><span epub:type="pagebreak" title="15" id="page15"></span><st c="0">Sabahları kendimi kendi sidiğimden mürekkep bir gölün ortasında, yer yer ıslak bir yorganın altında buluyor, neredeyse hiç kıpırdamayarak put gibi bekliyordum.</st></p>
		<p><st c="160">Uyanmalarını. </st><st c="175">Gelmelerini.</st></p>
		<p><st c="187">Aynı yatakhanede birlikte uyuduğum arkadaşlarımdan birinin.</st></p>
		<p><st c="247">Tül cibinlikli yatağında her gece bir dev anası gibi sere serpe, horlaya horlaya uyuyan fakat yine her sabah insanı şaşırtacak denli sinirleri tel tel gergin uyanan Müdire hanımın.</st></p>
		<p><st c="428">Yolu yatakhaneye tesadüfen düşen bir öğretmenin.</st></p>
		<p><st c="477">Belki bir müstahdemin – </st><em><st c="502">ki aralarında en çok onları severdim, bana ilk günden itibaren en net tavrı sergileyenler hep aralarından çıkmıştı, ya çat diye kafama vurup oturtur ya da şefkatle okşayıp ıslak yatağımı ters yüz ederlerdi. </st><st c="709">Bazen de aralarında fısıldaşırlardı. </st><st c="746">“Yetim bu!” derdi biri. </st><st c="770">“Anası kıçı yırtılasıya çalışıyormuş bunun okul parasını ödeyebilmek için!” derdi öteki.</st></em></p>
		<p><st c="858">Bekliyordum ben işte. </st><st c="881">Islak yorganın altında. </st><st c="905">Her an her tür saldırıya karşı tetikte. </st><st c="945">Gardımı alarak. </st><st c="961">Yorganı çenemin </st><span epub:type="pagebreak" title="16" id="page16"></span><st c="977">altına kadar çekip iki elimle kavrayarak. </st><st c="1019">Çiş kokusu burnuma sıcak sıcak geliyordu. </st><st c="1061">Utanıyordum. </st><st c="1074">Onlara böyle kaç kere yakalanmıştım. </st><st c="1111">Hakaretlerine ne çok maruz kalmıştım.</st></p>
		<p><st c="1148">Ha doğrulup kalkmayı, diğerleri hazır uykudayken üstümdeki ıslak pijamalarımı çıkarıp dolaptaki kuruları giymeyi akıl etmediğinden miydi bu çaresiz bekleyiş? </st><st c="1307">Hayır. </st><st c="1314">Önceki birkaç denemem fiyaskoyla sonuçlanmıştı. </st><st c="1362">Onlara yarı soyunuk yakalanmış, alaylarına katlanmak zorunda kalmıştım. </st><st c="1434">İnsan hiç arkadaşına “kıçı açık” der mi? </st><st c="1475">Demez. </st><st c="1482">Dememeli. </st><st c="1492">Denmemeli. </st><st c="1503">Değil mi? </st><st c="1513">Kıçı açıkta kalmış birini gördüğü zaman insanın aklına ilk önce onun üşüyüp üşümediği gelmeli veya kem gözlere maruz kalmaması için onu nazikçe, onurunu incitmeksizin uyarmanın bir yolu düşünülmeli. </st><st c="1712">Öyle değil mi? </st><st c="1727">Peki bu okuldakiler böyle miydiler? </st><st c="1763">Değildiler. </st><st c="1775">Bunlar insan onurunu hiçe saymaktan zevk duyanlardı. </st><st c="1828">Bunlar bir arkadaşlarını kıçı açık gördüklerinde nefisleri uyananlardı. </st><st c="1900">Bunların topunun Allah cezasını versindi. </st><st c="1942">Bunlardan birini öldürmek benim için bir zevk olacaktı.</st></p>
	</section>
	<div id="charCountTotal" value="1997"></div></body>
</html>
