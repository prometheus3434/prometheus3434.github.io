<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter24">
		<section>
		<p><span epub:type="pagebreak" title="84" id="page84"></span><st c="0">Neyse ki tuğla yakıcı sıcaklıkta değil. </st><st c="41">Üstelik sayesinde kaba etlerim ısınıyor, tatlı bir ılıklık gövdemin en uç noktalarına kadar yayılıyor, sinir uçlarım esneyip yumuşuyor, kuyruk sokumumdan bağırsaklarıma, oradan ta beynime, kulaklarıma. </st><st c="243">Yaşlı ve bıyıklı kadın getirip battaniyeyi sırtıma koyuyor. </st><st c="303">Ses çıkarmıyorum. </st><st c="321">Çıkaramıyorum. </st><st c="336">Dilime damağıma kadar gevşemişim, yumuşamışım. </st><st c="383">Baştan ayağa ısınmışım. </st><st c="407">Ateşin sıcaklığı yüzüme iyice vuruyor. </st><st c="446">Ağaçların dallarında gezinen rüzgârın sesini duyuyorum. </st><st c="502">Bitkilerin kendi aralarında fısıldaşmalarını. </st><st c="548">Ateşin çıtırtılarını. </st><st c="570">Aralarına karışan yaşlı ve bıyıklı kadının sesini.</st></p>
		<p><em><st c="620">Ya Allah Ya Muhammed Ya Ali</st></em></p>
		<p><em><st c="648">Benim elim değil Fatma anamızın eli</st></em></p>
		<p><em><st c="684">Bu ağrıları bu sızıları al</st></em></p>
		<p><em><st c="711">Kaf dağının ardına at</st></em></p>
		<p><em><st c="733">Benim elim değil</st></em></p>
		<p><em><st c="750">Fatma anamızın eli</st></em></p>
		<p><em><st c="769">Bu ağrıları sızıları al Kaf dağının ardına at</st></em></p>
		<p><span epub:type="pagebreak" title="85" id="page85"></span><st c="815">Tekrar tekrar duyuyorum bunları.</st></p>
		<p><st c="848">Tekrarın güzelliği şurada. </st><st c="876">Bir şeyi tekrar tekrar duyunca haliyle düşünmeye başlıyor insan. </st><st c="941">Ben de düşünüyorum. </st><st c="961">Allah’ı az çok tanıyorum da, kim ya bu Muhammed, kim bu Ali?</st></p>
		<p><st c="1021">Bilmiyorum. </st><st c="1034">Daha önce adlarını duymamışım. </st><st c="1065">Sahi kim bu Fatma anamız? </st><st c="1091">Yaşlı ve bıyıklı kadın ondan yardım istediğine göre güçlü biri olmalı. </st><st c="1162">Uğruna elini ateşe sokacak kadar. </st><st c="1196">Acaba kendi annesi mi? </st><st c="1219">Gerçi öyle olsa </st><em><st c="1235">“benim elim değil Fatma anamın eli” </st></em><st c="1271">demez miydi? </st><em><st c="1284">“Anamız”</st></em><st c="1292"> diyordu. </st><st c="1302">Sanki hepimizin ortak anası olan birinden bahsediyordu. </st><st c="1358">Olabilir miydi böyle bir şey? </st><st c="1388">Yani elinde şifası, dilinde duası, dertlere derman, bizi iyileştiren, bize şifa veren, bize yol gösteren, bizim acılarımızı dindiren. </st><st c="1522">Olabilir miydi hepimizin böyle ortak bir anası? </st><st c="1570">Olmalı mıydı? </st><st c="1584">Anasız yaşayamaz mıydık?</st></p>
		<p><st c="1608">Tekrarın güzelliği şurada. </st><st c="1636">Aynı yeri ovalar durur, bazen kaşır, bazen okşarsın.</st></p>
		<p><st c="1688">Sanki bir el karnımın üstünde. </st><st c="1720">Bir kuş hafifliğinde dolanıp duruyor, okşuyor.</st></p>
		<p><em><st c="1766">“Yavruuum kaldı mı ağrın sancın?”</st></em></p>
		<p><st c="1800">Yaşlı ve bıyıklı kadının sesiyle ayılıyorum. </st><st c="1846">Eli karnımın üstünde. </st><st c="1868">İttiriyorum bunun elini. </st><st c="1893">Ateşe de soksan o ele ihtiyacım yok benim. </st><st c="1936">Yok artık yok. </st><st c="1951">Göstermelik merhamete ihtiyacım yok benim</st><em><st c="1992">. </st></em><st c="1994">Ne Allah’a, ne Muhammed’e, ne Ali’ye, ne Fatma’ya. </st><st c="2045">Hepsine hepsine hepsine. </st><st c="2070">Öylesine inançsızım tamam mı. </st><st c="2100">Annemle o zorlu yürüyüşte yalnızdık. </st><st c="2137">Dedemle dayılarımın karşısında yalnızdık. </st><st c="2179">Zenginlerin karşısında eziktik. </st><st c="2211">O zaman neredeydi senin elin hı?</st></p>
		<p><st c="2243">Yalnızlığımızı, bizim bitmeyen çaresizliğimizi unutmamıştım. </st><st c="2305">Unutmayacaktım.</st></p>
		<p><span epub:type="pagebreak" title="86" id="page86"></span><st c="2320">Yürüyorum. </st><st c="2332">Nereye gittiğimi bilmiyorum. </st><st c="2361">Yolumu şaşırıyorum. </st><st c="2381">Yapraklar yüzüme gözüme değiyor, ittiriyorum, ev ne yanda, kapı ne yanda anlamam zaman alıyor. </st><st c="2476">Kararlıyım. </st><st c="2488">Eşyalarımı toplayacak buradan çekip gideceğim. </st><st c="2535">Sonu sokaklara düşmekse varsın olsun. </st><st c="2573">Yeter ki bu saçmalık bir yerde son bulsun.</st></p>
		<p><st c="2615">Eşyalarımı çantama dolduruyorum. </st><st c="2649">Sabunluğumu, diş fırçamı, macunumu, terliklerimi zaten hiç çıkarmamışım. </st><st c="2722">Birden altımdaki ıslaklığı hissediyorum. </st><st c="2763">İşediğimi anlıyorum.</st></p>
		<p><st c="2783">Sonrası yerde bir leğen. </st><st c="2809">Leğenin içinde atlet külot bir ben. </st><st c="2845">Yaşlı ve bıyıklı kadın yanı başımda. </st><st c="2882">Dualar okuyup tas tas su döküyor kafamdan aşağı. </st><st c="2931">İç çamaşırlarımı çıkarmama gerek olmadığını söyleyerek mahremiyetime duyduğu saygıyı göstermiş, büyükçe bir havluyu iki eli arasında tutup perde yapmış, kafasını geriye çevirmiş, hatta </st><em><st c="3116">“ben bakmıyorum yavruum, sen güzel güzel yıkan, iç çamaşırını çıkarıp son bir su dökün, sonra da havluya sarılıp çık!”</st></em><st c="3234"> demiş.</st></p>
		<p><st c="3241">Ona saygı duyuyorum. </st><st c="3263">Uzun zaman sonra bu bir ilk. </st><st c="3292">Yani bir yetişkine saygı duymam. </st><st c="3325">Çarşafları usulca toplaması, döşeği kapının önüne koyması, yeni bir çarşaf serdikten sonra tekrar buyur etmesiyle de medeni bir insan olduğunu gösteriyor. </st><st c="3480">Etrafımda dört dönüyor, bana pervane oluyor, bana yemek bana su bana ilaç olmak istiyor, ama ben onun her şeyine ifrit oluyorum. </st><st c="3609">Tamam yapmaya çalıştığı şeyi anlamaması için insanın aptal, gayretini takdir etmemesi için kaba ve ona hayranlık duymaması için de budala olması gerekir ki bu doğru fakat tüm bu yaptıklarını alttan alta ne maksada binaen yaptığını düşününce insanın gözünde hiç değeri kalmıyor.</st></p>
		<p><st c="3886">Misal yatağının altında soluk siyah renkli bir bohçası var. </st><st c="3947">İçinde rengarenk çaputlarla bağlı küçük çıkınlar. </st><st c="3997">Bazı ak</st><span epub:type="pagebreak" title="87" id="page87"></span><st c="4004">şamlar bu bohçayı çıkarır, birini rastgele seçer, düğümünü çözüp içinden küçük bir nesne çıkarıp gösteriyor.</st></p>
		<p><st c="4113">“</st><em><st c="4115">Yavruuum bak bu cevher!” </st></em><st c="4140">der, anlatıp duruyor.</st></p>
		<p><st c="4161">Cevher demek hikâyesi olan taş demekmiş. </st><st c="4203">Güya her nesnenin özü zaten bir hikâyeden ibaretmiş. </st><st c="4256">Bugün cansız görünen varlıkların hepsi bir zamanlar canlıymış. </st><st c="4319">Hepsi bir hikâyenin son sahnesinde taşlaşmış. </st><st c="4365">Diyelim elinde tuttuğu şu buğday tanesi. </st><st c="4406">İşte onu taşlaştıran hikâyesi şöyleymiş.</st></p>
		<p><st c="4446">Çok eski zamanlarda bir ermişin yolu Anadolu’da köyün birine düşmüş. </st><st c="4516">Kendisi yoksul bir gariban dilenci kılığındaymış o gün. </st><st c="4572">Köyün en zengininin kapısını çalmış ve elindeki boş tası uzatıp Allah rızası için bir avuç buğday istemiş. </st><st c="4679">Kapıyı evin iyi kalpli hanımı açtığından tası hemen almış, kibarca beklemesini söylemiş ve evin arka tarafındaki tepeleme buğdayla dolu soğuk ambarlara koşmuş. </st><st c="4839">Koşarken karşısına kötü kalpli kocası çıkmış. </st><st c="4885">“Elin yoksulunun karnını sen mi doyuracaksın!” demiş! </st><st c="4939">Hatta boş tası karısının elinden kaptığı gibi kapıda bekleyen ermişin ayaklarının dibine fırlatmış, kapıyı da yüzüne çarpmış. </st><st c="5065">İşte o dakika yer gök çatlamış ve soğuk ambarlardaki buğdayların hepsi taşa kesmiş. </st><st c="5149">İşte elinde tuttuğu buğday tanesi bu soğuk ambarlarda taşa kesmiş buğday tanelerinden biriymiş.</st></p>
		<figure>
			<img src="image/img3.jpg" alt="Görsel 3" />
		</figure>
		<p><st c="5244">Kabul. </st><st c="5252">İlk seferinde çok etkilenmiştim. </st><st c="5285">Etkilenmek ne kelime, içimden çığlık atmak gelmişti. </st><st c="5338">Bir masal ya da hikâyeden çıkıp gelen somut bir nesneyle karşılaşmanın heyecanıyla titremiştim. </st><st c="5434">Cevherlerin arasında taşa kesen çocuk dişleri, hurma ve zey</st><span epub:type="pagebreak" title="88" id="page88"></span><st c="5493">tin çekirdekleri vardı. </st><st c="5518">Hepsini tek tek karıştırmak, bakmak, taş olup olmadıklarını dişimle ısırıp kontrol etmek istemiş, anlattığı hikâyelere dair sorular sormak, merakımı dindirmek...</st></p>
		<p><st c="5679">Yapmamıştım. </st><st c="5693">Tam tersine ilgimi alâkamı ona göstermemeyi tercih etmiştim. </st><st c="5754">O kimdi ki? </st><st c="5766">Tamam mahremiyete saygı duyması iyiydi hoştu ve sırf bunun için bile kendisine kaba davranılmaması gerekirdi fakat yılın fedakâr annesi ödülünü almasına da su taşıyamayacaktım. </st><st c="5943">Ayrıca göstermesi icap eden asgari ilgi yeterliyken bunca şova ne gerek vardı? </st><st c="6022">Mesela kahvaltıyı tepsiyle yatağa getirmek yerine ekmekliğin yerini gösterip “kendin al ye” demesi yeterli değil miydi? </st><st c="6142">Candanmış gibi görünme onu çok daha itici kılıyordu. </st><st c="6195">Neden mi bu kadar kibirli bir yerden bakıyordum? </st><st c="6244">Çünkü ben zaten bir hikâyeyle taşlaşmış bir insan tanesinden başka neydim. </st><st c="6319">Buraya getirilip bir taş gibi bırakılmamış mıydım. </st><st c="6370">Kimse benim hikâyemi, geçmişte ne yaşadığımı, nelere üzüldüğümü, şu an neye ihtiyacım olduğunu, annemi çok özlediğimi merak etmez ilgilenmezken ben neden taşların hikâyesini dinlemeyecektim.</st></p>
		<div></div>
	</section>
	<div id="charCountTotal" value="6560"></div></body>
</html>
