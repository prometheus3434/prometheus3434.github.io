<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Petrol IS</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-bottom: 10pt;
    margin-top: 10pt;
    }
  </style>
</head>

<body class="calibre">

  <h2 class="h2baslik" id="calibre_toc_15">Krize IMF Bakışı</h2>

  <p class="normal">Küresel kriz, dünya kapitalizminin mali kurumu IMF'nin işlevinin yenilenmesi, yetkilerinin ve finans gücünün müdahale alanının genişletilmesini de getirdi. IMF, krizin aşılması ve yeniden büyümeye geçilmesi için, kriz öncesi geçerli neoliberal yaklaşımları bir yana bırakarak ülkelere, hükümetlerin bütçe kaynaklarını kriz yangını için kullanmaları talimatını verdi. IMF, kriz koşullarında tüm ülkelerin, milli gelirlerinin yüzde 2'si oranında "mali genişleme" (bütçe açığının yükseltilmesi) uygulamasını, dünya ekonomisi için bir kurtuluş reçetesi olarak önerdi. Dünya ekonomisinin gidişatını belirleyecek iki önemli ülke, ABD ve Çin, IMF'den "yeşil ışık" beklemeden bildiklerini okudular. Sonraki aylarda, sistemin patronlar camiasında yer alan Avrupalılar ile dışsal kırılganlığı olmayan çevre ekonomileri de, parasal ve malî genişlemeyle krize karşı koyma yolunu seçtiler.</p>

  <p class="normal">IMF, dünya kamuoyuna, "harcayın; kamu açıklarını genişletin" çağrısını yaparken, sistemin "arızalıları" IMF'nin kapısına yığıldılar. Bunlar, geçmiş yıllarda bol kepçe dış kaynak girişleriyle işleri yürütmüş ve krize yüksek dış açık / dış borç koşullarında sürüklenen (Doğu-Orta Avrupalılar ve Türkiye gibi) ülkelerdi. IMF'in mali genişleme çağrısı, bu "arızalı" ülkeleri kapsamıyordu. Otuz yıldan bu yana Üçüncü Dünya'nın dört bir köşesinde, "finansal krize karşı bütçeler daralsın" reçetesi, onlar için de hiç değişmeden gündeme geliyordu.</p>

  <p class="normal">Böylece, yüksek kamusal ve cari açıklılar dahil "patronlar takımı"nın tümü ile "sağlam basan" çevre ekonomilerine mali genişleme; "arızalı" Üçüncü Dünya ülkelerine ise IMF, geleneksel reçeteleriyle geliyordu.</p>

  <p class="normal">Bu arada, G20'ler grubu Eylül 2009'da Pittsburgh'da IMF'ye, krize karşı izlenecek politikalarda eşgüdüm ve izleme görevleri de yükledi.</p>

  <p class="normal">Mali genişleme ile yangın kontrole alınmış görünse de IMF'nin patronu, Başkan Dominique Strauss-Kahn, bir yandan küresel ekonominin iyileşme sürecinde olduğunu iddia ediyor ama yeni çalkantılara açık olduğunu belirtmeden de geçemiyordu. Birçok gelişmiş ekonomide bankacılık sistemlerinin sermaye yetersizliği içinde olduğunu belirten Kahn, hanehalkı tarafında ise zayıf finansal pozisyonlar ve yüksek işsizliğin bir süre daha tüketimi azaltacağını, büyük kamu açıklarının da kırılganlığı artırdığını söylüyordu.</p>

  <p class="normal">Sıfıra yakın faiz ve diğer bütçe desteklerinin şimdilik azaltılmaması gerektiğini belirten Kahn, <span class="ideitalik">"Eğer çok erken olursa, iyileşmeye zarar verirsiniz. Eğer çok geç olursa, yeni bir krizin tohumlarını ekmiş olursunuz"</span> diye konuşuyor ve "<span class="idebold">çıkış stratejileri</span>"nde erken davranmanın, geç kalmaktan çok daha maliyetli olacağını belirtiyordu. Ama yangına karşı üretilen ve <span class="idebold">"kaldırmak için erken"</span> diye nitelenen bu likidite bolluğu, bu kez yeni bir balonlaşmanın, spekülasyonun yelkenlerini dolduran rüzgara dönüşmüş durumda. <span class="idebold">"Carry trade"</span> diye adlandırılan bol ve ucuz doları alıp Türkiye gibi ülkelerin borsalarına, devlet kâğıtlarına sokma işi bir süre iyi para kazandırdı. Üretimde, ihracatta artış, yatırım, istihdam yokken borsalar yükseldi, altın doludizgin tırmandı, diğer emtia'lar fiyatları arttı. Birileri yeni bir balonlaşmadan, yeni bir spekülasyondan vurgun peşinde ve bundan kolay kolay vazgeçilmeyecek.</p>

  <p class="normal">Dolarda değerlenme ve FED'in faiz artışına geçeceği beklentisi başladığında, beklenen şuydu: Spekülatörler, sıcak para baronları, hızla çıkışa yönelecekler; yatırım yaptıkları tüm hisse senetlerinden, ham maddelerden, yükselen piyasalardaki tüm araçlardan çıkacaklar ve fiyat çöküntüleri başlayacak; balon patlayacaktır.</p>

  <p class="normal">"Bu oyuna karşı önlemini alanlar var tabii ki... Örneğin, Brezilya, G.Kore, üretim ve ihracatlarını, istihdamlarını "carry trade" yapan sıcak paraya karşı yüzde 2'lik Tobin vergisi ile korumaya aldılar.</p>

</body>

</html>