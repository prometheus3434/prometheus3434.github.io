<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Petrol IS</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-bottom: 10pt;
    margin-top: 10pt;
    }
  </style>
  <link href="../../fonts.css" rel="stylesheet" type="text/css"/>
</head>

<body class="calibre">

  <h2 class="h2baslik" id="calibre_toc_55">Göçe Adres: İstanbul, Ankara, İzmir</h2>

  <p class="normal">İlden ile ikametgah adresi değiştirenler, göç etmiş sayılıyorlar. Her il, tabi ki göç de alıyor, göç de veriyor. Aldığı verdiğinin üstünde ise <span class="idebold">net göç</span> almış deniyor. Yani, nüfusu, doğumlardan öte, göçle artmış oluyor.</p>

  <p class="normal">Son 2 yılın göç verilerine bakılırsa, her yıl 2 milyon 250 bin dolayında nüfus yer değiştiriyor, bir ilden bir ile göçüyor. Bu neredeyse her 70 kişiden 2'sinin göçmesi demek. Daha dikkat çekeni şu: Yüzde 5'e yakın daralan 2009 ekonomisine, yüzde 14'e çıkan işsizliğe rağmen, göç eden sayısı sadece yüzde 1,6 (35 bin) azaldı ve 2 milyon 236 binde direndi. İşsiz sayısı yüzde 53 artarak 750 bini geçse de, İstanbul, göçenlerin ilk adresi olmaktan kurtulamadı.</p>

  <div class="calibre2">

    <div class="tablo">

      <table class="generictable">

        <tr class="calibre3">
          <td class="calibre4" colspan="6">Net Göç Alan Başlıca İller: 2008-2009</td>
        </tr>

        <tr class="calibre3">
          <td class="calibre4"> </td>
          <td class="calibre4">2008</td>
          <td class="calibre4">2009</td>
          <td class="calibre4">2008-2009<br class="chapter"/>
          ORT</td>
          <td class="calibre4">İl Payı,%</td>
          <td class="calibre4">2008/2009<br class="chapter"/>
          Değ. %</td>
        </tr>

        <tr class="calibre3">
          <td class="calibre5">Ankara</td>
          <td class="calibre4">30.562</td>
          <td class="calibre4">37.079</td>
          <td class="calibre4">33.821</td>
          <td class="calibre4">14</td>
          <td class="calibre4">21.3</td>
        </tr>

        <tr class="calibre3">
          <td class="calibre5">İstanbul</td>
          <td class="calibre4">26.675</td>
          <td class="calibre4">39.481</td>
          <td class="calibre4">33.078</td>
          <td class="calibre4">13.6</td>
          <td class="calibre4">48</td>
        </tr>

        <tr class="calibre3">
          <td class="calibre5">İzmir</td>
          <td class="calibre4">27.248</td>
          <td class="calibre4">26.873</td>
          <td class="calibre4">27.061</td>
          <td class="calibre4">11.2</td>
          <td class="calibre4">-1.4</td>
        </tr>

        <tr class="calibre3">
          <td class="calibre5">Antalya</td>
          <td class="calibre4">36.225</td>
          <td class="calibre4">17.064</td>
          <td class="calibre4">26.645</td>
          <td class="calibre4">11</td>
          <td class="calibre4">-52.9</td>
        </tr>

        <tr class="calibre3">
          <td class="calibre5">Bursa</td>
          <td class="calibre4">35.594</td>
          <td class="calibre4">10.247</td>
          <td class="calibre4">22.921</td>
          <td class="calibre4">9.5</td>
          <td class="calibre4">-71.2</td>
        </tr>

        <tr class="calibre3">
          <td class="calibre5">Kocaeli</td>
          <td class="calibre4">23.018</td>
          <td class="calibre4">12.033</td>
          <td class="calibre4">17.526</td>
          <td class="calibre4">7.2</td>
          <td class="calibre4">-47.7</td>
        </tr>

        <tr class="calibre3">
          <td class="calibre5">Tekirdağ</td>
          <td class="calibre4">25.161</td>
          <td class="calibre4">8.589</td>
          <td class="calibre4">16.875</td>
          <td class="calibre4">7</td>
          <td class="calibre4">-65.9</td>
        </tr>

        <tr class="calibre3">
          <td class="calibre5">Eskişehir</td>
          <td class="calibre4">9.761</td>
          <td class="calibre4">9.121</td>
          <td class="calibre4">9.441</td>
          <td class="calibre4">3.9</td>
          <td class="calibre4">-6.6</td>
        </tr>

        <tr class="calibre3">
          <td class="calibre5">Muğla</td>
          <td class="calibre4">10.948</td>
          <td class="calibre4">1.777</td>
          <td class="calibre4">6.363</td>
          <td class="calibre4">2.6</td>
          <td class="calibre4">-83.8</td>
        </tr>

        <tr class="calibre3">
          <td class="calibre5">Yalova</td>
          <td class="calibre4">10.114</td>
          <td class="calibre4">2.036</td>
          <td class="calibre4">6.075</td>
          <td class="calibre4">2.5</td>
          <td class="calibre4">-79.9</td>
        </tr>

        <tr class="calibre3">
          <td class="calibre5">Aydın</td>
          <td class="calibre4">8.798</td>
          <td class="calibre4">884</td>
          <td class="calibre4">4.841</td>
          <td class="calibre4">2</td>
          <td class="calibre4">-90</td>
        </tr>

        <tr class="calibre3">
          <td class="calibre5">Çankırı</td>
          <td class="calibre4">1.068</td>
          <td class="calibre4">8.335</td>
          <td class="calibre4">4.702</td>
          <td class="calibre4">1.9</td>
          <td class="calibre4">680.4</td>
        </tr>

        <tr class="calibre3">
          <td class="calibre5">İlk 12 İl</td>
          <td class="calibre4">245.172</td>
          <td class="calibre4">173.519</td>
          <td class="calibre4">209.346</td>
          <td class="calibre4">86.4</td>
          <td class="calibre4">-29.2</td>
        </tr>

        <tr class="calibre3">
          <td class="calibre5">Net Göç</td>
          <td class="calibre4">276.896</td>
          <td class="calibre4">207.928</td>
          <td class="calibre4">242.412</td>
          <td class="calibre4">100</td>
          <td class="calibre4">-24.9</td>
        </tr>

        <tr class="calibre3">
          <td class="calibre5">12 İl Payı</td>
          <td class="calibre4">88.5</td>
          <td class="calibre4">83.5</td>
          <td class="calibre4">86.4</td>
          <td class="calibre4"> </td>
          <td class="calibre4"> </td>
        </tr>

        <tr class="calibre3">
          <td class="calibre5">Toplam Göç</td>
          <td class="calibre4">2.273.492</td>
          <td class="calibre4">2.236.981</td>
          <td class="calibre4">2.255</td>
          <td class="calibre4">237</td>
          <td class="calibre4">-1.6</td>
        </tr>

      </table>

    </div>

  </div>

  <p class="normal">Kriz, 2009'da net göç alan illere akışı ancak 70 bin azaltabildi, yine de bu illerde nüfus, göçlerle 208 bin artmış görünüyor2008 ile 2009'un göç adresi değişti. 2008'de göçle nüfus artışı sağlayanlarda Antalya ilk sıradaydı. Bursa, onu izliyordu. Tekirdağ, Kocaeli gibi sanayi şehirlerinin de göçle nüfusu artıyordu. 2009'da bu yön, değişti. Antalya'nın göçle nüfus artışı 36 binden 17 bine düştü. Bursa'nınki 35 binden 10 bine, Tekirdağ'ınki de 25 binden 8 bine geriledi. Sanayinin, inşaatın durgunluğa girdiği kentlerde kriz, göçün adresini bire bir etkilemiş görünüyor.</p>

  <p class="normal">2009'da, Ankara'nın net göçü yüzde 21 arttı ve nüfus, göçle 37 bin daha çoğaldı. İstanbul nüfusunu göçle artıranların sayısı bir yılda yüzde 48 arttı ve 40 bine yaklaştı. İzmir'in, tarım dışı işsizliği yüzde 17'yi aşsa da nüfusunu her yıl 27 bin kişi büyüttü. 2009'da, Muğla, Yalova, Aydın'a dönük net göç tempo kaybederken Çankırı'nın, net göç alması dikkat çekici.</p>

  <p class="normal">2008 ve 2009'da, göçle nüfus kaybedenler arasında, Doğu'dan Erzurum, Kars, Ağrı, Muş; Güneydoğu'dan Diyarbakır, Mardin, Ş.Urfa, öne çıkan iller. Ama net göç vermede Orta Anadolu'nun birçok ili de dikkat çekiyor. Yozgat, Ş.Urfa kadar net göç veriyor. Çorum, Sivas, hatta Konya'nın yılda 9 bin net göçle nüfus kaybı, Kars'ın önünde.</p>

  <p class="normal">2008 ve 2009'da net göçle en fazla nüfus kaybeden Mardin'den göçenler yüzde 60'a yakın artarak 22 bine çıktı. Erzurum, Diyarbakır, Muş, Ağrı, Ş.Urfa, Yozgat, Sivas, Konya, 2008'de daha yüksek net göç verirken 2009'da göçü azalttılar. Daha doğrusu, bir başka bahara ertelediler.</p>

  <p class="normal">Bölgesel uçurumların daralmak yerine büyüdüğü, "açılım" safsatası ile G.Doğu'nun yine bir başına bırakıldığı 2009'da, göç, metropollerde artan işsizliğe rağmen sürdü ve yakın gelecekte de duracağa benzemiyor.</p>

</body>

</html>