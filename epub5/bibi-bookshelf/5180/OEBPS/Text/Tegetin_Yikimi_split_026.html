<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Petrol IS</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-bottom: 10pt;
    margin-top: 10pt;
    }
  </style>
  <link href="../../fonts.css" rel="stylesheet" type="text/css"/>
</head>

<body class="calibre">

  <h2 class="h2baslik" id="calibre_toc_28">İşsizlik Hızla Artıyor</h2>

  <p class="normal">Türkiye'nin 1980 sonrası dışa açılarak (saçılarak) kapitalistleşme serüveni, tüm toplumsal dokuyu alt-üst etti. Bugün gelinen yer itibariyle, nüfusun dörtte üçü kentlerde. Kırlarda kalan yüzde 25 nüfus, milli gelirin ancak yüzde 8'ini üretiyor. Bu gelirle de geçinemediği için kısa sürede onlar da kentlere akacak. Yıllık artışı yüzde 1,5'i bulan ve 2009 sonunda 72,5 milyona ulaşan nüfusun iş-aş meselesi, özellikle kentlerde büyüyor. Ancak kentlerde yeterli istihdam imkanı yok. 2009 sonunda 15 yaş üstü nüfus 52 milyon, ama işgücü olarak sahne alanlar 25 milyon. Yani yüzde 50'den azı işgücüne katılıyor. Bunların da 3,5 milyonu iş arıyor, ama bulamıyor. Sayıları 2 milyona ulaşan bir işsiz kesim daha var ki onlar da iş aramaktan umudunu kesmiş, ama iş bulursam çalışırım diyenler. Böylece işsiz sayısı 5,5 milyonu bulmuş durumda. Resmi işsizlerin 1 milyondan fazlası genç; 15-24 yaş arasında. Diplomalı işsiz çoğalıyor. Lise ve üniversite diploması olup da iş bekleyenlerin sayısı 1 milyon 350 bini geçti.</p>

  <p class="normal">1980 sonrası izlenen neoliberal politikalarla devlet, "iş kapısı" olmaktan çıkartıldı. Büyümenin özel sektör öncülüğünde gerçekleştirilmesine karar veren piyasacı yaklaşım, istihdamın kaderini de böylece özel kesimin insafına terk etmiş oldu. Ne var ki, likidite bolluğunun yaşandığı 2002-2007 döneminde, ortalama yüzde 7'ye yaklaşan büyüme koşullarında bile istihdam artmadı.</p>

  <div class="calibre2">

    <div class="tablo">

      <table class="generictable">

        <tr class="calibre3">
          <td class="calibre4" colspan="4">İSTİHDAMSIZ BÜYÜME: 2002-2009</td>
        </tr>

        <tr class="calibre3">
          <td class="calibre4"> </td>
          <td class="calibre4">İstihdam<br class="chapter"/>
           (Bin Kişi) </td>
          <td class="calibre4">İstihdam<br class="chapter"/>
           (Değişme, %)</td>
          <td class="calibre4">Büyüme<br class="chapter"/>
           % </td>
        </tr>

        <tr class="calibre3">
          <td class="calibre4">2002</td>
          <td class="calibre4">21.354</td>
          <td class="calibre4">-0, 8</td>
          <td class="calibre4">6, 2</td>
        </tr>

        <tr class="calibre3">
          <td class="calibre4">2003</td>
          <td class="calibre4">21.147</td>
          <td class="calibre4">-1</td>
          <td class="calibre4">5, 3</td>
        </tr>

        <tr class="calibre3">
          <td class="calibre4">2004</td>
          <td class="calibre4">19.631</td>
          <td class="calibre4">-7, 2</td>
          <td class="calibre4">9, 4</td>
        </tr>

        <tr class="calibre3">
          <td class="calibre4">2005</td>
          <td class="calibre4">20.066</td>
          <td class="calibre4">2, 2</td>
          <td class="calibre4">8, 4</td>
        </tr>

        <tr class="calibre3">
          <td class="calibre4">2006</td>
          <td class="calibre4">20.423</td>
          <td class="calibre4">1, 8</td>
          <td class="calibre4">6, 9</td>
        </tr>

        <tr class="calibre3">
          <td class="calibre4">2007</td>
          <td class="calibre4">20.738</td>
          <td class="calibre4">1, 5</td>
          <td class="calibre4">4, 7</td>
        </tr>

        <tr class="calibre3">
          <td class="calibre4">2008</td>
          <td class="calibre4">21.194</td>
          <td class="calibre4">2, 2</td>
          <td class="calibre4">0, 7</td>
        </tr>

        <tr class="calibre3">
          <td class="calibre4">2009</td>
          <td class="calibre4">21.277</td>
          <td class="calibre4">0, 4</td>
          <td class="calibre4">-4, 7</td>
        </tr>

      </table>

    </div>

  </div>

  <p class="normal">2001 krizinde işini kaybedenler, büyümeye geçildiğinde hemen işe alınmadılar. Dış kaynağa dayalı büyüme süreci, beklenen istihdam artışını yaratmadı. Bu istihdamsız büyüme hastalığının evrensel bir sorun olduğuna, kısa adı ILO olan Uluslararası Çalışma Örgütü de dikkat çekiyor. Özellikle merkez ülkelere dayanıklı-dayanıksız tüketim malı tedarik etme işlevi üstlenmiş Türkiye gibi çevre ülkelerin birbirleriyle ucuz emek üstünden rekabetleri, dibe doğru yarışları, bu "en az istihdamla yetinme hastalığı"nı da yaratmış durumda. Bu küresel kapitalizm dünyasında, özellikle de sanayi üretimini taşıdığı Asya, Latin Amerika ülkelerinde ağırlıkla yaşanan bir sorun.</p>

  <p class="normal">Uluslararası Çalışma Örgütü'nün Ocak 2008'de yayımladığı Küresel İstihdam Eğilimleri (Global Employment Trends) raporu, hızlı büyüme performanslarına ve bu büyüme ile birlikte gelen yeni istihdam artışlarına rağmen dünya ekonomilerinde işsizlik oranlarının çok yüksek seyrettiğine dikkat çekiyordu. 2007 yılında da 2005 ve 2006 yıllarında olduğu gibi, istikrarlı bir şekilde seyreden büyümeye karşın, ülkeler, işsizlik oranlarında kayda değer düşüşler sağlayamadılar.</p>

  <p class="normal">Örneğin, dünya ekonomisinde 2007 yılı büyüme ortalaması yüzde 5,2 olarak gerçekleşirken, işsizlik oranı yüzde 6, 0 düzeyinde seyretti. 2007 için dünya ekonomisinde istihdam artışı yüzde 1, 6'da kaldı.</p>

  <p class="normal">ILO, işsizlik oranlarının daha düşük düzeylere çekilmesinde "ekonomik büyüme" ve "istihdam yaratma" arasındaki ilişkinin yeniden kurulmasının önemine dikkat çekmekle birlikte, göstergeler farklı bir tablo ortaya koyuyor. 2007 yılında dünya üzerindeki resmi işsiz sayısı, 2006 yılına göre yaklaşık 3 milyon kişi artarak190 milyona dayandı.</p>

  <p class="normal">1997-2007 döneminde dünya ekonomisi yılda ortalama yüzde 4,2 büyürken istihdamdaki artış yüzde 1,7 olarak gerçekleşti. Yılda ortalama yüzde 10'ları bulan büyüme oranlarına karşın, istihdamda artış Doğu Asya'da yüzde 0,6'da, Güney Asya'da yüzde 2,4'te kaldı.</p>

  <p class="normal">ILO ekonomik büyüme ve istihdam yaratma arasındaki bağın koptuğuna ve hemen tüm az gelişmiş ekonomileri kapsayan genel bir "istihdam yaratmayan büyüme" hastalığına işaret ediyor.</p>

  <p class="normal">Dünyada son dönemde "büyüme mucizeleri" olarak gösterilen Hindistan ve Çin'de de büyüme-istihdam ilişkisi benzer bir fotoğraf veriyor. Örneğin, Hindistan, 1980'ler boyunca yıllık yüzde 5,4, 1990–93 arası yüzde 6,3 ve 2002–2005 döneminde yüzde 8'in üzerinde bir büyüme yaşadı. Ancak, 1984–94 döneminde yıllık ortalama yüzde 2,7 olarak gerçekleşen istihdam artışı, 2000'li yıllara gelindiğinde yüzde 0,6'lara dek gerilemiş durumdaydı.</p>

  <p class="normal">ILO, yaratılmış görünen istihdamın yarısının da <span class="idebold">güvencesiz</span> (vulnerable employment) istihdam olduğuna dikkat çekiyordu.</p>

  <p class="normal">Aynı durum Çin için de geçerli. 1980–2000 döneminde yıllık ortalama yüzde 10'ları bulan büyüme oranları yakalayan Çin ekonomisi için ortalama istihdam artış hızları 1980–1990 dönemi için yüzde 4,1, 1990–2000 dönemi için ise sadece yüzde 1, 1'de kaldı.</p>

  <p class="normal">Hindistan'da büyümenin temel lokomotiflerinden "yazılım" sektörünün istihdamdaki payı ancak yüzde 0, 15. Çin'de en yüksek işsizliğe üniversite mezunları kategorisi sahip ve "kayıt dışı" ekonominin payı hızla genişliyor. Ancak ortak tablo, dünya ekonomisinde yaratılan işbölümü ile doğrudan ilişkili ve çevre ülkeleri açısından büyüme-istihdam dinamiklerinin belli özelliklerinin paylaşıldığı anlaşılıyor.</p>

  <p class="normal">ILO, küreselleşmenin ürettiği bir istihdam biçimine her yıl daha çok dikkat çekiyor. ILO'nun yıllık raporu "<span class="ideitalik">Global Employment Trends 2010</span>"un editörü Lawrence Jeffrey Johnson, <span class="ideitalik">ILO Online</span>'daki söyleşisinde bu istihdam türünün, 1,5 milyar kişi ile dünya istihdamının yarı büyüklüğüne ulaştığını, 2009'da bu kategoridekilerin sayısının 100 milyona yakın arttığını belirtiyordu.</p>

</body>

</html>