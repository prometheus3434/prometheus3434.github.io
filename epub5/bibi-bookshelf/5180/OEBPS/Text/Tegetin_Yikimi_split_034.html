<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Petrol IS</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-bottom: 10pt;
    margin-top: 10pt;
    }
  </style>
  <link href="../../fonts.css" rel="stylesheet" type="text/css"/>
</head>

<body class="calibre">

  <h2 class="h2baslik" id="calibre_toc_35">Daha Çok Kamu istihdamı...</h2>

  <p class="normal">2007'den 2010'a, 3 yılda Türkiye nüfusu 2 milyon artarak 72,5 milyona çıktı ama kamu çalışan sayısı ancak 13 bin artmış görünüyor. Bu kadar nüfusa, 3 milyonu bile bulmayan kamu çalışanının yeterli hizmeti veremeyeceği ortada. Ama neoliberal zihniyet bunu önemsemiyor. O zihniyete göre, bu hizmetleri artık kamu değil, özel sektör üretip parayla satmalıdır. Ya da kamu, bu hizmetleri kendi bünyesinde üretmek yerine özel kesimden satın almalıdır.</p>

  <div class="calibre2">

    <div class="tablo">

      <table class="generictable">

        <tr class="calibre3">
          <td class="calibre4" colspan="5">Kamu Çalışanlarının Statüleri: 2007-2009</td>
        </tr>

        <tr class="calibre3">
          <td class="calibre4"> </td>
          <td class="calibre4">2007/1</td>
          <td class="calibre4">2008-1</td>
          <td class="calibre4">2009-1</td>
          <td class="calibre4">2009-2</td>
        </tr>

        <tr class="calibre3">
          <td class="calibre5">Kadrolu Per.</td>
          <td class="calibre4">2.070.207</td>
          <td class="calibre4">2.077.190</td>
          <td class="calibre4">2.087.652</td>
          <td class="calibre4">2.092.629</td>
        </tr>

        <tr class="calibre3">
          <td class="calibre5">Sözleşmeli Per.</td>
          <td class="calibre4">165.557</td>
          <td class="calibre4">236.575</td>
          <td class="calibre4">279.136</td>
          <td class="calibre4">302.948</td>
        </tr>

        <tr class="calibre3">
          <td class="calibre5">İşçi Sürekli</td>
          <td class="calibre4">317.265</td>
          <td class="calibre4">404.041</td>
          <td class="calibre4">422.645</td>
          <td class="calibre4">411.371</td>
        </tr>

        <tr class="calibre3">
          <td class="calibre5">İşçi Geçici</td>
          <td class="calibre4">209.585</td>
          <td class="calibre4">79.789</td>
          <td class="calibre4">33.950</td>
          <td class="calibre4">21.089</td>
        </tr>

        <tr class="calibre3">
          <td class="calibre5">4/C</td>
          <td class="calibre4">69.849</td>
          <td class="calibre4">18.367</td>
          <td class="calibre4">18.590</td>
          <td class="calibre4">16.989</td>
        </tr>

        <tr class="calibre3">
          <td class="calibre5">Diger</td>
          <td class="calibre4">113.513</td>
          <td class="calibre4">110.619</td>
          <td class="calibre4">131.872</td>
          <td class="calibre4">113.828</td>
        </tr>

        <tr class="calibre3">
          <td class="calibre5">Toplam</td>
          <td class="calibre4">2.945.976</td>
          <td class="calibre4">2.926.581</td>
          <td class="calibre4">2.973.845</td>
          <td class="calibre4">2.958.851</td>
        </tr>

      </table>

      <p class="resimalti">Kaynak: Maliye Bakanlığı veritabanı</p>

    </div>

  </div>

  <p class="normal">Bu zihniyet, 3 milyonu bulmayan kamu personeli içinde de sadece 3 yıl içinde sözleşmeli personel sayısını yüzde 83 artırarak güvenceden uzaklaştırmıştır. 4/C statüsünde 2007 başında 70 bine yaklaşan kamu çalışanı 2009 sonunda 18 bine kadar düşmüş, yani 50 binden fazla geçici personelin iş akdi yenilenmemiştir. Şimdi hedef, başka kamu çalışanlarını da, önce 4/C'ye almak, sonra da oradan tasfiye etmek, güvenceli olanları da sözleşmeli statüsü ile güvencesizleştirmektir.</p>

  <p class="normal">Özellikle ülkenin en ağır sorunu haline gelen işsizlik sorununu çözmede inisiyatif, artık, özel sektöre bırakılmayacak kadar vahim boyutlarda. Amacı kar ve sermaye birikimi olan, her adımını bu saikle atan özel girişimcinin, istihdam gibi bir sosyal sorunu birinci sorun olarak görmesi, kapitalizmin doğası gereği, beklenmez, beklenmemelidir. Sermaye, istihdam için yatırım yapmaz, kar için yatırım yapar ve ancak ihtiyacı oranında işgücü istihdam eder, daha fazlasını değil.<br class="chapter"/>
  Alarm verici bu gelişmeler ve beliren eğilimler, işsizliğe kamu istihdamı ile müdahalenin kaçınılmaz olduğu gerçeğini önümüze koyuyor. Giderek büyüyen işsizlik ve giderek artan güvencesiz çalıştırma eğilimlerine karşı, istihdam dostu ekonomi politikaları ve kamu istihdamı savunulmalıdır. Asya taklidi ihracata dönük model, birçok olumsuzluk yanında istihdam yaratmayan bir nitelikte. Yoksullaştırıcı büyümenin bu özelliği, demokratik merkezi bir planlama ile üretici, birikim sağlayıcı, istihdam yaratan bir eksene kaydırılmalı ve kamu, ekonomiye yapacağı müdahalelerle istihdam yarattığı gibi, özel sektörü de daha çok istihdam kullanıcı politikalara özendirmeli, tarımda, turizmde kooperatifleşmeyi özendirerek istihdama müdahil olmalıdır.<br class="chapter"/>
  AKP iktidarının böyle bir yaklaşımı olmadığı ve olmayacağı açık. İlk elde kamu istihdamını 3 yılda 1 milyon artırarak bugünkü düzeyinin üçte bir üstüne çıkarılması bir toplumsal talep olarak ifade edilmelidir. Bu niceliksel artışın yanı sıra, kamu çalışanlarına grevli toplu sözleşme hakkı ve güvenceli statü eksiksiz tanınmalıdır. Bu istihdamı karşılayacak kaynaklar ise, vergi-kamu harcama denkleminde yapılacak düzenlemelerle yaratılabilir.</p>

</body>

</html>