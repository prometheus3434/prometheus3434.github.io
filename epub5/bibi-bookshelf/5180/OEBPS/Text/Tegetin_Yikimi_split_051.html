<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>Petrol IS</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
  @page {
    margin-bottom: 10pt;
    margin-top: 10pt;
    }
  </style>
  <link href="../../fonts.css" rel="stylesheet" type="text/css"/>
</head>

<body class="calibre">

  <h2 class="h2baslik" id="calibre_toc_50">Eğitimde Metalaşma, Özelleşme</h2>

  <p class="normal">Birer kamu hizmeti olan ve devletin parasız olarak yurttaşlara vermek durumunda olduğu eğitim, sağlık hizmetleri neoliberal AKP iktidarınca hızla özelleştirip, ticarileştirilyor; eğitim ve sağlık emekçileri sendikasızlaştırılıp güvencesizleştiriliyor, reel gelirleri düşürülüyor.</p>

  <p class="normal">Türkiye'de 1980 sonrası hakimiyet kuran neoliberalizm, devletin ekonomik aktör kalmasına hiç tolerans göstermedi ve kamuyu sanayiden, enerjiden birçok ekonomik faaliyetten uzaklaştırdı.Ama sadece bu kadar mı? Hayır, en önemli görevleri olan kamusal eğitim ve sağlık görevlerini de savsakladı. Bu görevleri piyasaya terk edip hızla metalaşması, ticarileşmesine yöneldi. Bu konuda da epeyi yol aldığını söylemek mümkün.Daha şimdiden Türkiye gibi, nüfusun yüzde 80'inin ulusal gelirin yarısı ile geçinmeye çalıştığı bir ülkede eğitimde, sağlıkta dikkate değer bir endüstri oluştu. Özel okulları, vakıf üniversiteleri ile ortaya çıkan <span class="idebold">eğitim endüstrisini</span>, bunlar için yarışan milyonlarca genci yarışa hazırlayan dersaneleriyle bir "<span class="idebold">sınav endüstrisi</span>" izledi. Sosyal Güvenlik Kurumu (SGK) verilerine göre, kayıtlı özel eğitim işyeri sayısı <span class="idebold">13 binin</span> üstünde ve bu işyerlerinde <span class="idebold">191 bin kişi</span> istihdam ediliyor. Bu da okulu, dershanesi ile eğitimin daha şimdiden ne kadar ticarileşip metalaştığını ortaya koyuyor.</p>

  <p class="normal">Eğitimde devlet okullarının başarısızlığı, ortaya çıkan son sınav sonuçları ile dillere pelesenk oldu. Sığ, yüzeysel yaklaşımlarla, eğitimde devlet okullarının başarısızlığına vurgu yapılırken özelleşme, özel okullu öğrencilerinin sınav başarıları, bir tür "özelin, piyasanın" "kamusal"a zaferi gibi takdim ediliyor.</p>

  <p class="normal">Devlet okullarında eğitim, her geçen gün biraz daha kalitesizleşmekte, eline diploma tutuşturulan çocuklar sınav duvarlarına kafalarını çarpıp her yıl yüz binlercesi hedefsiz, işsiz, rehbersiz gençler olarak oradan oraya savrulmaktadır.</p>

  <p class="normal">Son 30 yılda özel okulu, dersanesi, vakıf üniversitesi ile eğitim endüstrisine ek olarak bir sınav endüstrisi ortaya çıktı, hatta çıkarıldı, yaratıldı.</p>

  <p class="normal">Eğitimde devlet okulları, yoksul, alt orta sınıfların mecburi istikameti, sonuçta da mecburi başarısızlığı olurken, özel okullar varlıklı ve üst-orta sınıfların fedakarlıkla katlandıkları tercih olmaktadır.</p>

  <div class="calibre2">

    <div class="tablo">

      <table class="generictable">

        <tr class="calibre3">
          <td class="calibre4" colspan="4">BÜTÇEDEN ÖĞRENCİ BAŞINA NE HARCANIY0R? (2008)</td>
        </tr>

        <tr class="calibre3">
          <td class="calibre4"> </td>
          <td class="calibre4">Bütçeden Harcama<br class="chapter"/>
           (Bin TL) </td>
          <td class="calibre4">Öğrenci sayısı<br class="chapter"/>
           (BİN) </td>
          <td class="calibre4">Öğrenci başına<br class="chapter"/>
          Hrc (TL)</td>
        </tr>

        <tr class="calibre3">
          <td class="calibre5">Okul Öncesi Eğitim</td>
          <td class="calibre4">285.353</td>
          <td class="calibre4">733</td>
          <td class="calibre4">389</td>
        </tr>

        <tr class="calibre3">
          <td class="calibre5">İlköğretim</td>
          <td class="calibre4">13.157.036</td>
          <td class="calibre4">10470</td>
          <td class="calibre4">1257</td>
        </tr>

        <tr class="calibre3">
          <td class="calibre5">Ortaöğretim</td>
          <td class="calibre4">6.421.228</td>
          <td class="calibre4">3725</td>
          <td class="calibre4">1724</td>
        </tr>

        <tr class="calibre3">
          <td class="calibre5">Yükseköğretim</td>
          <td class="calibre4">6.427.736</td>
          <td class="calibre4">1314</td>
          <td class="calibre4">4892</td>
        </tr>

        <tr class="calibre3">
          <td class="calibre5">Diğer</td>
          <td class="calibre4">4.188.395</td>
          <td class="calibre4"> </td>
          <td class="calibre4"> </td>
        </tr>

        <tr class="calibre3">
          <td class="calibre5">Toplam</td>
          <td class="calibre4">30.479.748</td>
          <td class="calibre4">16242</td>
          <td class="calibre4">1877</td>
        </tr>

      </table>

      <p class="resimalti">Kaynak; Muhasebat GM, MEB</p>

    </div>

  </div>

  <p class="normal">2008 yılında merkezi bütçeden eğitime yapılan harcama tutarı yaklaşık 30,5 milyar TL'dir. Bu harcama, toplamı 16 milyon 242 bini bulan devlet okullarındaki öğrenciler için yapılmıştır: Öğrenci başına 1877 TL. Devletin harcamasına, velilerin devlet okuluna bağış, donanıma katkı vb gibi harcamalarını ekleseniz bile, öğrenci başına "yatırım" yıllık 3000 TL'yi geçmez.</p>

  <p class="normal">İlköğrenimden başlayarak vakıf üniversitelerine kadar, bir öğrenci için ailenin ayırdığı bütçe yılda 20 ila 30 bin TL arasında değişiyor. Devlet okullarının eğitimi için harcanan para yıllık 3000 TL'yi bulmazken özel okullu öğrenci en az 15 bin TL'lik net eğitimle donanmış olarak yarışa, sınava giriyor. <span class="idebold">1'e en az 3 !...</span> Müthiş bir <span class="idebold">fırsat eşitsizliği</span>.. Bunlara, yine paraya dayanan özel ders, dershane destekleri de eklenmeli.</p>

  <p class="normal">Eğitimde ticarileşme, devletin eğitime ayırdığı bütçenin, dolayısıyla kaliteli öğrenci yetiştirememesinin sonucunda ortaya çıkıyor. Türkiye'de 2008'de merkezi bütçeden eğitime harcanan para 30,5 milyar TL'dir. Bu, bütçenin yüzde 13,5'u ama ülke ulusal gelirinin yüzde 3,3'ünden ibarettir. Peki başka ülkeler, örneğin OECD ortalaması kaçtır? Yüzde 5...</p>

  <p class="normal">Onun içindir ki, devlet okullarında öğretmen sayısı, derslik sayısı yetersizdir. Nitekim özel okullarla karşılaştırıldığında sonuçlar çarpıcıdır.</p>

  <div class="calibre2">

    <div class="tablo">

      <table class="generictable">

        <tr class="calibre3">
          <td class="calibre4" colspan="8">Öğretmen Başına Öğrenci ve<br class="chapter"/>
          Derslik Büyüklükeri (2008-2009)</td>
        </tr>

        <tr class="calibre3">
          <td class="calibre5"> </td>
          <td class="calibre4"> </td>
          <td class="calibre4" colspan="2">Öğrenci</td>
          <td class="calibre4" colspan="2">Öğrt/Öğrenci</td>
          <td class="calibre4" colspan="2">Derslik/öğrenci</td>
        </tr>

        <tr class="calibre3">
          <td class="calibre5"> </td>
          <td class="calibre4">Toplam<br class="chapter"/>
          Bin Kişi</td>
          <td class="calibre4">Özel</td>
          <td class="calibre4">Resmi</td>
          <td class="calibre4">Özel</td>
          <td class="calibre4">Resmi</td>
          <td class="calibre4">Özel</td>
          <td class="calibre4">Resmi</td>
        </tr>

        <tr class="calibre3">
          <td class="calibre5">Okul Öncesi</td>
          <td class="calibre4">804</td>
          <td class="calibre4">71</td>
          <td class="calibre4">733</td>
          <td class="calibre4">26</td>
          <td class="calibre4">161</td>
          <td class="calibre4">26</td>
          <td class="calibre4">26</td>
        </tr>

        <tr class="calibre3">
          <td class="calibre5">İlköğrenim</td>
          <td class="calibre4">10.710</td>
          <td class="calibre4">240</td>
          <td class="calibre4">10.470</td>
          <td class="calibre4">10</td>
          <td class="calibre4">24</td>
          <td class="calibre4">16</td>
          <td class="calibre4">33</td>
        </tr>

        <tr class="calibre3">
          <td class="calibre5">Ortaöğrenim</td>
          <td class="calibre4">3.837</td>
          <td class="calibre4">112</td>
          <td class="calibre4">3.725</td>
          <td class="calibre4">7</td>
          <td class="calibre4">18</td>
          <td class="calibre4">12</td>
          <td class="calibre4">32</td>
        </tr>

        <tr class="calibre3">
          <td class="calibre5">Toplam</td>
          <td class="calibre4">15.351</td>
          <td class="calibre4">423</td>
          <td class="calibre4">14.928</td>
          <td class="calibre4">9</td>
          <td class="calibre4">23</td>
          <td class="calibre4">12</td>
          <td class="calibre4">32</td>
        </tr>

      </table>

    </div>

  </div>

  <p class="normal">İlköğrenimde devlet okulunda bir öğretmene 24 öğrenci düşerken bu sayı özelde 10'dur. Devlet okulunda derslikler 33 kişilik özelde 16 kişiliktir. Ortaöğrenimde özelde öğretmen başına 7, devlette 18 öğrenci düşüyor. Hele okul öncesinde devlet kuruluşlarında öğretmen sayısı inanılmaz yetersizliktedir; 161 okul öncesi miniğe 1 öğretmen!... Hepsi stajyer öğrencilerin, bakıcıların elinde...</p>

  <p class="normal">Eğitimde özelleşmeyi, devletin eğitim yükünü hafifletici bir olumluluk olarak algılayan zihniyet, bu eğilimi destekliyor. Özelleşme hem neoliberal, hem muhafazakar-bağnaz olan bugünkü yönetimin öteden beri işine gelmektedir. Çünkü cemaat örgütlenmesinde dersaneler, okullar, şimdi de özel üniversiteler ile eğitim özelleştikçe hızlı yol almaktalar, özelleşmiş eğitim üstünden genç beyinlerde tahakküm kurmaları daha da kolaylaşmaktadır. Ama henüz yapılacaklar bitmiş, hedeflere ulaşılmış değildir. Esas yönelecekleri hedef, eğitimi "yerel"e devretme projesidir. Kamu eğitimini "yerel"e devretmek demokratlıklarından değil, burada amaç, iş güvenliği olan kamu emekçilerini yerelde önce sözleşmeliye dönüştürmek giderek, eğitimi yerelde ticarileşme, piyasalaşmanın çemberine alarak daha çok ticarileştirmek, işgücünü de "esnekleştirmektir." Bu, daha güvencesiz, daha kul-köle bir eğitim emekçisi ortaya çıkarma projesidir. Eğitimi –hatta sağlığı– yerele devretme projesinin altında bu hinlik vardır. Bu hedefe ulaşmak için de Anayasa'nın 174 maddesi tarafından korunan, Tevhid-i Tedrisat Kanunu'nu (Öğrenim Birliği Yasası) değiştirmeyi göze almaları gerekir. Çünkü bu yasanın 5. maddesine göre bütün okullar Milli Eğitim Bakanlığı'na bağlıdır ve MEB'in taşra teşkilatının yerel yönetimlere devri bugünkü şartlarda Anayasa'ya aykırıdır. Dolayısıyla, neoliberal-muhafazkâr AKP iktidarının Anayasa ile ilgili bir değişikliğinin önemli bir maddesini oluşturacaktır.</p>

</body>

</html>