<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>IX. SONUÇ</title>
</head>

<body>
  <h1>IX. SONUÇ</h1>

  <h2><a id="ncx577"></a>A. GİRİŞ</h2>

  <p>Bu kitapta, Geçmişin içeriğinin, sunuluş biçimi tarafından nasıl etkilenebileceği sorusunu sordum. Konuyu epistemoloji, deliller, sosyal teori ve anlatı hakkında dört anahtar soru sorarak işledim. Bu sorulara ilişkin düşündüklerimi açıklarken tarih mesleğine ilişkin mevcut üç egemen yaklaşımdan yararlandım: Bunlar ikiz eğilimler olarak ampirist yeniden-kurmacılık ve sosyal teori kurmacılığı ve benim yapısöküm olarak nitelediğim yaklaşımdır. Bu yaklaşımların her biri dört soruya yöntemsel olarak farklı yanıtlar verir. Görmüş olduğumuz gibi, üç yöntemsel eğilim yalnızca bugünkü mevcut tarihsel yöntem karmaşasının ve çeşitliliğin işaretleri olmakla kalmaz, tarihsel anlayışta nesnellik, açıklama, hakikat, betimleme ve anlamın doğası ve rolleri konusunda tarihçiler arasındaki temel farklılıkları da açığa vurur.</p>

  <p>Yapısökümcü tarihsel bilinç, geçmişte fiilen ne olduğuna doğrudan ve eksiksiz vakıf olamayız diye tarihin ya salt zihinsel ya da salt dilsel bir kendilik olarak nitelenmesi gerektiğini ileri sürmez. Hâlâ tarihten ve tarihte neler olduğundan bahsedebiliriz. Ama söylediğim gibi, delilleri ne kadar yakından irdelersek irdeleyelim, tarihin bir anlatı olarak yorumlanma ve aktarılma biçimi, tarihsel bilgimizin edinilmesi ve niteliği açısından birincil önemdedir. Geçmişin gerçekliğinin bir zamanlar var olduğunu kabul etmemek için bir neden yoktur, ama geçmişe tek başına ve hatta asıl olarak ampirik yöntemle erişemeyeceğimizi savunmak da akla yatkındır. Yapısökümcü tarihçiler, <span class="t6">fiilen oldu</span><span class="t6">ğ</span><span class="t6">u haliyle</span> geçmişİ ana akım şartındaki altı maddeden hareketle gerçekten bilip bilemeyeceğimiz konusunda kuşkucu bir yaklaşım sergiler. Bu, tarih karşıtlığı olmaktan çok, somut olarak olduğu haliyle bir tarih kavrayışıdır: Ne olduğunun bilincinde, şimdi ve burada yazılmış ve edebi tarzını yalnızca onun bir aktarım tarzı değil; asli biliş aracı olarak da tanıyan bir anlatısal kompozisyon. Ben buradan hareketle, geçmiş dediğimiz şeyin, deneyimleri yaşadığı sırada insanlar tarafından kurulmuş bir anlatı, geriye deliller bırakabilmiş bir süreç olup olmadığını sorguladım. Bu yüzden tarihçinin ne oranda geçmişi keşfedebileceğini ya da <span class="t6">belli</span> <span class="t6">bir</span> geçmişi mi, yoksa <span class="t6">herhangi bir</span> geçmişi mi, <span class="t6">belli bir</span> hikâye biçiminde mi, yoksa <span class="t6">herhangi bir</span> hikâye biçiminde mi yazabileceğini sordum. Bu beni tarihle geçmişi her zaman ayırmamız gerektiği sonucuna götürdü. Tarihçinin tarihi anlatımı kadar tarihsel değişimin doğası açısından tarihin formunun önemine ilişkin yaklaşımımı da Michel Foucault&rsquo;nun epistemik/mecazi sosyal altyapı kavrayışı ve Hayden White&rsquo;ın tarihsel tahayyüle ilişkin formalistik modeline başvurarak açımladım.<a id="a366"></a><a href="../Text/notes.html#a1112"><span class="t7">{366}</span></a> Şimdi tarihin doğasına ilişkin bu düşüncelerin tarih disiplini açısından uzantılarına bakacağız.</p>

  <h2><a id="ncx580"></a>B. EPİSTEMOLOJİ</h2>

  <p>Binyılın sonuna özgü postmodern kuşku ve tartışma ortamında bir zamanlar kesin olan ne varsa sorgulanır olmuştur ve diğer birçok şeyle birlikte ampirik büyük anlatı da bu sorgudan payına düşeni almıştır. Birçok tarihçinin ve eleştirel düşünürün Batı düşüncesinde sözcükle dünyayı birbirine bağlayan temsil ya da tekabüliyet teorisine duyulan modernist inanç karşısındaki artan itirazları üzerinde odaklanarak bunları özellikle dile getiren, yapısökümcü tarihtir.<a id="a367"></a><a href="../Text/notes.html#a1114"><span class="t7">{367}</span></a> Tarih felsefecisi Louis Mink, tarihsel olayları açıklamanın artık ister ampirist, ister kapsayıcı yasa isterse de yapısökümcü olsun herhangi bir yüce açıklama modeline bağlı olmadığını savunsa da, bir önceki kuşağın tarih felsefesindeki ana gelişme, tarihin asli bilişsel aygıtının anlatının gücünde yattığı önermesiydi kesinlikle.<a id="a368"></a><a href="../Text/notes.html#a1116"><span class="t7">{368}</span></a> Görece yakın tarihlere kadar, pek az sayıda tarih metni epistemolojik bakımdan kendi retoriksel formuna bilinçli olarak dikkat çekiyordu; genelde bu formların arkasında yattığı varsayılan gerçekliğe ulaşılmaya çalışılıyordu. Sonuç olarak, Emmanuel Le Roy Ladurie&rsquo;nin Montaillou, Carlo Ginzburg&rsquo;un <span class="t6">The Cheese and Worms</span> [<span class="t6">Peynir ve Kurtlar</span>], Natalie Zemon Davis&rsquo;in <span class="t6">The Return of Martin Guerre</span>, Simon Schama&rsquo;nın <span class="t6">Dead Certainties</span> ve yine aynı yazarın yakın tarihli <span class="t6">Landscape and Memory</span> kitapları yeni tarihsel üslubun örnekleri olarak görülür; çünkü bu eserler ya sıradan, anlık, bariz olarak tarihin kıyısında kalmış şeyler üzerine yapılan çalışmalar olarak içerikleriyle ya da Geçmişin içeriğinin örgütlendiği özel yollar aracılığıyla tarihin nerede sınırı geçip kurgu haline geldiğinin örnekleri olarak biçimleriyle dikkat çekmiştir.<a id="a369"></a><a href="../Text/notes.html#a1118"><span class="t7">{369}</span></a></p>

  <p>Bu türden kitaplar deliller üzerinde yapılan mantıklı çalışmayla nesnel olarak bilebileceğimiz geçmiş hakikate gönderme yapmazlar. Natalie Zemon Davis&rsquo;in söylediği gibi, kitabı, tarihin nerede yeniden kurma olmaktan çıkıp, nerede icat haline geldiğini sorgulamayı amaçlıyordu. Yazar, argümanlarını &ldquo;mecazi analiz kadar anlatıyı düzenleyerek, ayrıntıları, edebi sesi ve metaforu seçerek&rdquo; kuruyordu.<a id="a370"></a><a href="../Text/notes.html#a1120"><span class="t7">{370}</span></a> Tarihçi işte bu noktada, kaynağın otoritesi yerine örgütlenme biçimini geçirerek geleneksel kuralları çiğner. Bu yolla tarih özgürleştirilmiştir; çünkü o artık yeniden-kurmacı- kurmacı entelektüel düzenin esiri değildir. Postmodern ya da yapısökümcü tarih artık geçmiş yerine geçmişlik ile şimdilik arasındaki ayrılık üzerine eğilir. Muhafazakâr yeniden-kurmacı ana akımdan gelen tarihçi, tarihçinin zihninden bağımsız bilinebilir bir tarihsel gerçekliğe inanan bir ampiristtir; bu tarihçiye göre, özne ve nesne tıpkı zihin ve bilgi gibi ayrı şeylerdir. Metin sırf olabildiğince açık bir biçimde Geçmişin anlamını iletmek için oradadır. Ne var ki, bütün metinler yazar-tarihçinin ideolojik olarak kirlenmiş amaçlılığı yüzünden geçmişi gizler. Metin artık orada bir yerde göze batmadan duran bir şey olmaktan çıkmış, tarih çalışmamızın odağına oturmuştur. Bu, Derrida&rsquo;nın bizi iknaya çalıştığı üzere, metin ötesinde hiçbir şeyin olmadığı anlamına gelmez, zira metin tarihin sonu değil başlangıcıdır.</p>

  <p>Yapısökümcü tarihçi, hiçbir zaman tarihe ilişkin kesin bir şey söylemez. Eski tarihçilerin alışkanlıklarının üstesinden gelmek zordur belki, ama erekselci ya da bütüncül açıklamalar yapmak vazgeçilemeyecek bir şey değildir. Tarihin icat edilmiş doğasına ilişkin yapısökümcü bilinç, yeniden-kurmacı-bağlamcı ampirizmin kesinlikçi ve doğalcı mitlerine ya da ampirik temel üzerine kurulmuş bulunan karşı sosyal teorilere çıkarken, geçmişle tarihin aynı şey olmasına imkan tanımaz. F. R. Ankersmit, geçmişteki gerçek olaylarla bizim onları betimleme biçimimiz arasında varsayılan epistemolojik bağlar dışında hiçbir doğal bağın olmamasından aldığı güçle, tarihin, epistemolojik bir tarih felsefesi açısından değil; bir anlatıcının gözünden daha iyi görülebildiğini savunmuştur.<a id="a371"></a><a href="../Text/notes.html#a1122"><span class="t7">{371}</span></a></p>

  <p>Geçmiş, tarihçinin ve o tarihçinin dil kullanımından bağımsız bir varlık olarak, &ldquo;orada bir yerde&rdquo; değildir. Eğer öyleyse, diye soracaktır yeniden-kurmacı, biz iyi tarihle kötüsünü nasıl ayıracağız; üstelik ampirizmin aşkın mihenk taşları, bizi bir yere sabitleyen olguculuk ve deliller üzerinde yapılan çalışma olmaksızın, görelikçi bir ummanda başıboş dolaşıyor olmayacak mıyız? Okuduğumuz tarihe nasıl güvenebiliriz? Böylesi sorular ampirizmin yöntemsel sınırlarını daha iyi gözler önüne serer. Böylesi kaygılar, yeniden- kurmacının Geçmişin mecazi yapısına içten içe yaptığı yüklemeyi ilan eder. Bugün birçok tarihçi -şükür ki çoğu- Gertrude Himmelfarb&rsquo;ın felsefi gerçekçi argümanını kabul etmeyecektir. Bu argümana göre, dayatmacılığımızın anlamı şu olmalıdır: Biz ahlâki olarak neyin doğru olduğuna hiç bakmaksızın geçmişi kurarız, çünkü neyin doğru olduğunu bilmiyoruz. Bu, yazılı bunca tarihin muhalif ve sorgulayıcı doğasına hakkını vermeyen çok kasvetli bir argümandır.</p>

  <p>Barthes ve Derrida&rsquo;nın sözcükle dünya arasındaki göndermesel ilişkiye meydan okuyuşları White, Megill, LaCapra, Jenkins, Ankersmit, Kellner, Rüsen ve Foucault'nun geleneksel paradigmalar karşısındaki daha kapsamlı karşı çıkışlarının bir parçasını oluşturmuştur. Bu eleştirmenler, Himmelfarb&rsquo;ın aksine, &ldquo;Geçmişin Gerçek Dünyası&rdquo;na arşivlerde bizi bekleyen dağınık gerçeklik kırıntıları yoluyla girebileceğimize ilişkin Baconcı inancı reddeder. Bu düşünürler, delillere giderek daha yakından bakma ve bu yolla fiilen olan şeyin doğrusunu bulma varsayımından hareket etmek yerine, alternatif bir tarih anlayışı sunmuştur. Bu yapısökümcü epistemoloji, fantezi bir tarihsel hakikat nosyonu yerine, gerçeklik etkisinin varlığını benimser; yazarın amaçlarını keşfedebileceğimizi kabul etmez; yeniden kurulabilir orijinal anlam yerine yorumlayıcı anlamlandırmalar zincirini kabul eder; gönderme yapmanın kolaylığının baştan çıkarıcılığına kapılmaz, tarihçinin anlatının figüratif yapısıyla uğraşırken nesnel olup olamayacağını tartışmaya açar; bir &ldquo;öteki&rdquo; duygusuyla düşünülen Geçmişin yüce doğasını kabul eder ve nihayet içerik-biçim ilişkisinin genelde benzer başka ikili ilişkilerden daha karmaşık olduğunu kabul eder.</p>

  <p>Afrika uzmanı tarihçi Elizabeth Tonkin 1990&rsquo;da, Geçmişin çoklu seslerinin izini sürerken, &ldquo;tarih" sözcüğü yerine &ldquo;geçmişliğin temsili&rdquo; terimini tercih ettiğini ilan etti. Çünkü onun tarihsel bilginin doğası anlayışına göre, tarihler &ldquo;olayları temsil eden söylemleri bir kalıba sokan, yazılı ya da sözlü&rdquo; sözcük zincirlerinden başka bir şey değildir. Tonkin şöyle sürdürüyordu: &ldquo;Argümanlar ve görüşler de sözcük formlarıdır. Biz bir tarihsel olguyu ya da yorumu kavrarken, kendimiz son derece karmaşık bir dizi yorum yapmış oluruz.&rdquo;<a id="a372"></a><a href="../Text/notes.html#a1124"><span class="t7">{372}</span></a> Yapısökümcü bilinç, geçmiş metaforik olarak şekillendirme, örgütleme, öyküleştirme, açıklama ve geçmiş hakkında ahlâki yargılarda bulunma biçimimizin, geçmişe erişmenin tek yolu olduğunun epistemolojik bakımdan farkına varmamızı sağlar. Eğer okur tarihçinin genel yaklaşımına sıcak bakar, pratiklerini ve yöntemsel eğilimini benimserse, o zaman okur, metin ve anlayış arasında hiçbir belirgin boşluk olmayacaktır. Eğer tarihçinin kullandığı ve okurun paylaştığı dilsel alışkanlıklar ve uzlaşılar yeniden-kurmacılığın alışkanlık ve uzlaşılarıysa, yine tarihsel açıklamayla fiilen olduğuna <span class="t6">inan</span><span class="t6">ı</span><span class="t6">lan</span> şey arasında göze çarpan bir yarılma olmayacaktır. Her halükârda, tarihçi epistemolojik varsayımlarını okura akıtmak zorundadır. Eğer tarihsel açıklama yazıldığı şimdiki zamanın ortak entelektüel akımlarından birine ya da birçoğuna hiçbir şey ifade etmiyorsa, o hiç kimseye hiçbir şey açıklayamaz.</p>

  <p>Tarihin, bulunmuş olmaktan çok icat edilmiş bir şey olarak, tarihçinin retoriksel bir kurgulaması olduğu yolundaki White&rsquo;ın asli iddiası fiilen olduğu haliyle Geçmişin son tahlilde bilinemez olması gerektiği anlamına gelir. Yapısökümcü tarih, Geçmişin gerçek anlamının, tarihçi tarafından deliller bulamacından nesnel olarak süzülen ve sonra okur tarafından özümlenen bir şey olarak kavranabilirliği yerine; tarihçinin etkileşimli ve dayatmacı rolüne ağırlık verir, öyle ki geçmiş hakkındaki bilgimiz ne olursa olsun bu yalnızca Geçmişin değil; aynı zamanda bu Geçmişin mecazi olarak şekillenmiş, öyküleştirilmiş, savunulmuş ve ideolojik olarak yanlı anlatısının da sağladığı bir bilgidir. White&rsquo;ın Geçmişin içkin olarak öyküleştirilmiş olmadığına ilişkin ısrarına rağmen, yine de akla bir soru takılır: Eğer Foucault&rsquo;nun mecazi yapı-epistem bağlantısı mevcutsa; tarihte, tarihçiler geçmiş hakkında hikâyeler anlatırken tespit edilecek nihai bir belirlenim var mıdır? Tarihçilerin paylaştığı çağdaş kültür ve dilsel deneyim evreni yalnızca tarih olarak nelerin yazılabileceği değil, nasıl yazılacağı açısından da nihai epistemolojik sınırdır.</p>

  <h2><a id="ncx588"></a>C. DELİLLER</h2>

  <p>Geçmişin bir zaman var olduğundan ve ondan günümüze izler kaldığından kuşku duymam. Gelgelelim, fiilen olduğu haliyle geçmişi asla bilemeyecek olmamız üstesinden gelemeyeceğimiz epistemolojik bir sorun olduğu için yapabileceğimiz tek şey de geçmişten kalan izlere bakarak anlam çıkarmak olduğuna göre, delillerle Geçmişin doğru bilgisi arasında yeterli bir tekabüliyet olduğuna ilişkin ana akım varsayımı yeniden gözden geçirme ihtiyacı öne çıkar. Bu kuşku şu soruya vereceğim yanıtı biçimlendirir: Tarihsel delillerin karakteri nedir ve hangi işlevi yerine getirirler? Naif ampirist tutum; yani zihinlerini <span class="t6">a priori</span> varsayımlardan arındırmış, yanıtlarını baştan bildiği sorular sormayan ve delillerin eleştirel değerlendirilmesi için deliller üzerinde inceden inceye kafa yoran nesnel ve adil tarihçilerin var olduğunu mecburen kabul eden tutum, şimdi eskiye oranla çok daha yaygın olarak tartışılıyor.</p>

  <p>&nbsp;</p>

  <p>Ben şunu göstermeye çalıştım: McCullagh, Elton, Stanford ve Marwick gibi tarihçileri, delillerin yazarının amaçlarını yeniden kurgulayarak tarihsel doğrunun keşfedilebileceğini savunmaya iten şey, &ldquo;hakikat&rdquo;in (ampirist şartın altı ilkesi ya da maddesi olarak özetlediğim) göndermesellik ve tümevarımsal çıkarım mekanizmaları yoluyla geçmiş gerçekliğe tekabül ettiği yolundaki yeniden- kurmacı inanç olmuştur. Kloppenberg, Appleby, Hunt, Jacob ve Gordon gibi yeniden-kurmacı ılımlılar tarafından daha da geliştirilen ama reddedilmeyen bu tutumun anlamı şudur: Tarihçi, geçmiş olaylara ilişkin tartışma götürmez olgusal ayrıntılar yoluyla &ldquo;o&rdquo; belli geçmişte eninde sonunda bulunabilir olan ve bulunması gereken &ldquo;o&rdquo; hakikati en sadık biçimde temsil eden &ldquo;o&rdquo; hikâyenin peşindedir. Yeniden-kurmacı ılımlılar anlatının Geçmişin bu ampirist yeniden kurulması için bir araç olduğunu kabul etmekle birlikte, anlatının icat gücünü inatla inkâr ederler. Onlara göre, tarihçiler her koşulda delillerin hizmetinde olmalıdır. Hem yapısökümcülük hem de kurmacılık, delil-temelli tarih yönteminin doğasına karşı eylemler olarak görüldüğü müddetçe, bu aynı düşünce tümdengelimsel sosyal bilim teorileştirmeleri için de geçerlidir.</p>

  <p>Elton&rsquo;ın argümanını artık biliyoruz. Buna göre tarih, yerli yerinde sorular sorarak, sosyal teorisyenlerin olduğu kadar yapısökümcülerin de önerdikleri açıklama paradigmalarına özellikle kuşkuyla bakan, yansız ve bağımsız tarihçi tarafından irdelenen delillerden elde edilen şeydir. Bu yöntemden çıktığı varsayılan sonuçlar arasında yalnızca yazarın niyetlerinin keşfi sonucu ortaya çıkan tartışmasız delillerin üretilmesi değil; tarihle değer, olguyla kurgu arasında kesin ayrımların ortaya çıkması da vardır. Bunun bir sonucu olarak, kurmacı tarih teorileri de katı yeniden-kurmacılar tarafından reddedilir; çünkü sınanacak -ve Elton&rsquo;ın savunduğu gibi, şaşmaz bir biçimde onaylanacak- hipotezler yüzünden Geçmişin izleri garip şekiller almaya zorlanacak, sakatlanacaktır. Hem muhafazakâr hem de ana akım tarihçiler açısından, yapısökümcülüğün göreciliği karşısında nihai savunma <span class="t6">Quellenkritik</span> (kanıtlama, kıyaslama ve karıştırma işlemleri yoluyla kaynaklar üzerinde yapılan teknik ve ayrıntılı çalışma) pratiğinde yatar.</p>

  <p>&nbsp;Ne var ki, geçen yarım yüzyılda, Geçmişin her zaman eksikli olarak karşımıza çıktığını savunan E. H. Carr&rsquo;ın tarih vizyonunun etkisiyle, çoğu pratik-gerçekçi ya da ılımlı ana akım tarihçi, yorumların gelip geçici doğası dedikleri şeyi ve tarihte kanıt ve doğruluğun mevcut olmadığını kabul etmekte pek zorlanmamıştır. Bu çabucak tarihsel revizyonizme dönüşür. Bütün tarihsel yorumların geçiciliği, bitip tükenmez bir yeni deliller bulma sürecine dayandırılır; deliller giderek karmaşıklaşan analiz ve kavramlaştırma mekanizmalarına tabi tutulur ve sürekli yeni bağlamlara yerleştirilir; örneğin, emperyalist dönemin delilleri bir sonraki kuşaktan tarihçiler için yeni bir post-kolonyal yorumun delilleri haline gelir. Bu yapılır yapılmasına, ama eldeki mevcut delillerin hiç kuşkusuz hâlâ geçmiş gerçekliğe açılan bir pencere olduğuna inanılır. Yeni deliller her zaman yeni pencereler açmakla birlikte, revizyonist görüşler hâlâ yeni pencerelerin ötesinde bulunan gerçekliğe tekabül eder. Tarihsel olgular üzerine yerleştirilen revizyonist kurgular bu yüzden bilinebilir bir geçmiş gerçekliğe zarar vermez. Collingwood-Carr göreciliği düşünüldüğünde bile, yeniden-kurmacılığın nihai iddiası, yani Geçmişin deliller aracılığıyla bilinebilir olduğu ve anlatı olarak kurgulandığında bile bilinebilir kalacağı iddiası hasar görmez; çünkü o zaman biz Geçmişin hikâyesine ya da doğru anlatımına kavuşmuş oluruz. Ana akımcılar için amaç hâlâ olası <span class="t6">en do</span><span class="t6">ğ</span><span class="t6">ru</span> anlatıma giderek yaklaşmaktır.</p>

  <p>Bilinebilir bir tarihsel gerçekliğin var olduğu vizyonuna benim yanıtım, <span class="t6">Quellenkritik</span> mikroskobu altına yatırıp ne kadar büyütürsek delillerin açıklayıcılık değerinin o kadar artacağına ilişkin ampirist inancı sorgulamak olmuştur. Ben buradan delillere ne kadar çok yaklaşırsak doğruyu daha çok göreceğimiz sonucunun çıkmadığını savundum. Delillerin gerçeklikle tekabüliyetinin, delillerle desteklenen tek bir tümce düzeyinde gayet doyurucu sonuçlar verdiğine (ABD Başkanı Abraham Lincoln 14 Nisan 1865 tarihinde vuruldu ve 15 Nisan sabahı öldü) itiraz etmiyorum. Ama böylesi bir tekabüliyet, bir öyküleştirme ya da argüman dayatma yoluyla yorumlama düzeyine geçtiğimizde (Abraham Lincoln yeniden yapılanma planlarını hayata geçiremeden öldürüldü) ortadan kaybolacaktır. Tekrar edelim: Tarihsel anlatı belli bir geçmiş değildir, bir tarihtir o. Geçmiş hakkındaki tekil bir tümceyle tek bir delil parçası arasında güçlü bir tekabüliyet, hatta fiilen olduğu haliyle geçmişi yeniden oluşturmak üzere, olgusal bir önerme üretmeye ve sonra bunu tümevarım yoluyla bütün bir yorumlayıcı tarihsel anlatının &ldquo;hakikiliği&rdquo; için kanıt göstermeye yetecek kadar güçlü bir tekabüliyet olduğunu göstermek mümkün olabilir, ama bu sakat bir uygulamadır.</p>

  <p>Delillerin yorum düzeyinde geçmiş gerçekliğe tekabül etmeyişi yazarın amacını keşfetme uğraşını özellikle çıkmaza sokar. Elton gibi, tarafsız tarihçinin delillerin niçin ortaya çıkmış olduğu sorusunu yönelterek geçmişte yaşamış insanların niyetlerini anlayabileceğini savunmak son derece kaba bir düzeyi sergiler. Tümevarımcı çıkarımcılığın yapısından gelen gevşekliğin bütün tarihçileri böyle bir düşünceye karşı uyarması beklenirdi, oysa açık ki işe yaramıyor. Çıkarımlar yaparak hakikati arama iddiası psikolojik ve mesleki olarak doyurucu olabilir, ama entelektüel bakımdan her zaman tehlikelidir. Yine de birileri doğruya yaklaştığına, hatta onu bulduğuna inandığında olduğu kadar değildir bu tehlike. O zaman soruşturan zihin, kesinliğin çelik kapanına kısılır. Her zaman kuşku duymak ve sorgulamak geçmişi yazmanın içkin olarak kesikli doğasına kucak açmaktır. Öyle bir tutumdur ki bu, marjinalle &ldquo;öteki&rdquo;ne gözlerini kapama ihtimali neredeyse ortadan kalkmış, çok daha kavrayıcı bir tarihsel analiz biçimine yolu açar.</p>

  <p>Günümüzde ana akım tarihi oluşturan öğelerin en etraflı ve olgun kabulünü Appleby, Hunt ve Jacob gibi tarihçilerin eserlerinde buluyoruz. Bu tarihçilerin deliller üzerine çalışmaya bağlılıkları (inanmayı seçtikleri şey olan) Amerika&rsquo;nın özsel demokratik mirasını pekiştirecek çoğulcu ve çokkültürlü bir Amerikan tarihi içinde hakikatin ne olduğunu keşfetmek içindir mecburen. Bu, onların gerçek Amerikan tarihi görüşüdür, varsın olsun kimsenin bir diyeceği yok. Ama buna Amerikan tarihsel deneyiminin nihai hakikatinin araştırılmasının -özellikle böyle bir araştırma kendine özgü bir üslubu olan pratik-gerçekçi perspektifin bir parçası olarak alındığında ve betimlendiğinde- bir parçası olarak ortaya sürmek, toplumsal, siyasal ve entelektüel gündemlerine göre üretilmiş, ideoloji yüklü bir yaklaşımdır açıkçası. Kuşkusuz bu, örnekteki gibi, çokkültürcü hedefiyle birlikte pratik-gerçekçilik anlatılarında temsil/tasavvur edilen ideolojik tutumlardan sadece biri olarak kabul edilecekse, sorun değildir. <span class="t6">Telling the Truth About History</span> adlı kitaplarının başlığı bile, akıllara bu tarihçilerin geçmişe özel bir tür gösteren ilişkileri dayatan bir anlatı; keyfi bir bağlama oturtulmuş, yapılaştırılmış ve tarihseleştirilmiş bir anlatı kaleme aldıklarını getiriyor. Aslında Appleby, Hunt ve Jacob da, &ldquo;umursamazlığı, hatta nihilizmi, ama kesinlikle entelektüel görelikçiliği açıklamaya yarayan, hatta doğruluk ve nesnelliği göklere çıkaran, Soğuk Savaş ve biliminin mirasıdır&rdquo;<a id="a373"></a><a href="../Text/notes.html#a1126"><span class="t7">{373}</span></a> diyerek, yapısökümcü tarihe saldırırken kendi şimdici gündemlerinin farkındadır. Dolayısıyla, onlar açısından ampirik olarak türetilmiş doğru aşkındır; ama bu arada doğruluk değeri ve gerçeklik etkisine ilişkin yapısökümcü sorgulama epistemik ve muhtemelen geçici, bu örnekte Soğuk Savaş&rsquo;ın psikolojik olarak dengeleri bozucu etkilerinin bir ürünüdür. Bunun haksızlık olup olmadığı bir yana, önemli olan bizim hiçbir zaman onların tarih hakkında kendi hakikatlerini anlatıyor olduklarını unutmamamızdır.</p>

  <p><span class="t6">Telling the Truth About History</span>&rsquo;nin tarihselliği, Foucault&rsquo;nun tarih olarak tahayyül edilen Geçmişin yalnızca tarihçilerin çağdaş söylemlerinden ibaret olduğu yolundaki argümanına iyi bir örnektir. Tarih, ister retoriksel bir temsil/tasavvur isterse ampirik olarak sınanmış sosyal teorileştirme olsun, bir kurmaca olmaktan kurtulamaz. <span class="t6">Telling the Truth About History</span> gibi tarihsel hakikat iddiasında olan kitaplar, sanki ideolojiden arınmış bir &ldquo;temiz odadaymış&rdquo; gibi delilleri yorumlayan ve bağlamına oturtan herkesin yeteneğinden kuşku duymamı haklı çıkarır. Bu kitapta göstermeye çalıştığım üzere tarihçiyle delilleri arasındaki diyalog nesnel, metinler dışı, figüratif olmayan ve değerlerden arınmış bir araç olarak görülemez. David Harlan'ın söylediği gibi, bu bizi ne kadar tarih yazma türü varsa o kadar farklı tarih türü ve yöntemiyle karşı karşıya bırakır. Ve Foucault ve White&rsquo;ın ileri sürdüğü gibi, özel bir tarih formu oluşturma saikleri genellikle ideolojiktir.</p>

  <p>Foucault&rsquo;nun delilerin tedavisi ve insan bedeni üzerinde iktidar uygulanmasının köklerini ve gelişmesini incelerken savunduğu gibi, tarih, iktidar uygulamasını örnekleyen ve onaylayan merkezi bir söylemdir. Tarihin otoritesi kudretini en bariz şekilde, fiilen olduğu haliyle Geçmişin nesnel hakikatini tarafsız tarihçiler eliyle ortaya serme iddiasında bulunduğu zaman gösterir. Hakikat iddiasının peşindeki böyle bir tarihin yaptığı, White&rsquo;ın ifadesiyle, dilin ve kültürel özçıkarın şekil vermesiyle oluşturulmuş bir çeşit geçmiş temsili/tasavvurudur. Delillerin tarihçinin olgularına çevrilme ya da anlatı haline getirilme biçimi güç kullanımı açısından temeldir; White buna ifade biçimlerinin &ldquo;terminolojik belirlenimciliği&rdquo; adını verir.<a id="a374"></a><a href="../Text/notes.html#a1128"><span class="t7">{374}</span></a> Delillerdeki hakikati elde etmekte tarihçilerin zaafı güçten düşürücü bir deneyim değildir aslında, tersine bu zaaf önümüzde ideolojik amaçlarla kolaylıkla dizginlenemeyen bir ufkun açılmasına imkân verir. Tarihteki kesinsizlik politik olarak doğru, yanlış, haklı ve haksız olan karşısında bir korunma biçimidir. Politik kesinlik, bana göre, her zaman kuşkuludur. Yapısökümcü bilincin, tarihin delillerden çıkan hakikatin bir özeti olmadığı yolundaki tutumu ancak az sayıda naif tarihçinin aklını karıştıracaktır. Ama ana akım içinden pek az tarihçi, tarihi yazarken benim bir <span class="t6">tarihsel</span> hakikat -gerçeklik ya da hakikat etkisi- adını verdiğim şeyi üreterek sözel/metinsel bir kurgu-yapıt yarattığımızı kabul edecektir. Onlar Geçmişin gerçekliğinin tarih olarak anlattıkları hikâyelerin hakikat-etkisi ya da akla yatkınlığında yattığını kabul etmeyecek, buna karşın delillerin olguların nihai ve mutlak ölçüsü olarak kalması gerektiğinde ısrar edeceklerdir.</p>

  <h2><a id="ncx599"></a>D. TARİH TEORİLERİ: GEÇMİŞİ KURMAK</h2>

  <p>Yapısökümcü bilinç delilleri irdelemek üzere sosyal (ya da retoriksel) çerçeveler oluşturmayı, tarihçinin dayatması olarak kabul eder. Naif ampiristlerin tarihsel anlayışa ilişkin eleştirel yaklaşımlar hakkında duyduğu kuşkular Collingwood, Croce, Beard, Becker ve E. H. Carr gibi idealist ve görelikçi düşünürlere karşı besledikleri antipatide fazlasıyla meydandadır; bu kuşkuyu sayısız belirlenimci sosyal, kültürel ve Marksist esinli kurmacı tarihçiye karşı da duyarlar, ama özellikle Michel Foucault, Hayden White ve Dominick LaCapra, Louis Mink ve Frank Ankersmit gibi anlatıcılar karşısında iyice ortaya çıkar bu kuşku. Bu görelikçi tarihçiler arasındaki ortak bağ, bunların yalnızca delillerle sorgulayıcı bir diyalog içinde kalmayıp doğrudan müdahaleci olduklarına ilişkin varsayımlarıdır. Farklı yollarla hepsi de Geçmişin ancak tarihçinin açıklama stratejilerinin eleğinden geçerek tasarlandıklarında tarih haline geldiğini kabul eder. Genel bir tutum olarak, ana akım tarihçiler kurmacılığa içkin görelikçiliği kabul eder; ama bunu ampirizm temelini tamamen terk eden yapısökümcü sonucuna götürmezler.</p>

  <p>Kurmacılar Geçmişin olaylarını, kapsayıcı yasalar olarak antropolojik ve sosyolojik tümdengelimci-tümevarımcı genellemeler, hatta Collingwood&rsquo;un geçmişi empatik düşünme yöntemini de kullanarak ve ekonometrik ve istatistik çeşitli yöntemler aracılığıyla kavrar. Yeniden-kurmacılar açısından hakikate delillerin en ince ayrıntılarına kadar irdelenmesiyle, pozitivistler açısından ise uygun bir teori kaldıracıyla erişilir. Ana akım tarihçiler bu iki ucu uzlaştıran E. H. Carr&rsquo;ın popüler -ancak yapısökümcü açıdan inandırıcı olmayan- görüşünü benimserler; yani tarihi yazan ve açıklama modellerini yaratan tarihçilerdir, ama tarihçiler bunu delillerin dayattığı kurallara göre yaparlar görüşünü. Carr&rsquo;ın yöntemine göre, metinle bağlam arasındaki sürekli ve hızlı gidip gelme sürecine şekil veren, sınıf, ırk, cinsiyet vb. teorileri/modelleri/ kavrayışları olarak sunulan ve delillerde bulunacak/keşfedilecek yapılar ve kalıplardır her zaman. E. H. Carr&rsquo;a göre, deliller insan davranışına ilişkin, sonrasında daha doğru tarihsel açıklamalara imkan verecek olan, belli bazı uygun açıklama modelleri önerir. Ana akım içindeki çoğu tarihçi yaptıkları şeye ilişkin bu açıklamayı kabul edecektir muhtemelen.</p>

  <p>Gelgelelim, ampirizmin nerede bitip, hipotez testinin nerede başladığını tespit etmek oldukça zor olduğu ve tarihçilerin model kurma yoluyla tarihin yaratılmasında her zaman aktif olduklarını gittikçe daha akla yakın bulduğumuz düşünülürse; önceden şekil verilmiş anlatısal öyküleştirmelerimizi, argümanlarımızı ve onların ideolojik uzantılarını hesaba katmamız neden akıldışı olsun ki? Özellikle kararlı yeniden-kurmacılar ahlâki kararların tarihin nesnel olarak yeniden kurgulanmasında her zaman yeri olmadığını savunuyorlar; buna karşın ben, hiçbir tarihçinin önceden kafada şekillenen öyküleştirme ve argümandan ya da ahlâki ve etik tutumlardan bağımsız olarak yazmadığını, geçmişe ilişkin daha eksiksiz bir anlayışın ancak tarihçinin dayatmacı rolü bir aktarmacılık değil bir yazarlık olarak kabul edildiğinde ortaya çıkabileceğini savunuyorum.</p>

  <p>Ampirik temelli kurmacılık, bugün sosyoloji ve antropoloji gibi disiplinlerden aldığı yeni analiz ve kavramlaştırma modellerini kapsıyor. John Tosh&rsquo;un, tarihi &ldquo;delillerle sınanacak&rdquo; hipotezlerin ürünü olarak betimleyişi günümüz ana akım tarihinin içine düştüğü karmaşayı gösterir. Ama birçok uygulamacı, edebiyat eleştirisi teorisinden analitik teknikler alarak ve tarihi edebi bir üslup olarak görerek kurguyla olgu arasındaki boşluğu kapatmaya çalışırken, tarih ana akımın kale duvarlarını parçalıyor. Kuşku yaratmakla birlikte, Lawrence Stone&rsquo;nun yorumları bu gelişmenin yeterli delili olmaktan öte anlamlar taşır. Bırakın kaygı duyulacak bir şey olarak görmeyi, bana göre, tarihçiler bu yönde hareket etmelidir; özellikle Philippe Carrard&rsquo;ın kabul ettiği gibi, en pozitivist kurmacı tarihçilerin bile anlatı ve öyküleştirmenin gücünden kaçamayacakları -mecaz olmaksızın yazmanın ne kadar zor olduğu- göz önüne alınırsa.<a id="a375"></a><a href="../Text/notes.html#a1130"><span class="t7">{375}</span></a></p>

  <p>Açıklamaya çalıştığım gibi, tarihçinin anlatısının kurucu rolüne yapılan vurgu, dilin doğası ve işaretin keyfi doğasına ilişkin görüşlerimizden kaynaklanır. Tarihsel anlatı, dilin geçmiş olayları şeffaf olarak temsil ettiği ya da o olaylara tekabül ettiği yanılsaması yaratmak üzere gösterenle gönderme yapılan arasındaki bağı parçalayarak ve böylece onları &ldquo;doğru ışık altında&rdquo; göstererek, mantıksal argümandan çok retoriksel argümana bağlıdır. Kurduğumuz modeller de benzer bir biçimde üretilir. İşte bu noktada Hayden White&rsquo;ın &ldquo;mecazi olarak önceden şekli tasarlanmış tarihsel anlatı modeli&rdquo;nin önemi ortaya çıkar. Dünyayla sözcüklerin pürüzsüz bağlantısı nosyonunu terk ettiğimizde ve bunu gerçekçiliğin mecazı olarak gördüğümüzde, -White&rsquo;ın tarihsel yoruma imkân verdiğini öne sürdüğü- anlatısal stratejilerin önemini takdir etmeye başlayabiliriz.</p>

  <p>Yapısökümün kurmacılıkla ortaklığı, kurmacılığın kapsayıcı bir yasa gibi bir büyük anlatıya ya da genel olarak verili maddi koşullar ve bağlamlar içinde hapsedilmiş insan davranışına ilişkin genellemelere gönderme yaparak ancak tekil olayları ilişkilendirmenin ve anlamanın mümkün olduğu yolundaki pozitivist ısrarı noktasında sona erer. Bu anlamda, kurmacı <span class="t6">a priorizm</span> yeniden-kurmacı zihniyet kadar yapısökümcü zihniyet için de pek inandırıcı değildir. Kurmacıların etkili bir biçimde savunduğu görüş şudur: Hakikat, yeniden-kurmacıların ince ayrıntıları canlandırmasından ya da yapısökümcülerin kafa yorduğu anlatıların hakikat ya da gerçeklik etkisinden doğmaz; daha çok -ve daha gerçekçi olarak- kendilerinin ampirik olarak türettikleri özel sosyal teorilerinden doğar. Başlarda <span class="t6">Annales</span> okuluyla flört etmesine rağmen Foucault, sözmerkezciliğin altını oyma niyetini, retorik ve sosyal olarak kurulmuş epistem modelinde gösterir. Foucault&rsquo;nun amacı, bilginin toplum içinde dilsel olarak üretilme araçlarını tespit etmekti. Araştırmaları onu sosyal değişimin tarihsel kurallarına yöneltti. Bunu yaparken, zaman içinde değişimi tutarlı bir anlatı ya da birbiriyle bağlantılı süreçlerin doğrusal ya da artzamanlı açımlanışının keşfi olarak gören çoğu tarihçinin aksine, Foucault, değişimi, amacı bilgi, özel olarak da tarihsel bilgi yaratmak olan iktidar ilişkilerinin bir şebekesi ya da eşzamanlı yapılanması olarak görür. Foucault'nun ısrarla savunduğuna göre, tarih olgusal keşifle ilgili bir şey olmaktan çok, güç kullanımı ya da böylesi bir kullanıma edebi bir muhalefet biçimi olarak karşı koymak için bilginin edebi ve metinsel yaratılmasıdır. Bu anlamda biz tarihçiler, edebiyat eleştirmenleri ya da herhangi bir kararlı entelektüel gibi, kendimizin ve toplumun yaratmış olduğu anlamlandırma ağlarına takılıyız; tarihsel bilgi her zaman söylemde ve kültürde içerilmiştir.</p>

  <p>White gibi Foucault da Vico geleneğine dayanır ve tarihsel değişimin insan bilinci ve bu bilincin sosyal ve doğal bağlamı arasındaki etkileşimden doğduğunu ileri sürer ve buna göre, yazılı tarih gibi edebi ve kültürel yapıtlar, sosyal koşullar' içinde etkileşimde bulunan insanların her şey olup bittikten sonra yaptıkları aklileştirmelerden başka bir şey değildir. Biz nasıl kendi sosyal yaratımlarımızı bilemiyorsak, insanlığın da doğal dünyayı tam olarak anlayamayacağı görüşüne dayanan Vico&rsquo;nun bu orijinal yaklaşımı, sosyal bilim teorilerine esin kaynağı olmuştur. Ama pozitivist olan kurmacı tarihçiler çoğunluğu, özellikle Marksistler gibi aşamacı teorisyenler Vico&rsquo;nun görüşünü görmezden geldiler. Vico&rsquo;ya göre bir edebi sanat olarak tarih, sosyal ve insani femomenleri analiz etmek için farklı bir yaklaşımı zorunlu kılar; bu yaklaşım pozitivistlerin doğal ve sosyal bilimlerde kullanmayı tercih ettikleri tümdengelimden çok farklıdır.</p>

  <p>Tıpkı Vico gibi, hem White ve hem de Foucault dilin yaratıcı gücünü kabul ederler. Geçmiş gerçekliği dolayımlamak için bizim dili ve dilin bizi kullanma tarzlarının karmaşıklığı gösteriyor ki, -ne kadar incelikli olursa olsun- sosyal bilim hipotez-testlerinin hiçbiri, tarihçi, sözcük ve dünya arasındaki etkileşimli ilişkiden kaçamaz. Anlatı, basitçe geçmiş gerçekliğin dünyasının temsili/tasavvuru, şeylerin ve aralarında var olan ilişkilerin yeniden üretimi değildir. Ana akım tarihçiler tarafından sanki yeniden üretme kapasitesi olan bir şeymiş gibi kullanılsa da, dil asıl olarak geçmiş hakkındaki bilgimizi icat etme ve yaratma gücüne sahip yenilikçi bir araçtır. Hem White hem de Foucault, onlardan da önce Vico, anlatının bu açıklayıcı gücünü anlatının metaforik ya da mecazi doğasında bulur.</p>

  <h2><a id="ncx608"></a>E. ANLATI OLARAK TARİH</h2>

  <p>Ben anlatıyı tarihin asli bilişsel aracı olarak görmekten yanayım; tarihçinin geçmişi tahayyül ederken, biçimlendirirken ve temsil ederken zihninde iş gören bir araç. Bir hikâye olarak tarihin öyküleştirilmesi; bunu destekleyen argümanları ve etik açıklama stratejileriyle tarihsel değişimin çok karmaşık bir açıklama formudur; ama bu fiilen olan bir şey olarak tarih değildir. Geçmişin kurulması tarihçinin bir öyküleştirme türüyle özel bir anlamla donatmak istediği tarihsel olayları eşleştirme kapasitesine bağlıdır. Lemon&rsquo;ın &ldquo;bu oldu, öyleyse şu&rdquo; tanımlaması, hızla salt olayları art arda dizmenin ötesine geçmeyi gerektiren karmaşık yorum düzeyine işaret eder. Tarihçinin işlevi -Gallie&rsquo;ye göre tarihsel anlayışın özüdür bu- izlenebilir bir hikâye sunmaktır. Böylesi bir izlenebilirlik tarihçilerin anlattıkları hikâyeler eldeki deliller ışığında tutarlı ve akla yatkın olduğunda söz konusudur. Geçmişin gerçekliği mermerin içinde zaten hazır olan bir şey değildir, içinde var olan nesneyi açığa çıkarmak için tarihçinin mermeri işleme yetisine gerek vardır. White&rsquo;ın tutumu kesinlikle budur, ama biz yine şu soruyu yöneltebiliriz: Geçmişte yeniden anlatılacak bir anlatı var mıdır?</p>

  <p>Collingwood ve E. H. Carr, tarihçiyle betimlediği olaylar arasında sürekli bir etkileşimin varlığını kabul etmiş olsalar da son tahlilde ortaya çıkan tarihin birincil olarak kurgusal bir şey olduğunu kabul etmeye hâlâ yanaşmazlar. Bu iki tarihçiye göre de, diğer birçok tarihçiye göre de (yakın tarihlerde Richard T. Vann örneğin) White&rsquo;ın, tarihin zihinde mecaz olarak önceden şekillenen bir edebi yapıt, keşfedilen değil icat edilen bir hikâye olduğu argümanı kabul edilemez; çünkü delillerde keşfedilecek belirleyici bir anlam olmaksızın ne olgular ne de bu olguların hakikiliğini ölçebileceğimiz bir standart ortaya çıkar. Louis Mink&rsquo;in &ldquo;eğer alternatif öyküleştirmeler yalnızca bir şiirsel mecaz yerine öbürünü tercih etme üzerine kuruluyorsa, anlatılar olarak hakikat iddiaları bakımından bir anlatı yapısını başka bir anlatı yapısıyla kıyaslamaktan başka yolumuz yoktur&rdquo; şeklindeki yorumundan etkilenmişlerdir bu tarihçiler.<a id="a376"></a><a href="../Text/notes.html#a1132"><span class="t7">{376}</span></a> Ama Mink&rsquo;in yorumunu kabul etmek yaptığımız işin sorunlu doğasına gözlerimizi kapatmayı getirmemelidir. Hakikatin &ldquo;orada bir yerde&rdquo; olduğuna dair ampirist altın kural, yaptığımızın ne olduğu ve onu nasıl yaptığımıza dair anlayışımızdaki temel kusur olarak kalır. Yazılı bir söylem olarak tarih geçmişi yaratan güçlere duyarsız değildir. Geçmiş geri getirilemeyeceğinden, onun ikincil yazılı kaydı en azından Geçmişin kendisinin delili olarak tarihsel anlayışımız açısından önemlidir. Geçmişe erişebilmemizin yolu ancak tahayyül gücünün ürünü anlatıdan ve (teorisinin herhangi bir epistemde tarihsel muhayyileyi kategorize etme açısından bize radikal ve verimli bir taban sağladığı) mecazlarda kaydedilmiş entelektüel işlemlerden geçer.<a id="a377"></a><a href="../Text/notes.html#a1134"><span class="t7">{377}</span></a></p>

  <p>İnsanın mecaz üretme kapasitesi karmaşıktır. Ben mecazların geçmişteki değişimin doğasını temsil/tasavvur etmek için indirgemeler ve tümlemeler yoluyla tarihçilerin muhayyilelerinde nasıl iş gördüğüne değindim. Foucault&rsquo;nun tarihsel yönteminin püf noktası, insan bilincindeki mecazi temeli tarihin gerçeklikle dil arasındaki ya da, White&rsquo;ın betimlediği gibi, &ldquo;toplumlardaki geçişler ve konuşmanın mecazi dönüşümleri&rdquo; arasındaki mübadeleden nasıl doğduğunu değerlendirmemizi sağlayan bir model olarak almasıdır.<a id="a378"></a><a href="../Text/notes.html#a1136"><span class="t7">{378}</span></a> Aynı şekilde, insan bilincinin dilsel aracı olarak anlatının yalnızca bizim tarihsel değişimi betimlememizi değil; zaman içinde o değişimin kendisini de kolaylaştırabileceğini savunmak bana akla uygun geliyor. Toparlarsak, Foucault ve White figüratif süreci tarihsel değişimin yaşandığı ve açıklanabildiği bir model olarak sunarlar.</p>

  <p>Delillerin yorumlanmasını sınırlayan mecazi anlatı modeldir -tersi doğru değildir-; işte bu yüzden tarihsel anlayışın bilinebilir bir tarihsel gerçeklikten çok edebi ürün olduğunu ileri sürdüm. Tekabüliyet teorisinin reddi, deliller için herhangi bir mecaz- öyküleştirme-argüman-ideolojik konfigürasyon seçmekte tamamen özgür olduğumuz ve sonra hiçbir sorumluluk taşımadan geçmişe herhangi bir anlamı yüklememize imkân veren edebi yapısökümün nihai bir tarihsel versiyonuna geçtiğimiz anlamına gelmez. Onun yerine diyebiliriz ki, zihinsel ön tasarlayıcı süreçle deliller arasında önemli oranda bir karşılıklılık vardır, yeter ki anlatı halindeki her bir delil parçası daha önce arşivde ve epistemleri çerçevesinde çalışan öteki tarihçiler tarafından yorumlanmış ve metinleştirilmiş bir ara metin olsun. Hiçbir tarihçi daha önceki yorumlar ya da arşivin öyküleştirmelerinden habersiz çalışamaz.</p>

  <p>Naif görecilik dilin betimleme ve icat etme gücüne yeterli önemi vermemiştir. Ampirizm zorunlu olarak tarihe güvenmez. White&rsquo;in dediği gibi, &ldquo;bir tarihsel vakıalar alanını betimlemekte kullanılan dil aslında bizatihi o alanı oluşturur&rdquo; ve dolayısıyla &ldquo;o alan içinde vuku bulan olayları analiz etmekte&rdquo; kullanılabilecek yöntemin türünü sınırlar.<a id="a379"></a><a href="../Text/notes.html#a1138"><span class="t7">{379}</span></a> Dilin büyük gücünün metaforik ve figüratif (mecazi) yapısından gelmesi bir örnekle açıklanabilir. 1910&rsquo;da Afrika&rsquo;daki bir safariden dönüşünde Theodore Roosevelt&rsquo;i Halley kuyrukluyıldızıyla kıyaslamak meşru bir tarihsel yorumdur; biz buradan Roosevelt&rsquo;in doğanın muhteşem gücüne yakın bir güce sahip olduğunu çıkarırız (teknik olarak Roosevelt&rsquo;in karakterinin kalitesini göstermek için kullanılan bir synecdoche&rsquo;tur bu). Ama bu betimleme Roosevelt&rsquo;i açıklayıp yorumlamakla birlikte, aynı zamanda kaçınılmaz olarak tartışılan olaylar için tarihçinin kullandığı dili de bağlar.<a id="a380"></a><a href="../Text/notes.html#a1140"><span class="t7">{380}</span></a> Theodore Roosevelt&rsquo;le bir kuyrukluyıldız arasında doğal bir tekabüliyet yoktur. Bu imgenin kullanımı sürecinde, tarihçi canlı bir Roosevelt tablosu çizerek ona hayat verir ve onu bağlamına yerleştirir (Halley kuyrukluyıldızı 1910 yılında görülmüştü). Bu aynı zamanda White&rsquo;in tarihsel anlatının &ldquo;işaret ettiği şeyi imlemediği; işaret ettiği şeylerin imgelerini <span class="t6">akla getirdi</span><span class="t6">ğ</span><span class="t6">i</span>&rsquo;&rsquo; yolundaki görüşüne de kanıt oluşturur.<a id="a381"></a><a href="../Text/notes.html#a1143"><span class="t7">{381}</span></a> Başka bir ifadeyle, metafor, betimlemeyi istediği nesnenin sahici bir imgesini oluşturmaz, onun yerine metafor okurun uygun (ve açıklayıcı) çağrıştırıcı imgeler bulması için bilişsel bir harita sunar. Teddy Roosevelt&rsquo;i Halley kuyrukluyıldızıyla karşılaştırmak göndermesel olmadığı gibi öykünme de değildir, ama şiirsel niteliği nedeniyle yine de anlamlıdır. Gerçeklik etkisi -gerçekliği çarpıtmak için değil anlam yaratmak için- iş başındadır.</p>

  <p>Yapısökümcü tarihin etkisi bugün, yazılı tarih olarak Geçmişin çağının metinsel bir ürünü olduğunun ve tarihçinin merkezi örgütleyici rolü düşünüldüğünde, kaçınılmaz olarak şimdici ideolojik talepler ve mevcut güç dağılımı tarafından çarpıtıldığının geniş kabul görmesiyle anlaşılır. Anlatısal betimlemesi aracılığıyla tarihçinin geçmişliğin herhangi bir yazılı temsilinde tam anlamıyla içkin olduğu anlayışı giderek daha fazla taraftar buluyor. Az sayıda tarihçi artık tarihi hakikate giden yolda akıp giden zamanın kumsaldaki ayak izleri gibi delilleri de izleme meselesi olarak görüyor. Günümüzde her geçen gün artan sayıda tarihçi tarihsel faillerin şekil verdikleri olayları ve kendi hayatlarını nasıl anladıkları yerine bu gözlemci tarihçilerin onların objektif dünya görüşlerini yeniden nasıl kurduklarını ve eylemlerini nasıl açıkladıklarını soruyor. Ana akımın yapısökümden ayrıldığı yer tarihin asıl olarak anlatısal yorumlar arasındaki tartışmalarla ilgili olması değildir; ayrılık yapısökümcülerin nesnelliğin yaratılması imkânsız bir şey olduğunda ısrarlarından çıkar. Ana akım &ldquo;İnsan&rdquo;ı (eylemlerini, düşüncelerini, davranışını, kararlarını) sunan yapısökümcü hamleyi tarihin ilgilendiği bir şey olarak görmeyecektir; tarihçi kaçınılmaz olarak, örneğin proletarya, &ldquo;doğadan koparılmış kadın&rdquo;, &ldquo;Amerikan canlanışının kaynakları&rdquo;, &ldquo;savaş yüzyılı&rdquo;, &ldquo;1921: Sovyet idealizminin sonu&rdquo;, post-kolonyal &ldquo;öteki&rdquo;, ilk endüstriyel ulus, Üçüncü Amerikan Devrimi, Eşitlik Çağı, ırkın lideri Tom Amca ya da ulusun babası gibi icatlar yaparak tarihe bir form ya da şekil vermek zorundadır. Bütün bunlar tarihsel muhayyilenin yarattığı nesnelerdir. Çünkü görünen o ki, bu muhayyile geçmiş gerçeklikleri yakalayamaz ve yeniden üretemez. Megill&rsquo;in işaret ettiği gibi, ampiristler ne kadar feryat ederse etsin, yazılı tarihin söylemsel bir yorum formu (Ankersmit&rsquo;in dilbilimsel bir nesne, White&rsquo;ın yazılı tarihin &ldquo;şiirsel altyapısı&rdquo; dediği) gerektirdiğine karşı çıkamaz.</p>

  <h2><a id="ncx615"></a>F. SONUÇ</h2>

  <p>Öyleyse, başlangıçta sorduğum soruya geri dönelim: Tarih, popüler anlatı formunda bir disiplin olarak, Geçmişin içeriğinin ne ölçüde eksiksiz bir canlandırılması ve temsili/tasavvurudur. Benim buna verdiğim yanıt şu olmuştur: Tarihsel açıklamanın bir aracı olarak tarihin anlatısal yapısının yeterliliği anlam ve dilin postmodern geniş eleştirisi çerçevesinde değerlendirilmelidir. Bunun en başta gelen anlamı, tarihin geçmişliğin bir temsilinden/ tasavvurundan ne fazla ne de az olduğudur. Böylesi bir kavrayış yazılı tarihin birincil olarak varsayılan geçmiş bir tarihsel gerçekliği objektif olarak temsil etmeyi amaçlayan ampirik bir disiplin olduğunu tereddütsüz reddeder. Mesele, genelde ampirik araştırma süreci değil, temsilin doğasıdır. Sorun ise metinsel temsili aracılığıyla Geçmişin gerçekliğini doğru olarak bilebileceğimiz inancı karşısında uyarıcı olmaktır. Frederick Jackson Turner&rsquo;ın sınırlar tezinde temsil edilen Amerikan sınır deneyimi gibi, anlatı formu içinde tarihin gerçeklikten daha gerçek hale gelmesi yönünde hâlâ güçlü bir eğilim vardır. Amerikalılar için bu tarih asli, ama bütünüyle mitsel bir boyut kazanmış olan Amerikan bireyciliği ve demokrasisi için bir metafor olarak çok önemli hale gelmiştir. Tarih olarak metin Geçmişin kendisinden daha gerçek hale geldikçe, paradoksal biçimde tarihsel hakikat olarak statüsü yükseltilen bütün o geleneksel hakikat, göndermesellik ve objektiflik nosyonları gözden kaybolmuştur.</p>

  <p>Geçmiş ne keşfedilir ne de bulunur. Geçmiş tarihçi tarafından, daha sonra okur tarafından tüketilecek bir metin olarak yaratılır ve temsil/tasavvur edilir. Geleneksel tarih açıklama gücü bakımından mermerin içinde önceden gömülü heykel ya da <span class="t6">trompe l&rsquo;oeil</span> [yanılsama] ilkesi gibi bağımlıdır. Geçmişle aramızdaki ilişkiyi nasıl temsil/tasavvur ettiğimizi keşfederek, kendimizi geçmişten kopuk gözlemciler olarak değil de, Turner gibi, yaratım sürecindeki katılımcılar olarak görebiliriz. Geçmiş kendimizi delillerle ne kadar çok boğuşursak geçmişe o kadar yaklaştığımız inancıyla kandırmadan da yeterince karmaşık ve zordur. Delillerde yeniden keşfedilmeyi bekleyen hakikat fikri on dokuzuncu yüzyıla ait modernist bir kavrayıştır ve geçmiş hakkındaki çağdaş yazında yeri yoktur.</p>

  <p>&nbsp;</p>

  <p>&nbsp;</p>
</body>
</html>
