<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>VII. MICHEL FOUCAULT VE TARİH</title>
</head>

<body>
  <h1>VII. MICHEL FOUCAULT VE TARİH</h1>

  <h2><a id="ncx442"></a>A.GİRİŞ</h2>

  <p>&nbsp;</p>

  <p>Bu bölümde, bilme ve anlatmanın asli biçimi olarak, ampirizmden esinlenen tümevarımcı/tümdengelimci yöntemin yerine anlatısal yorumu geçirerek tarihin ayrı bir epistemoloji olup olmadığını sorgulayan Foucault&rsquo;nun tarih çalışmasına katkısını yapısökümcü bir bakışla inceleyeceğim. Foucault&rsquo;nun, söz-merkezcilik karşıtı tutumuna göre, insan zihni açısından sahiden bilinebilir, orijinal ve hakiki bir gerçekliğe dolayımsız erişmenin yolu yoktur.<a id="a301"></a><a href="../Text/notes.html#a982"><span class="t7">{301}</span></a> Deneyime (geçmiş, şimdi ya da gelecekteki) açılan tek kapı normal olarak güç kullanımı, meşruluk ve gayrimeşruluk için bir çerçeve oluşturan bir gösterme süreci olarak dildir. Nietzsche&rsquo;den kaynaklanan bu yaklaşım, ampirizmden temelde bir kopuşa işaret eder; çünkü nesnelliğin kendisinin tarihsel ve kültürel bir kurmaca olduğu göz önüne alınırsa, herhangi bir şeyi nesnel olarak bilmenin imkânsızlığı anlamına gelir bu.</p>

  <p>Bu yüzden Foucault, ana akım tarihçiler kadar muhafazakâr tarihçilerin çoğunluğu tarafından da tarihselliğe karşıt biri olarak görülür. Gerçi Foucault pozitivizmin teleolojik ve İlerlemeci varsayımlarını reddettiği hakkında özel bir kuşku duyulmasını sağlamış olur, ama tarihsellik karşıtı biri olarak görülmesinin<a id="a302"></a><a href="../Text/notes.html#a984"><span class="t7">{302}</span></a> tek nedeni modernist bilimsel doğru kavrayışına ve delillerden hareketle analizden türetilen geleneksel kategorilere ayrıcalık tanımayı reddetmesi değildir; bir neden de, insan bilincinde iş gören hâkim figüratif yapılar arası süreksizliklere dayanan bir tarihten yana çıkarak, olaylarla çağlar (ya da kendi ifadesiyle, epistemler) arası doğrusal tarihsel nedenselliği reddetmesidir. Böylesi bir düşünce Anglo-Amerikan gelenekle taban tabana zıttır. Foucault ayrıca tarihçinin geçmişin herhangi bir versiyonunu aslına uygun olarak temsil/tasavvur etme kapasitesi hakkındaki kuşkuları yüzünden de zan altındadır. Foucault&rsquo;nun Nietzscheci ve post-yapısalcı kökeni, tarihçinin Batılı kültürün büyük bir miti olan hakikatin kaynağına ulaşma gayretlerine kuşkuyla yaklaşmasından da bellidir. Ampiristler için aynı ölçüde rahatsızlık yaratan şey Foucault' nun, -kendi tarih yöntemi yaklaşımıyla- tarih felsefecilerinin düşündüğü şeylerle tarih uygulamacılarının yaptığı şey arasında bir ayrım yapılamayacağında ısrar etmesidir. Biz Foucault&rsquo;nun ortaya attığı sorularla, ancak tarih denen şey kendine dönerek felsefesiyle ve özellikle de bilgimizin nereden geldiği ve nasıl kullanıldığı (iktidarın çerçevesi) sorularıyla ilgilendiğinde yüzleşebiliriz. Son tahlilde, Foucault&rsquo;nun dediği gibi, tarih olarak işlenmiş geçmiş, bir tahayyül gücü faaliyeti olarak tarihçinin giriştiği sonsuz bir yorumlama sürecidir ve analiz kategorilerimiz, varsayımlarımız, modellerimiz ve figüratif üsluplarımızın hepsi çözmeye çalıştığımız tarihin bir parçası haline gelir.</p>

  <h2><a id="ncx446"></a>B. EPİSTEMOLOJİ</h2>

  <p>1966 yılında kaleme aldığı <span class="t6">The Order of Things: An Archaeology of the Human Sciences</span> [<span class="t6">Ş</span><span class="t6">eylerin Düzeni: Bir Be</span><span class="t6">ş</span><span class="t6">eri Bilimler Arkeolojisi</span>] adlı kitabında Foucault, tarih için merkezi epistemolojik mesele olduğuna inandığı şeyi;<a id="a303"></a><a href="../Text/notes.html#a986"><span class="t7">{303}</span></a> Batı kültürünün bilgiyi, özel olarak da tarihsel bilgiyi nasıl örgütlediğini anlatır. Geçmişte yaşamış insanların ve tarihçilerin, deneyimi ve belleği düzenlerken söylemin ve sosyal/kültürel pratiğin bunlar üzerindeki etkisini değerlendiren Foucault kaçınılmaz yapısalcı soruyu gündeme getirir: Dilin, sözcük ve dünya arasında sosyal olarak kurulmuş gösteren/gösterilen/gösterge ilişkilerinden oluşan keyfi bir sistem olduğu göz önünde bulundurulursa, tarih ve deneyim üzerindeki etkisi nedir?</p>

  <p>Pratikte bunun anlamı şudur: Batı düşüncesi ilk defa &ldquo;insan", &ldquo;toplum&rdquo; ve &ldquo;kültür&rdquo; gibi temel kavramların şeylere değil, dilsel kurmacalara gönderme yaptığını kabul ettiğinde; akıl, aklilik, bilme, kesinlik ve tümevarımsal çıkarım üzerine kurulu tüm beşeri bilimler de aslında içinde yoğruldukları söylemin tarihsel figüratif tarzlarının esiri haline geldi.<a id="a304"></a><a href="../Text/notes.html#a988"><span class="t7">{304}</span></a> Foucault&rsquo;nun beşeri bilimler alanındaki (özellikle tıp ve tarih disiplinlerindeki) arkeolojik kazısı, bu bilimlerin kavramsallaştırmasını yetkinleştiren figüratif ve anlatısal stratejileri açığa çıkarır; Hayden White buna dilsel protokollerin -mecazlar- derin yapısı adını verir. Söylemsel pratiği sınırlandıran ve bilginin yaratılması ve denetim altına sokuluşu açısından her çağın karakterini (epistem) koşullayan, mecazi yapıların tarihsel dizilişidir. Bu, hiçbir zaman orijinal doğruyu bulmaya yetecek kadar uzaklara gidemeyişimiz sonucu ortaya çıkan yorumlama sürecinin sonsuz niteliğine işaret eder. Bu, Foucault için, artık postmodern durum diyebileceğimiz şeyin özüdür.</p>

  <p>Özellikle delilik ve tıp üzerine çalışmalarında Foucault her verili tarihsel çağda (epistem) bilgiyi oluşturan &ldquo;arşivi&rdquo; ya da söylemler toplamına (sözlü ya da yazılı anlatısal önermelere) ilişkin delilleri irdelemiştir. Foucault&rsquo;nun iddiasına göre, tarihçiler şeylerin gerçek dünyasına tekabüliyet sağlamaktan ya da sorunsuz bir biçimde onu temsil etmekten çok, tarihi oluşturan dilsel temeli (anlatısal önermeleri) irdelemelidir; yani, tarihçiler orijinal anlam arayışını terk etmelidir. Bu arada, yavan bir dilsel ya da anlatısal belirlenimcilik haline gelebilecek olan şey, Foucault&rsquo;nun, içinde dilsel temelli bilgimizin üretildiği formu sağlayan ve kültürel olarak belirlenmiş söylemsel pratikleri kabul etmesiyle canlılık kazanmıştır. Bu şekil ya da form, toplumun saptadığı ve aklileştirdiği doğru/yanlış, haklı/haksız, meşru/gayrimeşru sınırları içinde tarihsel faillerin yaptıklarıyla söyledikleri arasındaki bağlantı tarafından yaratılır. Bu, gerçekliğin toplumsal olarak kurulduğu düşüncesidir ve aynı zamanda Foucault&rsquo;nun iktidar/bilgi denklemi olarak betimlediği şeydir. Foucault&rsquo;ya göre, disiplinler olarak toplanmış bilgi, hayatlarımızı denetleme araçlarına dönüşür, bastırır ya da izin verir, izin verileni kabul ederken verilmeyeni dışlar. Dolayısıyla, tek bir tarih yerine birçok dışlama (marjineleştirilmiş ya da &ldquo;öteki&rdquo;), içleme (normal olarak kabullenme) ve ihlal (anormalleştirilen normal) tarihlerinden söz edebiliriz.</p>

  <p>Foucault&rsquo;nun arşiv dediği şey, içinde yaratıldığı (ama kuşkusuz içinde yaşadığımız çağda ya da epistemde tarihçilerin karşısına çıkan) epistemi temsil eden ve gösteren anlatı halindeki deliller toplamıdır. Böylesi kaynak malzeme ampirik bakımdan kendisi için ve kendi içinde sorunsuz bir başlangıç noktası olarak yorumlanamaz. Tarihsel deliller sadece gönderme yaptığı şey (tarihçilerin yorumladığı haliyle olaylar) açısından anlaşılmaz. Onlar aynı zamanda tarihsel bilginin üretilmesi ve kurulmasına destek sağlayan dilsel mekanizmaların daha derin ve temel örgütlenmelerini kavrayabilmemizi sağlayan bir araçtır. Tarih kendisine edebi ve ideolojik bakımdan bilinçli bir düşünce süreci olarak yeniden şekil vermelidir. Foucault&rsquo;nun, insan bilincine açılan bir kapı olarak tarih vizyonunun epistemolojik anlamı, Gilles Deleuze&rsquo;ün iddia ettiği gibi, geleneksel tarihçinin çalışmalarında ya da onlar aracılığıyla bulunamaz; çünkü Foucault, temeldeki yapıları, ilkeleri ve &ldquo;zihinsel varoluşa sahip"(bu örnekte &ldquo;önermeler ve dil sistemi") &ldquo;her şeyi yöneten koşulları" ortaya çıkarmayı önermektedir.<a id="a305"></a><a href="../Text/notes.html#a990"><span class="t7">{305}</span></a> İnsan bilinci işaretleri ve metaforları manipüle ederek çalıştığı için, geçmiş anlayışımız da aynı şekilde işleyecektir. Bu hiçbir zaman asli hakikatler üretmeyecek, sadece dilsel ya da anlatısal yorumların sonu gelmez etkileşimini ortaya çıkaracaktır.</p>

  <p>Foucault da White gibi, post-yapısalcı ve yapısökümcü tarihin öncüsü Nietzscheci tutumu benimser; yani, insan bilincinin figüratif gücü olarak dil, tarihin ampirik içeriği kadar verilerini açıklamak ve düzenlemek için tarihçi tarafından kullanılan kavramların/kategorilerin de kurucusudur.<a id="a306"></a><a href="../Text/notes.html#a992"><span class="t7">{306}</span></a> Bu karmaşık dilsel (bir yandan) görelikçi ve (öte yandan) belirlenimci karmaşık tutumu izleyen Foucault, yeniden-kurmacı altı ilkenin altısıyla da yüzleşir.</p>

  <p>Bugün, dil kullanımındaki uzlaşıların ve bir söylem olarak tarih nosyonunun (geçmişi yazmanın kültürel tarih pratiği haline geldiği nosyonunun) önemini kavrayan birçok tarihçi, tarihsel yorumun ana akım paradigmaların dokunaklı basitliklerini geride bıraktığı yolundaki Foucault&rsquo;nun iddiasını -bilerek ya da bilmeyerek- benimser. Foucault, tarihin hiçbir zaman nesnel olamayacağını; çünkü tarihin, tarihçiden de tarihçinin kendi zamanından ya da kültürel bağlamından bağımsız olamayacağını ileri sürer ve dolayısıyla tarihin aldığı gerçek yönü keşfetmekten daha önemlisi, dilin anlam yaratma gücünü kavramaktır diyerek ampirist ilkeye karşı çıkar. Sonuçta tarihçi, kendisine ve okuruna karşı dürüst olmak için, içinde yaşadığı kültürel sınırların ötesine taşan ve ampirist garantili bir nesnellik iddiasında asla bulunmamalıdır.</p>

  <p>Bu tutumun arkasında, Foucault&rsquo;nun, yeniden-kurmacıların anlatı formu sayesinde gerçekliğin yeterli oranda temsil edildiği inancına karşı aman vermez saldırısı yatar. Nesnelliğin sadece bir mit olduğunu, daha da önemlisi modernist teorideki sözcük(ler)le şey(ler), önerme(ler)le delil(ler) arasındaki göndermeselliğin hiçbir şekilde mümkün olmadığını kabul etmeliyiz. Foucault&rsquo;nun bütün bunlardan söz etmesinin asıl nedeni, tarihin geçmiş gerçekliği temsil/tasavvur ettiği iddiasını ve bu yolla açıklamanın bir biçimde tam, akla yatkın ya da gerçekçi olabileceği yeni bir iddiayı çürütmektir. Michael Roth&rsquo;un işaret ettiği gibi, iktidarı elinde bulunduranlar bu iktidarlarını aklileştirmek için tarihe başvururlar.<a id="a307"></a><a href="../Text/notes.html#a994"><span class="t7">{307}</span></a> Tarihin meşrulaştırıcı otoritesinden, iktidar elde etmeye çalışanlar da faydalanır. Hem hâkim hem de bağımlı konumdakiler kendi ideolojik amaçları açısından kullanmak üzere tarihe aynı modernist gözle bakarlar; tarihin hakikatin akli ifadesi olduğunu iddia ederler.</p>

  <p>Nietzsche gibi Foucault da bütün modernist tarihin iddialarının son tahlilde geçersiz olduğunu iddia eder. 1 97 1 yılında yayımlanan önemli bir makalesi &ldquo;Nietzsche, Genealogy, History&rsquo;&rsquo;de [Nietzsche, Soy Kütüğü, Tarih] Foucault, özellikle naif ampiristlerin &ldquo;zaman ötesi ve özsel&rdquo; olduğuna inandıkları tarihsel hakikati tespit etme çabalarını elinin tersiyle iter. Foucault, tarih mamul bir şey olduğundan ve biz de onun içinde olduğumuzdan, bir biçimde tarihin dışına çıkabileceğimizi ya da daha da kötüsü, bunun disiplinimiz açısından vazgeçilmez bir gereklilik olduğunu iddia etmenin yanlışlığına işaret eder.<a id="a308"></a><a href="../Text/notes.html#a996"><span class="t7">{308}</span></a> Kendi deyişiyle, tarihçiler &ldquo;eserlerinde belli bir zamana ve bir yere bağlı olduklarını açığa vuran öğeleri silmek için büyük acılar çekerler.&rdquo; Foucault, Nietzsche&rsquo;yle birlikte, tarihin &ldquo;açık perspektifli&rdquo; olması ve &ldquo;maksatlı bir değerlendirme, olumlama ya da yoksama olması nedeniyle algılama gücünün çarpıldığını&rdquo; kabul etmesi gerektiğini savunur. Tarihçinin bu dayatmacılığı Foucault tarafından tespit edilmekle kalmaz, kutlanır da. Aslında, tarih yazma edimi müdahaleci olmalı ve yeniden kavranmalıdır ki, &ldquo;en iyi panzehri yazabilmek için&rdquo; geçmişin açıkça &ldquo;ayak direyen ve zehir saçan izlerine&rdquo; erişebilsin. Buradan hareketle denebilir ki, bu yeni tarih &ldquo;gözlediği nesneler karşısında kendini yok saymaktan&rdquo; vazgeçmeli ve &ldquo;ne kendini süreçlerine kaptırmalı ne de yasalar peşinde koşmalıdır. Çünkü bu tarih kendi görüşüyle nesnelerine eşit ağırlık verir.&rdquo;<a id="a309"></a><a href="../Text/notes.html#a998"><span class="t7">{309}</span></a> Bu postmodern tarih görüşü, &ldquo;hakikatin&rdquo; &ldquo;orada bir yerde&rdquo; durduğuna dair tekabüliyet teorisinin masalını reddetmekle kalmaz, yeniden-kurmacılığın tarihsel hakikatin sanki hakkındaki betimlemenin ötesinde var oluyormuş gibi ortaya çıkmasına imkân tanıyan şeffaf bir anlatı inancını da elinin tersiyle iter. Demek ki, Foucault bu genel tutumdan türetilen mitleri bir kenara koymuştur: Kaba olguculuk, tarafsız tarihçiler, nesnellik, ilerleme, istikrar, süreklilik, kesinlik, kökler ve tarih, ideoloji, kurgu ve perspektif arasındaki ayrım çizgileri vb. Kendi deyişiyle, Foucault, ampirizmin hakikat istencini reddeder.</p>

  <p>Bu bakımdan Foucault geçmişin gerçekliği ekseni etrafında teori, yorum ve delillerle ilgilenen iki büyük geleneği de tahtından indirmeye girişmiştir. Foucault, o güçlü diliyle, &ldquo;nasıl laf cambazı hakikatten, özler yasasından ve ebedi zorunluluktan medet ummaya mecbursa, tarihçi de nesnellikten, olguların sarihliğinden ve geçmişin sürekliliğinden medet ummak durumundadır" diyerek, &ldquo;gelenekçi" tarihçileri yerli yerine oturtur.<a id="a310"></a><a href="../Text/notes.html#a1000"><span class="t7">{310}</span></a> Foucault&rsquo;ya göre, tarihte tartışmasız hiçbir şey yoktur; tarihçilerin tartışmalarımızın doğasına ilişkin çok daha bilinçli olmaları gereği buradan gelir. <span class="t6">The Order of Things ve The Archaeology of Knowledge</span><a id="a311"></a><a href="../Text/notes.html#a1002"><span class="t7">{311}</span></a> kitaplarında Foucault&rsquo;nun tarihe yaptığı katkı; ne yapmaya çalıştığına dair, üç temel ve birbirini izleyen yaklaşımla yazılmış tarih metni sağlamak olmuştur. ilkin &ldquo;arkeoloji&rdquo;yi tanımlayan Foucault daha sonra &ldquo;soy kütüğü" ve nihayet &ldquo;sorunsallaştırma" terimlerini kullanır. Tarihsel yöntemin -Foucault buna soy kütüğü diyor- temel özelliği, bağlantısız ve süreksiz her bir tarihi çağın, bilginin üretilmesi ve kullanılmasına nasıl tek yanlı bir entelektüel düzen dayattığını açıklamasıdır.</p>

  <p>Tarih artık bir zamanlar olduğu gibi, ekonomik yapılar, rakip milliyetçilikler, politik ve kültürel devrimler, fikirlerin ilerleyişi ve zıtlaşması, büyük erkek ve kadınlar, aşırılıklar çağı ve denge dönemleri, cumhuriyetler ve monarşiler, imparatorluklar ve hanedanlar, açlıklar ve salgınlar benzeri yerleşik analiz kategorileriyle değil; özellikle disiplinlerin hakikat, otorite ve kesinlik iddiaları yoluyla toplumların bilgiyi nasıl yorumladığı, tahayyül ettiği, yarattığı, denetlediği, düzenlediği ve dağıttığına bakılarak tanımlanıyor. Olaylar tarihe hükmetmez; tarih olaylara hükmeder. Bu, radikal bir kavrayıştır ve Foucault&rsquo;nun geçmişe bir epistemik dayatma üzerine pratik kavrayışını gösterir. Bu dayatma toplumun, ideolojinin, teknolojinin ve bütün insan davranışlarının içinde barındığı entelektüel kültürü sağlar. Foucault, 1960&rsquo;ların başında kaleme aldığı <span class="t6">The Birth of the Clinic: An Archaeology of Medical Perception ve Madness and Civilization: A History of Insanity in the Age of Reason</span><a id="a312"></a><a href="../Text/notes.html#a1004"><span class="t7">{312}</span></a> kitaplarıyla, geleneksel tarih karşısında bu meydan okuyuşu dillendirmek için seçtiği özel alanda, akıl hastalarına yaklaşımın (bir tıp söyleminin) nasıl (sosyal bir pratik haline gelirken) sosyal bağlamıyla ilişkili olduğu üzerinde durmuştur. O halde, Foucault&rsquo;nun tarih kavrayışı pratikte nasıl işliyor? Foucault yerleşik ve hâlâ egemen epistemolojik paradigmaya nasıl meydan okuyor?</p>

  <p>Foucault insanların on altıncı ve yirminci yüzyıllar arasında var olan dört ayrı tarihsel çağın ya da epistemin her birinde pratikler ve söylemler olarak -bilincine varmaksızın- bilgi örgütlemiş ve yaratmış olduklarını ileri sürer. Her bir epistem, Batı düşüncesinde çeşitli disiplinleri (hukuk, ekonomi, biyoloji, tarih vs.), alanları ya da bilgi dallarını niteleyen düşünce soyutlamalarından (kavramlardan) oluşmuştur. Bu soy kütüğü çalışmasının işlevi bu epistemleri gün ışığına çıkarmak ve onları oluşturan çeşitli bilgi alanları ve dallarının üzerinde kurulmuş olduğu epistemolojik ilkeleri ya da kavramları tespit etmektir. Foucault üç temel bilgi dalından bahseder: Hayat (biyolojik söylem), servet yaratımı (sosyo-ekonomik söylem) ve dil (kültürel söylem). Bu bilgi dallarının kullandığı kavramlar, verilerini sorgulama ve böylelikle bilgi yaratma amacına hizmet eden soruları sağlar.</p>

  <p>Foucault, her bir disiplinin bütün bilgilerimizi örgütlediğimiz düşünce koşullarına dair disiplinler-aşırı ortak zihinsel tutumlarla desteklendiğini savunur. Bu yönsemeler genelde zihinsel ya da entelektüel farklılık, benzerlik ve tasavvur/temsil anlayışlarımıza karşılıktır. İşte Foucault&rsquo;yu her bir epistemi kendi çağında bilgiyi sabitleyen ve tanımlayan bir kavramlar yumağı olarak formüle etmeye sevk eden budur. Söz konusu disiplinler-aşırı tutumlar ya da düşünce koşulları kuşkusuz tarihçiler olarak kullandığımız ve her bir çağın egemen anlatısal temsil/tasavvur formunu niteleyen prefigüratif mecazlar ve anlatı stratejilerinde kendini gösterir. Dolayısıyla her bir çağın kendi karakteristik ve egemen mecazi damgası vardır. Bu yüzden, her düşünce, zihindeki derin mecazi yapıdaki orijini bakımından olumsaldır. Bu noktada Foucault tarihin temelini ya da başlangıç noktasını bulmaya çalışan herhangi bir geleneksel tarihçiden farklı değildir. Fark, Foucault&rsquo;nun epistemolojik açıdan nesnel tarihsel hakikati bulma gibi bir görevin bilinenle bilen arasındaki ayrımın çökmesi yüzünden nafile çaba olacağında ısrar etmesiyle ortaya çıkar. Foucault&rsquo;nun gönüllü olarak, ama bana göre biraz kuşkuyla kabul ettiği gibi, elbette kendi yöntemi de bu çöküşe tabidir. Ama bu, ana akım geleneklerin reddettiği bir çökmedir. Beklendiği gibi, Foucault&rsquo;nun tarihin statüsü üzerine kendi söyleminin ana eksenini artık aşina olduğumuz anahtar bir yapısökümcü ilkenin, tarih söyleminin kültürümüz ve toplumumuzun dışında değil; içinde var olduğu ilkesinin tekrarı oluşturur.</p>

  <p>Yorum alanının ötesinde tam ve erişilebilir bir gerçekliğin var olduğu yolundaki kaba ampirist iddia, Foucault&rsquo;nun delillerin geçmişte olan şeye tekabül ettiği görüşünü reddetmesiyle çürütülmüştür. Bildiğimiz gibi, doğru bir tarihsel önerme ampiristler tarafından eldeki geçerli delillere tekabül eden ya da uyan bir önerme olarak tanımlanmıştır; ve bu yeri geldiğinde nesnel olarak yazılmış tarih metninin doğasını belirler. Foucault&rsquo;nun izinden giden yapısökümcü ve kültürel tarihçiler ise, özellikle deliller ve bağlam, (yazılı tarihin metinler-arasılığı denen ve şimdi ele alacağım merkezi bir sorun olan) bilen ve bilinen arasındaki ilişkide, tekabüliyet teorisinin başarısızlığı üzerine eğilmeyi tercih eder.</p>

  <h2><a id="ncx460"></a>C. DELİLLER</h2>

  <p>Geleneksel tarihin epistemolojisine yönelttiği saldırıya rağmen Foucault, yapısökümcüler de dahil tüm tarihçiler gibi, arşivdeki deliller üzerine çalışma gereğini kabul eder, ama temel bir şart koyar: Tarihin olguları asıl olarak, tarihçinin üzerinde çalıştığı herhangi bir epistemde sözcüklerle şeyler arasında var olduğuna inandığı ilişki olarak yazılmış, hem geçmişte yaşamış insanların hem de tarihçinin epistemik söylemsel eserleri olarak anlaşılacaktır. Bu demektir ki, tarihçinin verilere dair kavrayışı son tahlilde içinde yaşadığı çağın mecaz yapısının bir işlevi olarak kurulmuş ya da keşfedilmiş anlatısının sonucudur ve ancak bu anlatısı içinde ortaya çıkabilir. Tarihsel veriler olayların kendileri değil temsilleri olarak görüldüğünden şu sonuca varabiliriz: Foucault&rsquo;ya göre, tarihsel anlam ne delillerin nesnel tarihsel bağlamına oturtulmasından (tekabüliyetin keşfinden) ne de yazarın niyetinin keşfinden (dolayısıyla yazar ölmüştür) türetilir.</p>

  <p>Belgeler biçimindeki deliller, yerleşik çıkarımcı yorumbilimin işine yarayan, geçmişin yeniden kurulabilir izleri olarak görülemez. Tarih fiilen olmuş olanın kaydı değil, tarihçilerin, verileri kendi sosyal gerçeklik versiyonuna göre örgütledikten sonra bize olmuş olana dair anlattıklarının kaydıdır. Yeniden-kurmacıların ampirist tümevarımcı çıkarım sürecine (delillerden kalkarak geçmişe ilişkin hakikati temin etmeye) bağımlılığı, aldatmacadan başka bir şey değildir. Epistemin mecaz tarafından belirlenimi delillerin önemini azaltmaz, ama bunlara, dilin işlevi karşısında kaçınılmaz olarak ikincil rol biçer; yani anlatı içerikten önce gelir. Deliller başlangıç noktası değil, tarihin vardığı yerdir. Başlangıç noktası metafordur.</p>

  <p>Foucault maddi dünyanın delillerini epistemin söylemsel pratiğinin ürünleri olarak görür. Bu demektir ki, bir tanıma konu olan deliller, söylemsel olmayan kalıntılar olarak anlaşılan ve öyle kabul edilen kaba olgular ya da dolayımlanmamış geçmiş gerçeklik parçaları üretemez. Foucault, ampirik olgu kavramının on dokuzuncu yüzyıl biliminin naif bir söyleminden başka bir şey olmadığını iddia edecek kadar ileri gitmiştir. Bunun anlamı şudur: Tarihçilerin delilleri nasıl ele alacakları tarihçilerin içine girdikleri ve üzerinde çalıştıkları epistemik arşivin egemen dilsel protokolüne (ya da mecaz yapısına) bağlıdır. Dolayısıyla, eldeki deliller üzerine çalışmayı sürdürmemiz gerekmekle birlikte, bu <span class="t6">en temel düzeyde</span> epistemin koşullayıcı anlatı yapılarının bir dolayımı olarak yorumlanmalıdır. Yapısökümcü tarihçinin dilsel hamlesinin bilişsel boyutunu oluşturan ve onun tarihsel uğraşının doğasını biçimlendiren bu yapıların bilgisidir. Ben işte bu anlamda diyorum ki, tarih dediğimiz şey kaçınılmaz olarak felsefi bir kendi üzerine düşünüm öğesi taşır.</p>

  <p>Geçmişin yazılı bir metin olarak kabul edilmesi aynı zamanda bize tarihçinin kendi açıklayıcı anlatısının yapısını çözebileceğimiz bir platform da sağlar. Bu nokta artık sık sık dile getiriliyor. Kültür eleştirmeni Antony Easthope ve sosyal tarihçi Patrick Joyce bu argümanın bayraktarlığını yapıyor. Bu tarihçiler (Foucaultcu tarzda), herkes gibi biz tarihçiler de tarih içinde olduğumuz için, temsili içerikten ayırmamızın imkânsız olduğunu savunuyorlar. Joyce, Easthope&rsquo;u önce yorumlayıp sonra da ondan aktararak diyor ki:</p>

  <p class="p6"><span class="t8">Bir olgunun sarih olup olmamas</span><span class="t8">ı</span><span class="t8">... söylemle somut gerçek aras</span><span class="t8">ı</span><span class="t8">nda... bir tekabüliyet ili</span><span class="t8">ş</span><span class="t8">kisine ba</span><span class="t8">ğ</span><span class="t8">l</span><span class="t8">ı</span> <span class="t8">de</span><span class="t8">ğ</span><span class="t8">ildir. E</span><span class="t8">ğ</span><span class="t8">er epistemolojik tart</span><span class="t8">ı</span><span class="t8">ş</span><span class="t8">ma çözümsüz bir tart</span><span class="t8">ı</span><span class="t8">ş</span><span class="t8">maysa, geçerli verilerle geçersiz veriler ve savunulabilir argümanlarla savunulamaz argümanlar ayr</span><span class="t8">ı</span><span class="t8">m</span><span class="t8">ı</span><span class="t8">na gitmek sorun yaratmaz. Biz bunu her zaman yapar</span><span class="t8">ı</span><span class="t8">z, yani farkl</span><span class="t8">ı</span> <span class="t8">alanlardan derledi</span><span class="t8">ğ</span><span class="t8">imiz son derece farkl</span><span class="t8">ı</span> <span class="t8">protokolleri kullan</span><span class="t8">ı</span><span class="t8">r</span><span class="t8">ı</span><span class="t8">z. Her</span> <span class="t8">ş</span><span class="t8">eye ra</span><span class="t8">ğ</span><span class="t8">men bu protokoller, tarihin, yani &ldquo;mutabakat ve sosyal kurguya (retorik)&rdquo; ba</span><span class="t8">ğ</span><span class="t8">l</span><span class="t8">ı</span> <span class="t8">bir inceleme mant</span><span class="t8">ığı</span><span class="t8">n</span><span class="t8">ı</span><span class="t8">n ürünüdür.</span><a id="a313"></a><a href="../Text/notes.html#a1006"><span class="t9">{313}</span></a></p>

  <p>Böylece toplumsal olarak kurulmuş iktidar ilişkileri ve bunların dildeki temsilleri meselesi, yani hakikat istenciyle Foucault&rsquo;nun güç istenci dediği şey arasındaki ilişki bir kez daha gündeme gelmiş olur.</p>

  <p>Foucault&rsquo;ya göre deliller, bize her zaman önceden paketlenmiş figüratif kodların ürünleri olarak sunulmuş olduklarından, nitelikleri geçmişte yaşayan insanların ve şimdi yaşayan tarihçilerin bir olayı insan doğasına ilişkin kabul edilmiş nosyonlara uyup uymamasına göre mi, yoksa/ya da kültürel pratiklere göre mi (farklılık/benzerlik anlayışı) yorumlayacaklarına bağlıdır. Her verili zaman ve her verili kültürde, bazı davranış kalıplarını yasaklarken bazılarını cesaretlendiren güçler dağılımı vardır. Genellikle verili bir ahlâki açıklama ya da zihniyet olarak tezahür eden bu tabular ve onaylar, toplumsal iktidar ve onun kullanımlarıyla ilişkili toplumsal ve siyasi amaçlara göre kurulmuştur. Bu haliyle, düşünce ve davranış olarak tanımlanan, ya yasaklanan ya da onaylanan, ahlâk dışı ya da ahlâki olan söz konusu kültürel pratikler, keyfi bir kültürel kodlama sistemi tarafından üretilir. Kuşkusuz anlatı içinde iş gören bu kodlama, metaforik prefigürasyonlarımızın ürettiği kutupsallıklara -keyfi olarak tanımlanmış bir insan doğası ile bir süreklilik ya da bir kesintisizlik (sıklıkla da bir süreksizlik) olarak anlaşılan nesnelere anlamını veren farklılık anlayışımıza- göre sınıflandırılır. Gelecek bölümde göreceğimiz gibi, White, her epistemin neredeyse kesin olarak aynılık, benzerlik ya da farklılık kodlamalarımız yoluyla delillerdeki &ldquo;gerçekliğe&rdquo; ulaşmamıza imkân veren özgün bir söylem tarzına hapsedilmiş olduğu konusunda Foucault'yla fikir birliği içindedir. Sosyal gerçeklik anlayışımızı yaratan işte bu kodlamalardır; yani ideolojik ya da sosyal güç değerlendirmelerini temsil eden kodlamalar.</p>

  <p>Şimdi delillerin yorumundan ahlâki yargılar yapmaya, egemenlik ve bağımlılık gibi güç dağılımlarının ideolojik konumlanışına ve işleyişine ne kadar kısa bir yol kaldığını görmek zor olmasa gerek. Tarihsel yorumun, gösteren ve gösterilen ilişkisini yeniden kodlamak -benzerlik ve farklılık yoluyla yeni bir mecazi yapıya kavuşturmak- olarak tanımlanması, Rönesans&rsquo;tan beri Batı Avrupa kültüründe akıl hastalarının tedavisini örnek olarak göstermesinde Foucault&rsquo;ya esin kaynağı olmuştur. Bu, bulabildiği en iyi sosyal güç kullanımı ve kültürel kodlamadaki keyfilik örneğiydi. Foucault akıl hastalarının dört epistemin her birinde farklı görülmesi ve tedavi edilmesi sonucunu doğuran böylesi dilsel kodlamaların işlevsel doğası ve oluşumunu en ince ayrıntılarına kadar incelemiştir. Burada önemli olan nokta, tarihçiler delilleri tarih sırasına göre düzenleyebilseler de bulunan her kalıbın yorumu fiilen olmuş olan değil; zihinsel olarak kavradığımız ve anlatılarımızın yüzeyinde bulunan figüratif kodlayıcı süreçlerin temsilleridir. Hiçbir tarihçi, keyfi gösteren-gösterilen sürecinin ahlâki ya da etik sonuçlarından kaçamaz. Hepimiz geçmişi anlatırken şimdiye mahkumuz. Bu, tarihçinin çağlar süren açmazıdır. Foucault&rsquo;nun terminolojisine göre, tarih şimdiki zamandaki dilsel olarak kodlanmış iktidar yapıları açısından yazılmış bir şeydir. Tarihe muhaliflik ya da şimdi buradaki doğasını pekiştiren statükoculuk özelliğini veren de budur.</p>

  <p>&ldquo;İrade dışı tarihsel şimdicilik&rdquo; denebilecek durumumuza yapılan bu vurgu, kodlama sürecinin nasıl egemen ve bağımlı gruplar arasındaki güç dağılımına dayandığını anlamamıza imkân verir. Hayden White&rsquo;in ifade ettiği gibi, tarihsel bir anlatı kaleme almak her zaman hem biçim hem de içerik olarak &ldquo;dilin biçim verici etkileri ve kültürel özçıkarlann&rdquo; izlerini taşımak durumundadır.<a id="a314"></a><a href="../Text/notes.html#a1008"><span class="t7">{314}</span></a> Delillerimiz söz konusu olduğu müddetçe, öğrendiğimiz şey tarihçiler olarak bizlerin delillerin ne anlama geldiğini ancak dolayımsız kültürel deneyimlerimiz ışığında (o deneyimin kısmen bizim bir parçamızı da yazdığım unutmadan) anlayabileceğimizdir. Foucault&rsquo;nun soy kütüğü çalışmasından alınacak temel ders, artık bizim formun bilişsel otoritesini tanıyan bir tarih (isterseniz buna postmodernist tarih deyin) vizyonumuzun olduğu ve bütün o doğru temsiller elde etme gayretlerimizin dilsel ve sosyal perspektiflerle koşullandığıdır. Kısacası, hiçbir tarih bilgisi nesnel olamaz ve geçmişin dünyası bizim onu şimdiki zamanda temsil/tasavvur edişimizden bağımsız olarak var olur.</p>

  <p>Foucault, <span class="t6">Discipline and Punish</span> [Disiplin ve Ceza] kitabında ve <span class="t6">History of Sexuality</span>&rsquo;nin [Cinselliğin Tarihi] birinci cildinde söylemsel tarihsel kurgular arşivinden hareketle hapishanelerde, tımarhanelerde ve cinsel pratiklerde insan bedeni üzerinde gücün toplumsal olarak nasıl kodlandığını irdeler. Foucault insanların denetim altına alınmasına yönelik kültürel tutumlarda görülen (ve epistemik anlatı biçimleri içinde anlamın kurulmasına ilişkin epistemik ve epistemolojik kaymaları dolayımlayan) değişimin delillerini yorumlar. Bu iki metin Foucault&rsquo;nun tarih yöntemi, özellikle iktidar meselelerini tarih yazma ve kurma süreçlerine dahil edişi hakkında çok şey anlatır. Profesyonelleşmiş bir disiplin olarak tarihin geleneksel işlevi geçmişin doğru kavranışını örgütlemektir. Gelgelelim, ister canlandırma, keşfetme, yeniden-kurma, kurma isterse yapı-çözme biçiminde olsun, tarih yazma işine kalkıştığımızda yaptığımız şey bir disiplin ve bir geçmiş yaratmaktır. Foucault bunu kabul ederken, tarihçinin söylemsel pratiklerinin, geçmişte yaşayan insanlar kadar tarihçilerin de alabilecekleri çeşitli özne konumları oluşturduğunu iddia eder.</p>

  <p>Her çağ ya da epistem ilk başta -nesneler arası benzerlikler ve farklılıkları figüratif ayırma sürecine göre- bilgiyi üretme ve kullanma biçimleri tarafından belirlendiği için, dil, ideoloji, iktidar ve tarih yazma, tarih <span class="t6">içinde</span> kopmaz bir biçimde birbirine bağlıdır. Ana akım tarihçiler deliller üzerinde onun doğru anlamını bulup yazmak için çalışırken, yapısöküm delillerin çoklu mesajları peşindedir ve tahayyül gücünü işleterek gönderme yapılan delillere ilişkin olası bir anlamlar yelpazesi yaratır. Demek oluyor ki, yapısökümcü tarihçiler her zaman delillerinin içeriği ve epistemik biçiminin belirsizliklerini ve ihtimallerini taşıyan anlatısal mesajlarını, felsefi mercek altına yatırmalıdır.</p>

  <h2><a id="ncx472"></a>D. TARİH TEORİLERİ: geçmişi KURMAK</h2>

  <p>Foucault kariyerinin başından itibaren bilginin, biz insanların kendimizi hem o bilginin kurucu öznesi hem de nesnesi görerek, türetildiğine ilişkin söz-merkezci ya da Kartezyen anlayışa darbe vurmaya gayret etmiştir. Foucault&rsquo;nun amacı biz Batılıların kültürel bakımdan bağlı olduğumuz şeylere meydan okumaktı: Bunlar klinikçi ampirist yöntemin aşkın gösterilen oluşu, tümevarımsal çıkarım kuralları, doğru ve güvenilir bilginin tekabüliyet teorisi, tarihsel nesnellik, ilerleme ve tarafsız analizdi. Foucault&rsquo;nun akıl hastalarının tedavisine ilişkin yazdıklarını okuduktan sonra Annalist okuldan Roger Chartier&rsquo;nin ileri sürdüğü gibi, &ldquo;Delilik, tıp ve devlet tümel olarak kavramsallaştırılabilecek kategoriler değildir", aksine onlar tarihsel bağlam, bu anlamda epistem üzerine kurulmuş söylemsel nesneler olan analiz kategorileridir.<a id="a315"></a><a href="../Text/notes.html#a1010"><span class="t7">{315}</span></a> Foucault böylelikle, tarihsel değişim ve anlam anlayışımızın temeli olarak özel bir -epistemik- bilgi yaratım süreci öneren hem spekülatif hem de analitik bir tarih felsefesi sunuyor bize. Kurmacı tarihçiler açısından burada kulağa en hoş gelecek kavram büyük bir ihtimalle epistemdir.</p>

  <p>Daha sonra güçlü bir anti-pozitivist, anti-ampirist, çıkarımcılığa ve tarihselci yönteme karşı olmasına rağmen, genç Foucault önceleri <span class="t6">Annales</span> okulunun etkisi altındadır. Bu etki onun hayat boyu sürecek olan kolektif kültürel pratikleri düzenleyen kuralları keşfetme arzusunu kamçılamıştı. Ne var ki, Nietzsche&rsquo;yi okuduktan sonra, Foucault insanların maddi dünyayı nasıl deneyimle- diklerine ilişkin tarihin sosyal teorik açıklamaları üzerine kafa yormaktan vazgeçerek, bu insanlar kadar sosyal teorilerin de içinde var olduğu dilin retoriksel dünyası üzerinde çalışmaya yönelmiştir. Spekülatif ve analitik tarihsel epistem modelini üreten, Foucault&rsquo;nun kurmacılıktan esinlenen bu ilk dönem yaklaşımıdır işte. <span class="t6">The Archaeology of Knowledge</span> kitabında Foucault episteme şöyle bir tanım getirir:</p>

  <p class="p6"><span class="t8">Her bilgi dal</span><span class="t8">ı</span><span class="t8">na ayn</span><span class="t8">ı</span> <span class="t8">normlar</span><span class="t8">ı</span> <span class="t8">ve savlar</span><span class="t8">ı</span><span class="t8">, genel bir ak</span><span class="t8">ı</span><span class="t8">l durumunu, belli bir dönem insanlar</span><span class="t8">ı</span><span class="t8">n</span><span class="t8">ı</span><span class="t8">n kaçamayaca</span><span class="t8">ğı</span> <span class="t8">belli bir dü</span><span class="t8">ş</span><span class="t8">ünce yap</span><span class="t8">ı</span><span class="t8">s</span><span class="t8">ı</span><span class="t8">n</span><span class="t8">ı</span> <span class="t8">dayatan bir dünya görü</span><span class="t8">ş</span><span class="t8">ü, bütün bilgi dallar</span><span class="t8">ı</span><span class="t8">n</span><span class="t8">ı</span> <span class="t8">kucaklayan bir tarih dilimi gibi bir</span> <span class="t8">ş</span><span class="t8">ey; meçhul bir el taraf</span><span class="t8">ı</span><span class="t8">ndan bir kere yaz</span><span class="t8">ı</span><span class="t8">lm</span><span class="t8">ı</span><span class="t8">ş</span> <span class="t8">ve hiç de</span><span class="t8">ğ</span><span class="t8">i</span><span class="t8">ş</span><span class="t8">meyen bir yasalar toplam</span><span class="t8">ı</span><span class="t8">.</span><a id="a316"></a><a href="../Text/notes.html#a1012"><span class="t9">{316}</span></a></p>

  <p>Foucault bu meçhul elin kontrolünde ilkeler ya da kavramlar oluşturan büyük yasalar toplamını, <span class="t6">The Order of Things</span> kitabında ayrıntılarıyla ele almış ve hayat tarzımızın, yukarıda değindiğimiz insana ilişkin üç bilgi dalında -hayat (ya da biyolojik söylem), emek (sosyo-ekonomik söylem) ve dil (kültürel söylem)- bulunan delillerde -ya da onun &ldquo;ampirik birimler&rdquo; dediği şeyde- içkin kavramlara nasıl uyduğunu göstermiştir. Daha sonra sosyal bilimlerin kurmacılığa yüz çevirdiği göz önüne alındığında, Foucault, aslında üç ampirik birimin delillerinde, dört ayrı çağ, yani epistem ya da akıl düzeyini, çağın alanlarını ya da bilgi dallarını etkili bir biçimde oluşturan "belli düşünce yapısını&rdquo; keşfetmiş olduğunu iddia ediyor. Epistem nosyonunu Foucault&rsquo;nun oluşturmadığını, daha önce kalyan filozofu Giambattista Vico tarafından on sekizinci yüzyılda kullanıldığını unutmayalım. Foucault'nun tarih görüşü, temelini Vico&rsquo;nun attığı şu öncüle dayanır: Biz ancak İnsan'ın yaratılmış olduğundan emin olabiliriz . Gelecek bölümde Vico'ya döneceğim; ama şimdilik Foucault&rsquo;nun doğa bilimlerinin her zaman bizim için nihai olarak bilinemez kalacağı, halbuki biz yarattığımız için beşeri bilimlerin tek sahici bilme imkânını verdiği yolundaki tutumunu hatırlatmak gerekiyor. Demek oluyor ki, bilgi ve tarih bizim kendi sosyal kurmacalarımızdan, bu örnekte Foucault'nun tarihsel deneyimin epistemik/figüratif temeli dediği şeyden doğar.</p>

  <p>Foucault'nun, epistemi ele alışında, aşama-teorisine dayanan geleneksel kurmacı tarihten kesin kopuş noktasında kurmacı olmayan bir varsayım vardır: Dört epistem organik olarak birbirinden doğmadığı gibi, birbiriyle çelişkiye düşüp girdikleri bir tür diyalektik süreç sayesinde düşünce devrimleri olarak da tezahür etmezler. Bu dört epistem öteki bilgi koşullarının boşalttıkları alanları eşzamanlı olarak aniden ve kendiliğinden doldurarak ortaya çıkar. Bu şekilde karşımıza nedensellik köprüleriyle anakaraya bağlı bir yarımada -çatışan sınıflar, endüstri devrimleri, sınır çatışmaları, kıtlık ve açlıklar, bilimsel keşifler, dünyaya hâkim olma peşine düşen bireyler, enformasyon devrimleri ya da çoğu tarihçinin tarihsel çağlarla ilişkilendirdiği her şey- değil; epistemleri oluşturan bilgi dallarından oluşmuş takımadalar çıkar. Yapısalcılığın terimleriyle söyleyecek olursak, Foucaultcu tarih &ldquo;artzamanlı&rdquo; evrilmez; bu tarih en iyi ihtimalle &ldquo;eşzamanlı&rdquo; olarak, yani bir söylemsel yapının aniden ortaya çıkışı olarak anlaşılabilir. Foucault dil aracılığıyla (sahip olduğumuz tek araçla) gerçekliğe erişebileceğimizden ve dolayısıyla gerçeklik hakkında tam ve kesin bir bilgi ihtimalinden kuşku duysa bile, tarihin doğasının, onun örneğinde epistemin yaratıcı varoluşunun &ldquo;orada bir yerde&rdquo; durduğu yolundaki yeniden-kurmacı varsayımdan hareket etmeye mecbur kalır. Foucault&rsquo;nun dört epistem anlayışı dilin bilgiyi yaratmak ve nakletmek için her bir epistemde nasıl geliştiği ve işlev gördüğünü bilmeye bağlıdır. Ama ne yazık ki, kendi epistemimizden kaçamayız, dolayısıyla tarihsel değişimi neyin oluşturduğunu hiçbir zaman bilemeyiz. Çünkü tarihsel değişim dediğimiz şey bu epistemler arasında olup biten çöküşler, altüst oluşlardır. Bütün yapabileceğimiz, epistemlerin geçmiş ölüm trenlerinin yol haritasını çıkarmaktır; ama doğal olarak bu harita çıkarma uğraşını nasıl yürüteceğimizi belirleyen kendi -post-modern- epistemimizdir.</p>

  <p>Ortaçağdan on altıncı yüzyıl sonlarına (Rönenans&rsquo;a) kadar süren birinci epistem, bilgiyi yakından ilişkili nesnelerin o dönemin Büyük Varlık Zinciri dedikleri şeyin parçası olarak görüldüğü egemen kültürel/dilsel ya da anlatısal benzerlik ya da yakınlık protokolüne göre niteler. Kıyaslama ufku (ve nesneler arasındaki gizli bağların araştırılması) analojiye genişlerken, nesneler arasında doğal bir sempati varsayılır; buradan da bağlantılı zincir nosyonu çıkar. On yedinci yüzyıldan on sekizinci yüzyıla (Klasik çağ) kadar hüküm süren ikinci epistemde, bilgi bariz bir farklılık kavrayışını temsil eden bir dilsel protokole göre yaratılıyordu. Bu çağda, nesneler, aralarında kıyaslama yaratacak şekilde birbirlerinden ayrılıyor, farklılaştırılıyor (tarihle bilimin farklılığı gibi) ve insanlar tarafından böyle anlaşılıyor ve açıklanıyordu; böylelikle bu ikinci çağda, Foucault&rsquo;ya göre, bilginin oluşumu kesintisizlik ve sürekliliğin hükmü altındadır. Böylelikle bu ikinci epistem, sınıflandırmanın ve ölçmenin -özellikle de ilk başta şeffaf dil aracı kullanılarak- gerçek dünyaya düzen dayatılabileceği fikrinin kalıcılığını taahhüt eder.</p>

  <p>On sekizinci yüzyıl sonundan yirminci yüzyıl başlarına kadar hüküm süren üçüncü epistem (Modern ya da Antropolojik) Klasik çağdan evrilmemiştir, tıpkı Klasik çağın Rönesans&rsquo;tan evrilmediği gibi. Epistemler arasındaki epistemolojik kopuşlar, bilgiyi temellendirmekteki o önceden görülmeyen felaket niteliğindeki değişimler üçüncü epistemin kendiliğinden ortaya çıkışında görüldü. Bu epistemde gerçekliğin merkezi öznesi (ve nesnesi) İnsandı. Foucault açısından bunu en iyi anlatan gelişme, zaman içinde sosyal değişimin anlaşılması olarak, yani tarihçilerin farklılık yaratan ardışık mecazlara orijinler ve gelişme bahşettiği bir tür olarak, yani tipik modernist tanımıyla tarih disiplininin icadıdır. Bu disipline orijinler bahşeden ve onu bir çizgiye sokan da tarihçidir. Foucault modern epistemi, insanlık için temel bir epistemolojik paradoks yaratan bir şey olarak algılar: Yaşadığı toplumsal deneyimin ürünü olan İnsan, aynı zamanda tümdengelimsel bilgiden medet umarak bilgiyi kurandır da. Böylesi bir epistemik gerilim fazla uzun süremez ve sonunda düşüncenin temeli olarak İnsan fikri karanlığa gömülürken, icat (hem ampirik hem de tümdengelimsel hayvan olarak İnsan) da hemen hemen kesin olarak ortadan silinecektir ve bilgi (ve sonunda bilginin bir öznesi/konusu olarak İnsan) bir epistemden başka bir şey olmaz ve böylece biz kesinlik, tarih ve bilen bir hayvan olarak İnsanın ölümüne tanık oluruz. Söylemeye gerek yok ki, böylesi mahşeri vizyonlar ampiristleri etkilemez.</p>

  <p>Akademik yeniden-kurmacı tarih disiplininin icadındaki Modern ya da Antropolojik epistemin mirası, beraberinde dilin şeffaflığı gibi naif bir varsayımı ve anlatının geçmişte fiilen olmuş olana nesnel olarak tekabül edebileceği inancını getirir. Bu iki inanç birlikte bir ampirist epistemoloji olarak egemen on dokuzuncu ve yirminci yüzyıl tarih kavrayışını üretir. Bu açıdan bakıldığında, ana akım tarafından anlaşılan ve uygulanan haliyle tarih, daha önceki bir kavramsal çağın bozulmuş bir kalıntısıdır. Tarihin içinde bulunduğu mevcut statü krizinin sorumlusu kısmen ana akımın tarihin ne olduğu ve ne yaptığına ilişkin anlayışına Foucault&rsquo;nun yönelttiği saldırılardır. Modernist tarihin bu krizine yataklık eden entelektüel ortam, dördüncü episteme geçişin belirtilerini de barındırır.</p>

  <p>Şimdiki epistem, yani dördüncü (postmodern) epistem, tam olarak ortaya çıkmış sayılmasa bile, yirminci yüzyıl kapanırken doğum sancıları çekiyor. Foucault, epistemin dilin doğasında vuku bulan temeldeki değişimler ve dilin kullanılma biçimleri tarafından tanımlandığında son derece ısrarlıdır ve ona göre, biz tarihi (katastrofik epistemik değişimin kayda geçirilmesi olarak tanımlanan tarihi) içeriğini değil; içeriğin, geçmişte yaşayan insanlar ve tarihçi tarafından temsil edildiği dilin formunu ya da yapısını irdeleyerek anlarız. Kültürel değişim üzerine yaptığı çalışmada, Foucault söylemde yer etmiş iktidarın doğasına dikkat çekmiş, ama iktidarın işleyişini ana akım tarihçinin yaptığı gibi hükümete, emperyalist merkezlere ya da sınıf mücadelelerine kadar izlemek yerine bunları anlatı haline getirilmiş duygular ve içgüdülerden, özellikle emek, hayat ve dil gibi üç ampirik birimden çıkarmaya çalışmıştır. Bu üç ampirik birimden hareket ederek Foucault, kurmacı teoriler (kendisininki de dahil kuşkusuz) kadar olguların da yalnızca tümevarımsal çıkarım sürecinin, kanıtlama kurallarının ve hatta tekabüliyet teorisinin değil; dayatılmış dilsel ya da daha doğrusu anlatısal sürecin ürünü olan söylemsel kendilikler olarak var olabileceği sonucuna varır.</p>

  <h2><a id="ncx482"></a>E. ANLATI OLARAK TARİH</h2>

  <p>Foucault&rsquo;ya göre, insan zihninin derinlerinde üç ampirik birimin söylemsel yapılarıyla bilginin epistemik örgütlenmesi arasında bir türdeşlik ya da paralellik vardır. Biz içinde yaşadığımız dünyayı ancak onu kendi kafamızda önceden çizersek ve anlatıya dönüştürebilirsek biliriz. Tarih, toplum ya da iktidara ilişkin çeşitli nedenlerle kendimize anlattığımız bir hikâyeden ibaret olabilir de olmayabilir de; ama aynı şekilde tarihi yaşanmış geçmişin öyküleştirilmiş halinin yeniden anlatılması, insanların egemen epistemik figüratif anlatı yapılarına göre bir zamanlar tasarladığı tarih olarak kavramak da mümkündür. Foucault&rsquo;yu yorumlarken, geçmişte yeniden keşfedilecek ve anlatılacak hiçbir fiili anlatı olmadığına inanan Hayden White gibi tescilli anlatı karşıtlarının ya da bir anlatıyı hikâyeye dönüştürenin gönderme yapılan şey olduğunu iddia eden W. B. Gallie gibi tarih felsefecilerinin uzaktan gelen sesleri çalınıyor kulağımıza. Artık bildiğimiz gibi, Foucault&rsquo;ya göre tarih, sözcüklerle şeyler arasında toplumsal olarak keyfi bir biçimde kurulmuş ilişkilerin bir dil sistemi olarak var olur ve bu süreç aracılığıyla biz kendi anlatılarımızı yaratır ve yaşarız. Epistemi tanımlarken Foucault bilginin (hayatlarımızın ve içinde yaşadığımız dünyanın bilgisinin) kurulmasında dile büyük anlam yükler. Bu tanımın ayrıntılarına giren Foucault şunları söyler:</p>

  <p class="p6"><span class="t8">Epistem derken kastetti</span><span class="t8">ğ</span><span class="t8">imiz, verili bir zaman diliminde epistemolojik figürleri, bilimleri ve muhtemelen. olu</span><span class="t8">ş</span><span class="t8">turulmu</span><span class="t8">ş</span> <span class="t8">sistemleri birle</span><span class="t8">ş</span><span class="t8">tiren tüm ili</span><span class="t8">ş</span><span class="t8">kiler dizisidir; asl</span><span class="t8">ı</span><span class="t8">nda bu yolla söz konusu söylemsel olu</span><span class="t8">ş</span><span class="t8">umlar... konumlan</span><span class="t8">ı</span><span class="t8">r ve i</span><span class="t8">ş</span><span class="t8">ler.</span><a id="a317"></a><a href="../Text/notes.html#a1014"><span class="t9">{317}</span></a></p>

  <p>Dolayısıyla dil, farklı çağlarda egemen düşünce tarzlarını farklı bir biçimde şekillendirir. Düşüncenin gerçekten farklı söylemsel ya da dilsel (mecazi) oluşumların ürünü olup olmadığını hiçbir zaman bilemeyecek olsak da, anlamın yaratılmasında baş rolün tarih gibi bilgi dallarını oluşturan söylemsel pratiklere verilebileceğini tahayyül etmek mümkündür. Gelgelelim, Foucault&rsquo;nun göstermeye çalıştığı gibi, bu dört epistemin her birinde dilin işleyişi farklıdır. Modern çağda dilin ötekiler gibi bir nesne haline gelmesiyle ve dilin şeylerin hakiki düzenini şeffaf bir biçimde temsil edeceği ya da gerçekten olduğu haliyle geçmişe tekabül edeceği yolundaki beklentilerin ağırlığını taşıyamadığına dair modernist anlayışı benimseyen Foucault&rsquo;yla birlikte, dilin temsil yetkisi sorgulanır hale gelmiştir. Dil şeyler dünyasında bir şey olmuştur. Dilin içinde gerçekliğe giden bir yol yoktur. Dilin tarihçiler tarafından kullanılması, tüm öteki şeylerin kesin ve doğru temsil edileceğinin garantisini vermez. Dilin yapabileceği tek şey öyküleştirmek (anlatmak) ve bu sayede belli türden bir anlayış (bilme) yaratmaktır. Demek ki Foucault, White gibi, ama Gallie&rsquo;nin aksine <span class="t6">hikâyeyi</span> değil; yalnızca <span class="t6">bir</span> hikâye anlatır. Postmodernizmin bilmenin belirsizliğine kaçınılmaz yönelişini ve tarihin geleneksel temellerini reddetme arzusunu kısmen oluşturan işte dilin temsil kapasitesinin bu modernist inkârıdır.</p>

  <p>Dilin bu geçirimsizliği, yalnızca geçmişi fiilen olduğu haliyle (ya da fiilen olduğu haliyle öyküleştirilen mi desek?) yeniden kurmayı imkânsız kılmakla kalmaz, aynı zamanda epistemler arası süreksizliği de açıklayabilir. Çünkü her bir çağda bilgi dalları sözcük ve dünya (farklılık duyumuz) arasındaki ilişkiye dair farklı anlatı kavramları üzerine kurulan temsil tarzlarından yararlanarak yaratılır. Dolayısıyla, dilci ya da yapısökümcü akımdan yaratıcı tarihçiler olarak bizler metinleştirilmiş delilleri irdeleyebilir ve her bir epistemde anlatısal öyküleştirmenin egemen biçimini belirleyebiliriz. Biz orada insanların olayları o çağın egemen ve bağımlı anlatı yapılarıyla kendilerine nasıl açıkladıklarını bulmak için geçmiş epistemter içinde keşif gezilerine çıkarız. Sonra her bir epistemde, o zamanın insanlarının hayata, emeğe ve dile yükledikleri anlamların nasıl değiştiğini, bariz mitleştirme, ampirizm ya da sosyal teori kurma düzleminin altında iş gören bilinçdışı mecazi güçlerin kabarması ve çekilmesine göre nasıl değiştiğini anlamaya çalışırız. Elbette bu insanlar -entelektüeller, politikacılar, reformcular vb.- düşüncelerini etkileyen mecazi yapıdan esinlenmiş <span class="t6">epistemik kurallar</span><span class="t6">ı</span><span class="t6">n</span> dip akıntısından haberdar değildi. Bu mecazi kurallar yine de anlatının yapısını oluşturan temel kodlar, Foucault&rsquo;nun ifadesiyle, &ldquo;verili bir zaman diliminde epistemolojik figürleri, bilimleri ve muhtemelen kurulu sistemleri ortaya çıkarmış söylemsel pratikleri birleştiren tüm ilişkiler dizisidir.&rdquo;</p>

  <p>Başka bir yerde Foucault, epistem nosyonunun tüm insani (bilimsel olmayan) bilgi dallarının zihinsel altyapısı, sadece anlatısal temsiller içinde ortaya serilebilen ve kurulabilen mecazi tarihsel <span class="t6">a priori</span> olduğunu vurgulayarak, epistemin &ldquo;belli bir zaman diliminde, söylemsel düzenlilikler düzleminde analiz edildiğinde bilimler arasında keşfedilebilecek olan ilişkiler toplamı&rdquo; olduğunu iddia eder.<a id="a318"></a><a href="../Text/notes.html#a1016"><span class="t7">{318}</span></a> O halde, tanım gereği, anlatısal formu yüzünden yazılı tarih dört asal figüratif mecazi yapı -metafor, metonimi, synecdoche ve ironi- kullanmaktan kaçamaz. Bugün tarihçilerin çoğu değilse bile, birçok düşünür yeni bir çağa (dördüncü epistem çağına) girmekte olduğumuza inanıyor; bu çağda hayatlarımıza ilişkin anlatıyı ironik mecaz yapısı -postmodern epistemin egemen mecazı- içinde şekillendiriyoruz. Hatta bazı ana akım ampiristler ironik bir biçimde &ldquo;Nasıl olur da Geçmişin sosyal gerçekliği bizim için gerçekten bilinir hale gelebilir ya da anlatı içinde tam olarak temsil edilebilir&rdquo; diye soruyor. Örneğin bu kitap muhtemelen ancak bu tikel zaman diliminde yazılabilirdi. Bildiğimiz gibi, Hayden White&rsquo;a göre, metni bağlama iliştirmek için tarihçinin belirleyici mecaz yapılarını, öyküleştirmeleri ve dayatılan biçimsel argümanları -hepsinin, Foucault&rsquo;nun tespit ettiği üzere, ahlâki/ideolojik/güç içerimleri vardır- açıktan tanıyan açıklama stratejileri kullanması gerekir. Foucault&rsquo;yu izleyecek olursak, her bir epistemin kültürel göstergelerinin içinde benzerlik, farklılık ve kıyaslamanın karakterize edildiği -nasıl bir yol izlediğini görürüz. Bütün bunlardan tarihsel açıklamanın mecaz yapılarını salt üsluba ilişkin konuşma figürleri olarak değil; parça-bütün ve bütün-parça ilişkilerinin ifadesinde pre-figüratif açıklama stratejileri olarak da kullandığı ortaya çıkar. B u yüzden, bana göre, metonimi, synecdoche ve ironi gibi mecaz süreçleri pre-modern, modern ve postmodern kavrayışın kültürel işaretidir.</p>

  <p>Gelgelelim, Foucault&rsquo;nun epistemlerle egemen mecaz yapıları arasında kurduğu bağ, aslında modernist (ya da postmodern) bir icat değildir. Gerçekte epistem ve bilginin mecaz temeli olduğu ana fikri Cenovalı tarihçi filozof Giambattista Vico&rsquo;yla birlikte Rönesans epistemi içinde ortaya çıkmıştır. 1725 ile 1744 yılları arasında tamamlanan kitabı The New Science&rsquo;ta Vico tarihte ilk defa dilin (mecaz ve anlatı olarak) dünyadaki şeyleri ne oranda temsil ettiği ve aynı zamanda onlar arasında var olduğu sanılan ilişkilere dair anlayışımızı ne ölçüde kurduğu üzerinde durmuştu. Modern akıl ve bilim mitleri dilin ve retoriğin bilişsel gücüyle bağlarını koparırken bu nosyon da doğal olarak Modern epistem içinde yer bulamadı. White&rsquo;ın söylediği gibi, sonuçta &ldquo;bilimin kendi &lsquo;şiirsel&rsquo; doğasının ayrımına varması" önlenmiştir.<a id="a319"></a><a href="../Text/notes.html#a1018"><span class="t7">{319}</span></a> Bilim, onun yöntemini taklit eden ve mitolojisini paylaşan modernist tarihle birlikte, dilin dışında da kalabileceğini ve geçmişteki hakikati keşfedebileceğini varsayıyordu.</p>

  <p>Vico, bilginin sosyal olarak kurulmuş doğasını vurgulayarak (Vico, <span class="t6">verum ipsum factum</span>, yani doğru olanla imal edilen aynıdır görüşünden yanadır), Kartezyen kesinlik ve Aydınlanma akılcılığını reddeder. Bilim kesindir; çünkü insan yapımıdır yolundaki görüşün modernist uzantısı, hakikatin fiziksel dünyada matematiksel hesap yardımıyla İnsan tarafından yapılan deneyden çıkması gerektiğine inanmak olmuştur ki, bu bilimin kendi mutlak inancıdır. Modernistlerin tarihsel tümevarımcılık ve kurmacı tümdengelimcilik tercihleri yüzünden tarihçiler başarısızlığa uğramışlar, -bir zamanlar Vico&rsquo;nun ve yenilerde Foucault&rsquo;nun kabul ettiği gibi- geçmişin yazılı biçiminin kırılganlığını ve Aydınlanma projesinin ideolojik bakımdan burjuva doğasını tam olarak anlayamamışlardır. Vico&rsquo;nun mantığının izini süren Foucault açısından, tarihçiler tarihsel bilmede objektif kanıt inançlarını askıya almalı, onun yerine dünyadaki ahlâki konumları dolayımlayan ve temsil eden bir şimdicilik ve dayatmacılığı kabul etmelidir. Vico&rsquo;ya göre, tarihçiler bir metin olarak geçmişi yazdıklarında, kaçınılmaz olarak onun bağlamı olarak şimdiki zamanı dayatırlar. Tikel sorun olarak algıladıkları bu şeyden kaçınmak için, ana akım tarihçiler Collingwood-Carr&rsquo;ın tarihsel anlayışa empatik yaklaşımlarını benimserler. Foucault&rsquo;nun izinden giden yapısökümcü tarihçiler ise burada geçmişin kuruluşunda dilin oluşturucu rolünü daha derinden kavrayabilmek için yeni bir fırsat bulmuştur; geçmişi yeniden düşünmek kaçınılmaz olarak tarihi yeniden düşünmektir.</p>

  <p>Dört asal mecaz yapısı üzerine çalışmak, White&rsquo;ın ileri sürdüğü gibi, bilincimizin &ldquo;dünyayı bilmek için giriştiği çabalarda içinden geçtiği"; ama son tahlilde &ldquo;onu tam olarak bilmeyi" her zaman imkânsız kılan aşamalara ya da sarmallara aşina olmak için bir fırsattır.<a id="a320"></a><a href="../Text/notes.html#a1020"><span class="t7">{320}</span></a> Foucault&rsquo;nun da kabul ettiği gibi, bilmenin başarılamaması bizi geçmiş hakkında yazmaktan alıkoymamalıdır. Ama geçmiş hakkında hem anlatının bizi ideolojik olarak biçimlendirme gücünün ayrımında olarak hem de anlatı olarak kurduğumuz geçmişin gerçeklik olmadığını tanıyarak yazmalıyız. Başta Foucault olmak üzere Vico&rsquo;dan beri birçok yorumcunun işaret ettiği gibi, dil ideolojik tahakküm ve muhalefetin birincil aracıdır. Spesifik olarak geçmişin yapısökümü, Cezayir asıllı Marksist Louis Althusser&rsquo;in açıkladığı gibi, dilin ideolojik olarak araya girip soru sorma işlevini -dilin insanları daha güçsüz ya da tabi konumlara yerleştirmek üzere ideolojik düzeyde iş görme kapasitesini- kavrayabilmemizi sağlar. Althusser&rsquo;e göre, kitleler epistemik olarak belirlenmiş medya ve öteki iletişim sistemleri aracılığıyla iş gören devletin ideolojik aygıtları sayesinde kurulur ve ideolojik olarak tabi konumlara yerleştirilir.<a id="a321"></a><a href="../Text/notes.html#a1022"><span class="t7">{321}</span></a> Bilgi iktidar olduğundan ve bilgimizin sınırı ve biçimi bilgimizi dile getirmek için kullandığımız dile bağlı olduğundan, dili kullanma biçimimiz kurucu değer, otorite ve meşruiyet hakkındaki düşüncelerimizi etkileyecektir.</p>

  <p>Daha açık bir dille söylersek, bilgiyi üreten epistemik kurallar hakkındaki anlayışımızı da tarih yazımını da önceden şekillendiren (belirleyen mi yoksa?) mecazlar her yönüyle ideolojiktir. Egemen mecaz yapısını tespit etmek isteyen tarihçi için bu, hem deliller hem de kendi tarihsel tahayyül gücünde, içerikle biçim arasındaki ilişkiyi araştırmak anlamına gelir. Geçmişin (olduğu var sanılan) gerçekliğinin metinsel olarak yaratıldığını ve ideolojik olarak gerçeklik etkisiyle lekelendiğini aklımızdan çıkarmamalıyız. Bununla kastettiğim şey şudur: <span class="t6">Yaz</span><span class="t6">ı</span><span class="t6">l</span><span class="t6">ı</span> <span class="t6">tarih</span>, hem yaşanmış hem de yazılmış bir deneyim olarak, geçmişteki mecazi yapıların doğasını ve önemini kavramalıdır. Tıpkı, mecazların Vico&rsquo;nun tarihe ilişkin aşama teorisinin (metafor, tanrılar çağını; metonimi, kahramanlar çağını; synecdoche, insanlar çağını ve ironi de yozlaşma ve çöküş çağını temsil eder) temelini oluşturması gibi, Foucault&rsquo;ya göre de her epistemin bir mecazi temeli vardır. Gayet doğal olarak biz post-yapısalcılığı ve yapısökümü, her biri kendi tarzında insan merkezli modernist tarihi reddeden ve birlikte tarihteki mevcut statü krizine ilişkin deliller ortaya koyan postmodern ampirik birimler olarak görebiliriz.</p>

  <h2><a id="ncx492"></a>F. SONUÇ</h2>

  <p>Daha 1984 yılında Mark Poster oldukça yerinde bir tespitte bulunarak, tarih yazımındaki tutarsızlık dediği şeyin ana nedeninin &ldquo;sosyal tarihle uğraşanların teorik düşünmemeleri&rdquo;<a id="a322"></a><a href="../Text/notes.html#a1024"><span class="t7">{322}</span></a> olduğunu iddia edebiliyordu. Bugün durum değişmiş olmakla birlikte, genelde ana akım hâlâ Foucault&rsquo;nun çalışmalarını bilerek göz ardı etme hatasını işliyor. Bu tarihçiler Foucault&rsquo;nun, tarihçinin rolünün bir epistem içinde arşivin söylemsel ve söylemsel olmayan pratiklerini tespit etmek ve irdelemek olduğu, böylelikle o tarihçinin okurlarına üretilmiş anlatısal dönüşümleri ve bunların geçmişteki olayları, eylemleri ve inançları nasıl doğrudan koşulladığını sunabileceği yolundaki görüşlerini reddediyor. Foucault ilk yapısökümcü ya da postmodern tarihçi olabilir, olmayabilir de, ama tek başına Modern çağla içinde yaşadığımız çağ arasındaki epistemolojik kopuşa işaret etmesi bile onun bir düşünür olarak çapını gösterir. Belki de Foucault, tarihi tümevarımsal çıkarıma ya da nedensellik, orijinler, kesinlik ve doğruluk isnatlarına dayanmayan bir form olarak yeniden şekillendirmesi yüzünden daha çok övgüyü hak ediyor. Ampirist köktenciliğin bu reddinden hareketle, yararlılığının son tahlilde bilginin tekabüliyet teorisinden başka hangi kriterlere göre örgütlendiğine ilişkin bize anlattıklarına bağlı olduğunu kabul ederek, söylemsel ve söylemsel olmayan pratiklerin bir arşivi olarak tarihsel delillerin doğası ve amacını yeniden düşünebiliriz.</p>

  <p>Tarihin doğası hakkındaki bu yeni görüş, görünen o ki, felsefeyi uygulamacıların suratına çalıyor ya da Elton&rsquo;ın söylediği gibi, tozlu raflardan çalışma masasına indiriyor. Foucault&rsquo;dan sonra tarihçiler tarih çalışmalarının ve bizatihi tarihin kurgulanmış anlatılar olduğu fikrine giderek sıcak bakıyor. İşte bu yeni bilinç ışığında Hayden White tarih yazımına kendi katkısını yapmıştır. Foucault&rsquo;nun izinden giden White&rsquo;ın iddiası şudur: Bir biliş ve temsil biçimi olarak anlatı, kaçınılmaz olduğu kadar insanı öfkeye boğacak kadar inatçıdır da. Gelgelelim, eğer bir disiplin olarak tarih geçmişle karıştırılmayacaksa -White&rsquo;ın programının merkezi teması- o zaman tarihin olası gerçekliklerine sadece dilsel yapılar ve kategorilerle kısıtlanmış haliyle tarihçilerin kavramsal güçleriyle erişilebilir. Şimdi White&rsquo;ın tarihsel açıklamaya ilişkin anlatısal modelini irdeleyeceğiz.</p>

  <p>&nbsp;</p>

  <p>&nbsp;</p>
</body>
</html>
