<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-1 {font-weight: bold}
</style>
</head>

<body class="calibre">
  <p class="calibre1 calibre4 sgc-1"><br /></p>

  <h1 class="calibre1">Bi̇ri̇nci̇ Bölüm<br /></h1>

  <h2 class="calibre1" id="sigil_toc_id_1"><b class="calibre4">Budalalar</b>ı<b class="calibre4">n</b> Ş<b class="calibre4">u Eski, Pis Meyhanesi...</b></h2>

  <p class="calibre1"><i class="calibre5">Bildi</i>ğ<i class="calibre5">in gibi dü</i>ş <i class="calibre5">bir nehre benzer Akarken durmadan de</i>ğ<i class="calibre5">i</i>ş<i class="calibre5">ir.</i></p>

  <p class="calibre1"><i class="calibre5">Ve dü</i>ş<i class="calibre5">ü gören sadece bir teknedir Nehri, gitti</i>ğ<i class="calibre5">i yere do</i>ğ<i class="calibre5">ru izler.</i></p>

  <p class="calibre1"><i class="calibre5">Geride ne oldu</i>ğ<i class="calibre5">unu ö</i>ğ<i class="calibre5">renmeye çal</i>ış<i class="calibre5">mak Ve ileride sizi neyin bekledi</i>ğ<i class="calibre5">ini hiçbir zaman bilmemek Her günü, sadece iki k</i>ı<i class="calibre5">y</i>ı <i class="calibre5">aras</i>ı<i class="calibre5">nda kalmaya çal</i>ış<i class="calibre5">mak için Sürdürülen devaml</i>ı <i class="calibre5">bir sava</i>ş<i class="calibre5">a dönü</i>ş<i class="calibre5">türür.</i></p>

  <p class="sgc1">«Nehir» («The River»)</p>

  <p class="sgc1">Garth Brooks, Victoria Shaw</p>

  <p class="calibre1"><i class="calibre5">Ya</i>ş<i class="calibre5">ama do</i>ğ<i class="calibre5">ru kay</i>ı<i class="calibre5">ts</i>ı<i class="calibre5">zca ve h</i>ı<i class="calibre5">zla ko</i>ş <i class="calibre5">Ya da evde oturup bekle sadece.</i></p>

  <p class="calibre1"><i class="calibre5">Bütün iyi</i> ş<i class="calibre5">eyler ve kötülükler Hemen sana gelirler: Kader bu.</i></p>

  <p class="calibre1"><i class="calibre5">Müzi</i>ğ<i class="calibre5">i duy, yapabiliyorsan dans et.</i></p>

  <p class="sgc1">Paçavralara bürün ya da mücevherlerini tak.</p>

  <p class="calibre1"><i class="calibre5">Seçti</i>ğ<i class="calibre5">ini iç, korkular</i>ı<i class="calibre5">n</i>ı <i class="calibre5">besle Budalalar</i>ı<i class="calibre5">n</i> ş<i class="calibre5">u eski, pis meyhanesinde.</i></p>

  <p class="calibre1"><i class="calibre5">«Say</i>ı<i class="calibre5">l</i>ı <i class="calibre5">Kederler Kitab</i>ı<i class="calibre5">»</i></p>

  <p class="sgc1">(«The Book of Counted Sorrows»)</p>

  <p class="calibre1"><br class="calibre6" /></p>

  <p class="calibre1">Salı California'ya özgü güzel bir gündü. Güneş ve vaat dolu. Tâ ki Harry Lyon öğle yemeğinde birini vurmak zorunda kalıncaya kadar.</p>

  <p class="calibre1">Harry sabah mutfak masasının başında oturup kızarmış küçük İngiliz ekmekleri ve limon marmelatıyla kahvaltı etti. Koyu, sade Jamayca kahvesi içti. Bir tutam tarçın kahveye hoş, baharatlı bir tat verdi.</p>

  <p class="calibre1">Ev Sahipleri Kurumunun başkanı olan Harry bahçıvanları sıkı çalıştırır, sık sık da kontrol ederdi. Böylece ağaçlarla ağaççıkların güzelce budanmalarını ve biçimlendirilmelerini sağlardı. Peri masallarındaki bahçelere benziyordu burası. Bu yeşil alanları sürüyle küçük bahçıvan peri, ellerinde minicik çim makaslarıyla güzelleştiriyorlardı.</p>

  <p class="calibre1">Harry çocukken peri masallarından çok hoşlanırdı... diğer çocuklardan çok daha fazla. Grim Kardeşlerin ve Hans Christian Andersen'in anlattıkları dünyalarda baharda tepeler kusursuz, yemyeşil ve kadife gibi düzgündü. Bu dünyalarda her zaman düzen vardı. Kötüler hep adilce cezalandırılır, erdemliler de ödüllendirilirlerdi. Ama tabii bazen korkunç acılar çektikten sonra. Hansel ve Gretel cadının fırınında ölmüyorlardı. O kötü ihtiyar kendisi fırında canlı canlı kavruluyordu. Rumperstiltsk’in, Kraliçenin yeni doğan bebeğini çalamayıp, engelleniyor ve öfkesinden kendi kendini parçalıyordu.</p>

  <p class="calibre1">Bunlar' gerçek olsaydı... yirminci yüzyılın son on yılında yani. O zaman Rumpelstiltskin, Kraliçenin kızını kaçırırdı herhalde. Kızı mutlaka eroine alıştırır, zevk için onu döver, parça parça doğrardı. Sonra da toplumun aksi, kötü niyetli ve huylu cücelere hoşgörüyle davranmaması yüzünden geçici olarak çıldırdığını iddia eder, böylece adaletten yakasını kurtarırdı.</p>

  <p class="calibre1">Harry kahvesinin son yudumunu içerek içini çekti. Pek çok insan gibi o da daha iyi bir dünyada yaşamanın özlemini çekiyordu. İşe gitmeden önce tabaklarla kapları yıkadı; kurulayıp yerlerine kaldırdı. Eve döndüğü zaman etrafın pis ve karışık olmasından nefret ederdi.</p>

  <p class="calibre1">Ön antredeki aynanın önünde durarak kravatını düzeltti. Arkasına lacivert bit bleyzer geçirdi ve koltuğunun altındaki silah kılıfının belli olacak bir kabarıklık yapıp yapmadığına baktı</p>

  <p class="calibre1">Son altı ay her çalışma günü yaptığı gibi, trafiği çok yoğun olan çevre yolları yerine, arka sokaklardan qeçerek Laguna Niguel’deki Çok Bölümlü Polis Özel Projeler Merkezine gitti. Yolda geçen zamanı azaltmak için bu yolları dikkatle seçmişti. Büroya en erken 8.15’de, en geç de 8.28’de varıyor, hiçbir zaman gecikmiyordu.</p>

  <p class="calibre1">O salı günü Honda’sını iki katlı binanın batısındaki gölgeli açıklığa bırakırken arabanın saati 8.21’i göstermekteydi. Bileğindeki saat de bunu doğruluyordu. Zaten şu anda ,Harry’nin yazı masasındaki saatte, dairesindekiler de 8.2i’i gösteriyor olacaktı. Haftada iki kez bütün saatlerini birbirlerine göre ayarlıyordu.</p>

  <p class="calibre1">Harry arabasının yanında durup gevşemek için derin derin soluk aldı. Gece yağmur yağmış, havayı tertemiz yapmıştı. Mart güneşi sabahı yaldızlıyordu; olgun bir şeftalinin içi gibiydi.</p>

  <p class="calibre1">Özel Proje Merkezi, Laguna Nigel mimarlık ölçülerine uyması için Akdeniz tarzında yapılmıştı, iki katlı binanın önünde sütunlu bir veranda vardı. Etrafı iyice gelişmiş açelya ve dantel gibi dallı yüksek melalukalarla çevrili olan bu yer diğer polis binalarına hiç benzemiyordu. Özel Projede çalışan polislerden bazıları binayı pek kadınsı buluyorlarsa da, Harry oradan hoşlanıyordu.</p>

  <p class="calibre1">İçerisinin resmi binalara özgü dekorunun dışarının pitoresk güzelliğiyle hiçbir ortak yanı yoktu. Mavi ,vinil karo döşeli zemin. Açık gri duvarlar. Akustik tavanlar. Ama buraya hakim olan profesyonel düzenli hava insanı rahatlatıyordu.</p>

  <p class="calibre1">Bu erken saatte bile çok kimse lobi ve koridorlardan geçiyordu. Çoğu erkekti 'e sağlam yapıları, güvenli tavırları, onların meslekten yetişmiş polisler olduklarını açıklıyordu. İçlerinden sadece birkaçı üniformalıydı. Özel Projelerden, federal, eyalet, ilçe ve kentlerdeki bölümlerdeki cinayet şubelerinden dedektiflerle gizli ajanları seçiyordu. Böylece çeşitli yargılama alanlarını kapsayan olaylarda suç araştırmaları yürütülmekteydi Ozel Projeler timleri ve bazen tüm gruplar gençlik çetelerinin karıştığı öldürme olayları, dizi cinayetler, ırza geçen sapıklar ve geniş çaplı narkotik faaliyetleriyle ilgileniyorlardı.</p>

  <p class="calibre1">Harry ikinci kattaki bürosunu Connie Guliver’le paylaşıyordu. Odanın ona ait olan yarısının görünüşünü küçük bir palmiye, Çin çamı ve bir potosun yapraklı sarkık dalları yumuşatıyordu. Connie’nin tarafında hiçbir bitki yoktu. Harry’nin masasında sadece bir sümen, kalem takımı ve küçük bir pirinç saat vardı. Genç kadının masasına ise fotoğraflar, dosyalar ve sürüyle kâğıt yığılmıştı.</p>

  <p class="calibre1">İşin şaşılacak yanı, Connie bugün büroya Harry’den önce gelmişti. Şimdi pencerenin önünde duruyordu. Sırtı ona dönüktü.</p>

  <p class="calibre1">Harry, «Günaydın,» dedi.</p>

  <p class="calibre1">Connie aksi aksi, «Gün gerçekten aydın mı?» diye sordu. Sonra ona doğru döndü. Ayaklarında iyice çizilip eskimiş Reebok’lar, arkasında kırmızı kahverengi kareli bir bluz, kahverengi kot ceket ve blucin vardı. Bu ceket en sevdiği giysilerden biriydi. Onu çok sık giydiği için kadifenin yer yer havı dökülmüş, kol ağızları aşınmıştı. Kol içlerindeki kat yerleri milyonlarca yıl akan suların kayalara oydukları nehir vadileri gibiydi. Sanki sonsuza dek kalacaklardı.</p>

  <p class="calibre1">Connie’nin elinde kahve içtiği boş bir karton bardak vardı. Onu öfkeyle buruşturarak yere attı. Bardak sekti ve odanın Harry’e ait olan bölümüne düştü.</p>

  <p class="calibre1">Connie koridora açılan kapıya doğru gitti. «Haydi, sokağa inelim.»</p>

  <p class="calibre1">Harry yerdeki bardağa bakıyordu. «Ne acelen var?»</p>

  <p class="calibre1">«Biz polisiz, öyle değil mi? O halde kıçımızın üstünde oturup beklemeyelim. Gidip polislik yapalım.»</p>

  <p class="calibre1">Connie koridora çıkıp gözden kaybolurken Harry odanın kendi tarafındaki bardağa baktı. Sonra onu ayağıyla iterek aradaki gözle görülmeyen sınır çizgisinin ötesine yolladı.</p>

  <p class="calibre1">Connie’nin peşinden kapıya gitti ama sonra eşikte durakladı. Dönerek karton bardağa bir göz attı.</p>

  <p class="calibre1">Herhalde Connie o sırada koridorun dibine varmıştı bile. Hatta belki de merdivenden iniyordu.</p>

  <p class="calibre1">Harry kararsızca durdu. Sonra odaya dönüp buruşturulmuş bardağı çöp sepetine attı. Onun yakınındaki başka iki bardağı da.</p>

  <p class="calibre1">Connie’ye araba parkında yetişti. Genç kadın üzerinde işaret olmayan Projeye ait arabanın direksiyon tarafındaki kapısını hızla açıyordu. Harry diğer yana geçerken Connie motoru çalıştırdı. Anahtarı öyle şiddetle çevirdi ki, neredeyse kontağın içinde ortadan kırılacaktı.</p>

  <p class="calibre1">Harry, «Kötü bir gece mi geçirdin?» diye sordu.</p>

  <p class="calibre1">Genç kadın hızla vites değiştirdi.</p>

  <p class="calibre1">«Başın mı ağrıyor?»</p>

  <p class="calibre1">Connie araba parkından geri geri hızla çıktı.</p>

  <p class="calibre1">Harry, «Pençene diken mi battı?» diye mırıldandı.</p>

  <p class="calibre1">Araba yolda hızla ileri fırladı.</p>

  <p class="calibre1">Harry yana tutundu ama kadının araba sürüşü konusunda endişeli değildi. Connie taşıtları insanlardan daha iyi idare edebiliyordu. «Ne olduysa, ondan söz etmek ister misin?»</p>

  <p class="calibre1">«Hayır.»</p>

  <p class="calibre1">Connie Gulliver her zaman uçurumun kenarında yaşıyor gibiydi. Tehlikeli anlarda sanki hiç korkmuyordu. Hafta sonlarında deli gibi bisiklete biner ya da gökyüzünden dalışlar yapardı. Ama iş kişisel açıklamalara geldi mi, insanı sinirlendirecek kadar ciddi bir tavır takınır ve sıkı ağızlı oluverirdi. İkisi altı aydan beri beraber çalışıyorlardı. Harry kadın hakkında pek çok şey biliyordu. Ama bazen bu konuda önemli hiçbir şey bilmiyormuş gibi geliyordu ona.</p>

  <p class="calibre1">Harry, «Bu konuda konuşmanın yararı olabilir,» dedi.</p>

  <p class="calibre1">«Hayır, bir yararı olmaz.»</p>

  <p class="calibre1">Connie arabayı sürerken Harry onu usulca süzdü. Acaba öfkesinin nedeni bir erkek mi, diye düşünüyordu. On beş yıllık polisti Harry. İnsanların ihanet ve ıstırabına çok tanık olmuş, kadınların çoğunun dertlerinin kaynağının erkekler olduğunu öğrenmişti. Oysa Connie’nin aşk hayatı konusunda hiç bilgisi yoktu. Hatta onun öyle bir yaşamı olup olmadığını bile bilmiyordu.</p>

  <p class="calibre1">«Bu vakayla bir ilgisi var mı?»</p>

  <p class="calibre1">«Hayır.»</p>

  <p class="calibre1">Harry ona inandı. Connie bir polis olarak içine dalması gereken pisliğin kendisine bulaşmaması için çabalıyor ve görünüşte başarılı da oluyordu.</p>

  <p class="calibre1">Connie, «Ama Durner denilen o köpoğlu köpeği enselemeyi gerçekten çok istiyorum,» dedi.</p>

  <p class="calibre1">Sörfçüler grubundan olan serseri Doyle Durner’i bir dizi ırza geçme vakası konusunda sorgulamak için arıyorlardı. Her vaka giderek daha şiddetlenmiş, en son kurban dövüle dövüle öldürülmüştü. On altı yaşında öğrenci bir kızdı.</p>

  <p class="calibre1">Baş şüpheli Durner’di. Çünkü onun «penis çevre genişletilmesi» ameliyatı olduğu biliniyordu. Newport Beach’te bir estetik cerrahı Durner’in belinden yağı emme aygıtıyla almış ve penisini kalınlaştırmak için iğneyle onun cinsel organına vermişti. Amerikan Tıp Cemiyeti bu tür bir işlemi kesinlikle önermiyordu. Ama operatörün evinin çok fazla tutan ipotek borcunu ödemesi zorunluluğu ve hastanın penisinin kalınlığıyla ilgili kaygıları, ameliyat sonrası komplikasyonlara baskın çıkmıştı. Durner’in erkeklik organının çeperi yüzde elli kalınlaşmıştı. Alınan bütün haberlere göre Durner sonuçtan çok memnundu. Ama kadınları etkileyebileceği değil, onların canını yakabileceği için. Zaten bütün amaç da buydu. Kurbanların saldırganın cinsel organındaki bu garip farklılıkla ilgili tarifleri polisin kuşkularının Durner üzerinde yoğunlaşmasına yol açmıştı. Üç kurban adamın kasığında bir yılan dövmesi olduğunu da farketmişlerdi. Bu ayrıntı, sekiz yıl önce Santa Barbara’da iki kıza saldırdığı için mahkûm edildiğinde dosyasına da geçirilmişti.</p>

  <p class="calibre1">Harry’le Connie o salı günü öğleye kadar Laguna’da sörfçülerle diğer deniz meraklılarının sık sık gittikleri üç yere uğrayarak oralarda çalışanlar ve müşterilerle konuştular: Sürfbord ve ilgili eşyaları satan bir dükkân, yoğurt ve sağlıklı yemek veren bir büfe ve sabahın on birinde on iki kadar müşterinin bira içtiği loş bir bar. Söylediklerine göre kimse Doyle Durner’in adını duymamıştı. Gösterilen fotoğraftaki adamı da tanımıyorlardı. Tabii onların sözlerine inanabilseydiniz. Ama inanamazdınız.</p>

  <p class="calibre1">Connie bir yerden diğerine giderlerken arabada Harry’e öfke koleksiyonuna yeni kattığı şeyleri açıkladı. «Philadelphia’daki kadını duydun mu? Apartmanında açlıktan ölmüş iki küçük çocuk ve etrafa saçılmış sürüyle kokain tüpleri bulmuşlar. Kadın uyuşturucu yüzünden kendinden öyle geçmiş ki, bebekler açlıktan ölmüşler. Ama onu ancak neyle suçlayabiliyorlar biliyor musun? ‘İhmalden tehlikeye atmak’ suçuyla.»</p>

  <p class="calibre1">Harry sadece içini çekti. Connie bazen «devam eden kriz» diye tanımladığı olaylardan söz etmek istediğinde onun cevap vermesini beklemezdi. Alaycılığı üzerinde olduğu zaman bu olaylardan «Bin Yıl Öncesinin Kotilyon Dansı» diye söz ederdi. Sıkıntılı anlarındaysa, «Bu yeni Karanlık Çağ» diye. Connie’nin bu konudaki konuşması bir monolog gibiydi.</p>

  <p class="calibre1">«New York’ta bir adam sevgilisinin iki yaşındaki kızını öldürmüş. Televizyonun önünde dans ettiği ve onun ekranı görmesini engellediği için çocuğu yumruklayıp tekmelemiş. Herhalde ‘Şans Çemberi’ni seyrediyordu ve Vanna White’in harika bacaklarını kaçırmak istemedi.»</p>

  <p class="calibre1">Connie’de de polislerin çoğunda olduğu gibi kara mizah yeteneği vardı. Bir tür savunma mekanizmasıydı bu. O olmazsa işiniz gereği insanlara özgü kötülük ve sapıklıklarla sayılamayacak kadar çok karşılaştığınız için ya çıldırır ya da ölümcül bir kederin pençesine düşerdiniz. Güvenlik görevlilerinin yaşamlarını televizyondaki o saçma programlardan öğrenenler, gerçek polislerin şakalarını bazen kaba ve duygusuzca bulabilirler. Ama iyi bir polis başkalarının onun hakkında ne düşündüğüne aldırmaz. Sadece kendisi gibi bir polisinkine önem verir.</p>

  <p class="calibre1">Connie kırmızı trafik ışığında durdu. «Sacramento’da İntiharı Önleme Merkezi var. Oradaki danışmanlardan biri depresyon geçiren yaşlı bir vatandaşın kendisine telefon edip durmasından bıkmış. Bir arkadaşıyla birlikte ihtiyarın evine gitmişler. Onu sıkıca tutup bileklerini ve boğazını kesmişler.»</p>

  <p class="calibre1">Harry bazen Connie’nin en kara mizahının altında polislerde pek görülmeyen bir acılık olduğunu seziyordu. Belki acılıktan da kötü... hatta belki de çaresizlikti bu. Genç kadın kendi kendine yetiyormuş gibi davrandığı için onun neler hissettiğini tam olarak anlamak zordu.</p>

  <p class="calibre1">Harry, Connie’nin tersine, iyimser bir insandı. Ancak öyle kalabilmek için genç kadın gibi insanların aptallıkları ve kötülükleri üzerinde durmaması gerektiğini biliyordu.</p>

  <p class="calibre1">Konuyu değiştirmeye çalışarak, «Öğle yemeğine ne dersin?» diye sordu. «Nefis küçük bir İtalyan lokantası biliyorum. Masalara muşamba yayılıyor. Şarap şişelerini şamdan gibi kullanıyorlar. Gnicci’leri güzel. Manicotti'leri ise ağzına layık.»</p>

  <p class="calibre1">Connie yüzünü buruşturdu. «Yo! Büfeden tacos alır, yolda yeriz.»</p>

  <p class="calibre1">Sonunda uzlaşarak Pacific Cross Karayolunun yarım blok kuzeyindeki bir hamburgercide karar kıldılar. İçersi Güneybatıyı andıran bir biçimde döşenmişti. Lokantada on iki kadar müşteri vardı. Beyaza boyalı masaların üzeri iki buçuk santim kalınlığında bir akrilik tabakasıyla kaplanmıştı. İskemlelere pastel rengi ‘alev’ desenli bir kumaş geçirilmişti. Duvarlara Gorman ve Parkinson’un taşbasması resimleri asılmıştı. Salonu kaktüs saksılarıyla süslemişlerdi. Aslında lokantada hamburger ve kızarmış patates yerine kara fasulye çorbası ve mesquit çalısı ateşinde kızartılmış sığır eti satmaları gerekirdi.</p>

  <p class="calibre1">Duvarın önündeki küçük bir masaya geçtiler. Harry kızarmış tavuklu sandviçini, Connie de kokuları etrafa yayılan peynirli hamburgerle kibrit kadar ince kızarmış patates yerken, uzun boylu bir adam içeri girdi. Camlı kapıya çarparak yansıyan güneş ışınları onu bir an aydınlattı.</p>

  <p class="calibre1">Yabancı garsonların bekledikleri yerin önünde durup etrafına bakındı.</p>

  <p class="calibre1">Çok bakımlı ve iyi giyimliydi. Süet taklidi kurşuni ceket, açık gri kadife kot pantolon ve beyaz bir gömlek giymişti. Nedense adamdaki bir şey Harry’nin hemen huzursuzluk duymasına neden oldu. Yabancı hafif gülümsemesi ve biraz da dalgınca haliyle bir profesöre benziyordu. Yüzü yuvarlak ve yumuşak, dudakları renksiz ve çenesi küçüktü.</p>

  <p class="calibre1">Öyle tehdit edici bir hali yoktu. Tersine çekingen gibiydi. Ama yine de Harry’nin sinirleri geriliverdi. Polislere özgü o önsezi onu uyarıyordu.</p>

  <p class="calibre1">Sammy Shamroe’yu, Los Angeles’teki bir reklam ajansının yöneticilerinden olduğu günlerde, «Sahte Sam» diye tanırlardı. O zamanlar olağanüstü bir yaratma yeteneği ve korkunç bir kokain alışkanlığı vardı. Yani üç yıl önce. Sanki sonsuz bir süreydi bu.</p>

  <p class="calibre1">Sammy şimdi içinde yaşadığı ambalaj sandığından sürünerek çıkarken, yatağı görevini yapan paçavra ve buruşuk gazeteleri de peşinden sürükledi. Boş arsanın kenarından yükselen ve ambalaj sandığının büyük bir bölümünü gözlerden gizleyen zakkum ağacının aşağıya sarkık dallarını geçer geçmez durdu. Bir süre elleri ve dizlerinin üzerinde öylece bekledi. Başı önüne sarkmış, yan geçide döşeli taşlara bakıyordu.</p>

  <p class="calibre1">Sammy çok uzun süre önce onu tümüyle mahveden o ağır uyuşturucular için para bulamaz olmuştu. Şimdi başı, ucuz şarap yüzünden ağrıyordu. Sanki uyurken kafatası açılıvermiş de, rüzgâr ortaya çıkan beyninin yüzeyine bir avuç devedikenini savurmuştu.</p>

  <p class="calibre1">Ama aklı karışmış değildi. Güneş ışınları geçide diklemesine düşüyordu. Sadece kuzey tarafındaki binaların duvarlarının dipleri gölgeliydi. Böylece Sammy öğle zamanının yaklaşmış olduğunu anlıyordu. Artık saati yoktu, takvim gördüğü de. Çalışmıyordu, üç yıldan beri bir randevuya gitmemişti. Ama yine de mevsimi, ayı ve günü biliyordu. Salıydı o gün. Nerede olduğunun farkındaydı. (Laguna Beach.) Oraya nasıl geldiğinin de. (Her hatasını, zevk düşkünlüğünü, onu mahveden her budalaca davranışını bütün ayrıntıları ve olanca canlılığıyla anımsı</p>

  <p class="calibre1">yordu.) Ömrünün geri kalan bölümünde onu nelerin beklediğini de biliyordu. (Utanç, sefalet, çaba, pişmanlık.)</p>

  <p class="calibre1">Böyle düşmesinin en kötü yanı, kafasının inatla her zaman berrak olmasıydı. Bol alkol bile buna ancak çok kısa bir süre için engel olabiliyordu. Akşamdan kalmanın neden olduğu beynine batan o dikenler aslında diğerinin yanında gölgede kalıyordu. Anıların ve durumunu bilmenin oluşturduğu kafasının daha da derinliklerine batan o dikenlerin yanında.</p>

  <p class="calibre1">Sammy birinin yaklaştığını duydu. Ağır biriydi... biraz topallıyor, bir ayağını hafifçe taşlara sürüyordu. Sammy bu adımları tanıyordu. Titremeye başladı. Başını kaldırmadan gözlerini yumdu. Ayak seslerinin hafiflemesini ve etrafın sessizleşmesini diliyordu. Ama onlar giderek daha da yaklaştı... Sonra da Sammy’nin tam önünde durdular.</p>

  <p class="calibre1">«İşin içyüzünü anlayabildin mi?»</p>

  <p class="calibre1">Son zamanlarda Sammy’nin kâbuslarına musallat olan kalın ve hırıltılı sesti bu. Ama şimdi uyanıktı. Karşısındaki, sıkıntılı rüyalarında gördüğü o canavar değildi. Kâbuslara neden olan gerçek yaratıktı.</p>

  <p class="calibre1">Sammy içlerine kum dolmuş gibi yanan gözlerini istemeye istemeye açtı.</p>

  <p class="calibre1">Fareadam tepesine dikilmiş sırıtıyordu.</p>

  <p class="calibre1">«İşin içyüzünü anlayabildin mi?»</p>

  <p class="calibre1">Uzun boylu, iriyarı Fareadam insanda dehşet uyandıran bir tipti. Yeleye benzeyen saçları karmakarışıktı. Karışık sakalına düşünülemeyecek kadar iğrenç, ne oldukları belirsiz tanecikler ve parçalar takılmıştı. Yüzünün, sakalının gizlemediği kısımları yara izleriyle doluydu. Sanki suratını kızgınlıktan bembeyaz kesilmiş havyayla dürtmüş ve yarmışlar gibi. İri burnu gagamsı ve çarpıktı. Dudaklarında sıvılar akan uçuklar vardı. Dişleri koyu renk, hastalıklı etlerine yerleştirilmiş, kırık, eskilikten sararmış mezar taşlarına benziyordu.</p>

  <p class="calibre1">O hırıltılı ses yükseldi. «Belki de sen öldün bile.»</p>

  <p class="calibre1">Fareadamın sıradan tek yanı kılığıydı: tenis ayakkabıları, hayır kurumlarının sattığı haki pantolon, pamuklu gömlek ve çok eski, siyah bir yağmurluk. Hepsi de lekeli ve bumburuşuktu. Sokaklarda sürünen insanların çoğunun üniformasıydı bu. Kimi kendi suçları, kimi de başkaları yüzünden modern toplumun zeminindeki çatlaklardan aşağıya, o gölgeli, sürünülebilecek kadar dar yere düşen insanların.</p>

  <p class="calibre1">Fareadam öne doğru eğilerek Sammy’e yaklaştı. Sesi dramatik bir biçimde yumuşadı. «Belki de öldün ve artık Cehennemdesin. Bu olabilir mi?»</p>

  <p class="calibre1">Fareadamın olağanüstü ayrıntılarının en korkuncu gözleriydi. Yoğun bir yeşil... acayip bir yeşildi. Ama işin en ürkütücü yanı siyah gözbebeklerinin elips biçiminde olmasıydı. Bir kedi ya da sürüngeninki ler gibi. Bu gözler yüzünden Fareadamın vücudu aslında gerçeği gizleyen bir kılıkmış gibi geliyordu insana. Lastikten yapılmış bir giysi gibi. Sanki bu kostümün içinden, bu dünyada doğmamış olan ama onu ele geçirmeyi çok isteyen ağza alınmayacak kadar iğrenç bir şey dışarı bakıyordu.</p>

  <p class="calibre1">Fareadam sesini daha da alçalttı. Hışırtılı bir fısıltı halinde, «Öldün ve Cehennemdesin,» dedi. «Ve ben de sana işkence etmekle görevlendirilen bir iblisim. Ne dersin?»</p>

  <p class="calibre1">Ne olacağını bilen Sammy ayağa fırlamaya çalıştı. Daha önce de katlanmıştı buna. Ama rüzgâr kadar hızlı olan Fareadam, Sammy önünden uzaklaşamadan ona tekmeyi indirdi. Ayağı Sammy’nin yüzünün hemen önünden geçerek sol omzuna indi. Yaratığın ayağında san ki tenis ayakkabısı değil de kaba çizme vardı; ayakkabının içindeki ayak da tümüyle kemikten ya da boynuzdandı. Veya hamamböceğinin kabuğunu oluşturan maddeden. Sammy bir cenin gibi kıvrıldı. Kavuşturduğu kollarıyla kafasını korumaya çalıştı. Fareadam onu yine tekmeledi. Tekrar tekrar. Sol ayak, sağ ayak, sol ayak. Sanki basit bir dansa başlamıştı. Cig dansına. Bir tekme ve iki tekme ve bir tekme ve iki tekme. Hiç ses çıkarmıyordu. Ne öfkeyle homurdanıyor, ne de serseriyi aşağılarcasına gülüyordu. Bu çabalamaya rağmen kesik kesik soluduğu da yoktu.</p>

  <p class="calibre1">Sonra tekmeler kesildi.</p>

  <p class="calibre1">Sammy daha da büzüldü. Küçük bir bokböceği gibi. Vücudunun sancıyan yerlerine sıkıca sarıldı.</p>

  <p class="calibre1">Sammy’nin hafif hıçkırıkları dışında geçit çok sessizdi. Böyle ağladığı için kendinden tiksiniyordu. Yakındaki sokakların trafik gürültüsü bütünüyle kesilmişti. Arkasındaki zakkum ağacı artık rüzgârda hışırdamıyordu. Sammy kendi kendine öfkeyle, «Bir erkek gibi davran,» diyerek hıçkırıklarını yuttuğu zaman sessizlik yoğunlaştı. Bir ölüm sessizliği gibi.</p>

  <p class="calibre1">Sonra gözlerini açarak kollarının arasından bakmaya cesaret etti. Geçidin dibine doğru baktı. Yaşlar görmesini engellediği için gözlerini kırpıştırdı ve gerideki yolda iki arabanın durduğunu farketti. Gölgeli birer siluete benzeyen sürücüler hareketsiz bekliyorlardı.</p>

  <p class="calibre1">Daha yakında, yüzünün hemen önünde, aslında ancak karanlık yerler ve çürük tahtaların arasında görülen türde, iki buçuk santim boyunda, kanatsız bir kulağakaçan duruyordu. Geçidi aşarken donmuş kalmıştı. Böceğin arka ucundaki çifte iğnenin görünüşü çok kötü ve tehlikeliydi. Bir akrebin iğneli kuyruğu gibi havaya kalkmıştı. Oysa aslında kulağakaçan zararsız bir böcekti. Böceğin altı ayağından bazıları yere dokunuyordu, bazıları ise havada kalakalmışlardı. Kulağakaçan sanki korkuyla donmuş ya da saldırıya hazırlanıyormuş gibi duyargalarını hiç kımıldatmıyordu.</p>

  <p class="calibre1">Sammy’nin bakışları tekrar geçidin dibine kaydı. Sokakta aynı yerde yine o arabalar duruyordu. İçindekiler birer vitrin mankeniymişler gibi oturuyorlardı.</p>

  <p class="calibre1">Sammy böceğe döndü. O da kımıldamıyordu. Sanki ölmüş ve bir böcek bilimi uzmanının örnek tahtasına iğnelenmiş gibi hareketsizdi.</p>

  <p class="calibre1">Sammy kavuşturduğu kollarını ihtiyatla kafasından indirdi, inleyerek sırtüstü döndü ve istemeye istemeye saldırgan yaratığa baktı.</p>

  <p class="calibre1">Tepesine dikilmiş olan Fareadam otuz metre boyundaymış gibi gözüküyordu. Sammy’i ciddi bir ilgiyle inceledi. Sonra, «Yaşamak istiyor musun?» diye sordu.</p>

  <p class="calibre1">Sammy şaşırdı. Soru yüzünden değil de yanıtlamayı başaramadığı için. Ölüm korkusuyla ölmek ihtiyacı arasında sıkışıp kalmıştı. Her sabah uyandığı ve hâlâ yaşayanlar arasında olduğunu anladığı zaman düş kırıklığına uğruyordu. Her gece paçavra ve gazeteden oluşan yatağının içinde kıvrıldığında sonsuza dek uyuyacağını umuyordu. Ama yine de her gün, her gün yeterince yiyecek bulabilmek için çabalıyordu. California’nın o tatlı iklimi eyaleti terkettiği o ender görülen soğuk gecelerde sıcak bir yer bulmak için de. Yağmur yağdığı zaman zatürree olmamak için ıslanmamaya çalışıyor, karşıdan karşıya geçerken yolun iki yanına bakıyordu.</p>

  <p class="calibre1">Belki de onun istediği yaşamak değil, yaşayarak cezalandırılmaktı.</p>

  <p class="calibre1">Fareadam usulca, «Yaşamayı istemen daha hoşuma gider,» dedi. «Benim için çok daha eğlenceli olur.»</p>

  <p class="calibre1">Sammy’nin kalbi gökgürültüsü gibi sesler çıkararak atıyordu. Her nabız atışı, Fareadamın vahşice tekmelerinin geldiği yerlerdeki çürük etlerin zonklamasına neden oluyordu.</p>

  <p class="calibre1">«Otuz altı saatlik bir ömrün var. Bir şeyler yapman, daha iyi olmaz mı sence? Hım? Saat çalışıyor. Tik tak tik tak!»</p>

  <p class="calibre1">Sammy yakınırcasına sordu. «Bunu bana neden yapıyorsun?»</p>

  <p class="calibre1">Fareadam cevap vereceği yerde, «Yarın gece yarısı fareler sana gelecek...» dedi.</p>

  <p class="calibre1">«Ben sana hiçbir şey yapmadım ki.»</p>

  <p class="calibre1">Sammy’ye işkence eden yaratığın hayvanca suratındaki yara izleri morardı. «...Gözlerini kemirerek oyacaklar...»</p>

  <p class="calibre1">«Lütfen.»</p>

  <p class="calibre1">Fareadam konuşurken renksiz dudakları gerildi ve çürük dişleri büsbütün ortaya çıktı. «...Sen bağırırken dudaklarını koparacak, dilini dişleyecekler...»</p>

  <p class="calibre1">Yaratık daha da heyecanlanırken suratında ateşli değil soğuk bir ifade belirdi. Sürüngenlerinkine benzeyen gözlerinden etrafa buz gibi bir şey yayılıyordu sanki. Bu Sammy’nin etine işliyor, beyninin derinliklerine kadar sızıyordu.</p>

  <p class="calibre1">Sammy, «Sen kimsin?» diye sordu. Bu ilk soruşu değildi.</p>

  <p class="calibre1">Fareadam yanıt vermedi. Öfkeyle şişindi. Pis parmakları büküldü. Yumruklarını sıktı, gevşetti. Sıktı gevşetti. Havayı, sanki ondan gaz akıtmaya çalışıyormuş gibi yuğurdu.</p>

  <p class="calibre1">Sammy, sen nesin, diye düşündü ama bunu açıkça sormak cesaretini gösteremedi.</p>

  <p class="calibre1">Fareadam hışırtılı bir sesle, «Fareler...» dedi.</p>

  <p class="calibre1">Olacaklardan korkan Sammy, kaba etlerinin üzerinde, ambalaj sandığını yarı gizleyen zakkum ağacına doğru geri geri gitti. O dev gibi yersiz yurtsuz adamdan uzaklaşmaya çalışıyordu. Oysa bu olay daha önce de olmuştu.</p>

  <p class="calibre1">Fareadam yineledi. «Fareler...» Ve titremeye başladı.</p>

  <p class="calibre1">Olay başlamak üzereydi.</p>

  <p class="calibre1">Sammy dondu kaldı. Kımıldayamayacak kadar dehşete kapılmıştı.</p>

  <p class="calibre1">Fareadamın titremesi sarsıntıya dönüştü, hızlandı ve şiddetli kasılmalar halini aldı. Yağlı saçları başının etrafında uçuştu. Kolları titredi, bacakları sarsıldı. Siyah yağmurluğu siklona yakalanmış gibi havalandı.</p>

  <p class="calibre1">Ama rüzgâr ne ugulduyor, ne de uluyordu. Mart havası o dev dilenci gözüktüğünden beri anormal denilecek kadar sakindi. Sanki dünya boyalı bir sahne, o ikisi de oyuncuydular.</p>

  <p class="calibre1">Sammy Shamroe kara asfaltın üzerinden ayağa kalktı sonunda. Bunun nedeni korkuydu. Çok geçmeden etrafını saracak olan pençeler, sivri dişler ve kızıl gözlerden oluşan selin yarattığı korku.</p>

  <p class="calibre1">Fareadamın vücudu giysilerinin altında dalgalanmaya başladı. İçi öfkeli çıngıraklı yılanlarla dolu bir çuval gibi. Yaratık... değişiyordu. Yüzü eridi, sonra yeniden biçimlendi. Sanki her biri bir öncekinden daha korkunç olan canavarlar yaratmaya dalmış çılgın bir tanrının demirci ocağında erimiş gibi. O mor yara izleri kayboldu. Sürüngen gözleri de. Karmakarışık saçları ve kaba sakalı da. Zalim ifadeli ağzı da. Bir an kafası biçimsiz bir et yığınına dönüştü. Sıvılar akan püre gibi bir şeye. Kanlar yüzünden kıpkırmızıydı yüzü. Sonra rengi koyulaşarak kızıl kahve oldu. Köpek maması tenekesinden boşaltılmış bir şey gibi parlıyordu. Birdenbire dokuları katılaştı. Şimdi kafası birbirlerine sarılmış farelerden oluşan bir top gibiydi. Kuyrukları korku uyandıran perçemlere benziyordu. Vahşi bakışlı gözleri parlak kan damlaları kadar kırmızıydı. Yağmurluğun büzülmüş yenlerinden yaratığın elleri değil, fareler sarkıyordu. Kabarık gömleğinin düğmelerinin arasından diğer kemiricilerin kafaları uzanmaya başladı.</p>

  <p class="calibre1">Sammy bütün bunları daha önce de görmüştü ama yine de haykırmaya çalıştı. Şiş dili kurumuş olan damağına yapıştı, o yüzden ancak boğazının gerisinden panik dolu, boğuk bir ses çıkabildi. Zaten çığlıkların bir yararı olmayacaktı. İşkenceciyle daha önceki karşılaşmalarında da haykırmış ama yardımına gelen olmamıştı.</p>

  <p class="calibre1">Fareadam şiddetli fırtınanın sarstığı dayanıksız bir korkuluk gibi parçalandı. Vücudunun parçaları etrafa saçıldı. Yere düşen her parça bir fare halini aldı. Tiksinti uyandıran bu cıyıklı, ıslak burunlu, sivri dişli yaratıklar ciyak ciyak bağırarak birbirlerinin üzerine tırmandılar. Uzun kuyruklarını hızla sağa sola sallıyorlardı. Yaratığın gömleğinin içinden ve pantolonunun paçalarının altından da fareler fırladı. Giysilerine bu kadar farenin sığması imkânsızdı. Yirmi fare. Kırk. Seksen. Yüzden fazla.</p>

  <p class="calibre1">Fareadamın giysileri insan biçiminde yapılmış olan ve havası boşalan bir balon gibi ağır ağır taşların üzerine yayıldı. Sonra hepsi değişti. Buruşuk kumaş yığınlarından eller ve kollar uzandı. Onlar da yine farelere dönüştüler. Sonunda hem Fareadam, hem de pis kokulu giysilerinin yerini kaynaşan bir kemirici yığını aldı. Fareler çok tiksinti uyandırmalarına neden olan o kemiksizmiş gibi gözüken gövdeleriyle, çevikçe birbirlerinin altlarından geçiyor, sırtlarına tırmanıyorlardı.</p>

  <p class="calibre1">Sammy soluk alamıyordu. Hava eskisinden daha da ağırlaşmıştı. Rüzgâr az önce kesilmişti; şimdiyse anormal bir sessizlik doğal dünyanın daha derindeki tabakalarına çökmüş gibiydi. Sonunda oksijen ve nitrojen melokülleri akıcılıklarını kaybettiler. Sanki atmosfer yoğunlaşarak sıvıya dönüştü. Sammy bunu ancak çok çabalayarak ciğerlerine çekebiliyordu.</p>

  <p class="calibre1">Fareadamın vücudu parçalanarak sürüyle kıpırdanan hayvana dönüşmüştü. Değişmiş olan ceset birdenbire dağıldı. Bu yığından iyi beslenmiş tombul fareler fırlayarak etrafa dağıldılar. Bir kısmı Sammy’ den kaçtı. Ama bazıları da çevresini sararak ayakkabılarının üzerine çıktılar, bacaklarının arasına girdiler. O iğrenç, canlı sel binaların dibindeki gölgelere ve boş arsaya yayıldı. Fareler duvarlardaki ve topraklardaki deliklere girdiler. Ya da birdenbire ortadan kayboldular. Sammy o delikleri göremiyordu.</p>

  <p class="calibre1">Birdenbire çıkan hafif bir rüzgâr kurumuş yapraklarla kâğıt parçalarını önüne katarak sürükledi. Ana yoldaki arabalar geçidin ağzının önünden geçerlerken lastik hışırtıları ve motor homurtuları duyuldu. Bir arı vızıldayarak Sammy’nin suratının yakınından geçti.</p>

  <p class="calibre1">Adam tekrar soluk alabildi. Kesik kesik soluyarak parlak öğle güneşinde bir an öylece durdu.</p>

  <p class="calibre1">İşin en kötü yanı bütün bunların gün ışığında, açık havada olmasıydı. Burada dumanlar, aynalar, zekice yerleştirilmiş ışıklar, ibrişimler, gizli kapaklar ve bir illüzyonistin kullandığı bilinen diğer araçlarla gereçler yoktu.</p>

  <p class="calibre1">Sammy akşamdan kalmış, olmasına rağmen yeni güne başlamak için ambalaj sandığından iyi niyetle sürünerek dışarı çıkmıştı. Belki Yeniden İşleme Merkezine götürmek için şuraya buraya atılmış alüminyum tenekeler toplayacaktı. Belki de deniz kıyısındaki tahta kaldırımda biraz dilenecekti. Artık içkinin etkisi geçmişti ama dünyanın karşısına çıkacak halde değildi.</p>

  <p class="calibre1">Titreyen bacaklarıyla zakkum ağacına döndü. Dallarda sık kırmızı çiçekler açmıştı. Dalları iterek onların altındaki büyük ambalaj sandığına baktı.</p>

  <p class="calibre1">Bir sopa alıp büyük sandığın içindeki paçavra ve gazeteleri karıştırdı. Birkaç farenin saklandıkları yerden fırlayacaklarını sanıyordu. Ama onlar başka yerlere gitmişlerdi.</p>

  <p class="calibre1">Sammy dizüstü çökerek sürüne sürüne sığınağına girdi. Zakkum dallarından oluşan perdenin de arkasından kapanmasına izin verdi.</p>

  <p class="calibre1">Ambalaj sandığının dibindeki birkaç eşyasının arasından ucuz şarapla dolu kapalı bir şişeyi aldı. Kapağını açıp ılık şaraptan büyük bir yudum içti.</p>

  <p class="calibre1">Şişeyi iki eliyle kavrayarak sırtını tahtalara dayadı. Gördüklerini unutmaya çalışıyordu. Anladığı kadarıyla onların üstesinden gelmenin tek yolu onları unutmaktı. Zaten artık günlük yaşamın getirdiği sorunlarla başa çıkamıyordu. Öyleyse Fareadam gibi olağanüstü bir şeyle nasıl baş edebilirdi?</p>

  <p class="calibre1">Gramlarla kokaine bulanmış, diğer pek çok uyuşturucuyu emmiş ve alkole yatırılmış bir beyin halüsinasyon konusunda çok başarılıydı. İnanılmayacak yaratıklardan oluşan bir hayvanat bahçesi oluşturabilirdi bu beyin. Sammy’ nin vicdanı onu etkilediği ve zaman zaman ayık gezine konusunda ettiği yemine uymaya çalıştığında o titremeyle karışık hezeyanlar başlıyordu. O zaman daha da renkli, tehdit dolu hayvan hayalleri görüyordu. Ama onlardan hiçbiri Fareadam kadar unutulamayacak, insanı çok derinden sarsan şeyler değildi.</p>

  <p class="calibre1">Şaraptan büyük bir yudum daha aldı ve başını ambalaj sandığının tahtalarına dayadı. Şişeyi hâlâ iki eliyle sıkıca tutuyordu.</p>

  <p class="calibre1">Yıllar yılları, günler günleri izlerken artık gerçeklerle hayalleri birbirlerinden ayırmakta daha fazla zorluk çekmekteydi. Algılarına güvenmekten çoktan vazgeçmişti. Ama yine de bir şeyden emindi: Fareadam gerçekti. İmkânsız, fantastik, izah edilemeyecek bir şeydi o... ama gerçekti.</p>

  <p class="calibre1">Yakasını bırakmayan soruların cevaplarını bulabileceğini sanmıyordu. Ama kendi kendine sormaktan da geri kalmıyordu. Bu yaratık nedir? Nereden geliyor? Sokaklarda sürünen, saçları kırlaşmış, ezilmiş bir insana neden işkence etmek ve onu öldürmek istiyor? Bu insanın ölmesi de... yaşaması da... dünya için hiç önemli değil. Ya da pek az önemli...</p>

  <p class="calibre1">Sammy tekrar şarap içti.</p>

  <p class="calibre1">Otuz altı saat. Tik tak tik tak.</p>

  <p class="calibre1">Polislere özgü önsezi.</p>

  <p class="calibre1">Gri kot pantolon, beyaz gömlek ve koyu kurşuni ceketli adam lokantaya girdiği zaman Connie onu farketti ve bir bakıma kuşku uyandıran bir yanı olduğunu anladı. Harry’nin de yabancıyı farkettiğini görünce adama karşı duyduğu ilgi birdenbire çok arttı. Çünkü Harry’nin burnuna bir tazı bile haset duyabilirdi.</p>

  <p class="calibre1">Polisçe önsezi, sezgilerden çok, iyice keskinleşmiş bir gözlem yeteneği ve görülenleri doğru olarak yorumlamak için gerekli olan sağduyudur. Connie konusundaysa bu, görüntü alanına giren herkesi hesaplı bir biçimde kontroldan çok, bilinçaltının algılamaları anlamına geliyordu.</p>

  <p class="calibre1">Şüphe uyandıran yabancı kapının hemen İçinde, kasanın yakınında durdu. Başgarsonluk yapan kadının genç bir çifti sokak tarafındaki büyük pencerelerden birinin önündeki bir masaya oturtmasını bekledi.</p>

  <p class="calibre1">İlk bakışta sıradan, hatta zararsız biri gibi gözüküyordu. Ama Connie onu iyice incelediğinde, bilinçaltının adama daha yakından bakma ihtiyacı duyurmasına neden olan o tutarsızlıkları farketti. Yabancının ifadesiz suratında hiçbir gerilim izi yoktu. Orada rahat rahat duruyordu. Ama iki yanına bıraktığı ellerini yumruk yapmıştı. Sanki birine vurmak için duyduğu şiddetli isteği zorlukla kontrol altında tutabiliyormuş gibi. Dalgın bir hali vardı. Belli belirsiz bir gülümseyiş dudaklarında titreşiyordu. İçindeki karmaşanın gizli bir kanıtıydı bu. Spor ceketini düğmelemiş ti. Bu da garipti, çünkü kravat takmamıştı ve hava da sıcaktı. Daha da önemlisi, ceket üzerine tam oturmuyordu. İç ve dış ceplerine ceketin sarkarak biçiminin bozulmasına neden olan ağır bir şeyler konmuştu; bunlar belindeki kemerin üzerinde de bir şişkinlik yapıyordu... Sanki pantolonunun beline bir tabanca sokulmuş gibi.</p>

  <p class="calibre1">Tabii polislere özgü önseziye her zaman güvenilemezdi. Belki ceket eskiydi, o yüzden biçimsizleşmişti. Belki de bu adam göründüğü gibi gerçekten dalgın bir profesördü. Eğer öyleyse ceplerinde bir pipo, tütün kesesi, sürgülü hesap cetveli, küçük hesap makinesi, ders notları gibi farkına varmadan tıkıştırdığı öteberiden daha tehlikeli bir şeyler olamazdı.</p>

  <p class="calibre1">Cümlenin ortasında sesi hafiflemiş olan Harry tavuklu sandviçini</p>

  <p class="calibre1">ağır ağır bıraktı. Bütün dikkatini biçimsiz ceketli adama vermişti.</p>

  <p class="calibre1">Connie birkaç kızarmış patates almıştı. Ama onları yiyeceği yerde tabağına attı. Yağlanmış parmaklarını peçeteyle sildi. O arada yeni müşteriye dik dik bakmamaya, onu belli etmeden incelemeye çalışıyordu.</p>

  <p class="calibre1">Kadın başgarson çifti pencerenin önüne oturttuktan sonra resepsiyona döndü. Yirmi üç, yirmi dört yaşlarında ufak tefek ve sarışındı. Taklit süet ceketli adam gülümsedi. Kadın ona bir şeyler söyledi, yabancı da cevap verdi. Sarışın kadın onun sözleri biraz komikmiş gibi nazik nazik gülümsedi.</p>

  <p class="calibre1">Müşteri yine de bir şeyler söyleyip kadın garson da tekrar gülünce, Connie gevşer gibi oldu ve kızarmış patateslere uzandı.</p>

  <p class="calibre1">Aynı anda yabancı, kadın garsonu kemeriden yakalayarak kendine doğru çekti, bluzunu avucuyla kavradı. Birdenbire, beklenmedik bir anda saldırıya geçmişti. Bir kedi hızıyla hareket ediyordu. Sarışın kadın bağırmaya başladığı sırada adam onu havaya kaldırmıştı bile. Garson kadın tüy kadar hafifmiş gibi onu en yakındaki müşterilerin üzerine attı.</p>

  <p class="calibre1">«Kahretsin!» Connie iskemlesini geri iterek masadan kalktı. Elini ceketinin altına, arkaya atıp beline takılı kılıfındaki tabancayı çekti.</p>

  <p class="calibre1">Harry de yerinden fırladı. Onun tabancası da elindeydi. «Polis!»</p>

  <p class="calibre1">Bu uyarısı genç kadın masaya çarparken çıkan mide bulandırıcı gürültü arasında kayboldu. Masa yana devrildi. Müşteriler iskemlelerinden yuvarlandılar. Bardaklar kırıldı. Bütün lokantadâ gürültü yüzünden şaşkına dönen müşteriler başlarını kaldırarak baktılar.</p>

  <p class="calibre1">Yabancının gösterişli ve vahşice davranışlarının nedeni uyuşturucu olabilirdi. Ya da adam gerçekten bir psikotikti.</p>

  <p class="calibre1">Connie işi oluruna bırakmak niyetinde değildi. Tabancasını kaldırırken dizlerini büktü. «Polis!»</p>

  <p class="calibre1">Yabancı ya Harry’nin ilk uyarısını duymuş ya da gözucuyla onları görmüştü. Çünkü şimdi masaların arasından yan yan geçerek lokantanın arka tarafına doğru gidiyordu.</p>

  <p class="calibre1">Adamın da tabancası vardı. Sesten anlaşıldığına göre ve Connie’ nin gördüğü kadarıyla bunun 9 mm.lik Browning olması ihtimali vardı. Yabancı gelişigüzel ateş ediyor, ses lokantada gökgürültüsü gibi yankılanıyordu.</p>

  <p class="calibre1">Connie’nin yanında üzeri boyanmış toprak bir çanak patladı. Sırlı parçalar üzerine yağdı. Saksıdaki bitki yere yuvarlanırken dikenli uzun yaprakları Connie’yi tırmaladı. Kadın daha da çöktü, yakındaki masayı kalkan gibi kullanmaya çalışıyordu.</p>

  <p class="calibre1">O herife ateş etmek istiyordu ama müşterilerden birini vurması olasılığı çok fazlaydı. Şimdi salona bir çocuğun göz hizasından bakıyor ve ustalıkla ateş ederse saldırganın dizkapağını tuzla buz edebileceğini düşünüyordu. Adamın salonda hızla ilerlediğini görebiliyordu, ama işin kötüsü onunla arasında, bir grup paniğe kapılıp masalarının altına girmiş müşteri vardı.</p>

  <p class="calibre1">«Kahretsin!» Connie olabildiğince küçük bir hedef halini almaya çalışarak yabancıyı izledi. Harry’nin de başka bir yönden adama doğru gittiğinin farkındaydı.</p>

  <p class="calibre1">İnsanlar korktukları ya da vuruldukları için canlarının acıması yüzünden çığlıklar atıyorlardı. O deli köpeğin tabancası çok sık gürlüyordu. Ya haydut insanüstü bir hızla şarjör değiştiriyordu ya da bir tabancası daha vardı.</p>

  <p class="calibre1">Kurşunlardan biri büyük bir pencereye gelince cam şangırtıyla parçalandı. Kırıklar Santa Fe tarzı fayans döşeli zemine çağlayan gibi aktı.</p>

  <p class="calibre1">Connie usulca masadan masaya giderken ayakkabılarının tabanına kızarmış patatesler, püreler, ketçaplar, hardallar, sıvıları akan kaktüs parçaları yapışıyor, ayaklarının altında kırık cam parçaları çatırdıyordu. Yaralıların yanlarından geçerken çaresizce yardım isteyen bu insanlar ona seslendiler, genç kadını tutmaya çalıştılar.</p>

  <p class="calibre1">Connie onları görmezlikten geldiği için kendinden nefret etti. Ama silkinerek onların elinden kurtulmak, ilerlemesini sürdürmek ve sahte süet ceketli o manyağı vurmak zorundaydı. Sağlayabileceği ilk yardımın bu zavallılara pek bir yararı olmayacaktı zaten. Saldırganın neden olduğu dehşet ve ıstırap konusunda yapabileceği bir şey yoktu. Ama haydut ayağa kalkarsa daha çok zarar verecekti. Connie bunu engelleyebilirdi.</p>

  <p class="calibre1">Beynine bir kurşun yeme tehlikesini göze alarak başını kaldırdı. O pislik torbasının lokantanın tâ dibine kadar gitmiş olduğunu gördü. Ortasında yuvarlak camı olan ve kanadı iki yana açılan kapının önünde durmuş gülüyor ve dikkatini çeken her şeye ateş ediyordu. Kurşunların saksıdaki bir bitkiye ya da bir insana gelmesinin onu aynı derecede sevindirdiği anlaşılıyordu. Hâlâ insanı şaşırtacak kadar sıradan görünüşlüydü. Yuvarlak, nazik suratlı, çenesi zayıf, soluk dudaklı. Gülüşü bile onun deliye benzemesini sağlamıyor, daha çok bir palyaçonun yere kapaklandığını gören bir insanın nazik ve neşeli gülüşünü andırıyordu. Ama onun deli ve tehlikeli olduğu kuşku götürmezdi. Çünkü önce büyük bir saguaro kaktüsüne, sonra kareli gömlekli bir adama ateş etti. Sonra tekrar kaktüse döndü. Ve iki tabancası vardı... iki elinde birer silah.</p>

  <p class="calibre1">1990’lara hoşgeldiniz!</p>

  <p class="calibre1">Connie ateş edebilmek için yerinden yeteri kadar kalktı.</p>

  <p class="calibre1">Harry de aynı hızla delinin kaktüse duyduğu ani meraktan yararlandı, Salonun başka bir yerinde ayağa kalkarak ateş etti. Connie de tetiği İki kez çekti. Sapığın başının yanındaki kapının çerçevesinden tahta parçaları fırladı. Yuvarlak penceredeki cam patladı. İlk atışlarıyla adamın İnişinin iki yanını zımbalamışlardı. Kurşunlar delinin kafasından birkaç santim uzaktaydı.</p>

  <p class="calibre1">Kaçık herif kanadı iki yana açılan kapıdan dalarak gözden kayboldu. Tekrar ateş eden Connie’yle Harry’nin kurşunları kapıya geldi. Kanat açılıp kapanmayı sürdürdü. Kurşun deliklerinden anlaşıldığına yöre kapının içi boştu. Onun için kurşunlar kapıyı delip geçmiş ve içerdeki saldırgana isabet etmiş olabilirdi.</p>

  <p class="calibre1">Connie mutfağa doğru koştu. Yiyecekler saçılmış zeminde ayakları biraz kayıyordu. Şanslarının yardım ettiğini ve yaralanan sapığı kapının diğer tarafında yarı ezilmiş bir hamamböceği gibi bulacaklarını pek sanmıyordu. Onları bekliyor olmalıydı. Buna rağmen yavaşlamadı. Hatta belki de deli herif kapıdan çıkarak Connie’yi yaklaşırken silahla kalbura çevirebilirdi. Ama genç kadının vücudu fazla adrenalin salgılıyordu. Sinirleri iyice gerilmişti. Böyle durumlarda gereken her şeyi yapabilirdi. Çoğu zaman bu durumda olması da önemli değildi.</p>

  <p class="calibre1">Tanrım! Bu işi çok seviyordu.</p>

  <p class="calibre1">Harry böyle kovboyculuk oynamaktan nefret ederdi.</p>

  <p class="calibre1">Polis olduğun zaman ergeç şiddetle karşılaşacağını bilirdin. Kendini birdenbire Kırmızı Şapkalı Kızın rastladıklarından çok daha kötü kurtların arasında bulabilirdin. Ama işin bir bölümü de olsa, bu durum Harry’e zevk vermiyordu.</p>

  <p class="calibre1">Şey... Tabii Connie Gulliver olursan belki de böyle şeylerden zevk alabilirdin.</p>

  <p class="calibre1">Harry tabancasını kaldırmış, mutfak kapısına doğru ikibüklüm atılırken Connie’nin peşinden geldiğini duydu. Genç kadın hızla koşuyor, ayakları yere çarptıkça çatırdıyordu. Harry geri dönüp bakarsa Connie’nin güldüğünü göreceğini biliyordu. Gülüşü lokantada etrafa ateş açan sapığınkinden pek farklı olmayacaktı. Harry genç kadının meleklerden yana olduğunu bilmesine rağmen o gülümseyişi her zaman sinirlerini bozardı.</p>

  <p class="calibre1">Kapının önünde kayarak durdu. Kanada tekmeyi atıp hemen yana sıçradı. İçeriden kurşun yağdırılmasını bekliyordu.</p>

  <p class="calibre1">Ama kanat içeri doğru açıldı, sonra sallanıp dışarıya doğru döndü Kurşunlar gelmedi. Kanat tekrar içeri doğru açılırken Connie hızla Harry’nin yanından fırladı ve kanadının gerisinden mutfağa daldı. Harry usulca küfrederek onu izledi. Zaten hep böyle sessizce küfrederdi.</p>

  <p class="calibre1">İnsana sıkıntı veren, nemli mutfakta hamburgerler ızgarada cızırdı yor, derin tavada yağ fokurduyordu. Bir sobanın üzerinde tencereler dolusu su kaynamaktaydı. Havagazı fırınları içleri fazla sıcak olduğu için patlama ve gıcırtıyı andıran sesler çıkarıyor, yan yana dizili mikro dalga fırınlarından mırıltılar yükseliyordu.</p>

  <p class="calibre1">Altı kadar aşçı ve diğer görevliler mutfak araçları arasında büzülmüş ya da ayakta duruyorlardı. Beyaz pantolon ve tişört giymiş, saçlarını şeritle bağlanan keplerin altına sokmuş olan adamların suratları ölülerinki kadar beyazdı. Etraflarını döne döne yükselen buharlar ve etler den çıkan dumanlar sarıyordu. Bu ortamda kanlı canlı insanlardan çok hayaletlere benziyorlardı. Hepsi de aynı anda Harry’le Connie’ye doğru döndüler.</p>

  <p class="calibre1">Harry, «Nerede?» diye fısıldadı.</p>

  <p class="calibre1">Aşçılardan biri mutfağın dibindeki yarı aralık kapıyı işaret etti.</p>

  <p class="calibre1">Harry sol tarafında kap kaçak dolu raflar olan dar açıklıkta önden ilerledi. Sağ tarafta ise üzerlerinde et kıymak için kullanılan tahtalar, soyulmuş patateslerin dilindiği makine vardı. Bir de yeşil salataları kıyan alet.</p>

  <p class="calibre1">Geçit genişleyerek bir açıklık oluşturuyordu. Soldaki duvarın önü ne derin lavabolar ve büyük ticari bulaşık makineleri konmuştu. Yarı açık kapı altı metre kadar ileride, lavabolardan sonraydı.</p>

  <p class="calibre1">Kapıya yaklaşırlarken Connie de Harry’nin yanına geldi. Bir el ateşin İkisinin birden yaralanmaması için ondan biraz uzaktaydı.</p>

  <p class="calibre1">Kapının dışındaki karanlık Harry’i endişelendirdi. Orada penceresiz bir depo olmalıydı. Ay suratlı sırıtan bir sanık köşeye kıstırılınca daha da tehlikeli olabilirdi.</p>

  <p class="calibre1">Kapının iki yanına geçtikten sonra durakladılar. Düşünmek için bir an beklediler. Harry düşünmek için yarım gününü bile vermeye çoktan razıydı. Böylece sanık da içerde beklerken kaygısı artardı. Ama buna vakti yoktu. Polislerin tepki göstermekten çok harekete geçmeleri beklenirdi. Deponun başka bir kapısı olabilirdi. Gecikirlerse sapık kaçabilirdi</p>

  <p class="calibre1">Ayrıca ortağı Connie Gulliver için ise düşünmek ve ağır hareket etmek gibi şeyler lüks sayılırdı. Genç kadın hiçbir zaman pervasız hareket etmez, hep profesyonelce, ihtiyatla davranırdı. Ama çok hızlı ve saldırgandı. O yüzden bazen onun Cinayet Bölümüne bir Özel Yıldırım Ekibinden geldiğini sanırdınız.</p>

  <p class="calibre1">Connie duvara dayanmış olan uzun saplı bir süpürgeyi kaptı, aşağı doğru tutup sopayla yarı aralık kapıyı itti. Kapı uzun uzun gıcırdayarak içe doğru açıldı. Ardına kadar açılınca Connie süpürgeyi bir tarafa attı. Süpürge fayans döşeli zemine düşerek eski kemikler gibi şakırdadı.</p>

  <p class="calibre1">Kapının iki yanından heyecanla birbirlerine baktılar.</p>

  <p class="calibre1">Depo sessizdi.</p>

  <p class="calibre1">Harry ortaya çıkmadan içeriye doğru baktı. Sadece eşiğin ötesindeki dar, karanlık bir yeri görebildi.</p>

  <p class="calibre1">Şimdi sadece mutfaktaki kaynayan tencerelerin fokurtuları ve derin tavaların cızırtıları duyuluyordu. Bir de tavandaki havalandırma sisteminin uğultusu.</p>

  <p class="calibre1">Harry’nin gözleri kapının ötesindeki karanlığa alışırken geometrik şekiller gördü. O tehdit dolu karanlıkta koyu gri duruyorlardı. Birden buranın depo olmadığını anladı.</p>

  <p class="calibre1">Yine usulca küfürü bastı.</p>

  <p class="calibre1">Connie, «Ne?» diye fısıldadı.</p>

  <p class="calibre1">«Merdiven.»</p>

  <p class="calibre1">Harry, Connie gibi güvende olup olmadığına aldırmadan eşiği aştı. Çünkü başka çare yoktu. Merdivenler insanın kurşunlardan kaçamadıkları dar, tuzak gibi yerlerdi. Hele karanlık merdivenler daha da kötüydü. Yukarısı o kadar karanlıktı ki, Harry sanığın orada olup olamadığını göremiyordu. Buna karşılık mutfağın arkadan gelen ışığı yüzünden kusursuz bir hedef oluşturduğunun farkındaydı. Merdivene açılan kapıyı kapatıp ikinci kata çıkmak için başka bir yol bulmayı tercih edecekti. Ama sapık o sırada ya çoktan gitmiş olacak ya da öyle uygun bir barikat kuracaktı ki, onu yerinden çıkarmak birkaç polisin hayatına mal olacaktı.</p>

  <p class="calibre1">Harry kararını verdikten sonra merdivenden olabildiğince hızlı çıktı. Onu bir yandan, duvarın önünden çıkma zorunluğu biraz yavaşlatıyordu. Basamakların tahtaları ancak o tarafta çok sıkı olur, böylece üzerlerine basıldığında gıcırdamazdı. Harry sahanlığa erişti. Sırtını duvara dayamış körlemesine hareket ediyordu.</p>

  <p class="calibre1">Harry gözlerini kısarak başını kaldırdı ve o koyu karanlığa doğru baktı. İkinci katın nasıl bodrum kadar karanlık olabildiğini düşünüyordu.</p>

  <p class="calibre1">Yukarıdan hafif bir kahkaha sesi geldi.</p>

  <p class="calibre1">Harry sahanlıkta donmuş gibi kaldı. Mutfaktaki ışığın kendisini artık arkadan aydınlatmadığından emindi. Duvara daha da sokuldu.</p>

  <p class="calibre1">Connie ona çarpınca o da donmuş gibi durdu.</p>

  <p class="calibre1">Harry o acayip kahkahanın etrafta tekrar yankılanmasını bekledi Sapığın yerini anlamak istiyordu. Ancak o zaman ateş ederek kendi yerini belli etme tehlikesini göze alabilirdi.</p>

  <p class="calibre1">Hiç ses çıkmadı...</p>

  <p class="calibre1">Harry soluğunu tuttu.</p>

  <p class="calibre1">Sonra bir şey güm etti. Takırdadı. Yine güm etti. Takırdadı. Yine güm etti.</p>

  <p class="calibre1">Harry bir şeyin basamaklardan onlara doğru yuvarlanarak, sekerek düştüğünü anladı. Neydi bu? Hiçbir fikri yoktu. Hayal gücü de terk etmişti onu.</p>

  <p class="calibre1">Sezgileri ona merdivenden yuvarlanan cismin hiç de iyi bir şey olmadığını fısıldıyordu. Sapık da o yüzden gülmüştü. Sesten anlaşıldığına göre küçük bir cisimdi. Ama küçüklüğüne rağmen öldürücüydü. Harry düşünemediği, o şeyi gözlerinin önünde canlandıramadığı için kızıyor, kendini aptal ve yararsız biriymiş gibi hissediyordu. Birdenbire vücudu pis bir ter içinde kaldı.</p>

  <p class="calibre1">«Yere yat!» Harry sahanlıkta yere iyice yapışmadan önce elbombasını yukarıdaki koridora fırlattı.</p>

  <p class="calibre1">Elbombasının yukarda bir şeye çarparak takırdadığını duydu.</p>

  <p class="calibre1">Patlama çok gürültülü oldu. Etraf aydınlandı. Sanki dünyanın sonu gelmişti. Harry’nin kulakları sızlayarak çınladı. Patlamanın neden olduğu dalga içinden geçerken sanki bütün kemikleri titredi. Zaten hızlı olan kalp atışları daha da hızlandı. Üzerine tahta ve molozlar yağdı. Merdivene yanmış barutun keskin kokusu doldu. Tıpkı Dört Temmuz gecesi bol hava fişekleri atıldığı zaman olduğu gibi.</p>

  <p class="calibre1">Harry iki saniye geç kalırsa neler olabileceğini bütün canlılığıyla hayal etti. Eli bombayı tam patlarken tuttuğundan kanlar içinde eriyecekti. Kolu gövdesinden kopacak, suratı buruşup ufalacaktı...</p>

  <p class="calibre1">Connie, «Kahretsin,» dedi. «Ne oldu?» Sesi hem yakın, hem uzaktı sanki. Harry’nin kulakları hâlâ çınladığı için kadının sesi boğuklaşmış gibiydi.</p>

  <p class="calibre1">Ayağa fırladı. «Elbombası!»</p>

  <p class="calibre1">«Elbombası mı? Kim bu herif?»</p>

  <p class="calibre1">Harry’nin katilin kimliği ya da amacı konusunda hiçbir fikri yoktu. Ama artık o süet taklidi ceketin neden yumru yumru durduğunu biliyordu. Sanıkta bir elbombası vardı... İki bomba olmaması için hiçbir neden yoktu. Ya da üç bomba.</p>

  <p class="calibre1">Harry ihtiyatı bir yana bırakıp ikinci kata çıktı. Connie’nin hemen arkasında olduğunun farkındaydı. Bu koşullar altında ihtiyatlı davranmak akıllıca olmayacaktı. İnsan her zaman bir kurşundan kaçabilirdi. Ama sanıkta başka elbombaları varsa patlama sırasında dünyanın en ihtiyatlı davranışlarının bile bir yararı olmazdı.</p>

  <p class="calibre1">Aslında elbombalarıyla başa çıkmaya alışık değillerdi. Böyle bir şey ilk kez geliyordu başlarına.</p>

  <p class="calibre1">Harry delinin onların patlamada ölüp ölmediklerini anlamaya çalıştığını umuyordu. Bomba geri atıldığı zaman onun gafil avlandığı da. Bir polisin bir sanığı öldürdüğü zaman korkunç denecek kadar çok belge hazırlanması gerekliydi. Ama suni süet ceketli adam ıslak bir duvar kâğıdına dönüşmüş olsun da, Harry yazı makinesinin başında mutlulukla günlerce oturmaya razıydı.</p>

  <p class="calibre1">Yukarıdaki uzun koridorun penceresi yoktu. Herhalde orası da patlamadan önce gece gibi karanlıktı. Ama elbombası bir kapıyı menteşelerinden çıkarmış, bir diğerinde de delikler açmıştı. Şimdi ışık aşağıdan görülemeyen o odaların pencerelerinden koridora süzülüyordu.</p>

  <p class="calibre1">Bomba büyük bir hasara yol açmıştı. Bina eskiydi. O yüzden de harçsız duvarlardan kopan sıvaların arasından yer yer çıtalar gözüküyordu. Eski bir firavunun mumyalanmış vücudunun kuru etlerindeki biçimsiz deliklerden gözüken gevrek kemikler gibi. Zemindeki çatlak tahtalar yerlerinden çıkarak koridorun ortasına doğru uçmuştu. Boşluklardan aşağıdaki kavrulmuş kirişler ve alt taban gözüküyordu.</p>

  <p class="calibre1">Alevler yoktu. Patlamanın söndürücü etkisi tahtaların alev almasını engellemişti. Patlamadan yükselen hafif dumanlar etrafı görmelerini engellemiyor, yalnız Harry’nin gözlerini yakarak sulandırıyordu.</p>

  <p class="calibre1">Sanık görünürlerde yoktu.</p>

  <p class="calibre1">Harry aksırmamak için ağzından soluk alıyordu. Yakıcı duman ağzında acı bir tat bırakmaktaydı.</p>

  <p class="calibre1">Koridora sekiz kapı açılıyordu. İki yanda dörder kapı. Onların arasında menteşelerinden çıkıp uçan kapı da vardı. Harry’le Connie konuşmadılar, sadece bakışlarıyla anlaştılar. Sonra birlikte sahanlıktan açık kapıya doğru gittiler. Yerde deliklere basmamaya dikkat ediyorlardı. İkinci katı çabucak araştırmaları gerekiyordu. Her pencere bir kaçış yolu olabilirdi. Ayrıca belki binada bir arka merdiven de vardı.</p>

  <p class="calibre1">«Elvis!»</p>

  <p class="calibre1">Bu bağırma yaklaştıkları kapısız odadan gelmişti. Harry, Connie’ye bir göz attı. İkisi de durakladılar. Çünkü bu işde bir gariplik vardı.</p>

  <p class="calibre1">«Elvis!»</p>

  <p class="calibre1">Sapık oraya gelmeden önce başkaları da ikinci kata çıkmış olabilirlerdi. Ama Harry nedense haykıranın o kaçık olduğuna inanıyordu.</p>

  <p class="calibre1">«Kral! Mephis’in Efendisi!»</p>

  <p class="calibre1">Merdivenin aşağısında yaptıkları gibi kapının iki yanına geçtiler.</p>

  <p class="calibre1">Sanık Elvis'in çok satan şarkılarının adlarını haykırıp duruyordu. «Heart Break Hotel, Blue Suede Shoes, Hound Dog, Jailhouse Rock...»</p>

  <p class="calibre1">Harry, Connie’ye bakarak tek kaşını kaldırdı. Genç kadın omzunu silkti.</p>

  <p class="calibre1">«Stuck On You, Little Sister, Good Luck Charm...»</p>

  <p class="calibre1">Harry, Connie’ye işaretle önce kapıdan kendisinin gireceğini anlattı İyice eğilecekti. Eşiği aşarken onun başının üzerinden ateş ederek sapığı engellemesini bekliyordu.</p>

  <p class="calibre1">«Are You Lonesome Tonight, A Mess of Blues, İn the Ghettoe!»</p>

  <p class="calibre1">Harry tam harekete geçmek üzereyken, odadan bir elbombası kavis yaparak fırladı. Harry’le Connie’nin arasına, koridorun zeminine düşerek sekti. Yuvarlandıktan sonra ilk patlamanın neden olduğu deliklerden birinin içine düşüp gözden kayboldu. Onu tahtaların arasından çıkaracak zaman yoktu. Merdivene dönecek zaman da. Gecikirlerse Koridor etraflarında havaya uçacaktı.</p>

  <p class="calibre1">Connie, Harry’nin planının tersine, ondan önce kanadı uçmuş kapıda sanığın bulunduğu yere daldı, iki büklüm olmuştu. Birkaç el ateş etti. Harry de onu izlerken başının üzerinden ateş etmeyi unutmadı. İkisi de gürültüyle ilk patlama sırasında menteşelerinden çıkarak uçan kapıdan içeri girdiler. Kutular, malzeme her tarafa yığılmıştı. Sapık görünürlerde yoktu, iki polis kendilerini yere kutuların arasına attılar.</p>

  <p class="calibre1">Yere kapaklanıp sürünürken geride koridor ışıklar çıkararak gürültüyle havaya uçtu. Harry başını kolunun altına sokup yüzünü korumaya çalıştı.</p>

  <p class="calibre1">Sıcak bir fırtına molozları eşikten içeri savurdu. Tavandaki avize patlayarak parçalar dolu gibi etrafa yağdı.</p>

  <p class="calibre1">Harry yine hava fişeklerini hatırlatan o pis kokulu havayı içine çekerken başını kaldırdı. Korkunç görünüşlü, şarapnele benzeyen bir tahta beş santim yukarısından geçerek içi kâğıt peçete dolu bir kutuya kaplamıştı. Kasap satırı büyüklüğündeydi. Harry’nin suratındaki ince ter tabakası buzlu su gibiydi.</p>

  <p class="calibre1">Tabancasını eğerek kullanılmış fişekleri boşalttı. Telaşla hızlı doldurucuyu kesesinden çıkarıp tabancaya soktu. Çevirdi. Silindiri kapattı.</p>

  <p class="calibre1">«Return to Sender, Suspiclous Minds, Surrender!»</p>

  <p class="calibre1">Harry, Grimm Kardeşlerin masallarındaki kötü kişilere müthiş bir özlem duydu. Onlar basitti, açıkça hareket ederlerdi ve anlaşılabilir tiplerdi. Örneğin, üvey kızı Pamuk Prensesin güzelliğini kıskanan ve onun öldürülmesini emreden kötü Kraliçe. Pamuk Prensesin kalbi sanarak bir yaban domuzununkini yiyordu.</p>

  <p class="calibre1">Connie başını kaldırıp yanında yatan Harry’e bir göz attı. Üstü başı toz, tahta kıymıkları ve ışıltılı cam parçaları içindeydi. Herhalde kendisi de aynı durumdaydı. Connie, Harry’nin bu durumdan onun gibi zevk almadığını anladı. Adam polis olmaktan hoşlanıyordu. Onun için polis düzen ve adaletin simgesiydi. Bu tür delilikler ona sıkıntı veriyordu. Çünkü düzen ancak sanığınkine eşit olan bir şiddet sayesinde sağlanabilirdi. Kurbanlar için adalet de pişmanlık duymayacak ve cezalandırılmaktan korkmayacak kadar anormalleşmiş bir suçludan sağlanamazdı.</p>

  <p class="calibre1">Sapık yine haykırdı «Long Legged Girl, AH Shook Up, Baby Don ’/ Get Hooked on Mel»</p>

  <p class="calibre1">Connie, «Elvis, ‘Baby Don’t Get Hooked on Me' şarkısını hiç söylemedi,» diye fısıldadı.</p>

  <p class="calibre1">Harry gözlerini kırpıştırdı. «Ne?»</p>

  <p class="calibre1">«O Mac Davis’in şarkısı, Tanrı aşkına!»</p>

  <p class="calibre1">«RockaHula Baby, Kentucky Rain, I Feel So Bad!» Çılgının sesi yukarıdan geliyordu.</p>

  <p class="calibre1">Connie elinde tabancayla usulca yerden kalktı. Üst üste yığılmış kutuların arasına, üzerlerine baktı.</p>

  <p class="calibre1">Odanın dibindeki köşenin yakınında, tavanda bir kapak açık duru yor, oradan katlanabilir bir elmerdiveni sarkıyordu.</p>

  <p class="calibre1">«A Big Hank o' Love, Kiss Me Quick, Guitar Man!»</p>

  <p class="calibre1">Harry de elmerdivenini Connie’yle aynı anda gördü. Kadın ayağa kalkarken o da onun yanında durdu. Connie’nin kasları gerilmişti. Yukarıdaki kapaktan bir el bombası daha atılırsa yere yatmaya hazırdı.</p>

  <p class="calibre1">«Anyway You Want Me, Poor Boy, Running Bear!»</p>

  <p class="calibre1">Connie, «Kahretsin,» dedi. «Bu şarkı da Elvis’in değil.» Artık fısıltıyla konuşma gereğini duymuyordu. «‘Running Bear’i Johnny Preston söylerdi.»</p>

  <p class="calibre1">«Bu önemli mi?»</p>

  <p class="calibre1">Connie öfkeyle, «Bu herif ahmağın teki,» diye homurdandı.</p>

  <p class="calibre1">You’re the Devil in Disguise, Don’t Cry Dady, Do the Clam!»</p>

  <p class="calibre1">Harry tekrarladı. «Do the Clam?»</p>

  <p class="calibre1">Connie yüzünü buruşturdu. «Evet, o Elvis’in şarkisiydi.»</p>

  <p class="calibre1">Tavandaki kırılmış olan avizenin kontak yapan tellerinden kıvılcımlar fışkırırken, bel hizasına kadar yükselen yığılı kutuların iki yanından&nbsp; tavanarasının kapağına doğru gittiler.</p>

  <p class="calibre1">Çizgi çizgi toz içindeki pencerenin dışındaki dünyada, uzaklarda sirenler inliyordu. Destek güçler ve ambülanslar geliyordu anlaşılan.</p>

  <p class="calibre1">Connie durakladı. Sapık tavan arasına kaçtığına göre onu oradan çıkarmak için gaz bombası kullanmak belki de en iyisi olacaktı. Onu yakalamak için bir sarsıcı bomba atmalı ve destekçileri beklemeliydiler, Böylesi Harry’le onun için daha güvenli olacaktı. Ama Laguna Beach’ teki diğer insanların karşı karşıya kaldıkları tehlike daha artacaktı. Belki tava arasının başka bir kapağı daha vardı. Dama açılan bir servis kapağı sapığın kaçmasını sağlayabilirdi.</p>

  <p class="calibre1">Harry’nin de aynı şeyi düşündüğü anlaşılıyordu. Connie’den bir an&nbsp; önce davrandı ve merdivenden çıkmaya başladı. Genç kadın buna karşı çıkmadı. Çünkü Harry hatalı bir koruma isteği yuzünden böyle davranmıyor, hanım polisi tehlikeden korumaya çalışmıyordu. Biraz önce kapıdan ilk giren Connie olmuştu. Şimdi de sıra Harry’deydi. Onlar tehlikeyi önsezilerinin yardımıyla paylaşıyorlar, bu sayede aralarındaki farklara rağmen iyi bir tim oluşturuyorlardı.</p>

  <p class="calibre1">Tabii Connie kalbinin hızla çarpmasına ve karın kaslarının büzülmesine karşın önden gitmeyi yine de tercih edecekti. Sağlam bir köprüden geçmek, yüksekteki ince bir telin üzerinde yürümek kadar zevk vermiyordu ona. Ortağının peşinden merdivenden çıktı. Harry karanlıkların arasında kaybolmadan önce yukarıda bir an durakladı. Connie de tavanarasına çıkarken ne bir silah sesi duyuldu, ne de bir patlama binayı sarstı.</p>

  <p class="calibre1">Harry kapaktan süzülen kurşuni ışığın aydınlattığı yerden uzaklaşmıştı. Birkaç adım ötede, çıplak, ölü bir kadının yanında çömelmişti. Connie tekrar baktığında onun bir manken olduğunu anladı. Tozlanmış gözleriyle sonsuza dek öyle bakacaktı. Yüzünde insanın tüylerini diken diken eden sakin bir gülümseme vardı. Başı kabaktı. Alçı kafası sudan lekelenmişti.</p>

  <p class="calibre1">Tavanarası karanlıktı ama göz gözü görmüyor değildi. Saçaklardaki tel geçirilmiş bir dizi hava deliklerinden solgun gün ışığı içeri süzülüyordu. İki yandaki duvarlara açılmış, tepelerinde fırıldaklar olan hava borularından da öyle. Bu ışıkta sivri çatının altındaki örümcek ağları sarkan kirişler görülüyordu. Ortada uzun boylu bir insanın bile ayakta durabileceği kadar yer vardı. Ama yakındaki geniş duvarların önünde iyice eğilmek gerekiyordu. Tavanarası gölgelere bürünmüştü. Ambalaj sandıkları ve kutulardan oluşan yığınların aralarında gizlenmek için pek çok yer vardı.</p>

  <p class="calibre1">Sanki yüksekteki bu yerde gizli bir şeytan ayini yapmak için cemaat toplanmıştı. Uzun ve geniş odada erkek ve kadınların siluetleri yarı gözüküyordu. Bazen yandan aydınlanıyorlardı, bazen arkadan. Ama çoğu zaman zorlukla görülebiliyorlardı. Ayakta duruyor, yana dayanıyor ve yatıyorlardı. Hepsi de sessiz ve hareketsizdi.</p>

  <p class="calibre1">Harry’nin yanında yerde yatan mankene benziyorlardı. Ama Connie yine de kendisini süzüyorlarmış gibi bir duyguya kapıldı ve tüyleri diken diken oldu.</p>

  <p class="calibre1">Onlardan biri kendisini görmeyi başarabilirdi. Alçı değil de kan, et ve kemikten olanı.</p>

  <p class="calibre1">Mankenlerin yüksek tabyasında zaman durmuş gibiydi. Toz, sararmış eski gazeteler, çürüyen kartonlar ve karanlık köşelerde oluşan ve yağmur mevsiminin sona ermesiyle sonra ortadan kalkacak olan küfün keskin kokusu nemli havayı kirletiyordu. Alçı figürler soluk almadan onları gözlüyorlardı.</p>

  <p class="calibre1">Harry burayı hangi şirketin lokantayla paylaştığını anımsamaya çalıştı. Ama mankenlerin kime ait olabileceğini hatırlayamadı.</p>

  <p class="calibre1">Uzun odanın doğu ucundan telaşlı vuruş sesleri geliyordu. Maden üzerine vurulan madenin çıkardığı ses. Herhalde sanık dip duvardaki büyük bir hava borusuna vuruyor, oradan kaçmaya çalışıyordu. Geçide, servis yoluna ya da aşağıdaki sokağa düşme tehlikesini göze almaya hazırdı.</p>

  <p class="calibre1">Ürken altı yarasa tünedikleri yerlerden fırlayarak uzun tavanarasında sağa sola dalışlar yaptılar. Güvene erişmeye çabalıyor ama loşluğun yerini gün ışığının almasını da istemiyorlardı. Hafif sesleri, gitgide yükselen sirenlerin gürültüsü arasında duyulabilecek kadar tizdi. Harry’nin yakınından geçtikleri zaman kayışımsı kanatlarının çırpıntısı ve havayı fışşş’ diye yarmaları irkilmesine neden oldu. Harry destek güçleri beklemek istiyordu.</p>

  <p class="calibre1">Sapık herif madene eskisinden daha da hızlı vuruyordu şimdi. Sonra maden yerinden çıkıyormuş gibi bir ses duyuldu.</p>

  <p class="calibre1">Bekleyemezlerdi. Buna cesaret edemezlerdi.</p>

  <p class="calibre1">Harry iki büklüm halde kutu yığınlarının arasından güney duvarına doğru gitti. Connie ise aksi yöne doğru süzüldü. Sanığı kıskaca alacaklardı. Harry eğri tavanın izin verdiği kadar odanın güney tarafına doğru İlerledi. Sonra sert vurma seslerinin geldiği doğu tarafına döndü.</p>

  <p class="calibre1">Her yanda mankenler poz almışlardı ve sonsuza dek öyle kalacaklardı. Düzgün yuvarlak bacak ve kollan saçaklardaki dar hava deliklerinden süzülen hafif ışığı emip güçlendiriyormuş gibiydi. Gölgelerin sarmadığı yerlerde sert etleri doğaüstü mermerimsi bir ışıkla parlıyordu.</p>

  <p class="calibre1">Vurma kesildi. Hava borusunun yerinden çıkarıldığını belirten bir gürültü ya da son gacırtı duyulmadı.</p>

  <p class="calibre1">Harry duraklayarak bekledi. Şimdi sadece bir blok ötedeki sirenleri ve yakınlarına dalan yarasaların viyaklamalarını duyuyordu. Santim santim ilerlemeye başladı. Altı metre ötede, küf kokulu koridorun dibinde görülmeyen bir kaynaktan etrafa kül rengi, sönük bir ışık yayılıyordu. Belki de sanığın vurup durduğu büyük hava borusuydu. Bu da onur, hâlâ yerinde olduğu anlamına geliyordu. Boru yerinden çıkarılmış olsa, gün ışığı tavanarasının o ucuna dolardı.</p>

  <p class="calibre1">Sirenler sokakta teker teker sustu. Altı siren.</p>

  <p class="calibre1">Harry usulca ilerlerken saçaklarda, iki kiriş arasındaki girintilerden birinde kesilmiş kol ve bacaklardan oluşan bir yığını farketti. İrkildi, az kalsın bağırıyordu. Dirseklerinden kesilmiş kollar. Bileklerinden koparılmış eller. Yardım istiyor, yalvarıyor, arıyormuş gibi açılmış parmaklar. Harry şok yüzünden hafifçe inlerken o korkunç koleksiyonun mankenlerin parçalarından oluşan bir yığın olduğunu farketti. Dar koridorun dibinden üç metre kadar bile uzakta değildi artık. Ördek yürüyüşüyle ilerlerken tozlu zemine sürünen ayakkabılarının hafif ama bulunduğu yeri ele veren hışırtısına engel olmaya çalışıyordu. Telaşlı yarasalar da sirenler gibi susmuşlardı. Sadece sokaktan bağıran birkaç kişinin sesi ve polis radyosunun cızırtılı yayını geliyordu. Ama o sesler de uzaktaydı. Ve gerçek değillermiş gibiydi. Sanki uyanmaya ya da yeni görmeye başladığı bir kâbusta duyduğu seslerdi bunlar. Harry birkaç adımda bir duruyor, sapığın yerini açıklayacak gürültüleri duymaya çalışıyordu. Ama deli bir hayalet kadar sessizdi. Koridorun dibine ulaşan Harry yine durdu. Artık tavanarasının doğu duvarına bir buçuk metre kadar yaklaşmıştı. Sanığın vurduğu hava borusu son kutu yığınının hemen arkasında olmalıydı.</p>

  <p class="calibre1">Harry soluğunu tuttu. Avının soluklarını duymaya çalışıyordu. Ama hiçbir şey işitemedi.</p>

  <p class="calibre1">Öne doğru kayarak kutuların yanına doğru baktı. Koridorun ucundan doğu duvarının önündeki açıklığa doğru. Ama sapık gitmişti.</p>

  <p class="calibre1">Doksan santimetrekare büyüklüğündeki hava borusundan çıkmamıştı. Boru biraz ezilmişti ama hâlâ yerli yerindeydi. Hafif bir rüzgâr ve ince, düzensiz güneş ışınları yayılıyordu borudan. Bu ışık sanığın tozdan oluşan halının üzerinde bıraktığı ayak izlerini aydınlatmaktaydı.</p>

  <p class="calibre1">Tavanarasının kuzey ucundaki bir hareket Harry’nin dikkatini çekti. Tetikteki parmağı geriliverdi. Connie tavanarasının o tarafındaki kutu yığınının arkasından uzanıp bir göz attı.</p>

  <p class="calibre1">Aralarındaki geniş açıklığın iki yanından birbirlerine baktılar hayret</p>

  <p class="calibre1">Sapık arkalarından dolaşmıştı.</p>

  <p class="calibre1">Connie gölgelerin arasında duruyordu ama Harry onu iyi tanıdığı için genç kadının sessizce, «Kahretsin, kahretsin, kahretsin, dediğinden emindi.</p>

  <p class="calibre1">Connie kuzey tarafındaki saçakların altından çıkıp doğu yanındaki açıklıktan usulca Harry’e doğru süzüldü. Kutu yığınları ve mankenlerin aralarındaki diğer geçitlerin ağızlarına ihtiyatla bir göz atıyordu. Harry de ona doğru gitti. Gözlerini kısmış kendi tarafındaki karanlık aralıkları</p>

  <p class="calibre1">İnceliyordu. Tavanarası çok geniş ve içi de eşyayla doluydu. Bir labirentten farksızdı. Şimdi burada mitolojideki canavarların herhangi biriyle boy ölçüşebilecek bir yaratık vardı.</p>

  <p class="calibre1">Yüksekteki odanın bir yerinden artık tanıdık olan o ses geldi. «AH Shook Up, I Feel So Bad, Steamroller Blues!»</p>

  <p class="calibre1">Harry gözlerini yumdu. O anda başka bir yerde olmak istiyordu. Belki de «Dans Eden On İki Prenses»in yaşadığı krallıkta. Tahtın on iki güzel vârisi, yeraltında ışıktan şatolar, altın ya da pırlanta yapraklı ağaçlar ve güzel bir müziğin yankılandığı sihirli balo salonları olan o ülkede... Evet, ne iyi olurdu. Bu, Grimm Kardeşlerin sevimli masallarından biriydi. Bunda bir cüce kimseyi diri diri yemiyor ya da parçalayıp öldürmüyordu.</p>

  <p class="calibre1">«Teslim ol!» Seslenen Connie’ydi.</p>

  <p class="calibre1">Harry gözlerini açtı. Kaşlarını çatarak genç kadına baktı. Onun bulundukları yeri belli etmesinden korkuyordu. Evet, aslında sapığı dinleyerek onun yerini tespit edememişti. Sesler tavanarasında garip bir biçimde yankılanıyordu. Bu onları koruyordu ama o deliyi de öyle.</p>

  <p class="calibre1">Sanık yine bağırdı. «A Mess of Blues, Heartbreak Hotel!»</p>

  <p class="calibre1">Connie, «Teslim ol,» diye tekrarladı.</p>

  <p class="calibre1">«Go Away Little Girl!»</p>

  <p class="calibre1">Connie yüzünü buruşturdu. «O Elvis’in şarkısı değil ki, atkafa! Steve Lawrence’in bir parçası. Teslim ol.»</p>

  <p class="calibre1">«Stay Away.»</p>

  <p class="calibre1">«Teslim ol.»</p>

  <p class="calibre1">Harry gözlerine dolan terlerden kurtulmak için kirpiklerini kırpıştırarak genç kadına hiçbir şey anlamadığını belirten bir tavırla baktı. Şimdiye dek bir olayın kontrolünü hiç böylesine kaybetmemişti. Connie’yle delinin arasında bir şeyler oluyordu. Ama bunun ne olduğu konusunda on ufak bir fikri bile yoktu.</p>

  <p class="calibre1">«I Don’t Care if the Sun Don’t Shine.»</p>

  <p class="calibre1">«Teslim ol.»</p>

  <p class="calibre1">Harry birdenbire bir Presley klasiğinin bu adı taşıdığını hatırladı. «Surrender.» («Teslim Ol.»)</p>

  <p class="calibre1">«StayAway.» («Yaklaşma.»)</p>

  <p class="calibre1">Harry bunun da Elvis’in başka bir şarkısı olabileceğini düşündü.</p>

  <p class="calibre1">Connie geçitlerden birine süzülerek gözden kaybolurken, «It's Now or Never,» diye bağırdı. («Ya Şimdi ya da Asla.»)</p>

  <p class="calibre1">«What’d I Say?» («Ne dedim?»)</p>

  <p class="calibre1">Connie labirentte uzaklaşırken Elvis’in iki şarkısının adıyla cevap verdi. «Surrender. I Beg of You.» («Teslim Ol. Sana Yalvarıyorum.»)</p>

  <p class="calibre1">«I Feel So Bad.» («Kendimi Çok Kötü Hissediyorum.»)</p>

  <p class="calibre1">Connie bir an durakladıktan sonra, «Teli Me Why,» («Bana Nedenini Söyle.») diye karşılık verdi.</p>

  <p class="calibre1">«Don’t Ask Me Why.» («Bana Nedeni Sorma.»)</p>

  <p class="calibre1">Aralarında bir diyalog kurulmuştu. Presley’nin şarkılarının adlarıyla Bu garip bir televizyon yarışmasına benziyordu. Doğru cevaplara ödül verilmeyecek ama hatalar çok tehlikeli sonuçlar doğuracaktı. İyice eğilmiş olan Harry, Connie’ninkine değil de başka bir geçide girdi. Yüzüne bir örümcek ağı sarıldı. Ağı çekip kopardı ve mankenlerin korudukları gölgelerin daha da derinlerine daldı.</p>

  <p class="calibre1">Connie daha önceki bir şarkı adını kullandı. «Teslim ol.»</p>

  <p class="calibre1">«Stay Away.» («Yaklaşma.»)</p>

  <p class="calibre1">«Are You Lonesome Tonight.» («Bu akşam yalnız mısın?»)</p>

  <p class="calibre1">Sanık kısa bir duraksamadan sonra itiraf etti. «Lonely Man.» («Yalnız Adam.»)</p>

  <p class="calibre1">Harry hâlâ sesin geldiği yeri saptayamamıştı. Artık terler yüzünden akıyor, örümcek ağının saçlarına yapışmış olan kalıntıları alnını gıdıklıyordu. Ağzındaki tat Frankestein’in laboratuvarındaki havanın çökeltisi gibiydi. Sanki gerçeklerden ayrılarak bir uyuşturucu bağımlısının kara halüsinasyonlarına dalmıştı.</p>

  <p class="calibre1">Connie, «Let Yourself Go,» diye önerdi. («Kendini Koyuver.»)</p>

  <p class="calibre1">Sanık tekrarladı. «I Feel So Bad.» («Kendimi Çok Kötü Hissediyorum.»)</p>

  <p class="calibre1">Harry bu kovalamacanın yaptığı acayip dönüşler yüzünden yön duygusunu böylesine kaybetmemesi gerektiğini biliyordu. Ne de olsa 1990’lardaydılar. O zamana dek görülmemiş bir mantıksızlıklar çağıydı bu. Garipliklere o kadar çok rastlanıyordu ki, bu yüzden ‘normalliğin’ yeni bir tanımlaması yapılıyordu. Örneğin, son günlerde hırsızlar bazı dükkânları soyacakları zaman tezgâhtarları tabancayla değil, AIDS bulaşmış kanla dolu enjektörlerle tehdit ediyorlardı.</p>

  <p class="calibre1">Connie sanığa seslendi. «Let Me Be Your Teddy Bear.» («Bırak Senin Oyuncak Ayın Olayım.»)</p>

  <p class="calibre1">Harry şarkı adlarıyla yapılan konuşmanın tuhaf bir hal aldığını düşündü.</p>

  <p class="calibre1">Ama sapık hemen karşılık verdi. Sesi özlem ve kuşku doluydu. You Don't Know Me.» («Beni Tanımıyorsun.»)</p>

  <p class="calibre1">Connie’nin uygun cevabı bulması sadece birkaç saniyesini aldı. Doncha Think It’s Time.» («Sence Zamanı Gelmedi mi?»)</p>

  <p class="calibre1">Ve gariplikler... «Gece Avcısı» diye tanınan ve bir dizi insanı öldüren Richard Ramirez’i hapishanede sürüyle çekici genç kadın ziyaret ediyordu. Bu kadınlar katili hoş, heyecan verici, romantik bir tip gibi görüyorlardı. Ya Wisconsin’deki adam? Olay kısa bir süre önce olmuştu. Suçlu akşam yemeği için kurbanlarının bazı parçalarını pişiriyor, kesik kafaları buzdolabında saklıyordu. Ve komşular, «Şey, evet,» diyorlardı. «Apartmanından yıllardan beri pis kokular geliyordu. Zaman zaman çığlıklar ve çok güçlü elektrikli testerelerin uğultusu duyuluyordu Ama çığlıklar fazla uzun sürmüyordu. Zaten görünüşte çok iyi bir insandı. İnsanlara ilgi duyuyormuş gibiydi.» 1990’lar. Hiçbir on yıllık zaman dilimine benzemiyordu.</p>

  <p class="calibre1">Sanık sonunda, «Too Much,» dedi. («Çok Fazla.») Connie’nin açıkladığı romantik ilgiye inanmadığı anlaşılıyordu.</p>

  <p class="calibre1">Genç kadın gerçek bir merhametle, «Poor Boy,» dedi. («Zavallı Çocuk.»)</p>

  <p class="calibre1">«Way Down.» («Çok Aşağılarda.») Sapık onursuzluğunu itiraf ederken, artık sinire dokunacak kadar mızmızlaşmış olan sesi örümcek ağlı kirişlere çarparak etrafta yankılandı. Bu söylediği de tam 1990’lara yakışan bir mazeretti.</p>

  <p class="calibre1">Connie sapığa karşı romantik davranarak, «Wear My Ring Around Your Neck,» («Yüzüğümü Boynuna Tak.») dedi. Caniyi görür görmez vurmak niyetinde olduğu kesindi.</p>

  <p class="calibre1">Deli cevap vermedi.</p>

  <p class="calibre1">Harry hareket halindeydi. Dikkatle her gölgeli girinti ve geçidi inceliyordu ama kendini yararsızmış gibi hissediyordu. Bu garip yüzyılın son on yılında etkili bir polis olabilmek için rock and roll’la ilgili önemsiz ayrıntıları bilmesi gerektiği hiç aklına gelmemişti. Nefret ediyordu böyle şeylerden. Ama Connie onlara bayılıyordu. Bu çağın karmaşasını kabulleniyordu. İçinde karanlık ve vahşi bir şey gizliydi onun. Harry bulunduğu geçidi diklemesine kesen bir aralığa geldi. Boştu burası, sadece uzun yıllar önce birbirlerinin üzerine devrilmiş olan çıplak iki manken vardı. Eğilen ve kendini korumak için omuzlarını kamburlaştıran Harry ilerledi.</p>

  <p class="calibre1">Connie labirentin başka bir yerinden, «Yüzüğümü boynuna tak,» diye seslendi.</p>

  <p class="calibre1">Belki de sanık bu teklifi bir kızın bir erkeğe değil, bir erkeğin bir kıza yapması gerektiği için duraklamıştı. Onun 1990’ların adamı olduğu kesindi ama belki de cinslerin rolleriyle ilgili eski moda bazı fikirleri vardı.</p>

  <p class="calibre1">Connie, «Treat Me Nice,» dedi. («Bana İyi Davran.»)</p>

  <p class="calibre1">Cevap çıkmadı.</p>

  <p class="calibre1">Connie, «Love Me Tender,» diye seslendi. («Beni Şefkatle Sev.»)</p>

  <p class="calibre1">Sanık yine karşılık vermedi. Harry konuşmanın monoloğa dönüşmüş olmasından korktu. Belki de o sürüngen şimdi Connie’nin yakınındaydı. Yerini son kez, iyice öğrenmek için onu konuşturmuştu. Harry tam bağırarak ortağını uyaracağı sırada bir patlama bütün binayı sarstı. Harry donmuş gibi kaldı ve yüzünü korumak için kollarını kavuşturdu. Ama patlama tavanarasında olmamıştı. Işık çıkmamıştı çünkü.</p>

  <p class="calibre1">Aşağı kattan acı ve dehşet dolu çığlıklar, öfkeli bağrışmalar geldi. Herhalde başka polisler aşağıdaki, merdivenden tavanarasına çıkılan odaya girmişlerdi. Sanık da onları duymuş ve kapaktan aşağıya bir elbombası atmıştı.</p>

  <p class="calibre1">Korkunç çığlıklar Harry’nin hayalinde bir sahnenin belirmesine neden oldu. Bir adam bağırsaklarının karnından dışarı fırlamasını engellemeye çalışıyordu. Connie’yle ender bir anı paylaştıklarını biliyordu Harry. İkisi de aynı korku ve öfkeyi duyuyorlardı. Harry ilk kez sanığın yasal haklarına, fazla güç kullanılmasına ya da her şeyin uygun biçimde yapılmasına aldırmıyor, yalnızca o köpeğin ölmesini istiyordu.</p>

  <p class="calibre1">Connie çığlıklar arasında sesini duyurmaya ve diyaloğu yeniden başlatmaya çalıştı. «Love Me Tender.» («Beni Şefkatle Sev.»)</p>

  <p class="calibre1">Sapık hâlâ onun içtenliğine inanmıyordu. «Teli Me Why.» («Bana Nedeni Söyle.»)</p>

  <p class="calibre1">Connie, «My Baby Left Me,» dedi. («Bebeğim Beni Terketti.»)</p>

  <p class="calibre1">Aşağı katta çığlıklar hafifliyordu. Ya yaralanmış olan adam ölüyordu ya da diğerleri onu bombanın patladığı odadan çıkarmışlardı.</p>

  <p class="calibre1">Connie, «Any Way You Want Me,» diye ekledi. («Beni Nasıl istiyorsan.)</p>

  <p class="calibre1">Suçlu bir an sesini çıkarmadı. Sonra sesi odada yankılandı. «I reel So Bad » («Kendimi Çok Kötü Hissediyorum.») Sesinin hangi yönden geldiğinin anlaşılmaması insanı çileden çıkarıyordu.</p>

  <p class="calibre1">Connie, «I’m Yours,» dedi. («Ben Şeninim.»)</p>

  <p class="calibre1">Harry onun böyle çabucak uygun şarkı adları buluvermesine çok yaşıyordu.</p>

  <p class="calibre1">Sanık, «Lonely Man,» dedi. («Yalnız Adam.») Gerçekten de sesinde keder vardı.</p>

  <p class="calibre1">Connie, «z’ve Got a Thing About You, Baby,» («Senin için Bir Şeyin Hissediyorum, Bebeğim.») diye cevap verdi.</p>

  <p class="calibre1">Harry hayran hayran, bu kız bir dâhi, diye düşündü. Presley’nin&nbsp; ciddi bir saplantı olduğu belli. Harry suçlunun Connie’nin bu baştan çıkarma taktiğine dalmış olduğunu düşünerek ortaya çıkma tehlikesini göze aldı. Tam damın en sivri noktasının altında olduğu için ağır ağır ayağa kalktı ve tavanarasının dört bir yanına baktı.</p>

  <p class="calibre1">Bazı kutu yığınlarının yüksekliği omuz hizasındaydı. Ama çoğu Harry'in belinin biraz yukarısına gelen sıralar oluşturuyordu. Kutuların anısında yatan ya da üzerlerinde oturan insan figürleri sanki gölgelerin arasından ona bakıyorlardı. Ama hepsi de mankendi herhalde, çünkü hiçbiri kımıldamıyor ve Harry’e ateş etmiyordu.</p>

  <p class="calibre1">Sanık çaresizce, «Lonely Man. All Shook Up,» dedi. («Yalnız Adam Çok Sarsıldım.»)</p>

  <p class="calibre1">There’s Always Me.» («Ben Her Zaman Varım.»)</p>

  <p class="calibre1">Píese Don't Stop Loving Me.» («Lütfen Beni Sevmekten Vazgeçin ’)</p>

  <p class="calibre1">Connie, «Can’t Help Falling In Love,» diye karşılık verdi.</p>

  <p class="calibre1">Harry ayakta durduğu için seslerin geldiği tarafı biraz daha iyi anlayabildi. Hem Connie, hem de cani onun ilerisindeydi. Ama önce onlara yakın olup olmadıklarını anlayamadı pek. Kutuların üzerinden labirentin diğer geçitlerini göremiyordu.</p>

  <p class="calibre1">Sapık, «Don’t Be Cruel,» diye yalvardı. («Zalim Olma.»)</p>

  <p class="calibre1">Connie sapığı zorladı. «Love Me.» («Beni Sev.»)</p>

  <p class="calibre1">Need Your Love Tonight.» («Bu Gece Aşkına İhtiyacım Var.»)</p>

  <p class="calibre1">Connie’yle suçlu tavanarasının batı ucunda ve birbirlerine yakındı.</p>

  <p class="calibre1">Connie ısrarla, «Stuck on You,» («Sana Tutkunum.») dedi.</p>

  <p class="calibre1">Don't Be Cruel.» («Zalim Olma.»)</p>

  <p class="calibre1">Harry diyalogdaki heyecanın arttığını sezdi. Böyle olduğu katilin ses tonundan, hızlı cevap vermesinden ve aynı şarkı adını tekrarlamasından anlaşılıyordu</p>

  <p class="calibre1">Harry ihtiyatı elden bırakarak hızla seslere doğru gitti ve çok sayıda manken olan bir yere geldi. Kutular arasındaki girintilere grup grup doluşmuşlardı. Uçuk renkli omuzlar, zarif kollar, işaret eden ya da birini selamlıyormuş gibi havaya kalkmış eller. Loşlukta kör kör bakan boyalı gözler. Yarım kalmış gülümsemelerle, seslendirilmeyen selamlarla, ihtirassız erotik iç çekişleriyle sonsuza dek aralık kalan boyalı dudaklar. Orada daha da fazla örümcek olduğu Harry’nin saçlarına karışan ve elbiselerine yapışan ağlardan belliydi. İlerlerken yüzüne yapışan o incecik şeyleri sildi. Ağların parçalanmış ipince uçları dilinin üzerinde eridi. Midesi bulanırken ağzı tükürükle doldu. Harry safrasını zorla yutarak örümcek ağlarını tükürdü.</p>

  <p class="calibre1">Connie yakında bir yerden, «It’s Now or Never,» diye söz verdi. («Ya Şimdi ya da Asla.»)</p>

  <p class="calibre1">Buna karşı söylenilen tanıdık üç sözcük bir yalvarış değil, bir uyarıya dönüşmüştü artık. «Don’tBe Cruel.» («Zalim Olma.»)</p>

  <p class="calibre1">Harry’e bu adam sakinleşmiyor, yeni bir patlayışa hazırlanıyor gibi geliyordu. Tıkırdayan bir saat gibiydi. Harry birkaç adım daha attıktan sonra durdu. Başını sağa sola çeviriyor ve dikkatle etrafı dinliyordu. Kalbinin gümbürtüsü kulaklarında yankılandığı için bir şeyi kaçırmaktan korkuyordu.</p>

  <p class="calibre1">Connie yine sapığı zorlamaya çalıştı. Avıyla arasında sahte bir samimiyet yaratmak için sesini alçaltmıştı. Şimdi duyulabilir bir fısıltıyla konuşuyordu. «I’m Yours. Puppet on a String. Let Yourself Go.» («Ben Şeninim. Ben İpli Bir Kuklayım. Kendini Koyuver.»)</p>

  <p class="calibre1">Harry’nin, Connie’nin ustalığına ve önsezilerine saygısı vardı ama genç kadının sapığı kandırmayı çok istediği için bir şeyi farketmemesinden korkuyordu. Belki de suçlu Connie’ye şaşkınlık ve özlemi yüzünden değil, onu kandırmak için karşılık veriyordu.</p>

  <p class="calibre1">Connie, «Playing for Keeps. One Broken Heart For Sale,» dedi. («Seni Temelli Kazanmak İçin Oynuyorum. Satılık Bir Kırık Kalp.») Sesinden anlaşıldığına göre, yandaki geçitte Harry’in hizasındaydı. iki geçitten daha ötede olamazdı. Harry’le paraleldi galiba.</p>

  <p class="calibre1">«Ain't That Loving You Baby. Crying in the Chapel.» («Bu Seni Sevmek Değil mi, Bebek? Şapelde Ağlıyorum.») Connie’nin sesi artık ayartıcıdan çok öfkeliydi. Sanki o da diyalogda bir terslik olduğunu anlamıştı.</p>

  <p class="calibre1">Harry kaslarını gererek sanığın cevabını bekledi. Gözlerini kısmış ilerideki karanlıkları tarıyordu. Sonra başını çevirip geldiği aralığa doğru baktı.</p>

  <p class="calibre1">Bir an ay suratlı katilin sırıtarak usulca arkasından geldiğini sanmıştı. Gözle görülemeyen örümcekler, yüksekteki odanın bütün karanlık köşelerinde usul usul dolaşıyorlardı. Milyonlarca toz zerreciği havanız uzay boşluğunda dolaşan gezegen ve astroidler gibi sessizce sürükleniyordu. Harry’nin iki yanında manken grupları görmeyen gözlüklerle bakıyor, duymayan kulaklarla dinliyor ve farkına varmadan pozlar alıyorlardı.</p>

  <p class="calibre1">Connie’nin sıktığı dişlerinin arasından fısıldadığı sözler bir çağrı olmaktan çıkıp bir tehdide dönüşmüştü. Bir meydan okumaya. Artık şarkı adlarını kullanmıyordu. «Beni nasıl istiyorsan... gidi böcek. Haydi, haydi, sevgiline gel. Kendini koyuver, çöp torbası...»</p>

  <p class="calibre1">Sapık karşılık vermedi.</p>

  <p class="calibre1">Tavanarası sessizdi. Garip bir biçimde hiç hareket yoktu burada.</p>

  <p class="calibre1">Hangisi?.. Orada, orada. Girintinin en dibinde, dört gerçek mankenin gerisinde zeki bir taklitçi vardı. Kabak ve peruklu kafaların arasından bakıyordu. Gölgelerin arasında hemen hemen kaybolmuş gibiydi. Ama nemli gözleri loşlukta parlıyordu. Harry’den ancak yüz seksen santim kadar ötedeydi. Katille polis yüz yüzeydiler. Harry bakarken sapığın gülümsemesi yayıldı, ama neşeyle ilgisi yoktu bunun. Bir yaraya benziyordu. Küçük çeneli, ay suratlı adam oradaydı. Duyulamayacak kadar alçak sesle son bir şarkı adı söylüyordu. «Blue Moon.» («Mavi Ay.») Harry bir anda bütün bunları gördü. Aynı anda tabancasını kaldırıp tetiği çekti.</p>

  <p class="calibre1">Sapık, Harry’den çok kısacık bir an önce 9 mm.lik Browning’iyle ateş etti. Tavanarası silah sesleri ve yankılarla doldu. Harry tabancanın namlusundan çıkan ateşi gördü. Sanki tam göğsünün önündeydi. «Ah, Tanrım, lütfen...» Silahını sanki mümkün olduğundan daha hızla boşalttı. Her şey göz açıp kapatıncaya kadar oldu. Tabii Harry gözünü kapatmaya cesaret edebilseydi. Silahı öylesine geri tepiyordu ki, neredeyse parmaklarının arasından uçacaktı.</p>

  <p class="calibre1">Bir şey karnına hızla çarptı. Yaralandığını anladıysa da, henüz acı duymuyordu. Sadece sert bir baskı ve ani bir sıcaklık hissetmişti. Ve acı bunu izleyemeden Harry sendeleyerek arkaya doğru gitti. Mankenler üzerine devrilerek onu geri geri geçidin duvarına doğru ittiler. Üst üste yığılmış kutular sallandı ve bazıları labirentin diğer geçidine yuvarlandı. Harry alçı kol ve bacaklar, sert gövdelerin çıkardığı gürültü arasında yere yuvarlandı. Mankenlerin altında kalmıştı. İnleyerek soluk almaya, «İmdat,» diye bağırmaya çalışıyor, ama hırıltılı sesler çıkarmaktan başka bir şey yapamıyordu. Kanın o belirgin madensi kokusunu duyuyordu.</p>

  <p class="calibre1">Biri tavanarasının ışıklarını yaktı. Damın en sivri noktasının altına asılmış olan bir dizi küçük ampul etrafın ancak bir iki saniye görülmesini sağladı. Harry o arada kendini yere yapıştırmış olan ağırlıkların arasında sapığın da olduğunu gördü. O ay suratıyla yığının tepesinden birbirine girmiş çıplak kol ve bacaklarla mankenlerin saçsız kafalarının arasından bakıyordu. Ama artık gözleri onlarınki gibi hiçbir şeyi görmüyordu. Gülümsemiyordu şimdi. Dudakları boyalıydı. Kanla boyanmıştı.</p>

  <p class="calibre1">Harry ışıkların sönmek üzere olmadığını biliyordu. Ama sanki ampuller ışıkları zaman zaman karartan bir ayarlayıcıya bağlıydı. Yine bağırarak yardım istemeye çalıştıysa da ancak hırıltılı bir ses çıkarabildi. Bakışları katilin ay suratından tavandaki ışıkları sönükleşen ampullere kaydı. En son gördüğü şey yırtık örümcek ağları sarkan bir kiriş oldu. Bu ağlar çoktan kaybolmuş milletlerin bayrakları gibi dalgalanıyorlardı. Sonra Harry bir ölünün rüyası kadar deri olan karanlığa daldı.</p>

  <p class="calibre1">Batı kuzeybatıdan, yükseklerde esen rüzgârın sürüklediği tehlikeli görünüşlü bulutlar sessiz savaş müfrezeleri gibi yaklaşıyorlardı. Yerde hava sakin, hoş ve ılıktı. Ama mavi gökyüzü o yağmur bulutlarının arkasında gitgide daha görünmez oluyordu.</p>

  <p class="calibre1">Janet Marco eski püskü Dodge arabasını geçidin bir ucuna park etti. Beş yaşındaki oğlu Danny ve son günlerde onlara takılan sokak köpeğiyle dar arka sokakta ilerledi. Çöp tenekelerini arka arkaya karıştırıyor, başkalarının attıkları şeyleri toplayarak yaşamaya çalışıyordu.</p>

  <p class="calibre1">Geçidin doğu tarafında çok derin ama dar bir uçurum vardı. Dev okaliptüs ağaçları ve birbirlerine girmiş kuru ağaççıklarla doluydu buranı Batı tarafında ise dövme demir ve boyalı tahta kapılarla birbirlerinden ayrılmış iki ve üç arabalık garajlar uzanıyordu. Janet bahçe kapılarının gerisindeki küçük verandaları ve okyanus havasında iyice gelişen Avustralya kuşkonmaz ağaçları, palmiyeler, manolyolar ve kauçukların gölgelediği taş döşeli avluları görebiliyordu. Evlerin hepsi de, Laguna tepelerinin yamaçlarının daha aşağısındaki binaların damları üzerinden Pasifik Okyanusuna bakıyordu.</p>

  <p class="calibre1">Bu mahallede yaşayanların halleri vakitleri yerindeydi ama çöpleri kırıştırmaktan elde edilen ödüller başka yerlerdekilerin aynıydı: Yeniden İşleme Merkezine götürülerek karşılığında birkaç peni alınacak alüminyum tenekeler. Ya da yine para karşılığı verilecek boş şişeler. Ancak Janet zaman zaman bir hazine de buluyordu: modası geçmiş ama hiç giyilmemiş gibi gözüken elbiselerle dolu çuvallar. Bir eskiciye birkaç dolar karşılığı satılan az bir onarımla kullanılabilir hale getirilecek durumda olan aletler. İstenmeyen incik boncuklar. Koleksiyoncuların alışveriş yaptıkları özel dükkânların aldığı eski tarz plaklar ve kitaplar.</p>

  <p class="calibre1">Danny plastik çöp torbasını taşıyor, Janet de içine alüminyum tenekeleri atıyordu. Şişeler için yanında başka bir poşet vardı.</p>

  <p class="calibre1">Hava hızla kararırken geçitte ilerlediler. Kadın sık sık dönüp arabanına bakıyordu. Dodge için sürekli endişelendiğinden, onu elinden geldiğince gözünün önünde tutmaya çalışmaktaydı. Bu yüzden arabadan İki bloktan daha fazla uzaklaşmamaya dikkat ediyordu. Araba sadece bir taşıt değil, güneş ve yağmurdan kaçtıkları bir sığınak, birkaç parça eşyalarını sakladıkları yerdi. Evleriydi yani. Janet motorun tamir edilemeyecek kadar bozulmasından korkuyordu her zaman. Ya da tamir ettirmeyecekleri kadar bozulmasından. İkisi de aynı kapıya çıkıyordu. Ama en çok Dodge’un çalınmasından korkuyordu. O zaman başlarını sokacakları bir dam altı, uyuyabilecekleri güvenli bir yerleri olmayacaktı. Janet aslında kimsenin öyle tekerlekli bir hurdayı çalmayacağını biliyordu. Bunu yapacak hırsızın da onun kadar çaresiz olması gerekirdi. Ve Janet kendisinden daha çaresiz durumda olan birini hayal bile edemiyordu.</p>

  <p class="calibre1">Büyük kahverengi bir çöp poşetinden birbirine geçmiş altı kadar alüminyum tenekeyi çıkardı. Yeniden işlem görmeleri için ayrılmış olmaları gerekirdi. Tenekeleri Danny’nin elindeki çöp poşetine koydu.</p>

  <p class="calibre1">Çocuk ciddi ciddi onu seyretti ama bir şey söylemedi. Sessiz bir çocuktu. Babası onu öylesine korkutmuştu ki, çocuk hemen hemen dil sizleşmişti. Janet o despot köpeği hayatlarından kesip attığından beri geçen bir yıllık sürede Danny’nin içine kapanıklılığı pek az değişmişti.</p>

  <p class="calibre1">Janet dönüp arabaya bir göz attı. Dodge hala oradaydı. Bulutların gölgesi geçide düştü ve hafif, tuz kokan bir rüzgâr esmeye başladı.</p>

  <p class="calibre1">Janet telaşla sonraki çöp tenekesine gitti.</p>

  <p class="calibre1">Danny’nin Woofer adını taktığı köpek çöp tenekelerini kokladı. Sonra en yakındaki bahçe kapısına gidip burnunu demir çubukların arasından uzattı. Kuyruğunu durmadan sallıyordu. Dost canlısı, oldukça terbiyeli bir köpekti. Suratı sevimli, tüyleri, siyahlı kahverengili, tazı cinsi köpeklerin boyundaydı. Janet hayvanı besleme masrafına sırf son birkaç günde Danny’i sık sık güldürdüğü için katlanıyordu. Woofer gelinceye kadar Danny’nin gülüşünün nasıl bir şey olduğunu hemen hemen unutmuştu.</p>

  <p class="calibre1">Tekrar Dodge’e baktı, her şey yolundaydı.</p>

  <p class="calibre1">Sonra geçidin diğer ucuna, çalı dolu uçuruma ve gerideki gövdelerinin kabukları soyulan dev okaliptüslere bir göz attı. Araba hırsızlarından ve çöp kutularını karıştırmasına karşı çıkabilecek semt sakinlerinden korkmuyordu sadece. Son zamanlarda ona eziyet etmeye başlamış olan polisten de korkuyordu. Hayır. O polis değildi. Polis rolü oynayan bir şeydi. O acayip gözler, şefkatli ifadeli çilli surat pek çabuk değişiyor ve kâbuslardan fırlamış bir yaratığa dönüşüyordu.</p>

  <p class="calibre1">Janet Marco’nun bir tek dini vardı: Korku. Bu zalim dinin egemen olduğu bir ortamda doğmuştu. O da her çocuk gibi meraklıydı ve onda da sevinme yeteneği vardı. Ama annesiyle babası alkoliktiler. Onların damıtılmış alkolle ilgili ayinleri, içlerindeki kutsal olmayan korkunç bir öfke ve sadizm yeteneğini ortaya çıkarıyordu. Karı koca Janet’e korku kültünün öğretilerini bellettiler. Sonunda kız bir tek tanrı olduğunu Öğrendi. O ne belirli bir kimse, ne de bir varlıktı. Janet için tanrı bir güçtü Gücü olan otomatik olarak tanrılığa erişiyordu.</p>

  <p class="calibre1">Janet’in, annesiyle babasından kaçacak yaşa gelir gelmez, karısını kontrol altında tutmaya ve dövmeye meraklı sapık Vince Marco gibi birinin etkisinde kalması şaşılacak bir şey değildi. Janet artık o sırada kendini kurbanlığa adamıştı. Ezilmeye ihtiyacı vardı. Vince tembel, aylak, ayyaş, kadın düşkünü ve kumarbazdı. Ama karısının cesaretini kırma ve onu ezme konusunda çok usta ve enerjikti.</p>

  <p class="calibre1">Janet’le Vince tam sekiz yıl batıda oradan oraya dolaşıp durdular.</p>

  <p class="calibre1">Kadın tam anlamıyla boyun eğdiği ve kocasına duyduğu korkuyu belli ettiği sürece işkence ve dayak azalıyordu. Buna karşılık, acıya sessizce katlandığı ve kocasının onun ıstırabından zevk almasını engellediği zaman durum değişmekteydi. Korku tanrısı, müritlerinin bağlılığının açıkça ifade edilmesini istiyordu. Hıristiyanların Sevgi Tanrısı gibi. İşin garibi, korku sonunda Janet’in sığınağı, daha feci vahşiliklere karşı tek avunma silahı halini aldı.</p>

  <p class="calibre1">Bu durum böyle sürüp gidecek, sonunda Janet’in ininde büzülerek titreyen bir hayvandan farkı kalmayacaktı... Neyse ki, Danny dünyaya geldi de kadını kurtardı. Janet bebek doğduktan sonra artık sadece kendisi değil, oğlu için de aynı derecede korkmaya başladı. Vince bir gece fazla ileri gider ve alkol çılgınlığı arasında beni döve döve öldürürse Danny’nin hali ne olur? Her şeyle nasıl başa çıkar? Öyle küçük ve aciz ki... Janet zamanla Danny’e bir zarar gelmesinden daha çok korkmaya başladı. Aslında bunun yükünü arttırması gerekirken, garip bir biçimde özgür olmasını sağladı. Vince farkında değildi ama artık karısının yaşamındaki tek insan kendisi değildi. Janet’in çocuğu sadece varoluşuyla bir cesaret kaynağı görevini yapıyordu. İsyan etmesi için bir teşvik görevini.</p>

  <p class="calibre1">Vince çocuğu dövmeye kalkmasaydı Janet belki yine de boyunduruğu kaldırıp atacak cesareti bulamayacaktı. Bir yıl önce Tucson kentinin dışında, önündeki çim alan çöl rengine dönüşmüş kiralık bir evde oturuyorlardı. Vince bir gece eve döndüğü zaman bira ve ter kokuyordu, üzerine başka bir kadının parfümü sinmişti. Eğlence olsun diye Janet’i dövmeye başladı. Danny o sırada dört yaşındaydı. Annesini koruyamayacak kadar küçük, ama bunu yapması gerektiğini bilecek kadar da büyüktü. Çocuk arkasında pijamasıyla gelip işe karışmaya kalkıştığı zaman babası onu öfkeyle arka arkaya tokatladı. Danny yere devrilince de onu tekmelemeye başladı. Çocuk sonunda evden ön avluya kaçtı. Dehşete kapılmış ağlıyordu.</p>

  <p class="calibre1">Janet dayağa katlandı. Ama daha sonra hem kocası, hem de oğlu uykuya daldıkları zaman mutfağa girip fırının yakınındaki raftan bir bıçak aldı. Yaşamında ilk... ve belki de son... kez hiç korkmuyordu. Yatak odasına dönüp bıçağı arka arkaya Vince’in boynuna, boğazına, göğsüne ve karnına sapladı. Adam ilk bıçak darbesiyle hemen uyandı. Bağırmaya çalıştıysa da kanlar ağzına dolarken garip bir hırıltı çıkarabildi. Bir an beceriksizce karısına karşı koymaya çalıştı, ama elinden hiçbir şey gelmedi.</p>

  <p class="calibre1">Janet, Danny’nin uyanmadığından emin olmak için öbür odaya gidip çocuğa baktı. Sonra Vince’in vücudunu kan lekeleri içindeki çarşaflara sardı. Çamaşır ipini adamın boynuna ve bileklerine sararak kefeni bağladı. Ölüyü sürükleyerek odadan odaya geçirdi. Mutfak kapısından çıkarıp arka avluda çekerek götürdü.</p>

  <p class="calibre1">Yükseklerdeki ayın ışıkları, bulutlardan oluşan kalyonlar gökyüzünde doğuya doğru yelken açarlarken, kâh sönükleşiyor, kâh parlaklaşıyordu. Ama Janet’in görülmekten korktuğu yoktu. Karayolunun kenarındaki kulübeler birbirlerinden iyice uzaktaydı. En yakındaki iki evde de ışık yanmıyordu.</p>

  <p class="calibre1">Kadın o korkunç gerçeği biliyordu; polis de Vince’in yapabileceği gibi, Danny’i ondan alabilirdi. Bu korkunç düşüncenin etkisiyle cesedi bahçenin dibine kadar sürükledi. Uzaklardaki dağlara kadar uzanan, kimsenin yaşamadığı kapkaranlık çöle götürdü. Mesquite çalıları ve henüz köklerinden çıkmamış olan dev dikenlerin arasından zorlukla sıyrıldı. Yumuşak kumların ve bazı yerde de sert şist tabakalarının üzerin den geçti.</p>

  <p class="calibre1">Ay bulutların arasından ışıldayarak soğuk suratını gösterdiğindi) ortaya keskin gölgeler ve mermer kadar beyaz, belirgin biçimlerden olu şan düşmanca bir görünüm çıktı. Janet o koyu gölgeli yerlerden birine, sellerin yüzyıllar boyunca oyduğu vadiye ölüyü bıraktı.</p>

  <p class="calibre1">Cesedin üzerindeki çarşafları alıp gömdü. Ama ölü için bir mezar kazmadı. Çünkü gece ava çıkan yırtıcı hayvanların ve akbabaların etleri, kemikler tertemiz ortaya çıkıncaya kadar daha çabuk kemireceklerini umuyordu. Çöl sakinleri Vince’in parmaklarının yumuşak uçlarını kemirip gagaladıkları, güneş onu kavurduğu ve leş yiyiciler parçaladıkları zaman adamın kimliğini ancak dişçideki kayıtları yardımıyla tespit edebileceklerdi. Ama Vince dişçiye pek gitmezdi. Hele aynı dişçiye iki defa hiç. Onun için polisin yararlanabileceği bir kayıt yoktu. Şansı yardım öderse ceset sonraki yağmur mevsimine kadar bulunmayabilirdi. Seller kurumuş kemikleri kilometrelerce öteye sürüklerdi. İskelet yuvarlanır, kemikler kırılır ve diğer moloz yığınlarına karışırdı. Böylece ölü ortadan kaybolmuş olurdu.</p>

  <p class="calibre1">Janet o gece çok az olan eşyalarını topladı ve Danny’le eski Dodge'a binerek oradan uzaklaştı. Eyalet sınırını aşarak Orange ilçesine gelinceye kadar nereye gittiğinin pek farkında değildi. Ama artık orada kalmak zorundaydı, çünkü çöldeki ölüden uzaklaşmak için benzine daha fazla para veremezdi.</p>

  <p class="calibre1">Tucson’da hiç kimse Vince’e ne olduğunu merak etmeyecekti. Sonuçta hiçbir işde dikiş tutturamayan serserinin biriydi. Bir yerde biraz kalıyor, sonra çıkıp gidiyordu. Yaşam tarzı böyleydi.</p>

  <p class="calibre1">Ancak Janet kendisine paraca ya da başka türlü yardım edilmesi için gerekli yerlere başvurmaktan çok korkuyordu. Ona kocasının nerede olduğunu sorabilirlerdi. İnandırıcı yalanlar uydurabileceğinden pek emin değildi.</p>

  <p class="calibre1">Ayrıca leş yiyen hayvanlar ve cesetleri kurutan kızgın Arizona güneşine rağmen, biri Vince’in ölüsünü tanınmayacak hale gelmeden önce bulmuş olabilirdi. Dul karısıyla oğlu, hükümetten yardım istemek için ortaya çıkarlarsa merkezi bilgisayar arada bir bağ kurabilirdi. O zaman gözünden hiçbir şey kaçmayan bir sosyal görevli, polisleri arardı. Zaten Janet otoriter olan herkese boyun eğmeye alışmıştı. Polis onunla ilgilendiğinde Janet’in yakasını kurtarma şansı pek tutmayacak, suçu üzerine alacaktı.</p>

  <p class="calibre1">O zaman Danny’i ondan uzaklaştıracaklardı.</p>

  <p class="calibre1">Buna izin veremezdi. Vermeyecekti.</p>

  <p class="calibre1">Sokaklarda dolaşan, çalışırken zangırdayan paslı Dodge’dan başka yeri yurdu olmayan Janet zamanla yaşama yeteneğini keşfetti. Aptal değildi. Daha önce kafasını kullanma fırsatını bulamamıştı. Artıkları Üçüncü Dünyanın büyük bir bölümünü besleyecek kadar çok olan bir toplumdan, tırnaklarıyla kazarak pek de sağlam olmayan bir güvenlik sağlıyor, oğluyla kendini yardım mutfaklarına fazla başvurmadan doyuruyordu. İçine uzun süre önce daldığı korkunun onu felce uğratmasının şart olmadığını öğrenmişti. Bu bir dürtü görevi de yapabilirdi.</p>

  <p class="calibre1">Meltem serinlemiş, kâh sertleşerek esen, kâh kesilen rüzgâra dönüşmüştü. Gök hâlâ uzaklarda gürlüyordu ama ses Janet’in ilk duyduğu zamankinden daha yüksekti. Doğuda masmavi gökten sadece incecik bir dilim kalmıştı. Genellikle umutlara olduğu gibi o da hızla ortadan kayboluyordu.</p>

  <p class="calibre1">Janet’le Danny iki bloktaki çöp tenekelerini aradıktan sonra Dodge’a gitmek için geri döndüler. Woofer önden gidiyordu.</p>

  <p class="calibre1">Daha yolun yarısına gelmeden köpek birdenbire duraklayarak başını yana eğdi. Sanki rüzgârın flüte benzeyen sesi ve sarsılan okaliptüs yapraklarından yükselen fısıltılar arasında başka bir şeyi dinlemeye çalışıyordu. Sonra hafifçe homurdandı, şaşırmış gibiydi. Dönüp Janet’in arkasına doğru baktı. Dişlerini gösterdi ve homurtusu alçak bir hırlamaya dönüştü.</p>

  <p class="calibre1">Janet köpeğin dikkatini neyin çektiğini biliyordu, bakmasına gerek yoktu.</p>

  <p class="calibre1">Ama yine de kendisi için değilse bile Danny uğruna dönmek ve o tehlikeli yaratığın karşısına dikilmek zorundaydı. Laguna Beach polisi, o polis sekiz adım kadar ötedeydi.</p>

  <p class="calibre1">Adam gülümsüyordu. Her şeye böyle başlamak âdetiydi zaten Çekici bir gülüşü, sevecen bir suratı ve güzel mavi gözleri vardı.</p>

  <p class="calibre1">Her zamanki gibi etrafta devriye arabası yoktu. Geçide nasıl geldiği belli değildi. Sanki okaliptüs ağaçlarının kabukları soyulan gövdelerinin arasına sinerek pusuda beklemişti. Kadının çöp tenekelerini aramak için bugün, bu saatte geçide geleceği sanki içine doğmuştu.</p>

  <p class="calibre1">«Nasılsınız, efendim?» diye sordu. Sesi başlangıçta yumuşak ve ahenkliydi.</p>

  <p class="calibre1">Janet cevap vermedi.</p>

  <p class="calibre1">Adam geçen hafta ona ilk kez yanaştığı zaman çekine çekine cevap vermiş, bakışlarını ondan kaçırmıştı. Bütün yaşamı boyunca olduğu gibi o anda da otoriteye karşı acı çekecek kadar müthiş bir saygı duyuyordu. Yasalara sadece bir defa karşı gelmişti. Tucson dışındaki o kanlı gece. Janet çok geçmeden polisin göründüğü gibi biri olmadığını, onun diyalog yerine monoloğu tercih ettiğini anlamıştı.</p>

  <p class="calibre1">Polis kılığındaki adamın başını kaldırıp karanlık gökyüzüne baktı. "Galiba biraz yağmur yağacak.»</p>

  <p class="calibre1">Danny, Janet’e sokulmuştu. Kadın boş olan elini oğlunun omzuna dolayarak çocuğu kendine daha da çekti. Danny titriyordu.</p>

  <p class="calibre1">Köpek hâlâ dişlerini gösteriyor, usulca hırlıyordu.</p>

  <p class="calibre1">Polis bakışlarını gökyüzünden Janet’e kaydırarak yine şarkı söylermiş gibi, «Pekâlâ,» dedi. «Boşa çene yormayalım. Artık gerçekten eğlenmenin zamanı geldi. Şimdi olacaklar... Anlayacağın şafak vaktine kadar zamanın var. Anlıyor musun? Hımmm? Şafak zamanı seni ve oğlunu öldüreceğim.»</p>

  <p class="calibre1">Onun bu tehdidi Janet’i şaşırtmadı. Üzerinde otoritesi olan herkes bir tanrı gibiydi. Ama hiçbir zaman şefkatli olmayan, vahşi bir tanrı. Kadın şiddet, acı ve ani ölümü bekliyordu. Onu kontroluna alan birinin şefkat göstermesi Janet’i şaşırtırdı. Çünkü şefkat, çok ender bulunan bir şeydi.</p>

  <p class="calibre1">Hatta onu hemen hemen felce uğratan korku, beklenmedik şefkat gösterisi karşısında daha da artardı. Janet şefkatin akla hayale sığmayacak kötü bir niyeti gizleme çabası olduğunu sanırdı.</p>

  <p class="calibre1">Polis hâlâ gülümsüyordu. Oysa İrlandalılarınkini andıran çilli suratındaki ifade artık hiç de dostça değildi. Fırtınanın önü sıra denizden yayılan serin havadan daha da soğuktu bu surat.</p>

  <p class="calibre1">«Beni duyuyor musun, salak karı?»</p>

  <p class="calibre1">Janet hiçbir şey söylemedi.</p>

  <p class="calibre1">«Kaçman gerektiğini mi düşünüyorsun? Kentten uzaklaşacak ve Ios Angeles’e mi gideceksin? Orada seni bulamayacağımı mı sanıyorsun»</p>

  <p class="calibre1">Genç kadın da gerçekten böyle yapmayı düşünüyordu. Los Angeles ya da güneye, San Diego’ya kaçmayı.</p>

  <p class="calibre1">Polis onu teşvik etti. «Evet, lütfen kaçmaya çalış. Benim için daha eğlenceli olur. Kaç, bana karşı koy. Nereye gidersen git seni bulurum. Böylesi çok daha heyecanlı olur.»</p>

  <p class="calibre1">Janet ona inandı. Annesiyle babasından kaçmayı başarmıştı. Vince’i öldürerek ondan da kurtulmuştu. Ama şimdi kendisini yöneten sayısını bilmediği korku tanrılarından biriyle değil, insan kafasının anlayamayacağı kadar güçlü olan asıl Korku Tanrısıyla karşı karşıyaydı.</p>

  <p class="calibre1">Polisin gözleri değişiyor, mavi renk koyulaşarak yeşile dönüşüyordu.</p>

  <p class="calibre1">Rüzgâr birdenbire geçitte şiddetle esmeye başladı. Kuru yapraklarla birkaç kâğıt parçasını hızla sürüklüyordu.</p>

  <p class="calibre1">Polisin gözleri çok parlak bir yeşile döndü. Sanki gözlerinin arkasında bir ışık kaynağı vardı. Kafatasının içinde bir ateş yanıyormuş gibiydi. Gözbebekleri de değişmişti; uzamış, acayipleşmiş, kedininkine benzer bir hal almıştı.</p>

  <p class="calibre1">Köpeğin hırıltısı korku dolu bir iniltiye dönüştü.</p>

  <p class="calibre1">Yakındaki uçurumda okaliptüs ağaçları fırtınada sarsılıyor, iç çekişine benzeyen yumuşak sesleri homurtuya dönüştürüyordu. Öfkeli bir güruhun homurtusuna.</p>

  <p class="calibre1">Janet’e, polis kılığındaki yaratık tehdidini daha etkili kılmak için rüzgâra şiddetlenmesini emretmiş gibi geliyordu. Ama herhalde onun bu kadar gücü olamazdı.</p>

  <p class="calibre1">«Güneş doğarken sana geldiğim zaman vücutlarınızı kırarak içinizi açacağım. Kalplerinizi yiyeceğim.» Yaratığın sesi de gözleri gibi tümüyle değişmişti. Cehenneme ait olan bir şeyin kalın, hırıltılı, habis sesiydi bu.</p>

  <p class="calibre1">Yaratık ana oğula doğru bir adım attı.</p>

  <p class="calibre1">Janet iki adım gerileyerek Danny’i de çekti. Kalbi öyle şiddetle çarpıyordu ki, işkencecisinin duyduğundan emindi.</p>

  <p class="calibre1">Köpek de geriledi. Kâh inliyor, kâh hırlıyordu. Kuyruğunu bacaklarının arasına sıkıştırmıştı.</p>

  <p class="calibre1">«Şafakta, seni pis kaltak! Sen ve şu sümüklü piç kurusu. On altı saat. Sadece on altı saat kaldı, dişi köpek. Tiktak... Tiktak... Tiktak...»</p>

  <p class="calibre1">Rüzgâr bir an kesildi. Bütün dünya sessizleşti. Artık ağaçlar hışırdamıyor, uzaklarda gök gürlemiyordu.</p>

  <p class="calibre1">Üzerinde altı kadar dik okaliptüs yaprağı olan bir dal parçası Janet’in birkaç santim sağında havada duruyordu. Yüzünden otuz santim ötedeydi. Dal hareketsizdi. Onu çığlıklar atarak uçuran rüzgâr dinmişti. Ama dal sanki sihirliymiş gibi havada öylece duruyordu. Vince’in vaktiyle Arizona’da bir kamyon durağında satın aldığı akrilikten yapılmış hatıra kâğıt ağırlığının içindeki ölü akrep gibi.</p>

  <p class="calibre1">Polisin çilli suratı şaşılacak bir esneklikle gerilip kabardı. Arkasından müthiş bir baskı yapılan lastik bir maskeye benziyordu. Kedininkine benzeyen yeşil gözleri iyice biçimsizleşen kafatasından fırlayacaktı sanki.</p>

  <p class="calibre1">Janet arabaya koşmak istiyordu. Sığınağına. Evine. Kapıyı kitleyecek ve o zaman evlerinde güvende olacaklardı. Arabayı delice bir hızla sürecekti. Ne çare ki, bunları yapamayacaktı. Yaratığa arkasını dönecek cesareti yoktu. O canavarın on altı saat süre tanımasına rağmen, onu yere fırlatıp parça parça edeceğini biliyordu. Çünkü yaratık şekil değiştirmesini onun seyretmesini istiyordu. Bunu emrediyordu. Janet hu emre aldırmazsa çok kızacaktı.</p>

  <p class="calibre1">Güçlüler güçleriyle çok gururlanırlardı. Korku tanrılarının kabarıp övünmeye, hayranlık uyandırmaya ihtiyaçları vardı. Güçlerinin, karşılarında zayıflayan insanları nasıl dehşete düşürdüklerini ve burunlarının sürttüğünü görmeye de.</p>

  <p class="calibre1">Polisin gerilen suratı eridi, yüzündeki organlar birbirlerine karıştı, gözleri sıvılaşarak sıcak yağda oluşan kızıl gölcüklere dönüştü ve hamura benzeyen yanaklarına sızdı. Sonunda gözleri kalmadı yaratığın. Mumu ağzına kaydı, dudakları çene ve yanaklarına yayıldı. Sonra ne çimesi kaldı, ne yanakları. Şimdi suratı sıvılar sızan bir yığın halini almıştı Ama balmumu gibi etinden buharlar çıkmıyor, parçalar eriyip yere damlamıyordu. Yani o sıcaklıkla ilgili görünüş herhalde bir hayaldi.</p>

  <p class="calibre1">Polisin vücudu kalp gibi atıyor, eğrilip bükülüyor, giysilerin içinde değişiyordu. Sonra elbiseleri eriyerek vücuduna karıştı, aslında giysi değil de gövdesinin bir parçasıymışlar gibi. Yaratık yeni bir biçime girerken gövdesi kısa bir süre için keçeleşmiş siyah tüylerle kaplandı. Güçlü boynun üzerinde koskocaman, uzun bir kafa belirmeye başladı. Geniş, kambur omuzlar, öfkeli sarı gözler, dehşet verici korkunç dişler ve beş santim boyunda tırnaklarıyla filmlerde görülenlere benzer bir Kurtadam.</p>

  <p class="calibre1">Bu yaratık daha önce dört kez Janet’in karşısına çıkmış ve her seferinde de başka biçimlere girmişti. Kadını repertuarının zenginliğiyle etkilemek istiyormuş gibi. Ama Janet yaratığın şimdi aldığı şekle karşı hiç hazırlıklı değildi. Yaratık, gövdesi iyice biçime girmeden kurtluktan vazgeçti ve yeniden insan şeklini aldı. Ama Janet’in karşısında artık o polis yoktu. Vince vardı. Adamın yüz hatları henüz pek az gelişmişti ama kadın yaratığın ölü kocasının görünüşünü alacağından emindi. O siyah saçlar aynıydı. Alnın biçimi, kötü bakışlı tek gözün rengi de öyle.</p>

  <p class="calibre1">Geçen bir yıl boyunca Arizona kumlarının altında yatan Vince’in yeniden canlanması Janet’i yaratığın daha önce yaptığı her şeyden, aldığı her biçimden daha fazla sarstı. Sonunda dehşetle haykırdı. Danny de bir çığlık atarak annesine daha da sıkı sarıldı.</p>

  <p class="calibre1">Woofer sokak köpekleri gibi vefasız değildi. İnlemeyi bırakıp sanki yavruluğundan beri ana oğulun yanındaymış gibi karşılık verdi. Dişlerini göstererek homurdandı, yaratığı uyarmak için havayı dişliyormuş gibi yaptı.</p>

  <p class="calibre1">Vince’in yüzü hâlâ tam belirginleşmemişti. Ama vücudu biçimleniyordu. Janet’in onu uykusunda bastırdığı zamanki gibi çırçıplaktı. Kadına boynu, göğsü ve karnında onu öldürdüğü mutfak bıçağının açtığı yaralar varmış gibi geldi. Kanları akmayan, koyu renk, açık, korkunç yarıklar.</p>

  <p class="calibre1">Vince bir kolunu kaldırarak Janet’e doğru uzandı.</p>

  <p class="calibre1">Köpek saldırdı. Sokaklarda tasmasız geçirdiği yıllar onu zayıf ya da hastalıklı yapmamıştı. Güçlü, kasları iyi gelişmiş bir hayvandı. Hayalete doğru atılırken bir kuş gibi havada rahatça uçtu.</p>

  <p class="calibre1">O anda homurtusu yarıda kesildi, Woofer bir mucize sonucu havada öylece kaldı. ‘Dur’ düğmesine basılınca video ekranında donan bir görüntü gibiydi. Kara dudaklarıyla burnunun etrafındaki tüylere yapışmış köpük köpük tükürükleri kırağıya benziyor, dudakları saçaklardan sarkan sivri uçlu, küçük buz parçaları gibi soğuk soğuk parlıyordu.</p>

  <p class="calibre1">Hâlâ tam biçimini almamış olan Vince köpeğin yanından geçerek genç kadına doğru gitti.</p>

  <p class="calibre1">Janet dönüp koşmaya başladı. Danny’i de çekiyor, her an tam adım atarken donup kalmayı bekliyordu. Nasıl bir şey olacaktı bu? Ne hissedecekti? Felce uğradığı zaman etrafını karanlıklar mı saracaktı? Yoksa Vince’in arkasından dolaşarak karşısına çıktığını görecek ve onunla tekrar göz göze gelecekti? Sessiz bir kuyuya mı yuvarlanacaktı? Yoksa ölünün o nefret ettiği sesini mi işitecekti? Yumruklarını durmadan vücuduna indirirken her vuruş yüzünden acı duyacak mıydı? Yoksa havada asılı kalan okalüptüs dalı gibi hiçbir şey hissetmeyecek miydi?</p>

  <p class="calibre1">Müthiş bir rüzgâr, seller gibi homurdanarak geçitte esti. Az kalsın kadınla çocuğu yere deviriyordu. Dünya yeniden seslerle doldu.</p>

  <p class="calibre1">Janet hızla döndü. Woofer’ın havada canlanarak yarıda kesilen sıçramasını tamamladığını gördü. Ama artık köpeğin saldırabileceği kimse yoktu. Vince ortadan kaybolmuştu. Köpek kaldırıma indi. Kaydı, sekti, yuvarlandı ve tekrar ayağa fırladı. Korku ve şaşkınlıkla başını sağa sola çeviriyor, avı sanki gözlerinin önünde kaybolmuş gibi onu arıyordu.</p>

  <p class="calibre1">Danny ağlıyordu.</p>

  <p class="calibre1">Tehlike sona ermiş gibiydi. Arka sokakta Janet, Danny ve kopekten başka kimse yoktu. Ama kadın yine de oğlunu telaşla arabaya doğru götürdü. Oradan bir an önce uzaklaşmaya can atıyordu. Önünden geçerken sık çalı dolu uçuruma ve dev ağaçların arasına baktı. Sanki yabaninin ininden çıkarak verdiği süreden daha önce kalplerini yemesini bekliyordu.</p>

  <p class="calibre1">Şimşek çakıyordu, gökgürültüsü daha şiddetlenip yaklaşmıştı. Havada yağmur kokusu vardı. Bu ozon Janet’e sıcak kanın pis kokusunu anımsattı.</p>

  <p class="calibre1">Harry Lyon hamburger lokantasında köşedeki bir masada oturuyordu. Sağ elinde su bardağı vardı. Sol yumruğunu sıkarak üst bacağı an dayamıştı. Arada sırada bir yudum su alıyor, her yudum ona bir öncekinden daha soğukmuş gibi geliyordu. Sanki avucu bardağı ısıtmıyor, büsbütün soğutuyormuş gibi.</p>

  <p class="calibre1">Bir ara devrilmiş eşyalara, mahvolan bitkilere, kırık camlara, saçılmış yemeklere ve pıhtılaşan kanlara baktı. Yaralanan dokuz kişi götürülmüştü. Ama iki ölü düştükleri yerde yatıyorlardı. Bir polis fotoğrafçısıyla laboratuvar teknisyeni çalışıyorlardı.</p>

  <p class="calibre1">Harry salonun ve içeridekilerin farkındaydı. Fotoğraf makinesinin zaman zaman çakan flaşının da. Ama bir şeyi daha iyi görüyordu: mantinlerin birbirlerine karışmış olan kol ve bacaklarının arasından kendisi a« bakan sapığın çok iyi hatırladığı ay gibi suratını. Aralık dudakları kanlı, gözleri birer pencere gibiydi ve geride cehennem uzanıyordu.</p>

  <p class="calibre1">Harry sağ olduğuna şaşıyordu. Ölü katille mağaza mankenlerini üzerinden çektikleri zamanki kadar şaşıyordu hem de. Arkasında sanığın tüm gücü olan mankenin alçı eli çarptığı için karnı hâlâ zonkluyordu. Vurulduğunu sanmıştı. Deli herif ona çok yakından iki el ateş etmiş ti. Ama anlaşılan iki kurşun da aradaki alçı gövde, kol ve bacaklara çarparak sekmişti.</p>

  <p class="calibre1">Harry beş el ateş etmiş ve kurşunlardan en aşağı üçü sapığa önemli derecede zarar vermişti.</p>

  <p class="calibre1">Sivil dedektifler ve teknisyenler kurşun delikleri içindeki mutfak kapısından girip çıkıyorlardı, ¡kinci kat ve tavan arasından geliyorlar ya da oraya çıkıyorlardı. İçlerinden bazıları Harry’le konuşuyor ve onun omzuna vuruyordu.</p>

  <p class="calibre1">«İyi iş başardın, Harry.»</p>

  <p class="calibre1">«Harry, sen iyi misin?»</p>

  <p class="calibre1">«İyi iş bu, ahbap.»</p>

  <p class="calibre1">«Bir şey ister misin, Harry?»</p>

  <p class="calibre1">«Korkunç bir olay değil mi, Harry?»</p>

  <p class="calibre1">Harry, «Sağol,» «Evet,» ya da «Hayır,» diye mırıldanıyor veya sadece başını sallıyordu. Onlarla konuşmaya hazır değildi. Hele kahraman rolüne çıkmaya hiç.</p>

  <p class="calibre1">Dışarıda kalabalık toplanmıştı. Heyecanla polisin diktiği engellere dayanıyor, kırılmış ve kırılmamış camlardan içeriye aptal aptal bakıyorlardı. Harry onları görmezlikten gelmeye çalışıyordu. Çünkü çoğu ölen sanığa benzemekteydi. Gözleri hummalı gibi parlıyor, sıradan suratlar acayip açlıklarını gizleyemiyordu.</p>

  <p class="calibre1">Connie mutfağın iki yana açılan kapısını iterek dışarı çıktı. Devrilmiş bir iskemleyi kaldırdı ve masaya, Harry’nin yanına oturdu. Elinde küçük bir not defteri vardı. Ondan okumaya başladı. «Adı James Ordegard. Otuz bir yaşında. Laguna’da oturuyormuş. Mühendismiş. Poliste hiçbir kaydı yok. Trafik cezasına bile çarptırılmamış.»</p>

  <p class="calibre1">«Bu lokantayla ne ilgisi varmış? Eski karısı ya da sevgilisi burada mı çalışıyormuş?»</p>

  <p class="calibre1">«Hayır. Şu ana kadar böyle bir bağlantı kuramadık. Burada çalışanların hiçbiri onu daha önce görmemiş. Adamı hatırlamıyorlar.»</p>

  <p class="calibre1">«Üzerinden intihar mektubu çıktı mı?»</p>

  <p class="calibre1">«Hayır. Gelişigüzel bir şiddet hareketine benziyor.»</p>

  <p class="calibre1">«Adamın çalıştığı yerdekilerle konuşuldu mu?»</p>

  <p class="calibre1">Connie başını salladı. «Evet. Çalıştığı yerdekiler çok şaşırmışlar Adam çok çalışkanmış, mutluymuş...»</p>

  <p class="calibre1">«Yani şu örnek vatandaşlardanmış.»</p>

  <p class="calibre1">«Öyle söylüyorlar.»</p>

  <p class="calibre1">Fotoğrafçı daha yakındaki ölünün birkaç resmini daha çekti. Otuz yaşlarında bir kadındı. Elektronik flaş insanı rahatsız edecek kadar parlaktı. Harry, Connie'yle öğle yemeği için lokantaya girdiklerinden beri pencerelerin dışında havanın kapatmış olduğunu farketti.</p>

  <p class="calibre1">«Arkadaşları var mıymış?» diye sordu. «Ailesi?»</p>

  <p class="calibre1">«Adlarını aldık ama henüz hiçbiriyle konuşmadık. Komşularla da.» Connie defteri kapattı. «Sen nasılsın?»</p>

  <p class="calibre1">«Daha iyi olduğum anlar vardı.»</p>

  <p class="calibre1">«Karnın nasıl?»</p>

  <p class="calibre1">«Fena değil. Hemen hemen normal. Ama yarın daha kötü olacak.</p>

  <p class="calibre1">Connie omzunu silkti. «Bunu öğreneceğiz.»</p>

  <p class="calibre1">Tavanarasının kapağından atılan üçüncü elbombası bir Laguna Beach polisini gafil avlamıştı. Adam şimdi Hoag Hastanesinde yaşama sessizce sıkı sıkı sarılmaya çalışıyordu.</p>

  <p class="calibre1">«Elbombaları.» Harry hâlâ olanlara inanamıyordu.</p>

  <p class="calibre1">Connie kaşlarını çattı. «Şimdiye dek hiç böyle bir şey duydum mu? Belki bunun gibisini değil, ama aynı derecede kötüsünü. Çok çok kötüsünü. Geçen yıl Nashville’de bir kadın sakat sevgilisinin tekerlekli sandalyesini tutuşturarak adamı öldürdü.»</p>

  <p class="calibre1">Harry içini çekti.</p>

  <p class="calibre1">Genç kadın, «Boston’da yeniyetme sekiz çocuk bir kadının ırzına geçtikten sonra onu öldürdü,» dedi. «Mazeretleri neydi biliyor musun? Canları sıkılıyormuş. Anlayacağın, belediye çocukları boş zamanlarında oyalanmaları için fazla bir şey yapmıyormuş. Yani suç ondaymış.»</p>

  <p class="calibre1">Harry ön pencerelerin dışında, suç işlenen yerlere kurulan engelletin arkasına doluşmuş olan insanlara baktı. Sonra da çabucak bakışlarını kaçırdı. «Sen neden bu küçük haberleri topluyorsun?»</p>

  <p class="calibre1">«Buraya bak, Harry. Bu Kaos Çağı. Zamana uy.»</p>

  <p class="calibre1">«Belki ben eski kafalı biri olmayı tercih ediyorum »</p>

  <p class="calibre1">«Bin dokuz yüz doksanlarda iyi bir polis olmak istiyorsan bu çağa ayak uydurursun. Uygarlık kafamıza geçiyor. Herkes hak ve izin istiyor. Kimsenin sorumluluk almak istediği yok. 0 yüzden de merkez çöküyor. Sistemi kurtarmak için bir kuralı ne zaman çiğnemen gerektiğini bilmelisin. Gelişigüzel kabaran her çılgınlık dalgasının üzerinden sekmeyi de.»</p>

  <p class="calibre1">Harry ortağına bakakaldı. Aslında böyle yapmak Connie’nin söylediklerini düşünmekten daha kolaydı. Çünkü kadının haklı olabileceğini düşünmek korkutuyordu. Hayır, bunu düşünemezdi. Düşünmeyecekti. Hiç olmazsa şu ara. Connie’nin güzel yüzü onu oyalayacak, hoşuna giden bir görüntüydü.</p>

  <p class="calibre1">Aslında genç kadının güzelliği şimdiki Amerikan standartlarına pek uymuyordu. Televizyonda bira reklamlarına çıkan dilberler kusursuzluğun son noktasına erişmekle ilgili ölçüleri belirliyorlardı. Connie’de göğüsleri şişirilmiş, dört kilo sahne makyajıyla dolaşan kadın pop şarkıcılarının o terli, egzotik çekiciliği de yoktu. Ama Connie Gulliver yine de hoş bir kadındı. Hiç olmazsa Harry öyle düşünüyordu. Ama Connie’ye karşı romantik bir ilgi duyduğu için değil. Öyle bir şey yoktu. Sonuçta o bir erkekti, Connie de bir kadın. Birlikte çalışıyorlardı. Onun için bazı ayrıntıları farketmesi normaldi. Genç kadının siyaha bakan güzel kestane rengi saçları gür ve ipek gibi parlaktı. Saçlarını kısa kestirir, parmaklarıyla tarardı. Mavi gözleri ışık belirli bir açıdan geldiği zaman menekşe rengine dönüşürdü. Bu gözler dikkatli ve kuşku dolu olmasa insanı dayanılamayacak kadar çekebilirdi. Ama bir polisin gözleriydi bunlar.</p>

  <p class="calibre1">Connie otuz üç yaşındaydı, Harry’den dört yaş küçüktü yani Ender anlarda, kendini savunmayı bir yana bıraktığında yirmi beşinde gösterirdi. Ne var ki, çoğu zaman polis olarak çalışmanın sağladığı kendine aşırı güven yüzünden olduğundan daha büyük gözüküyordu.</p>

  <p class="calibre1">Connie, «Neye bakıyorsun?» diye sordu.</p>

  <p class="calibre1">«Sanki kaskatıymışsın gibi tavırlar takınıyorsun. Bunun aslında doğru olup olmadığını düşünüyordum.»</p>

  <p class="calibre1">«Gerçeği şimdiye kadar öğrenmiş olman gerekir.»</p>

  <p class="calibre1">«Evet, öyle. Öğrenmiş olmam gerekir.»</p>

  <p class="calibre1">«Bana Freud'ca tavırlar takınma, Harry.»</p>

  <p class="calibre1">«Takınmam...» Yine sudan bir yudum aldı.</p>

  <p class="calibre1">«Hoşuma giden tarafın insanları psikanaliz etmeye kalkışmaman Bütün o şeyler saçma.»</p>

  <p class="calibre1">«Ben de aynı fikirdeyim.»</p>

  <p class="calibre1">İkisinin de aynı tutumu paylaşmaları Harry’i şaşırtmadı. Aralarındaki&nbsp;pek çok farka rağmen ortak olarak iyi çalışacak kadar benzer yanları vardı. Ama Connie kendi hakkında açıklamalar yapmaktan kaçınırdı. Dolayısıyla Harry de benzer fikirlerine nasıl ulaştıklarını bilmiyordu. Nedenler aynı mıydı? Yoksa birbirine tümüyle karşıt mıydı bunlar?</p>

  <p class="calibre1">Harry’e bazen genç kadının birtakım şeylere neden inandığını anlaması gerekiyormuş gibi geliyordu. Bazen de daha fazla samimi olmanın ilişkilerini büsbütün karmaşık bir hale sokacağını düşünmekteydi. Karmaşadan nefret ederdi. Mesleki bir ilişkide laubalikten kaçınmak, sonrada iki tarafı da rahat ettirecek bir uzaklık, bir tampon bölge bırakmak daha akıllıcaydı. Özellikle iki ortak da silah taşıdıkları için.</p>

  <p class="calibre1">Uzaklarda gök gürledi.</p>

  <p class="calibre1">Serin bir hava akımı büyük kırık camdan içeri süzülerek lokantanın dibine kadar yayıldı. Yere atılmış kâğıt peçeteler uçuştular.</p>

  <p class="calibre1">Yağmur yağacak olması Harry’ nin hoşuna gitti. Dünyanın temizlenip tazeleşmeye ihtiyacı vardı.</p>

  <p class="calibre1">Connie, «Kafa masajına gidecek misin?» diye sordu.</p>

  <p class="calibre1">Silahların patladığı bir vakadan sonra psikologla birkaç seans yapmaları için teşvik ediliyorlardı.</p>

  <p class="calibre1">Harry, «Hayır,» dedi. «Ben iyiyim.»</p>

  <p class="calibre1">«Neden her şeyi bırakıp eve gitmiyorsun?»</p>

  <p class="calibre1">«Her şeyi sana bırakamam.»</p>

  <p class="calibre1">«Ben burada işi idare edebilirim.»</p>

  <p class="calibre1">«Raporlar filan ne olacak?»</p>

  <p class="calibre1">«O işi de hallederim.»</p>

  <p class="calibre1">«Evet. Raporlarında her zaman imla hatası oluyor.»</p>

  <p class="calibre1">Connie, «Hayır,» der gibi başını salladı. «Senin zemberek fazla alkışmış, Harry.»</p>

  <p class="calibre1">«Her şey bilgisayarla hallediliyor. Ama sen imla kontrolü programından yararlanma zahmetine bile katlanmıyorsun.»</p>

  <p class="calibre1">«Biraz önce bana elbombaları atıldı. İmla kontrolü bana vız gelir.»</p>

  <p class="calibre1">Harry başını sallayarak masadan kalktı. «Büroya dönüp raporu yazmaya başlayacağım »</p>

  <p class="calibre1">Boğuk, uzun bir gök gürültüsünün eşlik ettiği beyaz ceketli iki morg görevlisi ölü kadına yaklaştılar. Yardımcı sorgu yargıcının kontrolunda kurbanı cinayet yerinden götürmeye hazırlandılar.</p>

  <p class="calibre1">Connie not defterini Harry’e uzattı. Harry’nin rapor yazabilmesi İçin onun bilgiye ihtiyacı vardı. Connie, «Daha sonra görüşürüz,» dedi.</p>

  <p class="calibre1">«Görüşürüz.»</p>

  <p class="calibre1">Görevlilerden biri saydam olmayan bir ceset torbasını açtı. Torba öyle sıkı katlanmıştı ki, plastik tabakalar birbirinden ayrılırlarken kulağa kötü gelen organik bir çatırdı duyuldu.</p>

  <p class="calibre1">Harry midesi birdenbire bulandığı için şaşırdı.</p>

  <p class="calibre1">Ölmüş olan kadın yerde yüzükoyun yatıyordu. Başı da öbür tarafa doğru çevrikti. Harry bir dedektifin kurbanın göğüs ve yüzünden vurulmuş olduğunu söylediğini duymuştu. Kadını torbaya sokmak için yuvarladıkları zaman onun halini görmek istemiyordu. Bütün irade gücünü kullanarak mide bulantısını kontrol altına aldı ve kapıya doğru gitti.</p>

  <p class="calibre1">Connie, «Harry?» dedi.</p>

  <p class="calibre1">İstemeye istemeye dönüp baktı.</p>

  <p class="calibre1">Kadın, «Sağ ol,» diye ekledi.</p>

  <p class="calibre1">«Sen de.»</p>

  <p class="calibre1">Sağ kalmalarını iyi bir tim oluşturmalarına borçlu olduklarını kastediyorlardı. Ama bu gerçekten bir daha söz etmeyeceklerdi pek.</p>

  <p class="calibre1">Harry kapıya doğru yürüyüşünü sürdürdü. Dışarıdaki seyirci kalabalığı onu ürkütüyordu.</p>

  <p class="calibre1">Arkadan ıslak, emmeyi andıran bir ses geldi. Görevliler kadını yere yarı yapıştıran pıhtılaşmış kanların arasından kaldırmışlardı.</p>

  <p class="calibre1">Harry bazen neden polis olduğunu anımsayamıyordu. Bu bir meslek seçiminden çok, çılgınca bir davranışa benziyordu.</p>

  <p class="calibre1">Polis örgütüne girmeseydim ne olurdum acaba, diye düşündü ama her zamanki gibi kafası durgunlaşıverdi. Belki de kader denen şey gerçekten vardı. Dünyanın güneşin etrafında dönmesini ve gezegenlerin yörüngede kalmalarını sağlayan güçten çok daha büyük bir kuvvet. İnsanları yaşamları boyunca bir oyun tahtasındaki taşlarmış gibi oradan oraya süren bir güç. Belki de özgür irade çaresiz bir hayalden başka bir şey değildi.</p>

  <p class="calibre1">Kapıdaki üniformalı polis Harry’in geçmesi için yana çekildi. «Burası bir hayvanat bahçesi.»</p>

  <p class="calibre1">Memur genel olarak yaşamı mı kastediyordu, yoksa kalabalık seyirci grubunu mu, Harry bunu anlayamadı.</p>

  <p class="calibre1">Dışarıda hava öğle yemeği için lokantaya girdikleri zamankinden çok daha serindi. Ağaçların oluşturduğu paravananın yukarısında gök yüzü mezarlıklarda kullanılan granitler kadar kurşuniydi.</p>

  <p class="calibre1">Polisin yerleştirdiği engeller ve cinayet yerini çevreleyen sarı şeritlerin gerisinde altmış, seksen kadar kişi birbirini itiyor ve katliamı daha iyi görebilmek için başlarını uzatıyorlardı. Saçlarını yenidalga modasına göre kestirmiş gençler yaşlı vatandaşlarla, takım elbiseli işadamları kumsalda oyalanan Hawai gömlekli ve paçaları kesilmiş blucinli delikanlılarla omuz omza duruyorlardı. Birkaçı yakındaki pasta fırınından aldıkları kocaman çikolatalı bisküvileri yiyorlardı. Çoğu keyifliydi. Sanki hiçbiri ölmeyecekmiş gibi.</p>

  <p class="calibre1">Harry lokantadan çıktığı zaman güruhun onunla ilgilendiğini sıkıntıyla farketti. İçlerinden herhangi biriyle göz göze gelmemeye çalışıyordu. Sağa dönerek camı kırılmamış olan ilk büyük pencerenin önünden geçti. İlerde o kırık cam vardı; dişe benzeyen birkaç cam parçası çerçeveden uzanıyordu. Betonun üzerine cam kırıkları saçılmıştı. Binanın önüyle polis engeli arasında kaldırım boştu. Sonra yirmi yaşlarında kadar bir genç, kaldırımdaki iki ağacın arasına gerilmiş olan sarı şeridin altından geçti. Harry’nin yaklaştığının farkında değilmiş gibi kaldırımı aştı. Gözlerini lokantadaki bir şeye dikmiş, bütün dikkatini ona vermişti.</p>

  <p class="calibre1">Harry, «Lütfen engelin arkasında kalın,» dedi.</p>

  <p class="calibre1">Delikanlı kırılmış camın önünde durdu. Uyarıyı duyup duymadığı belli değildi. Bir Tecate Birası tişörtü, blucin ve eski tenis ayakkabıları giymişti. Pencerenin çerçevesinden içeri doğru eğildi. Bütün dikkati içerideki bir şeyin üzerinde yoğunlaşmıştı.</p>

  <p class="calibre1">Harry lokantaya bir göz atınca ölü kadının morg çuvalına sokulduğunu gördü. «Size engelin gerisinde kalmanızı söyledim.»</p>

  <p class="calibre1">Şimdi birbirlerine yakındılar. Delikanlı bir seksen boyunda olan Harry’den biraz kısa ve ince yapılıydı. Gür saçları siyahtı. Kadına ve morg görevlilerinin giderek daha kırmızılaşan lateks eldivenlerine bakıyordu. Harry'nin yanında, tepesine dikilmiş olduğunun farkında değil gibiydi.</p>

  <p class="calibre1">«Beni duydunuz mu?»</p>

  <p class="calibre1">Delikanlı karşılık vermedi. Soluğunu kesen beklenti yüzünden dudakları hafifçe aralanmış, gözleri camlaşmıştı, ipnotize edilmiş gibi bir hali vardı.</p>

  <p class="calibre1">Harry elini delikanlının omzuna koydu.</p>

  <p class="calibre1">Genç de katliamı seyretmekten vazgeçerek ağır ağır döndü. Bakışları dalgındı, sanki Harry’i delip geçiyordu. Gözleri hafifçe lekelenmiş gümüş gibi griydi. Pembe diliyle alt dudağını yalıyordu. Sanki pek lezzetli bir şeyden bir lokma almıştı.</p>

  <p class="calibre1">Delikanlının söz dinlememesi de, boş bakışlarındaki küstahlık da Harry'i etkilemedi. Asıl o dil onu çileden çıkardı. Belki de mantıksıza bir şeydi bu. Delikanlının fazla dolgun dudaklarında ıslak bir iz bırakan dilin o müstehcen pembe ucu Harry’i çıldırttı. Birdenbire delikanlımı suratını yumruklamak, dudaklarını patlatıp dişlerini kırmak, dizüstü düşürerek küstahlığına son vermek, ona yaşamın değeri ve ölülere saygı gösterilmesi konusunda bir şeyler öğretmek istedi.</p>

  <p class="calibre1">Delikanlıyı yakaladı ve ne yaptığını bilmeden onu yarı taşıyarak yarı iterek pencereden uzaklaştırdı. Kaldırımdan geriye doğru götürdü Belki ona vurdu, belki de vurmadı. Vurduğunu sanmıyordu. Ama serseriyi sanki onu birine saldırır ya da kurbanı soyarken yakalamış gibi kabaca itip kaktı. Kolunu çekiştirerek döndürdü, kafasını eğip zorla sar şeridin altından geçirdi.</p>

  <p class="calibre1">Delikanlı elleri ve dizlerinin üzerine düştü. Kalabalık ona biraz ye açmak için geriledi. Soluk almaya çalışarak yana yatıp öfkeyle Harry’i baktı. Saçları yüzüne düşmüş, tişörtü yırtılmıştı. Şimdi boş boş bakmıyordu. Dikkatini dedektife vermişti.</p>

  <p class="calibre1">Seyirciler heyecanla mırıldandılar. Lokantadaki sahne pasif bir eğlenceydi. Onlar olay yerine gelinceye kadar katil ölmüştü bile. Ama şimdi gözlerinin önünde gelişen bu olay gerçekti. Sanki televizyon ekranı genişlemiş ve onların camdan içeri girmelerine izin verecek bir duruma gelmişti. Artık gerçek bir polis oyununun bir parçasıydılar. Tam kar donduran türden heyecanlı olayların ortasına düşmüşlerdi. Harry suratlarına baktığı anda onların senaryonun renkli ve şiddetli olduğum umduklarını anladı. Hikâye akşam yemeğinde ailelerine ve arkadaşlarına anlatmaya değecek gibi olmalıydı.</p>

  <p class="calibre1">Bütün bunlar birdenbire midesini bulandırdı. Delikanlıyı bırakıp döndü, hızla binanın köşesine doğru gitti. Blok orada sona eriyordu. Kala balık olmayan bir yerde sarı şeridin altından geçti.</p>

  <p class="calibre1">Merkezin arabasını köşeyi dönünce oraya park etmişlerdi. Seyirciler geride kalmışlar artık gözükmüyorlardı. Harry titremeye başladı. Sonra titremesi hızlandı ve müthiş bir sarsılmaya dönüştü. Arabaya doğru giderken durup bir elini ağacın sert gövdesine dayadı. Ağır ağır, derin derin soluklar aldı.</p>

  <p class="calibre1">Ağaçların oluşturduğu tentenin yukarısında gök gürültüsü ortalığı sarstı.</p>

  <p class="calibre1">Çöp ve yapraklardan oluşan bir hayalet dansçı, hortumun kolların da yolun ortasından döne döne indi.</p>

  <p class="calibre1">Harry delikanlıya fazla sert davrandığını düşünüyordu. Gösterdiği tepki ona değil, lokanta ve tavan arasında geçen olaylaraydı. Gecikmiş stres sendromuydu bu.</p>

  <p class="calibre1">Ama dahası da vardı: Bütün bu budalalıklar, haksızlıklar, kaderin kör zalimliği yüzünden duyduğu düş kırıklığı yüzünden bir şeylere, binlerine saldırmak istemişti, insanlara ya da tanrılara. Kafası, kasvetli bir çaresizlik kuşu gibi dolaşıp duruyor; sonra lokantadaki iki ölüye, yaralılara, Hoag Hastanesinde yaşama pamuk ipliğiyle bağlı olan polise, onların acı çeken kocalarına, karılarına, anne ve babalarına, öksüz kalan çocuklarına, yas tutan arkadaşlarına, her ölümün yarattığı o korkunç ıstırap zincirine dönüyordu.</p>

  <p class="calibre1">Delikanlı onun için sadece uygun bir hedef olmuştu.</p>

  <p class="calibre1">Harry geri dönüp özür dilemesi gerektiğini biliyordu. Ama bunu yapamayacaktı. Delikanlıyla değil de hortlağa benzeyen o insanların oluşturdukları kalabalıkla karşılaşmaktan korkuyordu.</p>

  <p class="calibre1">Harry kendi kendini haklı çıkarmaya çalışarak, küçük serseri bunu hak etmişti, diye düşündü. Delikanlıya daha çok Connie’den beklenecek biçimde davranmıştı. Şimdi de onun gibi konuşuyordu.</p>

  <p class="calibre1">«... yakıp yıkma temposuyla senkronize olmalısın... Uygarlık başımıza geçiyor... Sistemi korumak için bir kuralı ne zaman çiğneyeceğini bilmelisin... her çılgınlık dalgasının üzerinden sekmelisin...»</p>

  <p class="calibre1">Harry bu tutumdan nefret ediyordu.</p>

  <p class="calibre1">Şiddet, çılgınlık, haset ve nefret hepsini birden yutmayacaktı. Merhamet, mantık ve anlayış ergeç galip gelecekti. Bu kaçınılmaz bir şeydi. Kötü zamanlar? Kuşkusuz, dünya kötü zamanlarla çok karşılaşmıştı. 8avaşlar ve katliamlar, faşizm ve komünizmin tehlikeli çılgınlıkları yüzünden yüz milyonlarca insan ölmüştü. Ama insanlık birkaç değerli barış »üresi de görmüştü, hayatta kalmayı başaran toplumlar da. Onun için her zaman umut vardı.</p>

  <p class="calibre1">Harry ağaca yaslanmayı bırakıp büzülmüş kaslarını gevşetmek için gerindi.</p>

  <p class="calibre1">Gün çok güzel başlamış ama sonra her şey çabucak kötüleşmişti. Harry günü yoluna sokmaya kararlıydı. Rapor yazmanın yardımı olacaktı, Resmi raporlar ve üç kopya belgeler kadar hiçbir şey dünyanın düzenli ve mantıklı bir yer olduğu duygusunu uyandıramazdı.</p>

  <p class="calibre1">Sokakta hortum daha fazla toz ve moloz toplamıştı. Daha önce hayalet dansçı asfaltta vals yapmış, şimdiyse çılgın bir jitterbuga başlamıştı. Harry bir adım atarak ağaçtan uzaklaşırken molozdan oluşan sütun da yön değiştirdi. Hızla ona doğru gelip şaşılacak bir güçle etrafını sardı. Göz yakıcı tozlar yüzünden gözlerini kapatmaya zorladı. Harry çılgınca bir an rüzgârın onu kavrayıp havaya uçuracağını sandı. Tıpkı Öz Sihirbazı’nda Dorothy’nin başına geldiği gibi. Yukarda ağacın dallan çatırdayarak sarsıldı. Harry’nin üzerine yapraklarını döktü. Rüzgârın uğultu ve iniltisi bir an yükselerek çığlığa dönüştü. Daha doğrusu ulumaya. Ama hemen sonra etraf bir mezar sessizliğine büründü.</p>

  <p class="calibre1">Harry'nin önünde biri konuşmaya başladı. Sesi alçak, hırıltılı ve acayipti. «Tiktak, tiktak.»</p>

  <p class="calibre1">Harry gözlerini açtı ve açar açmaz da pişman oldu.</p>

  <p class="calibre1">Karşısında iriyarı bir sokak serserisi duruyordu. Paçavralara bürünmüş olan adam bir doksan iki boyundaydı. İğrenç yaratık ondan ancak altmış santim ötedeydi. Kıstığı gözleri birer yarığa benziyordu. Göz kuyruklarına yapışkan beyaz çapaklar dolmuştu. Çürük dişleri ve cerahatli dudaklarının arasından çıkan soluğu öylesine pisti ki, Harry koku yüzünden öğürdü.</p>

  <p class="calibre1">Serseri, «Tiktak, tiktak,» diye yineledi. Sakin sakin konuşuyordu ama Harry’e haykırıyormuş gibi geldi. Çünkü dünyada onunkinden başka ses yoktu sanki. Güne doğaüstü bir sessizlik çökmüştü.</p>

  <p class="calibre1">Harry’e yabancının boyu bosu ve aşırı pis oluşunda bir tehdit gizliymiş gibi geldiğinden bir adım geriledi. Serserinin yağlı saçları toz, kir, yaprak ve ot parçaları yüzünden keçeleşmişti. Karmakarışık sakalına kurumuş yiyecekler ve daha da kötü şeyler takılmıştı. Elleri pislikten kararmıştı. Fazla uzamış, uçları kırılmış tırnakları katran kadar karaydı. Adamın ayaklı bir ‘petri kabı’ olduğu kesindi. İçinde insanların bildiği her tür öldürücü mikrobun kaynaştığı, yeni dehşet verici bakteri ve virüslerin canlandığı bir kuluçka makinesi.</p>

  <p class="calibre1">«Tiktak, tiktak.» Serseri gülümsedi. «On altı saat içinde öleceksin.»</p>

  <p class="calibre1">Harry onu, «Geri çekil,» diye uyardı.</p>

  <p class="calibre1">«Şafakta ölmüş olacaksın.» Serseri kısık gözlerini açtı. Bu gözler bir uçtan diğerine, üst kapaktan alttakine kadar kıpkırmızıydı. Gözbebekleri de, iris tabakaları da yoktu. Sanki gözlerin olması gereken yerde birer cam parçası, kafatasının içinde de sadece kan vardı. Serseri, «Şafakta ölmüş olacaksın,» diye tekrarladı.</p>

  <p class="calibre1">Ve sonra patladı. Ama bu bir el bombasının patlamasına benzemiyordu. Etrafa ne öldürücü bir şok dalgası yayıldı, ne müthiş bir sıcaklık. Kulakları sağır edecek bir gürültü de duyulmadı. Sadece o anormal sessizlik birdenbire sona erdi. Rüzgâr şiddetle esti. Fışşş! Serseri sanki parçalanıyordu. Ama etrafa kanlar sıçramıyor, etleri parça parça olmuyordu. Çakıllar, tozlar ve yapraklara, dallar ve çiçek petallerine, kuru toprak yumrularına, paçavralar ve sararmış gazete parçalarına, şişe kapaklarına, ışıltılı camlara, yırtık tiyatro biletlerine, kuş tüylerine, sicimlere, çöker kâğıtlarına, çiklet yaldızlarına, eğrilmiş ve paslanmış çivilere, buruşturulmuş karton bardaklara, kaybolmuş düğmelere ayrılıyordu...</p>

  <p class="calibre1">İçin için kaynayan moloz sütunu Harry’i sardı. O akla hayale sığmayacak serserinin sıradan parçaları hızla üzerine çarparken Harry yine gözlerini yummak zorunda kaldı.</p>

  <p class="calibre1">Yaralanma tehlikesi geçtikten sonra gözlerini açtı. Dönerek her tarafa baktı. Ama havada uçan molozlar dört bir yana dağılmış, gözden kaybolmuşlardı. Artık hortum da yoktu, hayalet dansçı da. Ve serseri do ortadan kaybolmuştu.</p>

  <p class="calibre1">Harry gözlerine inanamayarak tekrar döndü. Ağ2i bir karış açık kalmıştı. Kalbi deli gibi çarpıyordu.</p>

  <p class="calibre1">Başka bir sokaktan korna sesi geldi. Bir kamyonet köşeyi dönüp yaklaştı. Yolun karşı tarafında genç bir çift el ele yürüyordu. Kadının kahkahası küçük gümüş çıngırakların seslerine benziyordu.</p>

  <p class="calibre1">Harry birdenbire paçavralara bürünmüş dev ortaya çıktığı anla gözden kaybolduğu dakika arasında günün ne kadar anormal derecede sessizleştiğini hatırladı. O kin dolu, hırıltılı ses dışında hiçbir şey işitilmiyordu. Serseri hareket ederken çıkan hafif gürültüler de duyulmuştu. Ama işte o kadar. Sokak denizin bin fersah dibindeymiş gibi sessizleşmişti. Ya da galaksiler arasındaki uzay boşluğunda.</p>

  <p class="calibre1">Şimşek çaktı. Kaldırımda Harry’nin etrafında ağacın dallarının gölgeleri titreşti. Gök gürültüsü nazik bir zara benzeyen göğü dövdü. Vuruşları daha da sertleşti. Gökyüzü şimşek onu yakmış gibi daha da karardı. Havanın ısısı sanki bir anda on derece birden düştü. Dolu bulutları yarıldı, iri yağmur damlaları yapraklara vurdu, park edilmiş arabaların burunlarından sekti. Harry’nin elbisesinde koyu renk lekeler oluşturdular, yüzüne sıçradılar ve soğuğun kemiklerine işlemesine neden oldular.</p>

  <p class="calibre1">Park edilmiş arabanın ön camının dışında dünya sanki erimekteydi. Bulutlardan her şeyi eritebilecek bir sıvı seller gibi akıyordu. Gümüş yağmur camdan kayıyor, dışarıdaki ağaçlar yeşil boya kalemleri kadar kolayca eriyerek telaşla yürüyen yayaların renkli şemsiyelerine akıyor, gri yağmura karışıyordu.</p>

  <p class="calibre1">Harry Lyon’a kendisi de sıvılaşacakmış gibi geliyordu. Duygusuz bir eriyiğe dönüşecek ve hızla akıp gidecekti. Granit sağduyu ve çelik mantıktan oluşan dünyası çevresinde aşınıyordu. Harry’nin bu parçalanmayı engelleyecek gücü yoktu.</p>

  <p class="calibre1">Bir şeye karar veremiyordu. O iriyarı serseriyi gerçekten görmüş müydü? Yoksa bir hayal miydi?</p>

  <p class="calibre1">Tanrı da biliyordu ya, son zamanlarda yersiz yurtsuz insanlardan oluşan bir alt tabaka Amerika’da dolaşıp duruyordu. Hükümet onlar azaltmak için ne kadar çok para harcarsa, serserilerin sayısı da o kadar artıyordu. Artık sonunda buna hükümet siyasetinin ya da böyle bir program olmamasının yol açmadığını, bunun ilahi bir ceza olduğunu düşün meye başlıyordunuz. Harry de pek çok İnsan gibi bu serserileri gördüğü zaman ya başını çeviriyor ya da görmezden geliyordu. Çünkü onlara etkili olacak şekilde yardım etmesi olanaksızdı... Bu serserilerin varoluşları bile kendi geleceğinin sağlamlığı konusunda sarsıcı sorular sormasına yol açıyordu. Aslında çoğu içe dokunan, zararsız insanlardı Ama bazılarının çok garip oldukları da inkâr edilemezdi. Nürotik zorlamalar yüzünden kasları oynuyor, gözleri seğiriyordu. Saplantıya dönüşmüş olan ihtiyaçları onları sürüklüyordu. Gözlerinde çılgınca bir pırıltı vardı. Vücutlarının hiçbir zaman gevşemeyen ve sıkıştırılmış bir zembereği andıran gerilimi onların şiddete başvurabileceklerini göstermekteydi. Harry seyahat broşürlerinde «California’daki bir başka cennet» ye da «Pasifik Okyanusunun incisi» diye tanımlanan Laguna Beach gibi bir kentte bile, görünüş ve tavırları, hortumdan çıkmış gibi gözüken ada minki kadar düşmanca olan birkaç yersiz yurtsuz bulabilirdi.</p>

  <p class="calibre1">Ancak iris ve bebekleri olmayan kızıl gözlü birini bulabileceğini düşünemezdi bile. Toz bulutundan çıkabilecek ya da patlayarak moloz yığını halini alacak ve rüzgârla uçup gidecek bir serseriye rastlayabileceğin de.</p>

  <p class="calibre1">Belki de bu karşılaşmayı hayal etmişti.</p>

  <p class="calibre1">Bu, Harry’nin düşünmeyi hiç istemediği bir olasılıktı. James Ordegard'ın kovalanması ve öldürülmesi travmatik bir vakaydı. Yine de Ordegard’ın kanlı saldırısına karışmak, Harry’nin pis tırnaklı ve ağzı leş kokan bir hayalet görmesine neden olacak kadar stres yaratan bir durum da sayılmazdı.</p>

  <p class="calibre1">Harry, pis dev gerçektiyse, diye düşündü. Nereden geldi? Kim bu adam? Hangi hastalık gözlerini o dehşet verici hale getirdi? Ya da hangi doğum kusuru?</p>

  <p class="calibre1">«Tiktak, tiktak, şafakta öleceksin.»</p>

  <p class="calibre1">Harry kontak anahtarını çevirerek motoru çalıştırdı. Raporlar onu bekliyordu. Sıkıcı ama rahatlatıcı şeylerdi onlar. Boş yerleri dolduracak, kutulara çarpı işareti koyacaktı. Düzgün yazılmış bir dosya, o karmaşık ordegard vakasını temiz beyaz kâğıda dökülmüş ciddi cümlelere dönüştürecekti. O zaman olay sırasında açıklanamayacak gibi gözüken davranışlar anlaşılır olabilecekti.</p>

  <p class="calibre1">Tabii Harry raporunda kızıl gözlü serseriden söz etmeyecekti. Onun Ordegard olayıyla bir ilgisi yoktu. Zaten Connie’nin ya da Özel birliklerde çalışanların kendisiyle alay etmeleri için ellerine koz vermek niyetinde değildi. İşe gelirken her zaman ceket giyip kravat takması, ağzı bozukların çok olduğu bu meslekte küfürden hoşlanmaması, her zaman kurallara uyması ve vakalarla ilgili dosyalarının çok düzgün</p>

  <p class="calibre1">Dikiz aynasında kendi gözlerinin içine baktı. «Lyon, sen gülünç birisin.»</p>

  <p class="calibre1">Bu öğleden sonrası saatlerinde hava öyle kapalıydı ki, güneşe karşı duyarlı olan anahtarların çalıştırdığı sokak lambaları sahte alacakaranlık yüzünden yanıldılar. Sokaklar ışıldıyordu. Simsiyah ve pırıl pırıldılar. Kaldırımların yanlarından pis sular hızla akıyordu.</p>

  <p class="calibre1">Pasifik Kıyı Karayolundan güneye indi. Ama Crown Valley’den Özel Projelere doğru sapacağı yerde yoluna devam etti. Rutz Cove’u, sonra da RitzCarlton Oteli sapağını geçti. Tâ Dana Point’e kadar gitti.</p>

  <p class="calibre1">Harry arabayı Enrique Estefan’ın evinin önünde durdurduğu zaman biraz şaşırdı. Oysa bilinçaltı ona nereye gittiğini fısıldamıştı.</p>

  <p class="calibre1">Ev, 1940’larda ya da 50’lerin başlarında yapılmış olan o sevimli kulübelerdendi. Daha sonra mimarlık açısından o ruhsuz alçı kooperatif evleri tercih edilmeye başlanmıştı. Oymalı süslü panjurlar, dilimli yatay şeritler ve birkaç yerde sivrileşen dam eve sevimli bir hava veriyordu Yağmur ön avludaki büyük hurma ağaçlarının dallarından akıyordu.</p>

  <p class="calibre1">Yağmur kısa bir an kesildiğinde Harry arabadan inip bahçe yolun da koştu. Tuğladan yapılmış üç basamaktan verandaya çıktığı sırada yağmur yine şiddetlendi. Artık rüzgâr kesilmişti. Sanki yağmurun ezici ağırlığı onu bastırmıştı.</p>

  <p class="calibre1">Ön verandada gölgeler bir araya toplanan eski dostlar gibi, sıra tarzı salıncaklı iskemlenin ve yeşil branda bezi yastıklı, beyaza boyalı iskemlelerin arasında bekliyorlardı. Güneşli bir günde bile veranda hoşa gidecek kadar serin olurdu. Çünkü burayı bir kafese sarılara) dama yayılmış olan kırmızı çiçekli bugenvillenin sık dalları koruyordu Harry başparmağını zile bastırdı. Yağmurun gürültüsüne rağmen zilin içeride tatlı tatlı çınladığını işitti. On beş santim boyunda bir kertenkele verandadan basamaklara doğru kayarak kendini fırtınaya attı.</p>

  <p class="calibre1">Harry sabırla bekledi. Arkadaşlarının ‘Ricky’ diye çağırdıkları Enrıque Estefan son zamanlarda fazla hızlı hareket edemiyordu. Sonra bir kapı açıldı. Ricky gözlerini kısarak tel geçirilmiş kapının arkasından baktı. Rahatsız edildiği için memnun olmadığı belliydi. Sonra güldü ve «Harry, seni gördüğüme çok sevindim,» dedi. Telli kapıyı açıp yana çekildi. «Gerçekten çok sevindim.»</p>

  <p class="calibre1">«Sırsıklam oldum.» Harry ayakkabılarını çıkarıp verandada bıraktı.</p>

  <p class="calibre1">Ricky, «Buna gerek yok,» dedi.</p>

  <p class="calibre1">Harry çoraplı ayaklarıyla eve girdi.</p>

  <p class="calibre1">Rick, «Hâlâ tanıdığım insanların en ince düşüncelisisin,» diye mırıldandı.</p>

  <p class="calibre1">«İşte ben buyum. Tabanca ve kelepçe grubunun Nazik Adamı.»</p>

  <p class="calibre1">El sıkıştılar. Enique, Harry'nin parmaklarını sıkıca kavradı. El sıcak, kuru ve kayış gibiydi. Etli değildi bu el. Sanki sadece eklemler tarak ve parmak kemiklerinden oluşuyordu. Harry’e bir iskeletle el sıkışıyormuş gibi geldi.</p>

  <p class="calibre1">Rick, «Mutfağa gel,» dedi.</p>

  <p class="calibre1">Harry onun ardı sıra cilalı meşe zeminde ilerledi. Ricky ayaklarını sürüyor, tabanlarını yerden iyice kaldırmıyordu.</p>

  <p class="calibre1">Kısa koridoru dipteki mutfaktan süzülen ışık ve yakut rengi bir kapın titreyerek yanan bir mum aydınlatıyordu. Bu mum, bir duvarın önüne konmuş dar masadaki Kutsal Ana köşesinin bir parçasıydı. Geride gümüş varak çerçeveli bir ayna asılıydı. Mumun küçük alevi gümüş varaktan yansıyor, aynada dans ediyordu.</p>

  <p class="calibre1">«Nasılsın, Ricky?»</p>

  <p class="calibre1">«Oldukça iyiyim. Ya sen?»</p>

  <p class="calibre1">Harry, «Daha iyi günler gördüm,» diye itiraf etti.</p>

  <p class="calibre1">Ricky, Harry’le aynı boydaydı ama ondan birkaç santim kısa duruyordu. Sanki rüzgâra karşı gidiyormuş gibi öne doğru eğildiğinden sırtı yuvarlaklaşmıştı. Uçuk sarı gömleğinin altından kürek kemikleri belli oluyordu. Arkadan boynu çok sıska duruyor, başının arkası da bir bebeğinki kadar nazikmiş gibi gözüküyordu.</p>

  <p class="calibre1">Mutfak bir kulübeden umulmayacak kadar genişti ve koridordan ı4uk daha neşeli bir havası vardı. Yere Meksika fayansı döşenmişti. Dolaplar budaklı çamdandı. Büyük pencere geniş arka avluya bakıyordu Radyoda Kenny&nbsp; G’nin bir parçası çalıyordu. Etrafa kahvenin hoş kokusu yayılmıştı.</p>

  <p class="calibre1">Ricky, «Bir fincan ister misin?» diye sordu.</p>

  <p class="calibre1">«Zahmet olmazsa.»</p>

  <p class="calibre1">«Zahmet olur mu? Taze kahve yaptım.»</p>

  <p class="calibre1">Ricky dolapların birinden fincanla tabak alırken Harry de dostunu bekledi ve gördükleri onu endişelendirdi.</p>

  <p class="calibre1">Ricky’nin yüzü çok zayıftı. Gözlerinin iki yanında ve ağzının kenarlarında derin çizgiler vardı. Cildi hemen hemen bütün esnekliğini kaybetmiş gibi sarkmıştı. Gözleri sulanıyordu. Belki gömleğinin rengi saçlarına vuruyordu, ama beyaz saçları sağlıksız bir sarı tona bürünmüş gibiydi. Hem yüzü, hem de gözleri sarımsıydı. Daha da kilo vermişti, giysileri üzerinden dökülüyordu. Kemerinin tokasını son deliğe sokmuş olmasına karşın pantolonunun arkası boş bir çuval gibi sarkıyordu.</p>

  <p class="calibre1">Enrique Estefan yaşlı bir adamdı. Aslında otuz altı yaşındaydı, yani Marryden bir yaş gençti. Ama yine de ihtiyardı.</p>

  <p class="calibre1">Kör kadın çoğu zaman yalnızca karanlıklarda değil, doğduğu dünyadan çok farklı bir âlemde de yaşıyordu. Bazen bu iç ülke parlak hayallerle dolu bir krallığa dönüşüyordu. Pembe ve kehlibar şatolar yeşim saraylar, büyük lüks apartmanlar, geniş yemyeşil çim alanlı Bel Air malikânelerinin kraliçesi ve tek hükümdarıydı o. Ya da ünlü bit aktris, bir manken, tutulan bir romancı, bir balerindi. Maceraları heyecanlı, romantik ve ilham vericiydi. Ancak bu ülke kimi zaman da kotu bir imparatorluğa dönüşüyordu. Karanlık, gölgeli zindanlar, çürüyen cesetlerle dolu, duvarlarından sular sızan ıslak yeraltı mezarları, aydaki kraterler kadar gri ve kasvetli, mahvolmuş kırlar... Canavar gibi kötü yaratıkların yaşadığı bu yerlerde her zaman kaçmaya çalışırdı. Korkar ve saklanırdı. Ne güçlüydü, ne de ünlü. Çoğu zaman çıplaktı ve üşüyordu.</p>

  <p class="calibre1">Bazen iç dünyası belirgin olmazdı. Renkler, sesler ve kokulardan oluşan bu yerin biçimi ya da dokusu yoktu. Bu dünyada şaşkın şaşkın dolaşırdı. Çoğu zaman müzik olurdu orada. Elton John, Three Doç Night, Nilsson, Marvin Gaye, Jim Croce... onun çağının sesleri. Renkler şarkılara eşlik eder, döner ve patlarlardı. Bu ışık gösterisi öyle göz kamaştırıcıydı ki, gerçek dünyada bunun bir eşini yaratmak olanaksızdı.</p>

  <p class="calibre1">iç dünyanın şekilsizleştiği bu anlarda bile, kadının kafasının içinde ki sihirli ülke kararıp korkutucu bir yere dönüşebiliyordu. Renkler koyulaşıyor, sanki pıhtılaşıyordu. Müzik uğursuz bir kakafoni halini alıyordu Ona buz gibi soğuk, şiddetle akan bir nehirde sürükleniyormuş gibi geliyordu. Nehrin acı sularında boğuluyor, soluk almak için çırpınıyor ama alamıyordu. Sonra yüzeye çıkıyor ve pis havayı telaşla içine çekiyordu Ağlıyor, sıcak, kuru bir kıyıya erişerek kurtulmak için dua ediyordu.</p>

  <p class="calibre1">Şimdi de olduğu gibi, arada sırada kafasındaki sahte dünyalarda yüzeye çıkar ve içinde yaşadığı gerçeğin farkına varırdı. Yanlardaki odalardan ve koridorlardan gelen boğuk sesler. Lastik altlı ayakkabıların gıcırtısı. Dezenfektanın çam kokusu. İlaç kokuları. Bazen (ama şimdi değil) idrarın keskin kokusu. Kadın tiril tiril, tertemiz çarşaflara sarılmıştı. Alev alev yanan cildine çok serin geliyordu bunlar. Sağ elini çarşaflardan kurtarıp körcesine uzattığında parmakları hastane karyolasının soluk çelikten yapılmış emniyet parmaklığına dokundu.</p>

  <p class="calibre1">Kadın önce duyduğu yabancı bir sesi tanımlama ihtiyacı yüzünden olduğu yerde kaldı, kalkmayı denemedi. Parmaklığı sıkıca kavrayarak tümüyle hareketsiz durdu. Başlangıçta uzaklardaki bir arenada bağıran müthiş bir kalabalığın gürültüsüne benzeyen sesi dikkatle dinliyordu. Hayır. Kalabalığın gürültüsü değildi bu. Yangının uğultusuydu. Her şeyi kavuran, yutan bir yangının... gülen fısıldayan hışırdayan alevlerinin sesi. Kadının kalbi şiddetle çarpmaya başladı. Ama sonunda bu yangının ne olduğunu anladı. Tam tersiydi... alevleri söndüren müthiş bir yağmurun gürültüsü.</p>

  <p class="calibre1">Biraz gevşedi, sonra yakından bir hışırtı geldi ve tekrar donakaldı. İhtiyatla, «Kim var orada?» diye sordu. Sesinin boğuk olması ve kelimeleri ağzında çiğnemesi kendisini de şaşırttı.</p>

  <p class="calibre1">«Ah, Jennifer, demek yine aramıza katıldın.»</p>

  <p class="calibre1">Jennifer, diye düşündü. Benim adım Jennifer.</p>

  <p class="calibre1">Duyduğu, orta yaşı geçmiş bir kadın sesiydi. Profesyonelce konuşuyordu ama yine de ilgi duyduğu belliydi. Jennifer bu sesi hemen hemen tanır gibi oldu. Onu daha önce duyduğunu biliyordu. Ama yine de sakinleşemedi.</p>

  <p class="calibre1">«Sen kimsin?» diye sordu. Kelimeleri hâlâ ezip büzdüğü için şaşalamıştı.</p>

  <p class="calibre1">«Ben Margaret’im, hayatım.» Yaklaşan kauçuk altlı ayakkabıların çıkardıkları sesler duyuldu.</p>

  <p class="calibre1">Jennifer büzüldü. Ona vurulmasını bekler gibiydi ama bunun nedenini bilmiyordu.</p>

  <p class="calibre1">«Merak etme, hayatım. Sadece nabzına bakmak istiyorum.»</p>

  <p class="calibre1">Jennifer rahatladı ve yağmurun sesini dinlemeye başladı.</p>

  <p class="calibre1">Margaret bir süre sonra onun bileğini bıraktı. «Hızlı ama düzenli.»</p>

  <p class="calibre1">Jennifer yavaş yavaş hatırlamaya başladı. «Sen Margaret misin?»</p>

  <p class="calibre1">«Evet, öyle.»</p>

  <p class="calibre1">«Gündüz hemşiresi.»</p>

  <p class="calibre1">«Evet, hayatım.»</p>

  <p class="calibre1">«Demek sabah şimdi?»</p>

  <p class="calibre1">«Öğleden sonra. Saat üçe geliyor. Bir saat sonra nöbeti bırakacağım. Sonra Angelina seninle ilgilenecek.»</p>

  <p class="calibre1">«Neden... ilk uyandığım zaman aklım hep böyle karmakarışık oluyor?»</p>

  <p class="calibre1">«Bunu düşünüp endişelenme, hayatım. Bu durumu değiştirmek için yapabileceğin hiçbir şey yok. Ağzın kuru mu? İçecek bir şey ister misin?»</p>

  <p class="calibre1">«Evet, lütfen.»</p>

  <p class="calibre1">«Portakal suyu, gazoz?»</p>

  <p class="calibre1">«Portakal suyu iyi olur.»</p>

  <p class="calibre1">«Hemen gelirim.»</p>

  <p class="calibre1">Ayak sesleri uzaklaştı. Bir kapı açıldı ve açık bırakıldı. Yağmurun gürültüsü arasında binanın türlü yerinden gelen sesler duyuluyordu. Başkaları, başka işlerle ilgileniyorlardı.</p>

  <p class="calibre1">Jennifer yatakta kımıldanarak daha rahatlamaya çalıştı. Ancak o zaman ne kadar bitkin olduğunu anlamakla kalmadı, başka bir gerçeği de farketti. Vücudunun sol tarafı felçliydi. Sol bacağını kımıldatamıyor, hatta ayak parmaklarını bile oynatamıyordu. Sol koluyla elinin de hissi yoktu.</p>

  <p class="calibre1">Jennifer’in kalbine derin ve müthiş bir korku doldu. Kendini aciz ve terkedilmiş gibi hissediyordu. Bu duruma ve bu yere nasıl düştüğünü hatırlamak ona çok ama önemli ve acil bir şeymiş gibi geliyordu.</p>

  <p class="calibre1">Sağ kolunu kaldırdı. Kolunun zayıf ve güçsüz olması gerektiğini biliyordu, ama yine de ağır geldi. Sağ eliyle çenesine, ağzına dokundu. Kuru, sertleşmiş dudaklar. Bir zamanlar dudakları bambaşkaydı. Erkekler öpmüşlerdi onu.</p>

  <p class="calibre1">Jennifer’in kafasındaki karanlıkların arasında bir anı pırıldadı: tatlı bir öpücük, mırıltıyla söylenen sevgi sözlükcüleri... Ama bu bir anının sadece bir parçasıydı. Ayrıntısı yoktu, başka hatıralara da bağlanamıyordu.</p>

  <p class="calibre1">Parmaklarını sağ yanağına, burnuna dokundurdu. Yüzünün sol tarafını yokladığı zaman parmak uçlarıyla cildini algıladı. Ama yanağı bu dokunuşu hissetmedi bile. Yüzünün o tarafındaki kaslar... çarpılmış gibiydi.</p>

  <p class="calibre1">Kısa bir tereddütten sonra elini gözlerine doğru kaydırdı. Parmağının ucunu gözlerinin etrafında dolaştırdı. Farkettikleri elinin titremesine neden oldu.</p>

  <p class="calibre1">Ansızın yalnızca buraya nasıl geldiğini değil, her şeyi her şeyi anımsadı. Bir anda yaşamı gerilere, çocukluk yıllarına kadar gözlerinin önünde belirdi. İstediklerinden, dayanabileceğinden çok daha fazlasını anımsadı.</p>

  <p class="calibre1">Elini hızla yüzünden çekerek acı dolu korkunç ve tiz bir ses çıkardı. Anıların altında eziliyormuş gibiydi.</p>

  <p class="calibre1">Margaret döndü. Ayakkabıları hafifçe gıcırdıyordu. Bardağı komodinin üstüne koyarken şıkırdadı. «Yatağı kaldıracağım. Böylece portakal suyunu rahatça içersin.»</p>

  <p class="calibre1">Motor homurdandı ve yatağın başucu kalkmaya başladı. Jennifer de doğrulup oturmak zorunda kaldı.</p>

  <p class="calibre1">Yatak durduğu zaman Margaret, «Ne var, hayatım?» diye sordu.Bana ağlamaya çalışıyormuşsun gibi geldi... tabii ağlayabilseydin...»</p>

  <p class="calibre1">Jennifer titrek bir sesle sordu. «O hâlâ geliyor mu?»</p>

  <p class="calibre1">«Tabii geliyor. Haftada en aşağı iki defa. Birkaç gün önce geldiği zaman sen de kendindeydin. Bunu hatırlamıyor musun?»</p>

  <p class="calibre1">«Hayır. Ben... Ben...»</p>

  <p class="calibre1">«O çok sadık.»</p>

  <p class="calibre1">Jennifer’in kalbi hızla çarpıyordu. Göğsüne bir şey bastırıyordu minki. Gırtlağı korku yüzünden öyle sıkışmıştı ki, konuşmakta zorluk çekiyordu. «Ben... onun... onun...»</p>

  <p class="calibre1">«Ne var, Jenny?»</p>

  <p class="calibre1">«... buraya gelmesini istemiyorum!»</p>

  <p class="calibre1">«Ah, yapma. Bu sözlerinde ciddi olamazsın.»</p>

  <p class="calibre1">«Onu buraya sokma.»</p>

  <p class="calibre1">«O sana çok bağlı.»</p>

  <p class="calibre1">«Hayır. O... o...»</p>

  <p class="calibre1">«Haftada en aşağı iki gün geliyor ve yanında birkaç saat oturuyor. Kendi âlemine dalmış ya da bize katılmış olsan da, olmasan da.»</p>

  <p class="calibre1">Jennifer kendisi etrafın bile farkında olmadığı sırada onun odasında, yatağın başucunda oturduğunu düşünerek ürperdi. Elini uzatarak Margaret’in kolunu buldu ve sıkabildiği kadar sıktı. Telaşla, «O sen ya da ben gibi değil,» dedi.</p>

  <p class="calibre1">«Jenny, kendine kötülük ediyorsun.»</p>

  <p class="calibre1">«O farklı.»</p>

  <p class="calibre1">Margaret avucunu Jennifer’ın elinin üzerine koyarak kadının parmaklarını ona güven vermek istercesine sıktı. «Artık böyle konuşmanı istemiyorum, Jenny.»</p>

  <p class="calibre1">«O insan değil.»</p>

  <p class="calibre1">«Bu sözlerinde ciddi değilsin. Ne dediğini bilmiyorsun!»</p>

  <p class="calibre1">«Bir canavar o.»</p>

  <p class="calibre1">«Zavallı, bebeğim. Gevşe biraz, hayatım.» Bir el Jennifer’in alnına dokunarak sanki kırışıkları düzeltti, saçlarını geri itti. «Heyecanlanmamalısın. Her şey düzelecek. Çok iyi olacaksın, bebeğim. Şimdi yatağına söyle rahatça yerleş, biraz gevşe. Burada güvendesin. Hepimiz seni seviyoruz. Sana iyi bakacağız...»</p>

  <p class="calibre1">Jennifer bir süre bu tür sözleri dinledikten sonra biraz sakinleşti. Ama korkusu azalmamıştı.</p>

  <p class="calibre1">Portakal kokusu ağzını sulandırıyordu. Margaret bardağı tutarken meyva suyunu kamışla içti. Ağzını iyi kullanamıyor, bazen yutmakta zorluk çekiyordu. Ama portakal suyu soğuk ve nefisti. Meyva suyunu bitirdikten sonra hemşirenin ağzını kâğıt bir peçeteyle silmesine izin verdi.</p>

  <p class="calibre1">Yağmurun insanın içini rahatlatan sesini duyuyor ve gergin sinirlerini gevşeteceğini umuyordu. Ama öyle olmadı.</p>

  <p class="calibre1">Margaret, «Radyoyu açayım mı?» diye sordu.</p>

  <p class="calibre1">«Hayır. Teşekkür ederim.»</p>

  <p class="calibre1">«İstersen sana bir şeyler okuyabilirim. Şiirler. Şiir dinlemek her zaman hoşuna gidiyor.»</p>

  <p class="calibre1">«İyi olur...»</p>

  <p class="calibre1">Margaret iskemleyi karyolanın yanına çekip oturdu. Kitapta belirli bir yeri ararken çevrilen sayfaların çıkardığı hışırtı kulağa hoş geliyordu.</p>

  <p class="calibre1">Hemşire okumaya başlayamadan Jennifer, «Margaret,» dedi.</p>

  <p class="calibre1">«Ne var, yavrum?»</p>

  <p class="calibre1">«O beni ziyarete geldiği zaman...»</p>

  <p class="calibre1">«Evet?»</p>

  <p class="calibre1">«Sen de odada bizimle kalırsın, değil mi?»</p>

  <p class="calibre1">«İstediğin buysa, tabii.»</p>

  <p class="calibre1">«İyi.»</p>

  <p class="calibre1">«Şimdi Emily Dickinson’ın bir şiirine ne dersin?»</p>

  <p class="calibre1">«Margaret?»</p>

  <p class="calibre1">«Hm?»</p>

  <p class="calibre1">«O beni ziyarete geldiği zaman... ben içimdeki dünyada kayboluyorum... Beni onunla hiç yalnız bırakmıyorsun, değil mi?»</p>

  <p class="calibre1">Margaret sesini çıkarmadı. Jennifer onun hoşnutsuzlukla kaşlarını çattığını görür gibi oldu.</p>

  <p class="calibre1">«Bırakıyor musun?» diye ısrar etti.</p>

  <p class="calibre1">«Hayır, hayatım. Hiç bırakmıyorum.»</p>

  <p class="calibre1">Jennifer hemşirenin yalan söylediğinin farkındaydı. «Margaret, lütfen. Sen sevecen bir insana benziyorsun. Lütfen.»</p>

  <p class="calibre1">«Hayatım, o seni seviyor. Buraya seni sevdiği için geliyor. Bryan senin için tehlikeli biri değil. Hiç değil hem de.»</p>

  <p class="calibre1">Jennifer bu adı duyunca ürperdi. «Kafaca sağlıklı olmadığımı düşündüğünü biliyorum... Aklımın karıştığını...»</p>

  <p class="calibre1">«Emily Dickinson’ın bir şiirinin yararı olur.»</p>

  <p class="calibre1">Jennifer, «Pek çok şey aklımı karıştırıyor...» diye açıkladı. Sesinin giderek hafiflemesine üzülüyordu. «Ama bu konuda değil. Bu bakımdan aklım hiç de karışık sayılmaz.»</p>

  <p class="calibre1">Hemşire, Dickinson’ın gizli, güçlü enerjisini belirtmek için yapmacık bir sesle okumaya başladı. «Her şey aşktır. İşte aşk konusunda bütün bildiğimiz budur.»</p>

  <p class="calibre1">Ricky Estefan’ın geniş mutfağındaki büyük masanın yarısının üzerine bir örtü serilmiş, üstüne de gümüş takılar yaparken kullandığı küçük elektrikli aletler dizilmişti: el matkabı, oyma makinesi, zımparalama çarkı, parlatıcı ve başka kolaylıkla tanınamayan gereçler. Bir yana sıvı dolu şişeler ve esrarlı bileşimler konmuş tenekeler düzgünce yerleştirilmişti. Küçük boya fırçaları, beyaz pamuklu kumaş parçaları ve ovma telleri de öyle.</p>

  <p class="calibre1">Harry işini yarıda kestiği sırada Ricky iki parçanın üzerinde çalışıyordu anlaşılan. Ayrıntıları dikkati çeken, eski Mısırlıların kutsal saydıkları böcek ve üzerleri belki Navajo belki de Hopi kızılderilileri sembolleriyle kaplı iri bir kemer tokası. Ricky’nin kalıp yapma aletleri ve demirci ocağı garajdaydı. Ama takıların son ayrıntıları üzerinde uğraşırken bazen pencerenin önünde oturmaktan hoşlanırdı. Oradan gül bahçesinin zevkini çıkarabiliyordu.</p>

  <p class="calibre1">Dışarıdaki kasvetli, şiddetli gri yağmura rağmen sık çiçekler adeta ışıldıyorlardı. Sarı, kırmızı, mercan rengi, bazıları greyfurt büyüklüğündeydi.</p>

  <p class="calibre1">Harry kahve fincanıyla masanın boş olan tarafına geçti. Ricky de ayaklarını sürüyerek öbür yana gitti. Kahve fincanıyla tabağını tenekeler, şişeler ve aletlerin arasına koydu. İskemlesine artriti ilerlemiş seksen yaşında bir ihtiyar gibi ağır ağır oturdu.</p>

  <p class="calibre1">Ricky Estefan üç yıl önce bir polisti. En iyi polislerden biri. Harry’ nin de ortağıydı. Yakışıklı bir adamdı; saçları şimdiki gibi sarımsı beyaz değil simsiyah ve gürdü.</p>

  <p class="calibre1">Ricky’nin yaşamı farkına varmadan soyulmakta olan bir dükkâna girdiği zaman değişmişti. Sinirleri gerilmiş olan silahlı haydutun uyuşturucu bağımlılığı vardı, bunun için de para gerekliydi ona. Belki Ricky kapıdan girer girmez polis kokusunu aldı, belki de paranın kasadan kendi cebine girmesini engelleyecek herhangi birini öldürmeye hazırdı. Neden ne olursa olsun, haydut Ricky’e dört el ateş etti. Bir kurşun ıska geçti. Biri Ricky’nin sol bacağının üstüne ve ikisi de karnına geldi.</p>

  <p class="calibre1">Harry, «Takı işi nasıl?» diye sordu.</p>

  <p class="calibre1">«Oldukça iyi. Yaptığım her şeyi satıyorum.</p>

  <p class="calibre1">Yaralanmak kolay, yaşamak çok zordur. Ricky sanığın tabancası sadece bir ,22’lik olduğu için şanslı sayılırdı. Ama haydut yakından ateş ettiği için de çok şanssızdı. Bir kere Ricky dalağını, karaciğerinin bir kısmını ve ince bağırsağının bir bölümünü kaybetti. Operatörleri karın boşluğunu temiz tutabilmek için her önlemi aldılar ama kurşunlar pislikleri etrafa bulaştırmıştı. Bu nedenle Ricky şiddetli, yaygın ve travmatik peritonite yakalandı. Ölümden zor kurtuldu. Gazlı gangren başladı, antibiyotikler bunu önleyemedi. Ricky bu yüzden yeniden ameliyat edildi. Böylece safra kesesini ve midesinin bir bölümünü kaybetti. Sonra kanı zehirlendi. Ateşi, Merküri gezegeninin güneşe bakan yüzeyinin ısısına yaklaştı. Peritonit de tekrarlayınca bağırsağının bir bölümünü daha aldılar. Ricky bütün bunlar sırasında şaşılacak kadar metin davrandı, sonunda da sindirim sisteminden arta yeteri kadarı kaldığı için kendini şanslı saydı. Böylece bağırsakları kesilenlerin çoğunda görüldüğü gibi ömrünün sonuna kadar naylon torbayla yaşamak gibi insan onurunu zedeleyici bir dertten kurtuldu.</p>

  <p class="calibre1">Haydut hiçbir zaman yargılanmadı. Onun Ricky’le meşgul olmasını fırsat bilen dükkân sahibi Bay Wo Tai Han tezgâhın arkasına sakladığı çifteyi kaptı ve suçlunun kafasının arkasını uçurdu.</p>

  <p class="calibre1">Tabii bu bin yılın son on yılında oldukları için her şey burada bitmedi. Haydutun annesiyle babası oğullarını öldürerek onları sevgi, dostluk ve mali destekten yoksun bıraktığı için Bay Han’ı dava ettiler. Tabii bir uyuşturucu bağımlısının bütün bunları sağlayamayacağı gerçeğine aldırdıkları yoktu.</p>

  <p class="calibre1">Harry biraz kahve içti. Koyu ve lezzetliydi. «Son zamanlarda Bay Han’dan haber alabildin mi?»</p>

  <p class="calibre1">«Evet. Temyizdeki davayı kazanacağından çok emin.»</p>

  <p class="calibre1">Harry başını salladı. «Son zamanlarda jürinin ne yapacağını kestiremiyorsun.»</p>

  <p class="calibre1">Ricky sinirli sinirli güldü. «Evet. Beni de dava etmedikleri için şanslı sayılırım.»</p>

  <p class="calibre1">Ama başka bakımlardan hiç de şanslı değildi. Vurulduğu sırada Anita’yla evleneli sekiz ay olmuştu. Genç kadın bir yıl daha onunla kaldı. Yani Ricky ayağa kalkıncaya kadar. Sonra da kocasının ömrünün sonuna kadar yaşlı bir adam olarak kalacağını anladığı zaman bu evliliği sona erdirmeye karar verdi. Henüz yirmi altı yaşındaydı. Önünde upuzun bir yaşam vardı. Zaten son zamanlarda evlilik yemininin o ünlü bölümünü, yani «hastalıkta ve sağlıkta, ölüm bizi ayırıncaya kadar,» satırını çok kişi bağlayıcı saymıyordu. Ancak on yıl gibi uzun bir deneme süresinden sonra bu kurala uyulabilirdi. Bu bir şirkette beş yıl çalışmadıkça sigorta programına alınmamaya benziyordu. Ricky son iki yılı yalnız geçirmişti.</p>

  <p class="calibre1">Ricky, «Ne oldu?» diye sordu.</p>

  <p class="calibre1">«Kötü bir şey olduğunu nereden anladın?»</p>

  <p class="calibre1">«Sen bir milyon yıl da yaşasan çalışma saatlerinde kalkıp dostlarını ziyarete gelmezsin. Vergi mükelleflerine paralarının karşılığını her zaman verirsin.»</p>

  <p class="calibre1">«Ben gerçekten o kadar katı bir insan mıyım?»</p>

  <p class="calibre1">«Bunu sormana gerek var mı?»</p>

  <p class="calibre1">«Benimle birlikte çalışmak çok zor olmalı.»</p>

  <p class="calibre1">Ricky, «Bazen...» dedi gülümseyerek.</p>

  <p class="calibre1">Harry ona James Ordegard’ı ve mankenlerin arasında nasıl öldüğünü anlattı.</p>

  <p class="calibre1">Ricky onu dinledi. Hemen hiç konuşmadı. Bir şey söylediğindeyse sözleri her zaman yerindeydi. O bir dostun nasıl olması gerektiğini biliyordu.</p>

  <p class="calibre1">Harry susup uzun bir süre yağmurdaki güllere baktı. Sözlerinin sona erdiği anlaşılıyordu. Ricky o zaman, «Hepsi bu kadar değil,» dedi.</p>

  <p class="calibre1">Harry, «Öyle,» diye itiraf etti. Kahve ibriğini getirip fincanlarını yeniden doldurdu, sonra yerine oturdu. «Bir serseriyle karşılaştım.»</p>

  <p class="calibre1">Ricky hikâyenin bu bölümünü de ilki gibi ciddi ciddi dinledi. Kulaklarına inanamıyormuş gibi bir tavır takınmadı. Gözlerinde hiç kuşku yoktu, tavırlarında da öyle. Bütün olayı dinledikten sonra, «E, bundan ne anlam çıkardın?» dedi.</p>

  <p class="calibre1">«Belki hayal gördüm. Bir halüsinasyondu bu.»</p>

  <p class="calibre1">«Sen hayal görebilir misin? Sen?»</p>

  <p class="calibre1">«Aman, Tanrı aşkına, Ricky! O nasıl gerçek olabilir?»</p>

  <p class="calibre1">«O serseri lokantadaki çılgından daha mı garipti?»</p>

  <p class="calibre1">Mutfak sıcaktı ama Harry birdenbire buz kesildi. Elleriyle sıcak kahve fincanını kavradı. «Evet. O daha garip. Belki fazla değil. Ama daha kötü. Şimdi sorun şu: Psikiyatri tedavisi için izin alayım mı? Birkaç hafta uzmana gideyim mi?»</p>

  <p class="calibre1">«O beyin avcılarının ne yaptıklarını bildiklerine ne zaman inanmaya başladın?»</p>

  <p class="calibre1">«İnandığım yok. Ama bir başka polisin dolu bir silahla hayaller görerek dolaşması hiç hoşuma gitmezdi.»</p>

  <p class="calibre1">«Sen kendinden başka hiç kimse için tehlikeli değilsin, Harry. Sen endişelene endişelene ergeç kendini öldüreceksin. Dinle! O kızıl gözlü adama gelince... yaşamları boyunca herkesin başından açıklayamayacağı bir olay geçer. Bir an bilinmeyenle karşılaşır.»</p>

  <p class="calibre1">Harry kesin bir tavırla, «Ben onlardan değilim,» diyerek başını salladı.</p>

  <p class="calibre1">«Sen bile onlardansın. Şimdi... bu serseri her saat başı hortumun içinde sana gelirse, kendisine randevu vermeni ister ve seninle Fransız usulü öpüşmeye kalkarsa, o zaman bir sorunun var sayılır.»</p>

  <p class="calibre1">Yağmur orduları kulübenin damında ilerliyordu.</p>

  <p class="calibre1">Harry, «Sinirlerim çok gergin,» diye mırıldandı. «Bunun farkındayım.»</p>

  <p class="calibre1">«Tabii, sinirlerin gergin. Ama bir tahtan eksik değil, ahbap.»</p>

  <p class="calibre1">Harry’le Ricky birkaç dakika hiç konuşmadan yağmuru seyrettiler. Sonra Ricky iri gözlüğünü takıp gümüş kemer tokasını aldı. Elektrikli diş fırçası büyüklüğündeki cilalama makinesini çalıştırdı. Bunun gürültüsü konuşmayı engelleyecek gibi değildi. Oyma desenlerden birindeki küçücük gümüş parçalarını ve lekeleri temizlemeye başladı.</p>

  <p class="calibre1">Harry bir süre sonra içini çekti. «Sağol, Ricky.»</p>

  <p class="calibre1">«Boşver.»</p>

  <p class="calibre1">Harry kahve fincanıyla tabağı lavaboya götürüp çalkaladı, sonra da bulaşık makinesine yerleştirdi.</p>

  <p class="calibre1">Radyoda Harry Connick Jr. aşkla ilgili bir şarkı söylüyordu.</p>

  <p class="calibre1">Musluğun üzerinde bir pencere daha vardı. Dışarıda şiddetli yağmur gülleri dövüyordu. Konfete benzeyen parlak renkli petaller ıslak çim alana dağılmışlardı. Harry tekrar masaya döndüğünde Ricky makineyi kapatıp kalkmaya davrandı. Ama Harry, «Zahmet etme,» dedi. «Ben giderim.»</p>

  <p class="calibre1">Ricky başını salladı. Öyle zayıf, bitkin bir hali vardı ki...</p>

  <p class="calibre1">«Yakında görüşürüz.»</p>

  <p class="calibre1">Ricky, «Mevsimin başlamasına az kaldı,» dedi.</p>

  <p class="calibre1">«Gelecek hafta Angel’ların maçına gidelim.»</p>

  <p class="calibre1">Ricky, «İyi olur,» diye cevap verdi.</p>

  <p class="calibre1">İkisi de beyzboldan hoşlanırlardı. Her oyunun yapısı ve gelişmesinde insanı rahatlatan bir mantık vardı. Günlük yaşamın panzehiriydi bu.</p>

  <p class="calibre1">Harry ön verandada ayakkabılarını giyerek bağlarını bağladı. Geldiği zaman korkuttuğu kertenkele ya da ona çok benzeyen bir başkasının yakındaki koltuğun dirsek dayayacak yerinden onu seyretti. Gövdelinin yılanınkine benzeyen kavislerindeki hafif yanar dönerli yeşil ve mor pullar donuk donuk parlıyordu. Sanki beyaz tahtanın üzerine bir avuç yarı değerli taş saçılmıştı.</p>

  <p class="calibre1">Harry küçücük ejderhaya bakarak güldü.</p>

  <p class="calibre1">Tekrar dengesini bulmuş, sakinleşmişti.</p>

  <p class="calibre1">Son basamaktan avluya inip yağmura çıkarken arabaya doğru baktı ve önde, şoför yerinin yanında birinin oturduğunu gördü. İriyarı, gölge gibi biriydi. Saçları kabarık, sakalı karmakarışıktı. Yabancı Harry’e değil aksi yöne bakıyordu. Sonra başını döndürdü. Harry camın yağmur damlalarıyla dolu ve arada dokuz metrelik bir uzaklık olmasına rağmen serseriyi hemen tanıdı. Çabucak eve doğru döndü. Ricky Este fan’a seslenecekti. Ama sonra serserinin daha önce nasıl da çabucak ortadan kaybolduğunu hatırlayarak vazgeçti. Dikkatle arabaya baktı Hayaletin uçup gitmiş olacağını sanıyordu. Ama yabancı hâlâ oradaydı Kocaman siyah yağmurluğuyla arabaya sığamayacak kadar iriymiş gibi gözüküyordu. Sanki gerçek bir otomobil değil de, panayırdaki birbirleri ne çarptırılan küçük arabalardan birine binmişti.</p>

  <p class="calibre1">Harry ön bahçe yolunda hızla ilerlerken gri su birikintilerine bastı Sokağa yaklaştığı zaman o çılgınca surattaki çok iyi hatırladığı yara izlerini ve... kızıl gözleri gördü.</p>

  <p class="calibre1">Arabaya yaklaşırken, «Orada ne işin var?» dedi.</p>

  <p class="calibre1">Camın kapalı olmasına rağmen serserinin cevabını kolayca duydu «Tiktak, tiktak, tiktak...»</p>

  <p class="calibre1">«İn arabadan,» diye emretti.</p>

  <p class="calibre1">«Tiktak... Tiktak...»</p>

  <p class="calibre1">Çulsuz serserinin gülümsemesindeki tarif edilemeyecek ama sinir bozucu bir şey Harry’nin duraklamasına neden oldu.</p>

  <p class="calibre1">«... tiktak...»</p>

  <p class="calibre1">Harry tabancasını çekerek namluyu gökyüzüne doğru çevirdi. Sol elini kapının tokmağına attı.</p>

  <p class="calibre1">«... tiktak...»</p>

  <p class="calibre1">Sıvılaşmış gibi gözüken kızıl gözler Harry’i yıldırdı. İçleri kanlı kabarcıklara benziyordu. Sanki patlayacak ve kanlar serserinin kırçıl sakallı yüzünden aşağıya akacaktı. İnsanca hiçbir yanı olmayan bu gözler çok ürkütücüydü. Bütün cesareti kırılmadan kapıyı hızla açan Harry, soğuk bir rüzgâr yüzünden az kalsın devriliyordu. Sendeleyerek iki adım geriledi. Sanki arabanın içine kutuplara özgü bir fırtına hapsedilmişti. Rüzgâr Harry’nin gözlerini yakıp sulandırdı.</p>

  <p class="calibre1">Fırtına bir iki saniye sonra dindi. Harry açık kapıdan içeri baktı. Ön kanepede kimse yoktu. Taşıtın içini yeterince görebildiği için serserinin arabada olmadığını anladı. Ama yine de otomobilin etrafında dolaşarak her camdan içeri baktı, sonra arkasında durup cebinden anahtarlarını çıkardı. Bagajı açtı. Kapak yukarı doğru kalkarken tabancasını bagaja doğru çevirdi. Ama serseri orada da değildi. Bagajda sadece yedek lastik, kriko ve alet çantası vardı.</p>

  <p class="calibre1">Harry ailelerin yaşadığı sakin mahalleyi incelerken yağmurun farkına vardı yine. Kısa bir an onu unutmuştu. Gökyüzünden sanki diklemesine bir nehir akıyordu. İçine kadar ıslanmıştı. Bagajın kapağını çarparak kapattı, sonra da arabanın ön kapısını. Şoför tarafına gidip direksiyona geçti. Otururken giysilerinden ıslak hışırtılı sesler çıktı.</p>

  <p class="calibre1">Daha önce Laguna Beach’in merkezinde serseri çok pis kokuyor, ağzının kokusu mide bulandırıyordu. Oysa arabada pis kokusu kalmamıştı.</p>

  <p class="calibre1">Harry kapıları kilitledi. Sonra tabancasını sırılsıklam ceketinin altındaki kılıfına soktu.</p>

  <p class="calibre1">Titriyordu.</p>

  <p class="calibre1">Enrique Estefan’ın kulübesinden uzaklaşırken radyatörü iyice açtı. Islak saçlarından sular süzülüyor, ensesinden damla damla akıyordu. Ayakkabıları şişiyor ve ayaklarını sıkmaya başlıyordu.</p>

  <p class="calibre1">Arabanın camından kendisine bakan hafifçe ışıklı kırmızı gözleri anımsıyordu. Serserinin pis suratındaki irin akan uçukları ve yarım daire biçiminde dizilmiş sarı, kırık dişlerini de. Arabanın kapısını ilk açacağı zaman serserinin sırıtışının onu neden durduğunu, bundaki sinir bozucu niteliğin ne olduğunu anlayıverdi. O acayip yersiz yurtsuz serserinin İnsanı korkutmasının nedeni çılgınca, abuk sabuk konuşması değildi. Gülüşü bir delininkine de benzemiyordu. Onunki yırtıcı bir hayvanın ifadesiydi. Denizde dolaşan bir köpekbalığının, avını izleyen bir leoparın, ay ışığında kurban arayan bir kurtun yüzüydü bu. Onda çıldırmış sıradan bir serseriye göre çok daha korkunç ve öldürücü bir şeyler vardı.</p>

  <p class="calibre1">Laguna Niguel’e Özel Projelere giderken manzara da, sokaklar da çok tanıdıktı. Yanından geçen sürücülerin öyle gizemli bir yanları yoktu. Farların, nikel kadar parlak yağmurla yaptıkları ışık oyunları ya da damlalar arabanın üzerine çarparken çıkan madensi şıkırtının hayaletlerle ilgisi olmadığı gibi. Demir gökyüzüne doğru uzanan palmiyelerin siluetlerinin ürkütücü olduğu da söylenemezdi. Ama Harry yine d« uğursuz bir duygunun ağırlığı altında eziliyor... doğaüstü bir şeyle karşılaştığı sonucuna varmamak için çaba harcıyordu.</p>

  <p class="calibre1">Tiktak, tiktak...</p>

  <p class="calibre1">Serserinin hortumun arasından çıktığı zaman söylediği diğer sözleri düşündü. «Şafakta ölmüş olacaksın.» Saatine bir göz attı. Kristalin Üzerinde hâlâ yağmurun neden olduğu buğu tabakası yüzünden kadran çarpılmış gibi gözüküyordu. Yine de saatin kaç olduğunu görebildi Üçü yirmi sekiz geçiyordu.</p>

  <p class="calibre1">Güneş ne zaman doğuyor? Altıda mı? Altı buçukta mı? Evet, bu iki sinin arasında. Şafağa en fazla on beş saat var...</p>

  <p class="calibre1">Sileceklerin bir metronomu andıran takırtıları cenazelerde çalınan trampetlerin meşum temposuna benzemeye başlıyordu.</p>

  <p class="calibre1">Bu çok gülünç. O serseri beni Laguna Beach’ten Ricky’nin evine kadar izlemiş olamaz. Öyleyse... o serseri gerçek değil. Sadece bir hayal. Onun için de tehlikeli sayılmaz...</p>

  <p class="calibre1">Ama Harry rahatlamadı. Serseri hayalse o zaman şafakta ölmem tehlikesi yok. Ama anladığım kadarıyla o zaman da geriye bir tek izah kalıyor. Galiba ben sinir krizi geçiriyorum...</p>

  <p class="calibre1">Büronun Harry’e ait olan tarafı rahatlatıcı bir yerdi. Sümen ve kalem takımı birbiriyle tam bir dik açı yapacak biçimde konmuştu. Ayrı ca masanın kenarına da paraleldiler. Pirinç saat bileğindekiyle aynı zamanı gösteriyordu. Saksıdaki palmiye, Çin çamı ve potosun yapraklarının hepsi tertemiz ve pırıl pırıldı.</p>

  <p class="calibre1">Bilgisayar monitörünün mavi ekranı da insanı sakinleştiriyordu Bütün Özel Proje fişleri makro olarak veriliyordu. Onun için Harry onları yazı makinesi kullanmadan tamamlayıp doldurabiliyordu. İnsan o antikalaşmış teknolojiyle çalışırken, boş yerleri doldurması sırasında aralıklar mutlaka düzensiz oluyordu.</p>

  <p class="calibre1">Harry iyi daktilo yazardı. Vakanın dosyasını kafasında hemen hemen yazdığı kadar hızla tasarlayabiliyordu. Herkes boş yerleri doldurur ya da kutulara çarpı işaretleri koyabilirdi. Ama herkes işin, Harry’nin ‘kompozisyon sınavı’ diye tanımlamaktan hoşlandığı yanında usta olamazdı. Harry’nin vaka raporları tanıdığı bütün dedektiflerinkinden daha özlüydü ve daha canlı bir dille yazılıyordu.</p>

  <p class="calibre1">Parmakları klavyenin üzerinde uçarken ekranda anlamlı cümleler belirdi. Ve Harry Lyon o zaman, sabah kahvaltı sofrasında küçük İngiliz ekmekleri ve limon marmelatı yiyerek sitenin özenle kırpılmış yeşil şeridini seyrettiğinden beri ilk kez huzura kavuştu. James Ordegard’ın cinayet cümbüşü duygusal yükü olan sıfatlardan arındırılmış olarak kısa Cümlelerle özetlendiğinde, olay Harry’e cinayetlere katıldığı sıradaki kadar garip gelmedi. Hızla yazdığı sözcükler onu rahatlatıyordu.</p>

  <p class="calibre1">Hatta iyice gevşediği için büroda âdeti olmadığı halde gömleğinin yakasını açıp kravatının düğümünü biraz gevşetti.</p>

  <p class="calibre1">Çalışmaya sadece koridorun dibindeki odaya konmuş makinelerin birinden kahve almak için ara verdi. Giysileri hâlâ yer yer ıslaktı. Hepsi de kötü buruşmuştu ama artık ona ilikleri bile donmuş gibi gelmiyordu.</p>

  <p class="calibre1">Elinde kahveyle odasına dönerken o ipsiz sapsız serseriyi gördü yine, iriyarı adam koridorun dibinde, diğer bir koridorla kesiştiği noktadaydı. Serseri soldan sağa giderek diğer koridora saptı. İleriye doğru bakıyordu. Harry’e doğru hiç dönmedi. Sanki oraya başka bir şey için gelmiş gibi ciddi ciddi yürüdü. Birkaç uzun adım attı ve diğer koridorda gözden kayboldu.</p>

  <p class="calibre1">Harry onun nereye gittiğini anlamak için koridorda hızla ilerlerken, kahveyi dökmemeye çalışıyor ve kendi kendine, aynı adam değildi, diyordu. Arada benzerlik vardı, işte o kadar. Gerisine hayal gücü ve gerilmiş sinirler neden oldu.</p>

  <p class="calibre1">Ama bu iddialarına kendi de inanmıyordu. Koridorun dibindeki idam düşmanıyla aynı boydaydı. Omuzları bir ayınınki kadardı ve göğsü de genişti. Pis saçları yele gibi, sakalı karmakarışıktı. Uzun siyah yağmurluk cüppe gibi dalgalanıyordu. Bu adamda da aynı kendine güven vardı. Ahdi Atik çağlarından mistik bir biçimde modern dünyaya gönderilmiş deli bir peygambere benziyordu.</p>

  <p class="calibre1">Harry koridorun dibinde birden durdu. Kaynar kahve bardaktan dökülerek elini yaktığı için suratını buruşturdu. Diğer koridora, sağa doğru baktı. Serseri o yana gitmişti. Orada sadece iki kişi vardı. Bob HVong ve Louis Yancy. Orange İlçesi Şerif Bürosundan ödünç verilmiş olan İki adam sarı bir dosyayı inceliyorlardı.</p>

  <p class="calibre1">Harry, «O nereye gitti?» diye sordu.</p>

  <p class="calibre1">İki dedektif ona bakarak gözlerini kırpıştırdılar. Bob Wong, «Kim?»</p>

  <p class="calibre1">dedi.</p>

  <p class="calibre1">«Siyah yağmurluklu o kıl yığını! Serseri!»</p>

  <p class="calibre1">İkisi de şaşırdılar. Yancy, «Serseri mi?» diye sordu.</p>

  <p class="calibre1">«Onu görmediyseniz bile kokusunu duymuşsunuzdur.»</p>

  <p class="calibre1">Wong öğrenmek istedi. «Şimdi mi geçti?»</p>

  <p class="calibre1">«Evet. İki saniye önce.»</p>

  <p class="calibre1">Yancy, «Buradan hiç kimse geçmedi,» dedi.</p>

  <p class="calibre1">Harry yalan söylemediklerini biliyordu. Müthiş bir komplonun bir parçası değildiler. Yine de yanlarından geçerek koridora açılan bütün odaları araştırmak istiyordu. Ama ona merakla baktıkları için kendini tuttu. Hali tavrının pek garip olduğunun farkındaydı. Saçları karışmış, rengi uçmuştu; gözlerinde çılgınca bir ifade vardı. Kendini rezil etmeyi göze alamazdı. Yaşamını itidal, düzen ve kendini kontrol prensipleri üzerine kurmuştu.</p>

  <p class="calibre1">İstemeye istemeye bürosuna dönüp yazı masasının en üst gözün den mantar bir altlık aldı, sümenin üzerine yerleştirerek kahveler damla yan bardağı da üstüne koydu. Dosya dolaplarından birinin alt çekme sinde rulo halinde kâğıt havlusu ve temizleyici dolu spreyi vardı. Birkaç havlu koparıp kahveden ıslanmış ellerini kuruladıktan sonra karton bar dağın üstünü sildi.</p>

  <p class="calibre1">Ellerinin titremediğini farkederek sevindi.</p>

  <p class="calibre1">Neler oluyorsa eninde sonunda işin içyüzünü anlayacak ve önlemini alacaktı. Her şeyle başa çıkabilirdi. Her zaman öyle olmuştu. Ve ola çaktı. Kendine hakim olmak. İşin anahtarı buydu.</p>

  <p class="calibre1">Üst üste ağır ağır derin soluklar aldı. İki eliyle alnına düşmüş olan saçlarını geri itti.</p>

  <p class="calibre1">Ağırlaşan kapalı hava alacakaranlığı zorlayarak erken bastırmasına neden oldu. Beşi sadece birkaç dakika geçiyordu. Güneşin batmasına daha bir saat vardı. Ama güneş uzun bir alacakaranlığa teslim olmuştu Harry tavandaki floresan lambaları yaktı.</p>

  <p class="calibre1">Bir iki dakika yarı buğulanmış camın önünde durup tonlarca suyun şakırdayarak araba parkına akmasını seyretti. Gök gürültüsü ve şimşekler çoktan uzaklaşmıştı. Hava, rüzgâr esmesine izin vermeyecek kadar ağırdı. O yüzden yağmur tropikleri andıran bir şiddetle yağıyordu. Öyle yoğun ve amansızdı ki, insanın aklına ilahi cezalar, gemiler ve kabaran denizlerin altında kaybolan kıtalarla ilgili eski efsaneleri getiriyordu.</p>

  <p class="calibre1">Biraz sakinleşmiş olan Harry masasına gidip koltuğuna oturdu ve bilgisayara doğru döndü. Kahve almak için koridorun dibine gitmeden önce hazırladığı suç dosyasını tekrar isteyeceği sırada birdenbire ekranın boş olmadığını farketti. Oysa boş olması gerekiyordu.</p>

  <p class="calibre1">Odasında yokken yeni bir belge oluşturulmuştu. Ekranın tam ortasında bir tek sözcüktü: «TİKTAK.»</p>

  <p class="calibre1">Connie Gulliver cinayet yerinden büroya döndüğü sırada saat altıya geliyordu. Laguna Beach Polis Bürosunun siyah beyaz devriye arabalarından biriyle gelmişti. Basına atıp tutuyor, özellikle bir televizyon muhabirine kızıyordu. Bu muhabir Harry’le ona «Yarasa adamla Yarasa kadın» adlarını takmıştı. Bunun nedenini sadece Tanrı biliyordu. Belki de James Ordegard’ı çaresizce kovalarken çoğu zaman cüretkâr davranmak zorunda kaldıkları için. Ya da o köpeği zımbaladıkları tava narasında yarasalar olduğundan. Elektronik gazetecilerin yaptıkları ya da söyledikleri şeylerin her zaman anlaşılır, mantıklı nedenleri yoktu. İnanılır bir mazeretleri de. Haberleri bildirmek onlar için ne kutsal bir görev, ne de bir kamu hizmetiydi. Bir şovdu bu. Gerçekler ve rakamlardan çok, dikkati çekecek, ışıltılı şeylerin gerektiği bir iş. Connie bütün bunları öğrenecek ve duruma razı olacak kadar polislik yapmıştı. Ama yine de öfkelenmişti bugün. Kapıdan girer girmez Harry’e nutuk çekmeye başladı.</p>

  <p class="calibre1">Hortlağa benzeyen o pis yaratık bir hayalse, diye düşünüyordu. Belki birine ondan söz etmek bu kuruntu balonunun patlamasını sağlar. Belki serseri o zaman bir daha gözükmez.</p>

  <p class="calibre1">Harry’nin olayı Connie’ye anlatmak istemesinin bir nedeni daha vardı. Böylece işten sonraki zamanının bir bölümünü onunla geçirebilecekti. Ne de olsa iki ortağın biraz dostluk etmeleri önerilecek bir şeydi. Birbirleri için hayatlarını tehlikeye atan iki polisin arasındaki özel bağın İslamlaşmasına yardım ederdi. O gün öğleden sonra başlarından ölçenlerden söz etmeye ihtiyaçları vardı. O anları birlikte yaşamaya ve travmatik olayı yıllar boyunca polis adaylarını sinirlendirecek parlak bir hikâye haline sokmaya da.</p>

  <p class="calibre1">Gerçeği söylemek gerekirse Harry, Connie’yle biraz birlikte olmak istiyordu. Çünkü Connie onu sadece bir ortak değil, bir kadın olarak da ilgilendirmeye başlamıştı. Bu da onu şaşırtıyordu.</p>

  <p class="calibre1">Bunun esrarlı bir yanı yoktu. Ölmesine ramak kalmıştı. Hem de bir kaç kez. Ölümle burun buruna gelmek insanın düşünce ve duygularını berraklaştırıyordu. Ölümle sadece burun buruna gelmekle kalmamış, Azrail ona sarılıp sıkıca göğsüne bastırmıştı.</p>

  <p class="calibre1">Çok ender bu kadar yoğun duygular hissederdi: yalnızlık, korku, kendi kendinden kuşkulanma, yaşadığı için sevinme, kalbine baskı yapan ve soluk almasını her zamankinden daha güçleştiren istek.</p>

  <p class="calibre1">Raporu tamamladığını söylediği zaman Connie, «İmzamı nereye atacağım?» diye sordu.</p>

  <p class="calibre1">Harry gerekli bütün kağıtları masaya yaydı. Aralarında Connie’nin kendi resmi ifadesi de vardı. Bunu genç kadın için yazmıştı. Her zaman böyle yapardı. Oysa bu, bölümün kurallarına aykırıydı. Ama Harry’nin aldırmadığı birkaç kuraldan biriydi. Sonuçta iki ortak görevleri ustalık ve tercihlerine göre bölüşüyorlardı. Harry bu işde kadından daha ustaydı. Connie'nin vakalarla ilgili raporları ciddi ve tarafsız değil, öfke dolu oluyordu. Her cinayet ona acı veren kişisel bir hakaret gibiydi. Bazen «şüpheli» ya da «tutuklu» yerine, «aşağılık köpek» veya «etkafa» gibi laflar kullanırdı. Hiç kuşkusuz bu sözler, savunma avukatının mahkemede kriz geçirmesine yol açabilirdi.</p>

  <p class="calibre1">Connie ortağının önüne bıraktığı bütün belgeleri okumadan imzala dı. Böyle yapması Harry’nin hoşuna gitti. Connie ona güveniyordu.</p>

  <p class="calibre1">Genç kadının imza atmasını seyrederken özel bir yere gitmelerine karar verdi. Giysileri ıslak ve buruşuk olsa bile. Şöyle bölmelerine pelüş kaplı banklar konmuş, ışıkları loş, masalarında mumların yandığı, bir piyanistin kokteyl müziği çaldığı hoş havalı bir bara gidebilirlerdi. Ama piyanist güzel şarkıları kolaylıkla yapaylaştıran, yarım saatte bir elli eyaletteki etkafalıların ve romantik sarhoşların marşı olan «Feeling»i söyle yen o uyanıklardan biri olmamalıydı.</p>

  <p class="calibre1">Connie hâlâ ona «Yarasakadın» etiketi yapıştırıldığı ve medya tara</p>

  <p class="calibre1">Imdan hırpalandığı için homurdanıp duruyordu. Harry o yüzden içki ve yemek davetini araya sıkıştıracak bir dakika bulmakta zorluk çekti. Ama genç kadına bakmak için fazla zaman buldu. Connie’ye baktıkça onu daha az çekici bulduğu sanılmasın. Tersine. Yüzünün her ayrıntısını uzun uzun incelediğinde Connie’nin o zamana dek sandığından çok daha çekici olduğunu anladı. Ama işin kötüsü o arada genç kadının ne kadar yorgun olduğunu da farketti. Gözleri kızarmış, altlarında yorgunluğun neden olduğu koyu lekeler belirmişti. Rengi de soluktu. Omuzları günün ağırlığı yüzünden çökmüştü. Harry, Connie’nin içki içip öğle yemeği saatinde olanlardan söz etmek isteyeceğini pek sanmıyordu artık. Onun ne denli yorgun olduğunu anladıkça, kendi yorgunluğu da artıyordu.</p>

  <p class="calibre1">Connie’nin elektronik haber medyasının felaketleri eğlenceye çevirme eğiminden acı acı söz etmesi, Harry’e onun güne zaten öfkeli başlamış olduğunu anımsattı. Connie’nin konuşmak istemediği bir derdi vardı</p>

  <p class="calibre1">Harry ateşi sönerken, insanın ortağına romantik bir ilgi duyması aslında pek iyi bir fikir değil galiba, diye düşündü. Merkezin siyaseti, görev dışında ilişkileri dostluktan öteye giden ortakları birbirinden ayırmaktı! Normaller ya da eşcinseller için aynı kural geçerliydi. Uzun süre uygulanan siyasetlerin temelinde genellikle acı deneyimler gizliydi.</p>

  <p class="calibre1">Connie kâğıtları imzalamasını bitirerek Harry’i tepeden tırnağa kadar süzdü. «Seni ilk kez böyle görüyorum. Perişan bir halin var.» Sonla onu kucakladı. Bu davranışı Harry’nin arzularını yeniden uyandırabilirdi ama Connie ona sadece bir dost gibi sarılmıştı. «Karnın ne âlemdi?»</p>

  <p class="calibre1">Harry içinden, biraz ağrıyor, ama seninle terler içinde, ihtirasla sevişmeme engel olmaz, dedi. «İyiyim.»</p>

  <p class="calibre1">«Emin misin?»</p>

  <p class="calibre1">«Evet.»</p>

  <p class="calibre1">«Tanrım, çok yorgunum.»</p>

  <p class="calibre1">«Ben de öyle.»</p>

  <p class="calibre1">«Galiba yüz saat uyuyacağım.»</p>

  <p class="calibre1">«Hiç olmazsa on saat.»</p>

  <p class="calibre1">Connie gülümsedi, sonra da Harry’i şaşırtan bir şey yaptı. Yanağını sevgiyle sıktı. «Sabaha görüşürüz, Harry.»</p>

  <p class="calibre1">Genç kadın bürodan çıkarken Harry arkasından baktı. Ayaklarında yine o iyice eskimiş Reebok’lar, blucin ve arkasında kırmızı kahverengi kareli bluzla kahverengi çizgili kadife ceket vardı. Bu kılık son on saat içinde daha da kötü duruma gelmişti. Ama Connie’yi biri ayakkabı çekeceğiyle dekoltesi uçurum kadar derin, payetli, dapdar bir tuvaletin içim sokmuş olsaydı, Harry onu bu andakinden daha çekici bulamazdı.</p>

  <p class="calibre1">Oda Connie’siz içkarartıcı bir hal almıştı. Floresan ışık eşyaların w bitkilerin bütün yapraklarının üzerine sert ve soğuk çizgiler çiziyordu Buğulanmış camların ötesinde erken gelen alacakaranlık yerini geceye bırakmaktaydı. Ama bu fırtınalı gün o kadar kasvetliydi ki, aradaki sın» hemen hiç anlaşılmıyordu. Yağmur, karanlığın örsüne çekiç gibi vuru yordu.</p>

  <p class="calibre1">Harry tam bir daire çizmiş ve başladığı noktaya dönmüştü. Kafa ve vücut yorgunluğu, ihtiraslı düşünceler, sonra yine bitkinlik.</p>

  <p class="calibre1">Bilgisayarı kapatıp ışıkları söndürdü. Odanın kapısını kapattıktan sonra ön büroya giderek raporların kopyalarını dosyalattı.</p>

  <p class="calibre1">İç sıkacak kadar kurşunileşmiş yağmurda arabayla eve giderken Tanrım... diye düşünüyordu. Dilerim iyi bir uyku çeker, rüya da görmem. Belki sabah canlanmış olarak kalktığımda kızıl gözlü serserinin esrarının ne olduğunu anlarım.</p>

  <p class="calibre1">Yarı yolda az kalsın radyoyu açıyordu. Müzik dinlemek istiyordu Ama düğmelere dokunmadan önce durakladı. En çok beğenilen saçmasapan kırk şarkı yerine serserinin sesini duyacağından korkuyordu Adam şarkı söyler gibi, «Tiktak, tiktak, tiktak...» diyecekti.</p>

  <p class="calibre1">Jennifer dalmış olmalıydı. Ama normal bir uykuydu bu. Çoğu zaman onun kaçmasını sağlayan hayal dünyalarıyla ilgili uyuşukla değil. Uyandığı zaman kafasına yapışan zümrüt pırlanta zafir tapınakların ya da hayali Carnegie Hall’da verdiği konserde ses virtüözlüğüyle büyülediği dinleyicilerin alkışlarının etkisinden kurtulmaya çalışmak zorunda kalmadı. Vücudu nem yüzünden yapış yapıştı. Ağzında ekşi bir tat vardı. Bayat portakal suyu ve derin bir uykunun neden olduğu şeylerdi bunlar.</p>

  <p class="calibre1">Yağmur hâlâ yağıyor, damlalar hastanenin damına karmaşık b« tempoyla çarpıyordu. Aslında özel bir sanatoryumdu burası. Yalnızca yağmurun temposu değil, gülmeyi, fıkırtı ve mırıltıyı andıran atonal melodiler de işitiliyordu.</p>

  <p class="calibre1">Jennifer kör olduğu için günün hangi saatinde olduklarını, mevsimi bilmiyordu. Ancak yirmi yıldan beri kör olduğu için bazı duyguları hassaslaşmıştı. Kendi vücut ritmlerini iyi biliyor, günü ve yılın hangi mevsiminde olduklarını şaşılacak bir doğrulukla tahmin edebiliyordu.</p>

  <p class="calibre1">Baharın yaklaştığını biliyordu. Belki mart ayındaydılar. Eğer öyleyle Güney California’da yağmur mevsiminin sonu demekti. Haftanın hangi gününde olduklarını bilmiyordu. Ama akşam olduğunu sanıyordu. Akşam altıyla sekiz arası.</p>

  <p class="calibre1">Akşam yemeğini yiyip yemediğini anımsamıyordu. Bazen, ona yemeği kaşıkla yedirdiklerinde ancak lokmaları yutacak kadar kendinde Oluyordu. Ama yediklerinden zevk alacak kadar değil. Daha derin katotonik bir durumda olduğu zamanlardaysa onu damardan besliyorlardı.</p>

  <p class="calibre1">Oda derin bir sessizlik içindeydi ama Jennifer orada başka birinin daha olduğunu anlıyordu. Ya havada tarif edilemeyecek bir basınç ya da sadece bilinçaltının algıladığı belirli bir koku vardı. Hiç kımıldamadı. 0erin derin uyuyormuş gibi soluk almaya çalışıyor ve o kimsenin kımıldamasını, öksürmesini ya da içini çekmesini bekliyordu. Böylece onun kimliği konusunda bir ipucu yakalamış olacaktı.</p>

  <p class="calibre1">Ama odadaki onun istediğini yapmadı. Jennifer de giderek odada Onunla yalnız olduğundan kuşkulanmaya başladı.</p>

  <p class="calibre1">En güvenli yolun uyku taklidi olduğunu biliyordu.</p>

  <p class="calibre1">Hiç kımıldamamak için kendini zorladı.</p>

  <p class="calibre1">Ama sonunda hiçbir şey bilmeden yatmaya dayanamadı. «Margaret?» dedi.</p>

  <p class="calibre1">Ona kimse cevap vermedi.</p>

  <p class="calibre1">Jennifer bu sessizliğin sahte olduğunu biliyordu. Diğer nöbetçi hemşirenin adını hatırlamaya çalıştı. «Angelina?»</p>

  <p class="calibre1">Yine cevap alamadı. Sadece yağmurun sesi duyuluyordu.</p>

  <p class="calibre1">O, Jennifer’e işkence ediyordu. Psikolojik bir işkenceydi ve ona karşı kullanılacak en etkili silah da buydu. Jennifer fiziksel ve duygusal olarak çok çekmişti. O yüzden bu tür kötü davranışlara karşı savunma yöntemleri geliştirmişti.</p>

  <p class="calibre1">«Kim var orada?» diye sordu.</p>

  <p class="calibre1">O, Bryan. Jennifer’in Bryan’ı.</p>

  <p class="calibre1">Sesi yumuşak ve şefkatliydi. Hatta ahenkli. Bu seste gizli bir tehdit yoktu ama kadının kanı damarlarında dondu sanki.</p>

  <p class="calibre1">Jennifer, «Hemşire nerede?» diye sordu.</p>

  <p class="calibre1">«Ondan bizi yalnız bırakmasını istedim.»</p>

  <p class="calibre1">«Ne istiyorsun?»</p>

  <p class="calibre1">«Sadece burada seninle baş başa oturmayı.»</p>

  <p class="calibre1">«Neden?»</p>

  <p class="calibre1">«Çünkü seni seviyorum.»</p>

  <p class="calibre1">İçtenlikle konuşuyormuş gibiydi. Ama Jennifer öyle olmadığını bili yordu. Bryan’ın samimi davranması imkânsızdı. Onda bu yetenek yoktu. Doğumundan beri böyleydi.</p>

  <p class="calibre1">Kadın, «Haydi git,» diye yalvardı.</p>

  <p class="calibre1">«Neden beni böyle kırıyorsun?»</p>

  <p class="calibre1">«Ben senin ne olduğunu biliyorum.»</p>

  <p class="calibre1">«Ben neyim?»</p>

  <p class="calibre1">Jennifer sesini çıkarmadı.</p>

  <p class="calibre1">Bryan, «Ne olduğumu nasıl bilebilirsin?» dedi.</p>

  <p class="calibre1">Kadın sert bir sesle, «Bunu benden daha iyi kim bilebilir?» diye cevap verdi. Kalbi acı duygular, kendinden nefret, tiksinti ve çaresizlik doluydu.</p>

  <p class="calibre1">Bryan’ın sesinden anlaşıldığına göre pencerenin yakınında duruyordu. Koridordan gelen hafif seslere değil, yağmurun şakırtısına daha yakındı. Jennifer onun yatağa yaklaşarak elini tutmasından, yanağına ya da alnına dokunmasından çok korkuyordu.</p>

  <p class="calibre1">«Angelina’yı istiyorum,» dedi.</p>

  <p class="calibre1">«Hemen olmaz.»</p>

  <p class="calibre1">«Lütfen.»</p>

  <p class="calibre1">«Hayır.»</p>

  <p class="calibre1">«O halde çık git.»</p>

  <p class="calibre1">Bryan tekrar, «Beni neden kırıyorsun?» diye sordu. Sesi yine her zamanki gibi şefkatliydi. Kilise korosunda şarkı söyleyen bir çocuğunki kadar ahenkli. Bu seste öfke ya da düş kırıklığı da yoktu. Sadece keder vardı. «Haftada iki defa geliyorum. Yanında oturuyorum. Sen olmazsan ben ne yaparım? Ne olurum? Bir hiç tabii. Bunu çok iyi biliyorum.»</p>

  <p class="calibre1">Jennifer dudağını ısırdı ve hiçbir şey söylemedi. Birdenbire Bryan’ın hareket ettiğini sezdi. Ayak seslerini, giysilerinin hışırtısını duymuyordu. Bryan istediği zaman kediden bile daha sessiz olurdu.</p>

  <p class="calibre1">Jennifer onun karyolaya yaklaştığını biliyordu.</p>

  <p class="calibre1">Çaresizce, o kuruntularının yardımıyla kendinden geçmeye, her şeyi unutmaya çabaladı. Hasta kafasının içinde parlak fantezilere ya da dehşet verici kara şeylere dalabilirdi. Hangisi olursa olsun buna aldırmayacaktı. Bu çok özel sanatoryum odasındaki gerçeğin neden olduğu dehşet dışında her şeye razıydı. Ama içindeki o ülkelere istediği zaman çekilivermesi olanaksızdı. Belki de bu acıklı durumunun en kötü yanı, zaman zaman istememesine karşın aklının başına gelmesiydi.</p>

  <p class="calibre1">Jennifer titreyerek bekledi.</p>

  <p class="calibre1">Etrafı dinledi.</p>

  <p class="calibre1">Bryan bir hayalet kadar sessizdi.</p>

  <p class="calibre1">Damı döven yağmurun gök gürültüsünü andıran sesi bir saniyeden diğerine geçilirken kesildi. Ama Jennifer yağmurun dinmediğini biliyordu. Dünya ansızın garip bir sessizliğin, bir hareketsizliğin pençesine düşmüştü.</p>

  <p class="calibre1">Jennifer’in içi ağzına kadar dehşet doldu. Sol tarafındaki felçli kol ve bacakları bile.</p>

  <p class="calibre1">Bryan onun sağ elini tuttu.</p>

  <p class="calibre1">Jennifer inledi ve elini kurtarmaya çalıştı.</p>

  <p class="calibre1">Bryan, «Hayır,» diyerek onun elini daha da sıkıca kavradı. Çok güçlüydü.</p>

  <p class="calibre1">Jennifer hemşireye seslendi ama bunun bir yararı olmayacağını biliyordu.</p>

  <p class="calibre1">Bryan onu tek eliyle tuttu ve diğerleriyle parmaklarını okşadı. Şefkatle bileğini ovdu, dirseğin altındaki kurumuş etlerine parmaklarını sürdü.</p>

  <p class="calibre1">Jennifer bekledi. Bu hareketleri ne tür zalimliklerin izleyeceğini düşünmemeye çalışıyordu.</p>

  <p class="calibre1">Bryan kolunu çimdikledi. Kadının ağzından sözsüz bir merhamet yakarışı döküldü. Bryan onu daha da güçlü bir biçimde çimdikleyerek karşılık verdi. Sonra aynı şeyi tekrarladı. Ama etlerini çürütecek kadar yapmıyordu herhalde.</p>

  <p class="calibre1">Jennifer can acısına katlanarak, şimdi suratı nasıl acaba, diye düşündü. Çirkin mi? «Fena sayılmaz» denecek halde mi? Yoksa güzel mİ? Sezgileri ona bir gerçeği fısıldıyordu: Eğer onun nefret dolu gözlerine bir kez olsun bakmak gerekecekse o zaman yeniden görmeye baş lamam bir mutluluk sayılmaz.</p>

  <p class="calibre1">Bryan bir parmağını Jennifer’in kulağına soktu. Tırnağı iğne kadar sivri ve uzundu. Parmağını çevirdi, tırmaladı, daha da içeri gitti. Sonun da baskı ve acı dayanılamayacak boyuta ulaştı.</p>

  <p class="calibre1">Jennifer haykırdı ama kimse gelmedi.</p>

  <p class="calibre1">Bryan kadının gözleme gibi yamyassı olan göğüslerine dokundu Jennifer uzun yıllar arkası üstü yattığı ve damardan beslendiği için iyice yassılmışlar, içleri de boşalmıştı. Ama bu cinsiyetsiz halinde bile göğüs uçları yine birer can acısı kaynağıydı. Bryan da onun canını nasıl yakacağını biliyordu.</p>

  <p class="calibre1">Ancak... önemli olan Bryan’ın yaptıkları değil... daha sonra nasıl bir işkence uygulayacağıydı. Durmadan yeni yeni şeyler buluyordu. Bu yeteneği sonsuzdu sanki. Gerçek dehşete bilinmeyeni beklemek neden oluyordu.</p>

  <p class="calibre1">Jennifer birinin, herhangi birinin ona yardım etmesi, işkenceyi sona erdirmesi için haykırdı.</p>

  <p class="calibre1">Çığlıkları ve «İmdat!» feryatları bir boşluğa düştü. Sonunda sessizleşerek işkenceye katlandı.</p>

  <p class="calibre1">Bryan kadını bıraktı ama, Jennifer onun yanında durduğunun bilincindeydi.</p>

  <p class="calibre1">Bryan, «Beni sev,» dedi.</p>

  <p class="calibre1">«Lütfen git.»</p>

  <p class="calibre1">Bryan’ın sesi hafifledi. «Beni sev.»</p>

  <p class="calibre1">Jennifer’in gözlerinden yaş gelebilseydi ağlayacaktı.</p>

  <p class="calibre1">«Beni sev. O zaman tekrar canını yakmam için bir neden kalmaz.»</p>

  <p class="calibre1">Jennifer’in mahvolmuş gözlerinden yaşlar akıtması ne kadar imkân sızsa, onu sevmesi de o kadar imkânsızdı. Bir engereği, bir taşı ya da yıldızlar arasındaki boş ve soğuk karanlığı sevmek daha kolaydı.</p>

  <p class="calibre1">Bryan ısrar etti. «Benim sadece sevilmeye ihtiyacım var.»</p>

  <p class="calibre1">Jennifer onun sevmesinin de imkânsız olduğunu biliyordu. Onda bu yetenek yoktu. Hatta bu sözün anlamını kavraması bile olanaksızdı Sevgiyi istiyordu, çünkü onu elde etmesi, bu duyguyu hissetmesi mümkün değildi. Sevgi Bryan için bir gizem, bilinmeyen bir şeydi. Jennifer onu sevebilseydi, Bryan’ı buna inandırabilseydi yine de kurtulamayacaktı. Sonunda kendisine verilen sevgi onu etkilemeyecekti. Bryan sevgiyi inkâr edecek ve artık alıştığı için Jennifer’e işkence yapmayı sürdürecekti.</p>

  <p class="calibre1">Ansızın yağmurun gürültüsü tekrar başladı. Koridordan sesler geldi. Yemek tepsilerinin konduğu arabanın tekerlekleri gıcırdadı.</p>

  <p class="calibre1">İşkence sona ermişti. Şimdilik.</p>

  <p class="calibre1">Bryan, «Bu akşam fazla kalamayacağım,» dedi. «Yani her zamanki gibi sonsuza dek kalmam imkânsız.» Bu sözlerine güldü. Kendi kendini eğlendiriyordu. Ama Jennifer için bu gülüş onun gırtlağından çıkardığı çıplak, pis bir sesti. Bryan ekledi. «İşlerim beklenmedik şekilde arttı. Yapılacak çok şey var. Korkarım gitmem gerekiyor.»&nbsp; Her zamanki gibi gidişini belirtmek için yatağın yanındaki parmaklığın üzerinden eğilerek kadının felçli sol yanağını öptü. Jennifer, Bryan’ın dudaklarının yanağına dokunuşunu ya da baskısını hissetmedİ. Sadece bir soğukluk duydu. Sanki bir kelebek bir an soğuk kanadını yüzüne sürmüştü. Bryan onu hâlâ duyarlı olan sağ yanağından öperken daha farklı olmayacağını düşünüyordu. Belki daha soğuk olacaktı o kadar.</p>

  <p class="calibre1">Bryan oradan ayrılırken bu kez gürültü yapmayı yeğledi. Jennifer 0nun uzaklaşan ayak seslerini dinledi.</p>

  <p class="calibre1">Kısa bir süre sonra Angelina ona akşam yemeğini yedirmek için geldi. Yumuşak yemekler veriyorlardı. Yemek suyuyla ezilmiş patates, sığır eti püresi. Üzerine biraz tarçın ve kahverengi şeker serpilmiş elma marmelatı, dondurma. Yutmakta zorluk çekmeyeceği yiyecekler.</p>

  <p class="calibre1">Jennifer kendisine neler yapıldığından söz etmedi. Kötü deneyimler&nbsp; ona inanmayacaklarını öğretmişti. Herhalde Bryan bir meleğe benziyor, diye düşündü. Çünkü benden başka herkes ona ilk görüşte güveniyor. Bryan’ın şefkatli davranışları ve soylu amaçları olduğuna inanıyor</p>

  <p class="calibre1">Acaba bu çilem hiç sona ermeyecek mi?</p>

  <p class="calibre1">Ricky Estefan yarım kutu ravyoliyi içinde su kaynayan büyük tencereye boşalttı. Suyun yüzü hemen köpürdü ve unumsu hoş bir koku buhar bulutu içinde yükseldi. Diğer ocağın üzerindeki daha küçük tencerede mis kokulu makarna sosu kaynıyordu.</p>

  <p class="calibre1">Ricky gaz alevlerini ayarlarken evin ön tarafından garip bir ses geldiğini duydu. Fazla yüksek olmayan ama sert bir vuruş sesi. Başın yana eğerek etrafı dinledi. Tam yanlış duyduğunu düşünürken gürültü tekrarlandı. Güm.</p>

  <p class="calibre1">Koridordan ön kapıya gidip verandanın ışığını yaktı. Kapıdaki balıkgözü mercekten dışarı baktı. Gördüğü kadarıyla orda hiç kimse yoktu. Kilidi açıp kapıyı araladı, ihtiyatla dışarı uzanarak iki yana baktı Verandadaki eşyalardan hiçbiri devrilmemişti. Gece durgundu, rüzgâr esmiyordu. Onun için banklı salıncak hareketsizdi. Yağmur olanca şiddetiyle yağıyordu hâlâ. Dışarda cıva buharlı lambalarının morumsu ışıklarında sokağın iki yanından adeta nehirler aktığı gözüküyordu. Sular kaldırım hizasına kadar yükselmişti. Blokun sonundaki ızgaralara doğru döne döne akıyor, erimiş gümüşten dereler gibi ışıldıyordu.</p>

  <p class="calibre1">Ricky gürültünün fırtınanın bir yere zarar verdiği anlamına geldiğini düşünerek endişelenmişti. Ama rüzgâr olmadığına göre böyle düşünmesi yersizdi.</p>

  <p class="calibre1">Kapıyı kapattıktan sonra sürgüyü sürdü, zinciri de taktı. Tabancayla yaralanıp ölümün eşiğinden döneli beri sağlıklı bir paranoya başlamıştı. Eh, sağlıklı ya da değil, harika bir paranoya örneğiydi. Kapıları her zaman kilitler, gece olurken kimsenin içeri bakmaması için bütün perdeleri kapatırdı.</p>

  <p class="calibre1">Korkusu Ricky’i utandırıyordu. Bir zamanlar ne kadar güçlü ve becerikliydi. Kendine nasıl da güvenirdi. Harry daha önce evden ayrıldığında, mutfak masasının başında kalacakmış gibi davranmıştı. Ama ön kapının kapandığını duyar duymaz koridordan usulca ayaklarını sürüyerek geçmiş ve arkadaşı hâlâ verandadayken sürgüyü sürmüştü. Yüzü utancından alev alev yanıyordu ama kapıyı birkaç dakika bile savunmasız bıraktığı için kaygılanmıştı.</p>

  <p class="calibre1">Şimdi kapıdan dönerken yine o esrarlı gürültüyü duydu. Güm.</p>

  <p class="calibre1">Bu kez gürültünün oturma odasından geldiğini düşündü. Sesin kaynağını anlamak için kemerin altından geçti. Oturma odasında iki masa lambası yanıyor, bu rahat yere kehlibar rengi sıcak bir ışık yayılıyordu. Kubbeli tavana ışıktan çifte daire vurmuştu. Onları sadece lambaların abajurlarının telleri ve süslerinin gölgeleri yarıyordu. Geceleri gidip yatıncaya kadar evin her tarafında ışık yanmasından hoşlanırdı. Artık karanlık bir odaya girdikten sonra elektrik düğmesini çevirmek hoşuna gitmiyordu.</p>

  <p class="calibre1">Burada her şey yolundaydı. Emin olabilmek için kanepenin arkasına bile baktı... Eh, orada da kötü bir şey yoktu.</p>

  <p class="calibre1">Güm.</p>

  <p class="calibre1">Bu ses yatak odasından mı gelmişti?</p>

  <p class="calibre1">Oturma odasında bir kapı, tavanı sade ama zarif tahtalarla kaplı hole açılıyordu. Holün üç yanında kapılar vardı. Misafir banyosu, dar bir konuk yatak odası ve fazla büyük sayılmayacak asıl yatak odası. Her odada bir lamba yanıyordu. Her tarafı kontrol etti, ama gürültüye neden olabilecek hiçbir şey bulamadı.</p>

  <p class="calibre1">Perdeleri tek tek açarak pencerelerin sürgülerinin sürülü, camların da sağlam olup olmadıklarına baktı. Cam kırılmamıştı, sürgüler de kapalıydı.</p>

  <p class="calibre1">Güm.</p>

  <p class="calibre1">Ses bu defa garajdan gelmişe benziyordu.</p>

  <p class="calibre1">Karyolasının yanındaki komodinden bir silah aldı, ,38’lik Smith Wesson Chief’s Special’dı. Tabancanın dolu olduğunu biliyordu. Ama yine de silindiri çekerek kontrol etti. Beş kurşun da yerli yerindeydi.</p>

  <p class="calibre1">Güm.</p>

  <p class="calibre1">Ricky’nin karnının aşağısına, sol tarafına birdenbire bir sancı saplandı. Kulübenin küçük olmasına rağmen garaja açılan kapıya ancak bir iki dakikada erişebilecekti. Kapı koridorda, mutfağa gelmeden hemen oradaydı. Kapıya yaslanıp kulağını çerçeveyle kanadın arasına dayayarak dinledi.</p>

  <p class="calibre1">Güm.</p>

  <p class="calibre1">Sesin garajdan geldiği kesindi.</p>

  <p class="calibre1">Sürgünün ucunu baş ve işaret parmağıyla tuttu, sonra da durakladı. Garaja gitmek istemiyordu. Alnında terden bir tabaka oluştuğunun farkındaydı.</p>

  <p class="calibre1">Haydi, haydi, dediyse de kendi ısrarına aldırmadı.</p>

  <p class="calibre1">Korktuğu için kendinden nefret ediyordu. Karnına girip bağırsaklarını karmakarışık eden kurşunların neden olduğu o müthiş can acısını hatırlıyordu. Hastanede ölümün gölgesinde yattığı o aylar boyunca çektiği ıstırabı unutmamıştı. Kendisi azimle dayanırken pek çok insanın savaşmaktan vazgeçtiklerini de biliyordu. Başına gelen felaketlerden sonra yaşamayı başarmıştı. O yüzden ihtiyatlı davranmakta da, korkmakta da haklıydı. Ama bütün bunlara rağmen yine de kendinden nefret ediyordu.</p>

  <p class="calibre1">Güm.</p>

  <p class="calibre1">Ricky kendi kendine küfrederek sürgüyü çekti. Kapıyı açıp elektrik düğmesine uzandı, ışığı yaktı.</p>

  <p class="calibre1">Garaj iki araba alacak kadar genişti. Mavi Mitsubishi’sini dibe park etmişti. Garajın eve yakın olan bölümüne uzun çalışma masası, malzeme dolu dolaplar, aletler dizili raflar ve küçük gümüş külçelerini eritmek için kullandığı gazlı ocak yerleştirilmişti. Erimiş gümüşü, kemer tokası ve takı kalıplarına döküyordu.</p>

  <p class="calibre1">Yağmurun durmadan tekrarlayan takırtısı buradan daha fazla duyuluyordu. Çünkü alt tavan yoktu ve garajın damı yalıtılmamıştı. Beton zeminden nemli bir soğuk yükseliyordu.</p>

  <p class="calibre1">Büyük garajın eve yakın olan bölümünde kimse yoktu. Malzeme dolaplarının içi bir insanın saklanabileceği kadar geniş değildi. Elinde .38’likle arabasının etrafında dolaştı, içine baktı. Hatta çatırdayan dizleriyle çökerek otomobilin altına da bir göz attı. Oraya da kimse saklanmamıştı.</p>

  <p class="calibre1">Garajın insan boyu dış kapısı İçeriden kilitliydi. Tek penceresi de öyle. Zaten küçük pencereden içeriye beş yaşından daha büyük hiç kimse giremezdi.</p>

  <p class="calibre1">Yoksa gürültü damdan mı geldi, diye düşündü. Bir dakika, iki dakika arabanın yanında durup yukarıya, kirişlere baktı. Gürültünün tekrarlanmasını bekliyordu. Ama öyle olmadı. Sadece yağmur, yağmur, yağmur, durmadan dama vuruyordu.</p>

  <p class="calibre1">Kendini gülünç hisseden Ricky eve dönüp aradaki kapıyı kilitledi. Elinde tabancayla mutfağa giderek silahı telefonun yanındaki gömme dolabın üzerine koydu.</p>

  <p class="calibre1">Ocaktaki makarna ve sos tencerelerinin altı sönmüştü. Bir an gazın kesilmiş olduğunu düşündü. Ama sonra iki ocağın önündeki düğmelerin kapatılmış olduğunu gördü.</p>

  <p class="calibre1">Mutfaktan çıktığı zaman açık olduklarını biliyordu. Ocakları tekrar yakarken mavi alevler ‘vışş’ diye bir ses çıkararak tencerelerin altında canlandılar. Onları uygun dereceye göre ayarladıktan sonra bir süre alevlere baktı. Ama kendilerinden küçülüp sönmediler.</p>

  <p class="calibre1">Biri onunla oyun oynuyordu.</p>

  <p class="calibre1">Dolaba gidip yine tabancasını aldı ve evi tekrar aramayı düşündü.</p>

  <p class="calibre1">Oysa her tarafı karış karış aramıştı. Evde yalnız olduğunu biliyordu. Kısa bir kararsızlıktan sonra evi yeniden aramaya başladı. Ama sonuç ilk seferki gibi oldu.</p>

  <p class="calibre1">Mutfağa döndüğünde bu kez kimse gazı kapatmamıştı. Sos öyle şiddetle kaynamaya başlamıştı ki, bir kısmı kabın dibine yapışmıştı. Silahını bir tarafa bıraktı. Büyük bir çatalla bir parça ravyoli aldı. Soğutmak İçin üzerine üfledikten sonra tadına baktı. Biraz fazla pişmişti ama yine de lezzetliydi. Makarnayı kevgire döküp suyunu süzdü. Kevgiri salladı, sonra ravyoliyi bir tabağa boşalttı. Üzerine sos döktü.</p>

  <p class="calibre1">Biri onunla oyun oynuyordu.</p>

  <p class="calibre1">Ama kim?</p>

  <p class="calibre1">Yağmur zakkum ağaççıklarının yaprakları arasından sızarak Sammy’nin ambalaj sandığının üzerine serdiği kat kat çöp poşetlerine çarpıyordu. Plastik tabakalarının üzerinden boş arsaya ya da geçide akıyordu. Sammy sandığın dibine yatak görevini yapan paçavraların altına da plastik poşetler yaymıştı. Onun için mütevazı evi oldukça kuru sayılırdı.</p>

  <p class="calibre1">Aslında Sammy Shamroe yarı beline kadar suların içinde de otursaydı yine farketmeyecekti. Çünkü testi dolusu iki litre şarabı içip bitirmiş, şimdi yenisine başlamıştı. Hiç acı duymuyordu. Daha doğrusu kendi kendine öyle söylüyordu.</p>

  <p class="calibre1">Aslında durumu iyi bile sayılırdı. Ucuz şarap onu ısıtıyor, geçici olarak kendine duyduğu nefret ve pişmanlıktan kurtarıyordu. Sammy’nin çocuklukla ilgili masum duyguları ve saf beklentileri hatırlamasını sağlıyordu. Birinin çöp tenekesinden kurtardığı ve şimdi bir pasta kalıbına diktiği yaban mersini kokulu kalın iki mum, sığınağını antika bir Tiffany lambadan süzülenden farksız tatlı bir ışıkla aydınlatıyordu. İçeriye hoş bir koku da yayılıyordu. Yağmurun hiç kesilmeyen korosu ninni gibiydi. Belki de ceninlerin içinde büyüdüğü plasenta da böyleydi. Tabii mumlar dışında. Cenin, plasentanın içinde kıvrılıp yatıyor, onu tüy kadar hafifleten meşime sıvısında yüzüyordu. Etrafını annesinin atar ve toplar damarlarında hızla akan kanının yumuşak uğultusu sarmaktaydı. Cenin&nbsp;gelecek için endişelenmiyordu. Hatta bunun farkında bile değildi.</p>

  <p class="calibre1">Fareadam ambalaj sandığının tek açık yerine gerilmiş olan ve kapı görevi yapan battaniyeyi kenara ittiğinde, Sammy’nin doğum öncesine benzeyen o mutluluğu hemen sona ermedi. Benliğinin derinliklerinde başının dertte olduğunu biliyordu ama korkmayacak kadar sarhoştu.</p>

  <p class="calibre1">Ambalaj sandığı iki kırk yüksekliğinde ve bir seksen genişliğindeydi. İçine girilen bazı dolaplar kadar büyük sayılırdı. Fareadam da ayı gibi olmasına rağmen, içeri girip mumları devirmeden Sammy’nin karşısına geçebilirdi. Ama açıklığın önünde çömeldi. Bir koluyla battaniyeyi yana itiyordu.</p>

  <p class="calibre1">Fareadamın gözleri eskisinden farklıydı. Kapkara, pırıl pırıldı bu gözler. Akları hiç yoktu. Ortadaki iğne başı kadar sarı bebekler ışıklıymış gibiydi. Gece Cehenneme giden karayolunda uzaklarda beliren farlara benziyorlardı.</p>

  <p class="calibre1">Fareadam kendisinden hiç beklenmeyen bir ilgiyle, «Nasılsın, Sammy?» diye sordu. «İyisin değil mi, haa?»</p>

  <p class="calibre1">Fazla şarap Sammy Shamroe’nun yaşama güdüsünü öylesine uyuşturmuştu ki, korkamıyordu bile. Ama korkması gerektiğinin bilincindeydi. O yüzden hareketsiz oturuyordu, dikkat kesilmişti. Bir çıngıraklı yılan ambalaj sandığının içine süzülmüş ve tek kaçış yolunu kapatmış gibi.</p>

  <p class="calibre1">Fareadam, «Şunu bilmeni istedim,» diye ekledi. «Ben bir süre gözükmeyeceğim. Yeni bir işim var. Zaten haddinden fazla çalışıyorum. Önce daha acil işlerle uğraşmam gerekiyor. O iş bittiği zaman çok yorgun düşecek ve bütün gün uyuyacağım. Hatta yirmi dört saat.»</p>

  <p class="calibre1">Geçici olarak korku duymaması, Sammy’nin yüreklendiği anlamına gelmiyordu. Konuşmaya cesaret edemiyordu.</p>

  <p class="calibre1">«Bütün bunların beni ne kadar yorduğunu biliyor musun, Sammy? Bilmiyor musun? Ben sürüde ayıklama yapıyorum. Topal ve hastalıklıları ortadan kaldırıyorum. Bana inan, bu hiç de kolay bir iş değil.» Fareadam gülümseyerek başını sallayınca sakalından parlak boncuk boncuk yağmur suları etrafa sıçradı, Sammy’e de geldi.</p>

  <p class="calibre1">Sammy şarap sarhoşluğunun sağladığı o rahatlatıcı rahimde bile etrafı biraz farkedecek durumdaydı. Fareadamın bu ani gevezeliği onu şaşırttı. Evet, bu dev adamın monoloğu gerçekten hayret uyandıracak gibiydi; ayrıca Sammy’e garip bir biçimde daha önce duyduğu bir şeyleri de hatırlatıyordu. Uzun bir süre önce, başka bir yerde duyduğu şeyleri. Ama Sammy o sözleri ne zaman, nerede ve kimden duyduğunu anımsayamıyordu. Onu dejavu’nün eşiğine getiren ne Fareadamın hırıltılı sesi, ne de söylediği sözlerdi. Dev yaratığın bu açıklamaları yaparkenki ses tonu, o tuhaf içtenliği ve konuşmasının ritmiydi.</p>

  <p class="calibre1">Fareadam, «Senin gibi mikroplarla uğraşmak insanın bütün gücünü kesiyor,» dedi. «Bana inan. Her birinizi ilk karşılaştığımız zaman temizlesem her şey çok daha kolaylaşır. Gövdelerinizi patlatıversem. Kafalarınızı uçursam.»</p>

  <p class="calibre1">Sammy, hayır, diye düşündü. Renkli, heyecan verici, ilginç olduğu kesin. Ama hoş değil... Korkusu onu hâlâ etkileyemiyordu.</p>

  <p class="calibre1">Fareadam, «Ama kaderimi yerine getirmem, benden istenilen hale getirmem için, sana gazabımı göstermek zorundayım,» diye açıkladı. «Seni karşımda titretmem, aşağılık duruma düşürmem gerekiyor. Nasıl lanetlenmiş olduğunu anlamanı sağlamalıyım.»</p>

  <p class="calibre1">Sammy bu tür sözleri daha önce nerede duyduğunu hatırladı. Bir başka sokak serserisi de böyle konuşuyordu. Onunla belki on sekiz ay ya da iki yıl önce Los Angeles'te karşılaşmıştı. Mike adında bir serseriydi. Onda ‘Mesih kompleksi’ vardı. Tanrının onu, dünyanın işlediği «günahların bedelini ödetmek için seçtiğine inanıyordu. Sonunda kafayı İyice üşütüp sanat filmi gösterilen bir sinemanın önünde sırada bekleyen üç ya da dört kişiyi bıçaklamıştı. Sinemada tekrar piyasaya çıkarılın «Bili ve Ted'in Kusursuz Serüveni» filminin yeni bir kopyası gösteriliyordu. Daha önceki orijinal filmde görülmeyen yirmi dakikalık bir ek vardı bunda.</p>

  <p class="calibre1">Fareadam, «Daha acil hükümleri verdikten ve dinlenme fırsatı bulduktan sonra tekrar gelip seni göreceğim,» diye vaat etti. «Unutulduğumu sanmanı istemem. Kendini ihmal edilmiş gibi, takdir edilmiyormuş m hissetmen hoşuma gitmez. Zavallı, zavallı, Sammy. Seni hiç unutmayacağım. Bu sadece bir vaat değil. Yeni tanrının kutsal sözü.»</p>

  <p class="calibre1">Fareadam kendisinin unutulmamasını sağlamak için kötü bir mucize gösterdi. İnsan şarap denizinin bin fersah derinliğinde her şeyi unutabilse bile. Fareadam gözlerini kırpıştırdı, gözkapaklarını açtığı zaman her şeyi değişmişti. Gözleri artık abanoz sarısı değildi. Zaten göz olmaktan da çıkmışlardı. Şimdi göz çukurları kıvıl kıvıl yağlı beyaz kurtlardan oluşan toplar gibiydi. Ağzını açınca dişleri sivrildi, yılan dişi gibi keskin oldu. Uçlarından zehir damlıyor, parlak kara dili av arayan bir yılanınki gibi uzanıp geri çekiliyordu. Yaratıktan şiddetli bir koku yayılıyordu etrafına. Çürümüş et kokusu. Kafasıyla gövdesi şişip patladı ama bu kez fare sürülerine dönüşmedi. Onun yerine Fareadamla giysileri on binlerce karasinek halini aldı. Sinekler vızıldayarak ambalaj sandığına doluştular, Sammy’nin suratına çarptılar. Kanat sesleri öyle yüksekti ki, durmadan yağan yağmurun gürültüsünü bile bastırıyordu. Ve sonra...</p>

  <p class="calibre1">Sinekler gitti.</p>

  <p class="calibre1">Ortadan kayboldular.</p>

  <p class="calibre1">Islanarak ağırlaşmış olan battaniye ambalaj sandığının açık tarafından sarkıyordu.</p>

  <p class="calibre1">Mumların ışıkları titreşiyor, tahtalara vurarak parlaklaşıp sönükleşiyordu.</p>

  <p class="calibre1">Hava, yaban mersini esansı karıştırılmış balmumu kokuyordu.</p>

  <p class="calibre1">Sammy şarabı bardak gibi kullandığı kirli reçel kavanozuna koymadı, testiyi ağzına götürüp uzun uzun içti. İçkinin birazı sakalı uzamış çenesine aktı ama aldırmadı.</p>

  <p class="calibre1">Sammy hiçbir şeyle ilgilenmeden uyuşuk uyuşuk oturmak istiyordu. Son birkaç dakika içinde korkusu canlanmış olsaydı, herhalde altına kaçıracaktı.</p>

  <p class="calibre1">Fareadamın söylediklerini, duyguların etkisinde kalmadan düşünmek için bu halinin sürmesi gerektiğine inanıyordu. O yaratık bugünü kadar pek az konuşmuş, güdüleri ya da amaçları konusunda hiçini açıklama yapmamıştı. Ama şimdi sürüyü ayıklama, hüküm ve tanrılık gibi saçma sapan şeylerden söz ediyordu.</p>

  <p class="calibre1">Fareadamın kafası da, sinema meraklılarını bıçaklayan Mike’ın beyninde yankılanan aynı delice şeylerle dolu olmalıydı. Fare adamın birdenbire ortaya çıkmak ve kayboluvermek gibi yetenekleri vardı. Ama bu marifetine, insanlarınkine benzemeyen gözlerine ve biçim değiştirme özelliğine karşın, tanrıyla ilgili hezeyanları, onun Charles Manşon ve Richard Ramirez’in sayısız mirasçısından pek de farklı olmadığını düşündürüyordu. Bu mirasçılar bütün dünyada dolaşarak içlerinden gelen sesi dinliyor, zevk için öldürüyor ve buzdolaplarına kurbanlarının kesik kafalarını dolduruyorlardı. Fareadam temelde ortalıkta dola an diğer psikolara benziyorsa, tüm özel yeteneklerine rağmen yine de zayıf bir yanı var demekti.</p>

  <p class="calibre1">Fareadamı düşünmek kafasının zonklamasına neden oluyordu. Kahretsin! Sağ çıkmayı düşünmek bile başımı ağrıtıyor. Yaşamayı isteyen kim? Neden isteyeyim? O zaman erken yerine daha geç öleceğim. Her yaşama çabası sadece kısa vadeli bir zafer. Sonunda herkes ölecek ve her şeyi unutacak. Ama o ana kadar acı çekecek... Sammy için Fareadamın en korkunç yanı, insanları hemen öldürmemesi, onlara Önce işkence etmekten hoşlanmasıydı. Yaratık zavallıların dehşetini arttırıyor, onları ıstıraba boğuyor, kurbanlarını bu dünyadan merhametli bir çabuklukla göndermiyordu.</p>

  <p class="calibre1">Sammy testiyi eğerek yerde, açtığı ayaklarının arasında duran kirli reçel kavanozuna şarap koydu. Bardağını dudaklarına doğru kaldırdı. parıltılı yakut rengi sıvıda, pırıltısız, huzur dolu, salt karanlığı aradı.</p>

  <p class="calibre1">Mickey Chan arka bölmede yalnız başına oturuyordu. Dikkatini çorbasına vermişti.</p>

  <p class="calibre1">Belki Mickey, Connie’nin geldiğini gördü ama farkında değilmiş gibi davrandı. Çorbayı kaşığından emerek içti, sonra kaşığını tekrar doldurdu. Gözünü kâsenin içindeki sıvıdan ayırmıyordu.</p>

  <p class="calibre1">Ufak tefek ama kaslı vücutlu, yaşı elliye yakın bir adamdı. Saçlarını iyice kısa kestirmişti. Cildi antika parşömen rengindeydi. Mickey beyaz müşterilerinin onun Çinli olduğunu sanmalarını sağlıyordu. Aslında Vietnam’lı bir mülteciydi. Saygon'un düşmesinden sonra Amerika’ya kaçmıştı. Söylentilere göre, Saygon’da Güney Vietnam İç Güvenlik Bürosunun cinayet bölümünde çalışan bir dedektifti. Ya da daha yüksek rütbeli bir polis. Galiba bu iddia doğruydu.</p>

  <p class="calibre1">Bazıları onun soruşturma odasında tutukluları dehşete düşürmekle ün yaptığını öne sürüyorlardı. Şüpheli bir sanık ya da bir komünistin irade gücünü kırmak için her teknik ve araçtan yararlanan biri olduğu&nbsp; söyleniyordu. Ama Connie bu hikâyelere inanmıyordu. Mickey’den hoşlanırdı. Sert bir adamdı ama onda büyük bir kayba uğrayan ve karşısındakine derin bir şefkat gösterebilecek bir insan hali vardı.</p>

  <p class="calibre1">Connie masasına yaklaşınca Mickey bakışlarını çorbasından ayırmadan, «İyi akşamlar, Connie,» dedi.</p>

  <p class="calibre1">Genç kadın bölmenin diğer tarafına kayarak oturdu. «Sanki o kâse de yaşamın anlamı gizliymiş gibi bütün dikkatini vermişsin.»</p>

  <p class="calibre1">Mickey kaşığı ağzına götürdü. «Bu doğru.»</p>

  <p class="calibre1">«Öyle mi? Bana kâsenin içinde çorba varmış gibi geldi.»</p>

  <p class="calibre1">«Yaşamın anlamı bir kâse çorbada bulunabilir. Çorbalar hep bir tın etsuyuyla yapılır. Bu, yaşamlarımızı oluşturan günlerin bir sıvı gibi akmalarına benzer.»</p>

  <p class="calibre1">«Etsuyu mu?»</p>

  <p class="calibre1">«Bazen çorbada şehriye olur, bazen sebze. Yumurta parçalan Tavuk eti ya da karides. Mantar. Belki pirinç.»</p>

  <p class="calibre1">Mickey ona bakmadığı için Connie masanın öbür tarafından bütün dikkatini çorbaya verdi.</p>

  <p class="calibre1">«Çorba bazen sıcak olur,» diye ekledi Mickey. «Bazen de soğuk Kimi zaman çorbanın soğuk olması gerekir ve sıcak olmamasına rağmen yine de zevk verir.» Güçlü ama müşfik sesi insanı adeta ipnotize ediyordu.</p>

  <p class="calibre1">Bu sözlerden etkilenmiş olan Connie çorbanın düzgün yüzeyimi bakıyordu. Lokantadaki diğer müşterilerin artık farkında bile değildi.</p>

  <p class="calibre1">Mickey, «Düşün,» dedi. «Çorba içilmeden önce değeri ve amaç vardır. Yendikten sonra kimse için bir değeri kalmaz. Tabii içen kimse dışında. Çorba işlevini yerine getirirken ortadan kalkar. Geride sadem boş bir kâse kalır. Bu, istek ya da ihtiyacın simgesi sayılabilir. Ya da gelecek diğer çorbaların hoş bir beklentisi.»</p>

  <p class="calibre1">Connie devam etmesini bekledi. Sonra onun kendisini süzdüğünü farkederek bakışlarını çorbadan ona kaydırdı. Mickey’nin gözlerinin içine bakarak, «Hepsi bu kadar mı?» diye sordu.</p>

  <p class="calibre1">«Evet.»</p>

  <p class="calibre1">«Yaşamın anlamı?»</p>

  <p class="calibre1">«Hepsi bu kadar.»</p>

  <p class="calibre1">Genç kadın kaşlarını çattı. «Anlayamadım.»</p>

  <p class="calibre1">Mickey omzunu silkti. «Ben de öyle. Bu hikâyeyi şimdi uyduruverdim.»</p>

  <p class="calibre1">Connie ona bakarak gözlerini kırpıştırdı. «Sen ne?»</p>

  <p class="calibre1">Mickey, «Anlayacağın, Çinli bir dedektiften böyle şeyler bekliyorlar,» diyerek güldü. «Anlamlı sözler. Anlaşılması imkânsız filozofça gözlemler. İçinden çıkılmayan atasözleri.»</p>

  <p class="calibre1">Connie çorbayı işaret etti. «Beni iyi kandırdın.»</p>

  <p class="calibre1">«Sen ilk değilsin.»</p>

  <p class="calibre1">Bu söz kadını güldürdü. «Uygun kişilerden piston bulabilseydim adını ‘Charlie Fare’ye çevirtirdim. Hem de resmen. Bak ne işe yarardı.»</p>

  <p class="calibre1">Mickey, «Hâlâ gülebildiğin için seviniyorum,» dedi.</p>

  <p class="calibre1">Kara kehlibar saçlı, badem gözlü genç ve güzel bir kadın garson masalarının yanında belirerek Connie’ye yemek söyleyip söylemeyeceğini sordu.</p>

  <p class="calibre1">Connie, «Sadece bir şişe Tsingtao getirin lütfen,» dedi. Sonra Mickey’e döndü. «Gerçeği öğrenmek istiyorsan söyleyeyim: Aslında içimden gülmek pek gelmiyor. Bu sabah bana telefon ederek bütün günümü mahvettin.»</p>

  <p class="calibre1">«Gününü mü mahvettim? Ben mi?»</p>

  <p class="calibre1">«Başka kim olacak?»</p>

  <p class="calibre1">«Belki de yanında Browning ve birkaç elbombası olan malum bir centilmen...»</p>

  <p class="calibre1">«Demek olayı duydun?»</p>

  <p class="calibre1">«Duymayan kaldı mı ki? Güney California'da bile bu, spor programından önce yayınlanan bir haber sayılır.»</p>

  <p class="calibre1">«Belki sakin bir günde...»</p>

  <p class="calibre1">Mickey çorbasını bitirdi.</p>

  <p class="calibre1">Garson birayı getirdi. Connie fazla köpürmemesi için birayı soğutulmuş bardağın yanından koydu. Bir yudum alıp içini çekti.</p>

  <p class="calibre1">Mickey içtenlikle, «Çok üzgünüm,» dedi. «Bir ailen olduğuna inanmayı ne kadar çok istediğini biliyorum.»</p>

  <p class="calibre1">Connie, «Bir ailem vardı,» diye cevap verdi. «Ve bugün hepsi de ortadan kayboldular.»</p>

  <p class="calibre1">Connie üç yaşından on sekizine kadar resmi yurtlarda ve geçici olarak bazı ailelerin yanında kalmıştı. Bunlardan her biri bir öncekinden daha da kötüydü. Connie’nin güçlü olması ve savaşması gerekiyordu Kişiliği yüzünden evlat edinmek isteyen çiftlerin hoşuna gitmiyordu Connie’nin karakterinin güçlü sandığı yanlarını başkaları davranış sorunları olarak görüyorlardı. Küçüklüğünden beri başına buyruk, yaşından umulmayacak kadar da ciddiydi, hatta çocuk olamayacak kadar. Yaşıtları gibi davranmak için rol yapmak zorunda kalıyordu. Çünkü o çocuk gövdesinin içinde olgun bir insan gizliydi.</p>

  <p class="calibre1">Connie yedi ay öncesine kadar annesiyle babasının kimler olduklarıyla pek ilgilenmemişti. Bu konuyla ilgilenmenin bir yararı olmayacaktı Sebep ne olursa olsun, onlar Connie’yi çocukken terketmişlerdi. Geni, kadın ikisini de hatırlamıyordu.</p>

  <p class="calibre1">Sonra güneşli bir pazar günü öğleden sonra Perris’teki havaalanı na paraşütle atlamaya gitmişti. Atlayış sırasında paraşütün ipi sıkışmıştı Cehennem kadar susuz olan kahverengi çöl çalılarına doğru bin iki yüz metre düşmüştü. Son nefesini vermek dışında artık ölmüş sayılabileceğini düşünmüştü. Ancak paraşütü yaşaması için mümkün olan son sam yede açılmıştı. Sert bir iniş yapmış ama şansı ona yardım etmişti. Sadece burkulmuş bir ayak bileği, sıyrılmış bir avuç ve berelerle kurtulmuş tu. İşte o gün birdenbire nereden geldiğini öğrenme ihtiyacını duymuştu.</p>

  <p class="calibre1">Herkes nereye gideceklerini bilmeden bu yaşamdan ayrılacaklardı. Onun için yaşama nasıl başladıklarını biraz olsun bilmek galiba gerekliydi.</p>

  <p class="calibre1">Connie çalışma saatleri dışında geçmişini incelemek için resmi kanallar, tanıdıkları ve bilgisayarlardan yararlanabilirdi. Ama o Mickey Chan’ı tercih etmişti. İş arkadaşlarının araştırmalarına karışmalarını, onun için çaba harcamalarını ve tabii meraklanmalarını istemiyordu. Belki onlarla paylaşmak istemeyeceği bir şey öğrenecekti.</p>

  <p class="calibre1">Gerçekten de Mickey Chan’ın altı ay resmi dosyaları karıştırdıktan sonra öğrendikleri hiç de hoş değildi.</p>

  <p class="calibre1">Dedektif moda olan Fashion Island semtindeki XIX. yüzyıl Fransız «mat eserleri ve Biedermeier eşyalarla döşediği bürosunda Connie’ye dosyayı verdiği zaman, «Ben yan odada olacağım,» dedi. «Birkaç mektup yazdıracağım. Bitirdiğin zaman bana haber ver.»</p>

  <p class="calibre1">Asyalılara özgü sıkı ağızlılığı ve Connie’nin yalnız kalmaya ihtiyacı olacağı düşüncesi genç kadının durumu anlamasına yol açtı. Herhalde gerçek çok kötüydü.</p>

  <p class="calibre1">Mickey’nin raporundan anlaşıldığına göre, mahkeme Connie’yi annesiyle babasından ona sık sık, tekrar tekrar fiziksel işkence yaptıkları için almıştı... Kadınla adam bilinmeyen suçları yüzünden... ya da sadece yaşadığı için... çocuğu dövmüş, bütün saçlarını tıraş etmiş ve bağlamışlar, bazen tam on sekiz saat bir dolapta kapalı tutmuş ve o anda elinin üç parmağını da kırmışlardı.</p>

  <p class="calibre1">Connie mahkemenin himayesine verildiği sırada daha konuşmayı bile öğrenmemişti. Çünkü annesiyle babası ona bunu öğretmemişler, hatta çocuğun konuşmasına dahi izin vermemişlerdi. Fakat Connie çok Çabuk öğrenmişti. Sanki konuşmanın simgelediği isyan ona zevk veriyormuş gibi.</p>

  <p class="calibre1">Ancak Connie annesiyle babasını suçlama fırsatını hiçbir zaman bulamadı. Adamla kadın dava edilmemek için eyaletten kaçmaya çalışırken California Arizona sınırı yakınlarında bir araba kazası geçirmiş ve alev alan taşıtın içinde ölmüşlerdi.</p>

  <p class="calibre1">Connie, Mickey’nin ilk raporunu katılaşmış bir ilgiyle okudu. Başka biri aynı durumla karşılaşsalardı çok sarsılırlardı. Ama Connie gerçeğe daha iyi dayandı, çünkü uzun bir süreden beri polisti ve bu tür olaylar çok görmüştü, hatta daha da kötülerini. Annesiyle babasının ona karşı duydukları o müthiş nefrete kendi kusurlarının neden olduğunu sanmıyordu. Ya da diğer çocuklar kadar sevilecek biri olmadığı için ona böyle davrandıklarını düşünmüyordu. Bazen dünya böyleydi, çoğu zaman hatta. Connie sonunda üç yaşındayken bile neden o kadar ciddi, yaşına göre fazla akıllı, çok haşin ve başına buyruk olduğunu anlamıştı Neden evlat edinmek isteyen çiftlerin hoşuna gidecek sevimli ve sık sık kucaklanacak bir çocuk olamadığını da.</p>

  <p class="calibre1">İşkence, kuru bir ifadeyle yazılan dosyadakinden daha kötü olmalıydı. Bir kere mahkemeler böyle ağır bir karar vermeden önce anne ve babaların çocuklarını dövmelerini genellikle bir dereceye kadar hoş görürlerdi. Bundan başka, Connie bütün o günlerin anıları ve kız kardeşini de kafasından silmişti. Buna müthiş bir çaresizliğin neden olduğu belliydi.</p>

  <p class="calibre1">Bu tür felaketlerden sağ çıkabilen çocuklar, olgunlaşırlarken baskı altında tuttukları anıları ve değersiz insanlar oldukları düşüncesi yüzün den pek çok sorunla savaşmak zorunda kalırlar. Connie güçlülerden olduğu için şanslıydı. Bir insan olarak değeri konusunda hiçbir şüphesi yoktu. Kişi olarak özel biri sayılacağı konusunda da. Tabii daha yumuşak, rahat, az kuşkucu, çabucak gülen biri olmak hoşuna gidebilirdi Ama yine de kendini beğeniyordu ve bir bakıma mutluydu.</p>

  <p class="calibre1">Mickey’nin raporunda kötü haberler vardı. Connie hiç bilmediği bu ikiz kız kardeşi olduğunu öğrendi. Colleen’di adı. Constance Mary ve Colleen Marie Gulliver. Colleen’den üç dakika önce doğmuştu. Birbirlerine çok benziyorlardı. İşkence görmüş ve ikisi de anne babalarından alınmışlardı. Sonunda ayrı ayrı yurtlara gönderilmişler ve birbirlerinden farklı yaşam sürmüşlerdi.</p>

  <p class="calibre1">Ama artık aradan birkaç hafta geçmişti ve Colleen’in akıbeti bilinmiyordu. Bir aile onu evlat edinmiş ve Santa Barbara’da büyümüştü. Beş yıl önce de yirmi sekiz yaşında ölmüştü.</p>

  <p class="calibre1">Connie o sabah kız kardeşini tekrar kaybettiğini öğrendiğinde müthiş bir acı duymuştu. O zamana kadar hiç duymadığı bir acı. Kardeşini bu kez sonsuza dek kaybetmişti.</p>

  <p class="calibre1">Ama Connie ağlamamıştı. Ender ağlardı o.</p>

  <p class="calibre1">Onun yerine ıstırabını bütün düş kırıklıkları, engeller ve kayıplar karşısında yaptığı gibi yenmeye çalışmıştı. Çok çalışarak, sanki bu onda bir tutkuymuş gibi çabalayarak. Ve tabii öfkelenmişti de. Zavallı Harry. Connie’nin öfkesinin nedenini bilmiyordu ama olayın acısı yine ondan çıkmıştı. Terbiyeli, mantıklı, huzur isteyen, çok sabırlı Harry. Connie’nin James Ordegard denilen ay suratlı sanığı kovalama fırsatını bulduğu için ne müthiş bir minnet duyduğunu hiçbir zaman bilmeyecekti. Genç kadın öfkesini buna daha layık olan birine yöneltebilmişti. Istırabın içten olduğu ve gözyaşlarıyla salıveremediği o müthiş enerjiyi böyle harcamıştı.</p>

  <p class="calibre1">Connie şimdi Tsingtao içerek, «Bu sabah fotoğraflardan söz ettin,» diye hatırlattı.</p>

  <p class="calibre1">Komi sofradan boş çorba kâsesini aldı.</p>

  <p class="calibre1">Mickey masaya sarı bir zarf bıraktı. «Onlara bakmak istediğinden emin misin?»</p>

  <p class="calibre1">«Neden bakmayayım?»</p>

  <p class="calibre1">«Kardeşini hiçbir zaman göremeyeceksin. Fotoğraflara bakarken bu gerçeği acı bir biçimde daha iyi kavrayabilirsin.»</p>

  <p class="calibre1">«Kavradım bile.» Genç kadın zarfı açtı. Dışarıya sekiz on resim kaydı</p>

  <p class="calibre1">Colleen’in fotoğraflarını beş, altı yaşındayken çekmeye başlamışlardı anlaşılan. En son resimde ise yirmi altı, yirmi yedi yaşındaydı. Daha fazla yaşamamıştı zaten. Üzerinde Connie’nin giydiklerinden çok farklı giysiler vardı. Saçları başka biçimdi. Resimler Connie’nin hiç görmediği Oturma odaları, mutfaklar, çim alanlar ve kumsallarda çekilmişti. Ama kız kardeşi temel özellikler bakımından Connie’nin eşiydi. Boy, kilo, renk, yüz hatları, hatta ifadeleri ve duruşları bile aynıydı.</p>

  <p class="calibre1">Connie garip bir duyguya kapıldı. Sanki yaşadığını hatırlamadığı başka bir yaşamda çekilen fotoğraflarına bakıyordu.</p>

  <p class="calibre1">Sonra Mickey Chan’a, «Bu resimleri nerede buldun?» diye sordu.</p>

  <p class="calibre1">«Ladbrook’lardan aldım. Dennis ve Lorraine Ladbrook, Colleen’i evlat edinen o çift.»</p>

  <p class="calibre1">Connie fotoğrafları tekrar incelerken bir şeyi farketti. Colleen her resimde de ya gülüyor ya da gülümsüyordu. Connie’nin de küçükken kaldığı yurtlarda diğer çocuklarla birlikte resimleri çekilmişti. Ama gülerken çekilmiş olan bir tek fotoğrafı bile yoktu.</p>

  <p class="calibre1">Connie, «Ladbrook’lar nasıl insanlar?» diye sordu.</p>

  <p class="calibre1">«Birlikte çalışıyorlar. Santa Barbara’da bir kırtasiye dükkânları var. Bence iyi insanlar. İddiasız, sakin. Kendi çocukları olmamış. Colleen’e tapıyorlarmış.»</p>

  <p class="calibre1">Haset, Connie’nin kalbini kararttı. Colleen’in zevkini çıkardığı o normal yıllara ve sevgiye haset ediyordu. Ölmüş bir kardeşi kıskanmak mantıksızlıktı... ve utanılacak bir şeydi. Ama Colleen’e haset etmemek Connie'nin elinde değildi.</p>

  <p class="calibre1">Mickey, «Ladbrook’ların acıları hâlâ geçmemiş,» diye açıkladı. «Üstelik aradan beş yıl geçmiş olmasına rağmen. Onun ikiz olduğunu bilmiyorlarmış. Çocuk Bulma Kurumu onlara bundan hiç söz etmemiş.»</p>

  <p class="calibre1">Connie fotoğrafları sarı zarfa koydu. Artık onlara daha fazla bakmaya dayanamayacaktı. İnsanın kendine acımasını şımarıklık sayar ve bundan nefret ederdi. Ama şimdi hasedi hızla kendine acımaya dönüşüyordu. Üzerine taş yığmışlar gibi göğsünde bir ağırlık vardı. Belki daha sonra apartmanında yalnızken kardeşinin o güzel gülümsemesini biraz daha seyredecekti.</p>

  <p class="calibre1">Garson kız Mickey için moogoo gai pan ve pirinç getirdi. Dedektif takımların yanına her zaman konan çubuklara aldırmadan çatala uzandı. «Connie, Ladbrook’lar seninle tanışmak istiyorlar.»</p>

  <p class="calibre1">«Neden?»</p>

  <p class="calibre1">«Demin de söylediğim gibi Colleen’in ikiz kardeşi olduğunu bilmiyorlarmış.»</p>

  <p class="calibre1">«Bunun iyi bir fikir olduğundan pek emin değilim. Onlar için Colleen olamam. Ben farklı biriyim.»</p>

  <p class="calibre1">«Onların böyle bir şey isteyeceklerini sanmıyorum.»</p>

  <p class="calibre1">Connie birasından içti. «Bunu düşüneceğim...»</p>

  <p class="calibre1">Mickey sanki batı yarım küresindeki mutfaklardan moogoo gai pan’dan daha lezzetli bir şey hiç çıkmamış gibi çatalını yemeğe daldırdı.</p>

  <p class="calibre1">Yemeğin kokusu ve görünüşü neredeyse Connie’nin midesini kaldıracaktı. Ama yemeğin bir kusuru olmadığını biliyordu. Kötü olan kendi tepkisiydi. Midesinin bulanması için birden fazla neden vardı. Zor bir gün geçirmişti.</p>

  <p class="calibre1">Sonunda o korkunç soruyu sordu. «Colleen neden ölmüş?»</p>

  <p class="calibre1">Mickey cevap vermeden önce onu bir an süzdü. «Bunu sana bu sabah söylemeye hazırdım.»</p>

  <p class="calibre1">«Ama galiba ben hazır değildim.»</p>

  <p class="calibre1">«Doğum yaparken ölmüş...»</p>

  <p class="calibre1">Connie bu bin yılın son karanlık yıllarında yirmi sekiz yaşında çekici bir kadının birdenbire ölmesine yol açan o anlamsız ve budalaca nedenlere karşı kendini hazırlamıştı. Ama bunu beklemiyordu. «Evli miymiş?»</p>

  <p class="calibre1">Mickey başını salladı. «Hayır. Evli olmayan annelerdenmiş. Olayın Ayrıntılarını, babanın kim olduğunu bilmiyorum. Ama Ladbrook’ların bu yüzden Colleen’e kızmadıkları belli. Bu olayın kardeşinin anısını kirleten bir leke olduğunu da düşünmüyorlar.»</p>

  <p class="calibre1">«Ya bebek?»</p>

  <p class="calibre1">«Bir kız.»</p>

  <p class="calibre1">«Yaşıyor mu?»</p>

  <p class="calibre1">«Evet.» Mickey çatalını bırakıp biraz su içti. Dudaklarını kırmızı bir peçeteyle sildi. O arada Connie’ye bakıp duruyordu. «Adı Eleanor. Elenor Ladbrook. Ellie diye çağırıyorlar.»</p>

  <p class="calibre1">Connie uyuşmuştu. «Ellie...»</p>

  <p class="calibre1">«Sana çok benziyor.»</p>

  <p class="calibre1">«Bunu neden bana bu sabah söylemedin?»</p>

  <p class="calibre1">«Bana fırsat vermedin ki. Telefonu suratıma kapattın.»</p>

  <p class="calibre1">«Ben öyle bir şey yapmadım.»</p>

  <p class="calibre1">«Hemen hemen yaptın. Çok serttin. ‘Gerisini bu akşam anlatırsın,’ dedin.»</p>

  <p class="calibre1">«Affedersin. Colleen’in ölmüş olduğunu öğrendiğim zaman her Şeyin sona erdiğini düşündüm.»</p>

  <p class="calibre1">«Ama artık bir ailen var. Bir kızın teyzesisin.»</p>

  <p class="calibre1">Connie, Ellie’nin varlığı gerçeğini kabul etti. Ama çocuğun kendi yaşamında nasıl bir yeri olacağını bilemiyordu. Geleceğinde de. Uzun yıllar yalnız yaşamıştı. Şimdiyse bu büyük ve dertlerle dolu dünyada kendi kanından ve etinden birinin var olduğunu öğrendiği için sersemlemişti.</p>

  <p class="calibre1">Mickey, «Bir yerde bir ailen olması çok şeyi değiştirir,» dedi. «Bir tek kişi olsa bile.»</p>

  <p class="calibre1">Connie bunun çok büyük değişikliklere yol açacağından kuşkulanıyordu, işin garibi bugün, yaşaması için önemli, yeni bir neden olduğu nu öğrenmeden ölümle burun buruna gelmişti.</p>

  <p class="calibre1">Dedektif masaya sarı bir zarf daha koydu. «Son rapor. Ladbrook’ların adres ve telefon numaraları bunda. Onlara ihtiyacın olduğuna karar verdiğin zaman yararlanırsın.»</p>

  <p class="calibre1">«Sağol, Mickey.»</p>

  <p class="calibre1">«Ve fatura. O da zarfta.»</p>

  <p class="calibre1">Connie gülümsedi. «Yine de sağol.»</p>

  <p class="calibre1">Genç kadın ayağa kalkarken Mickey, «Yaşam çok garip...» diye mırıldandı. «Adlarını bile duymadığımız pek çok insanla aramızda bağlar var. Çoktan unuttuğumuz ya da ancak yıllar sonra karşılaşacağımız insanlarla bizi birbirimize bağlayan, gözle görülmeyen iplikler. Hatta bel ki onlarla hiçbir zaman karşılaşmayacağız.»</p>

  <p class="calibre1">«Evet. Çok garip.»</p>

  <p class="calibre1">«Bir şey daha söyleyeceğim, Connie.»</p>

  <p class="calibre1">«Neymiş o?»</p>

  <p class="calibre1">«Bir Çin atasözü vardır... ‘Yaşam bazen bir ejderhanın gözyaşları kadar acı olabilir...’»</p>

  <p class="calibre1">«Bu da senin uydurmalarından mı?»</p>

  <p class="calibre1">«Ah, hayır! Bu gerçek bir atasözü.» Geniş bölmede oturan ufak tefek dedektif sevecen suratı, neşeli gözlerinin iki yanındaki kırışıklarla zayıf bir Buda’ya benziyordu. «Ama bu atasözünün bir bölümü. Bütün söz şöyle: ‘Yaşam bazen bir ejderhanın gözyaşları kadar acı olabilir Ama ejderhanın gözyaşlarının acı mı, yoksa tatlı mı olduğu insanın lal alışına bağlıdır.»</p>

  <p class="calibre1">«Yani yaşam sert, hatta zalim... Ama ayrıca yaşantı sen onu ne hale soktuysan odur.»</p>

  <p class="calibre1">Mickey, Doğuluların dua ederken yaptıkları gibi avuçlarını birbirine dayadı. Sonra yalancı bir ciddilikle genç kadına dönerek başını eğdi «Belki de akıl Yankee kafanın kalın kemiğini aşarak içeri girebilir.»</p>

  <p class="calibre1">Connie, «Her şey mümkün,» diye itiraf etti. Yanında iki sarı zarfla lokantadan çıktı. Kız kardeşinin fotoğraf makinesinin yakaladığı gülüm semesi ve bir yeğeni olduğu vaadiyle.</p>

  <p class="calibre1">Dışarıda yağmur yeni bir Nuh’un dünyanın bir yerinde harıl harıl çalışıp çalışmadığını kendi kendine sormasına neden olacak kadar şiddetle yağıyordu. Belki de o Nuh şu anda hayvanları çifter çifter iskeleden tekneye çıkarıyordu.</p>

  <p class="calibre1">Lokanta alışveriş merkezindeydi. Geniş saçak yaya yolunun yağmurdan korunmasını sağlıyordu. Kapının solunda bir adam duruyordu. Çonnie gözucuyla onu görür gibi oldu. Galiba iriyarı biriydi. Ama genç kadın adam kendisiyle konuşuncaya kadar ona bakmadı. «Bu fakire lütfen acıyın. Bu fakire lütfen acıyın, bayan.»</p>

  <p class="calibre1">Connie kaldırımdan inerek saçakların altından çıkmak üzereydi. Ama adamın sesi çok etkileyiciydi. Yumuşak, müşfik, hatta ahenkli. Bu Miti, Connie’nin gözucuyla gördüğü dev gibi adama hiç uymuyordu.</p>

  <p class="calibre1">Genç kadın döndü ve adamın insanı ürkütecek kadar çirkin olduğunu görünce şaşırdı. Dilenerek geçimini nasıl zar zor sağlayabiliyor, diye düşündü. Dilenci olağanüstü iriliği, kıtık gibi saçları ve bakımsız sakalıyla deli bir Rasputin’e benziyordu. Ama aslında o çılgın Rus papazı bu serserinin yanında bebek kadar güzel sayılırdı. Dilencinin suratında çizgi çizgi yara izleri vardı. Gaga gibi burnundaki kılcal damarlar çatladığından burnu koyu renk duruyor, dudaklarındaki uçuklardan sıvılar sızıyordu. Connie serserinin hastalıklı diş ve etlerini görür görmez vaktiyle bakmak zorunda kaldığı bir kadavrayı hatırladı. Onu öldükten dokuz yıl sonra zehirlenip zehirlenmediğini anlamak için mezarından çıkarmışlardı. Dilencinin gözleri kataraklıydı, üzerlerinde süt gibi beyaz kalın bir tabaka vardı. Genç kadın onların altında irislerin çizdiği koyu renk daireleri zorlukla görebiliyordu. Serserinin görünüşü öyle tehdit doluydu ki, Connie adamın durdurduğu insanların ona yaklaşıp avucuna para sıkıştırmak yerine dönüp kaçtıklarını düşündü.</p>

  <p class="calibre1">«Bu fakire lütfen acıyın. Bu köre acıyın. Sizden daha şanssız olan birine birkaç kuruş verin.» Serserinin sesi gerçekten olağanüstüydü. Bunun kaynağı düşünüldüğü zaman ses daha da dikkati çekiyordu, berrak ve tatlı bir sesti, her sözü tatlı tatlı okuyacak doğuştan şarkıcı kın bir insanın sesi. Herhalde serserinin görünüşüne rağmen dilenerek geçimini sağlamasının nedeni bu sesti.</p>

  <p class="calibre1">Başka zaman olsaydı Connie tatlı sesine rağmen dilenciye defolup gitmesini söylerdi. Hem de hiç nazik olmayan bir biçimde. Bazı dilenciler suçları olmadığı halde evsiz barksız kalıyorlardı. Connie çocukluk yıllarında yurtlarda kaldığı için gerçekten şartlara kurban olan insanlara acırdı. Ama mesleği icabı her gün sokaklarda türlü insanla karşılaşıyordu. O yüzden de bu serserileri bir grup halinde, romantik kişiler gibi görünmüyordu hiç. Çoğunun gerçekten deli olduğunu ve kendi iyilikleri akıl hastanelerine yatırılmaları gerektiğini biliyordu. İyilik meraklıları onları dışarı çıkardığı o yerlere geri dönmeliydiler. Bazı sokak serserileri bu duruma alkol, uyuşturucu ya da kumar yüzünden düşmüştü. Malikaneden sokağa kadar toplumun her tabakasında gerçekten temiz İnsan sayısının pek az olduğuna inanıyordu.</p>

  <p class="calibre1">Bu adamın elinde olan her mahvedici seçimi yapmış ve her kötü kararı vermiş gibi gözükmesine rağmen, Connie yine de ceketinin ceplerini araştırdı. Birkaç yirmi beşlik ve eskilikten yumuşamış bir on dolarlık buldu. Sonra kendisini şaşırtan bir şey yaptı. Dilenciye bozuk para yerine on doları verdi.</p>

  <p class="calibre1">«Tanrı sizden razı olsun, bayan. Tanrı sizi kutsasın ve korusun Yüzü sizi aydınlatsın.»</p>

  <p class="calibre1">Bu davranışına çok hayret eden Connie döndü. Telaşla yağmura çıkarak arabasına doğru gitti. Koşarken bir yandan da kendisine ne olduğunu düşünüyordu. Bugün ona birden fazla armağan verilmişti Ordegard’ı kovalarken hayatı kurtarılmıştı. Ve o iğrenç sürüngeni zımbalamışlardı. Sonra beş yaşında olan Eleanor Ladbrook vardı. Ellie. Bir yeğen! Connie’nin böyle harika günleri pek olmamıştı. Galiba şanslı olduğu için fırsat çıktığı zaman bir şeyler vermek istemişti.</p>

  <p class="calibre1">Hayatı, öldürülmüş bir sanık, geleceği için yeni bir yön. On dolara karşılık hiç de fena sayılmazdı bunlar.</p>

  <p class="calibre1">Arabaya binip kapıyı çarparak kapattı. Anahtarları sağ eline almıştı. Motoru çalıştırıp gaza bastı. Motor havaya itiraz ediyormuş gibi hafifçe uğulduyordu.</p>

  <p class="calibre1">Birden sol yumruğunu iyice sıkmış olduğunu farketti. Yumruğunu sıktığının farkında değildi. Sanki parmakları yıldırım kadar hızlı bir krampla bükülmüştü.</p>

  <p class="calibre1">Avucunda bir şey vardı.</p>

  <p class="calibre1">Connie ne olduğunu anlamak için parmaklarını açtı. Park yerindeki lambaların ışığı, yağmur içindeki ön cama rağmen, avucundaki buruşuk şeyin ne olduğunu görmesini sağlayacak kadar parlaktı.</p>

  <p class="calibre1">Bir on dolar. Eskiyerek yumuşamış bir kâğıt para.</p>

  <p class="calibre1">Connie avucundaki paraya gözlerine inanamıyormuş gibi şaşkın şaşkın baktı. Kuşkusu giderek artıyordu. Bu, dilenciye verdiğini sandığı on dolar olmalıydı.</p>

  <p class="calibre1">Ama ben on doları dilenciye gerçekten verdim! Adamın pis eliyle parayı kavradığını gördüm. O sırada minnetini açıklamak için bir şeyler mırıldanıyordu.</p>

  <p class="calibre1">Şaşkınlıkla yan camdan Çin lokantasına doğru baktı. Dilenci artık Orada değildi. Bütün yaya yolunu bakışlarıyla taradı. Ama serseri alışveriş merkezinin önünde de yoktu.</p>

  <p class="calibre1">Buruşuk paraya baktı.</p>

  <p class="calibre1">Yavaş yavaş keyfi kaçtı. Korkuyla titredi.</p>

  <p class="calibre1">Neden korktuğunu bilmiyordu. Ama sonra nedeni anladı. Polise özgü bir önseziydi bu.</p>

  <p class="calibre1">Harry’nin Özel Projelerden evine gitmesi tahmin ettiğinden daha uzun sürdü. Trafik ağır ağır ilerliyor, seller basmış dörtyol ağızlarında tıkanıyordu. Yemek için gerekli birkaç şeyi almak niyetiyle markete girince daha da zaman kaybetti. Bir somun ekmekle hardal alacaktı.</p>

  <p class="calibre1">Böyle bir yere her girişinde, Ricky Estefan’ın o gün görevden sonra bir litre süt almak için dükkâna uğramasını anımsardı. Süt yerine yaşamı korkunç bir biçimde değişmişti. Ama markette kötü bir şey olmadı. O arada bebekle ve doğum günü partisiyle ilgili haberi duydu.</p>

  <p class="calibre1">İşler ağırken tezgâhtarın oyalanması için çıkış kontuarının üzerine küçük bir televizyon konmuştu. Harry aldıklarının parasını verirken olayı öğrendi. Chicago’da genç bir anne kendi bebeğini öldürmekle suçlanıyordu. Akrabaları kadın için kalabalık bir doğum günü partisi planlamışlardı. Ama bebek bakıcısı gelmeyince genç anne doğum günü partisine gidip eğlenemeyeceğini düşünmüştü. O yüzden iki aylık bebeğini apartmandaki delikten aşağıya, çöplerin yakıldığı yere atmıştı. Sonra partiye gitmiş ve durmadan dans etmişti. Avukatı onun ‘doğum sonrası depresyonu’ yüzünden böyle davrandığını açıklamıştı.</p>

  <p class="calibre1">İşte Connie’nin gaddarlıklar ve zulümle ilgili koleksiyonu için süregelen bir kriz örneği daha, diye düşündü Harry.</p>

  <p class="calibre1">Tezgâhtar iri kara gözleri keder dolu ince bir gençti. İngilizceyi ¡rantı aksanıyla konuşuyordu. «Bu ülkeye neler oluyor böyle?»</p>

  <p class="calibre1">Harry, «Bazen bunu ben de düşünüyorum,» dedi. «Ama senin eski ülkende deliler sadece ortalıkta rahatça dolaşmıyor, başa da geçiyorlar.»</p>

  <p class="calibre1">Tezgâhtar başını salladı. «Doğru. Ama kimi zaman burada da aynı şey oluyor.»</p>

  <p class="calibre1">«Haklısın.»</p>

  <p class="calibre1">Harry elinde ekmekle hardalın konmuş olduğu naylon poşetle camlı iki kapının birinden dışarı çıkarken birden sağ kolunun altında katlanmış bir gazete olduğunu farketti. Kapı yarı açık halde durakladı. Gazeteyi koltuğunun altından çıkarıp ne olduğunu anlayamıyormuş gibi şaşkın şaşkın baktı. Gazeteyi katlayıp kolunun altına sokmak bir yana, onu almamıştı bile. Bundan emindi.</p>

  <p class="calibre1">Tekrar kasaya döndü. Gazeteyi kontuara koyduğu zaman kat yeri açıldı. Harry, «Bunun parasını verdim mi?» diye sordu.</p>

  <p class="calibre1">Tezgâhtar şaşırdı. «Hayır, efendim. Ben onu aldığınızı bile görmedim.»</p>

  <p class="calibre1">«Ben de gazeteyi aldığımı hiç hatırlamıyorum.»</p>

  <p class="calibre1">«Gazeteyi istiyor musunuz?»</p>

  <p class="calibre1">«Hayır. Aslında istemiyorum.» Sonra Harry ilk sayfadaki manşeti farketti.</p>

  <p class="calibre1">«LAGUNA BEACH LOKANTASINDA TABANCA DÜELLOSU»</p>

  <p class="calibre1">Hemen altında da, «İKİ ÖLÜ, ON YARALI» yazılıydı. Gazetenin en geç dağıtılan akşam baskısıydı. Ordegard’ın kanlı çılgınlığıyla ilgili ilk haber bu gazetede yayınlamıştı.</p>

  <p class="calibre1">Harry, «Bir dakika,» dedi. «Evet. Evet. Gazeteyi alacağım.» Karıştığı vakalardan biri gazetelere geçtiği zaman kendisiyle ilgili haberleri hiç okumazdı. O bir polisti, ünlü bir yıldız değil.</p>

  <p class="calibre1">Tezgâhtara bir yirmi beşlik vererek gazetenin akşam baskısını aldı. Ama hâlâ gazetenin katlanıp koltuğunun altına nasıl girdiğini anlamış değildi. Bir an hafızasını mı kaybetmişti? Yoksa daha acayip bir şey mi olmuştu? O günkü izah edilemeyen olaylara doğrudan bağlı bir şey?</p>

  <p class="calibre1">Sırsıklam kesilmiş olan Harry ön kapıyı açarak antreye girdiğinde dairesi ona her zamankinden daha da çekici geldi. Derli toplu, düzenli bir sığınaktı. Dış dünyanın kargaşası içeri giremezdi.</p>

  <p class="calibre1">Su içindeki ayakkabılarını çıkardı. Belki de bir daha giyilemeyeceklerdi. Şoson giymeliydim, diye düşündü. Ama hava raporunda yağmurun gece başlayacağını söylediler.</p>

  <p class="calibre1">Çorapları da ıslaktı ama onları çıkarmadı. Antrenin zeminini, temiz ve kuru elbiseler giydikten sonra silecekti.</p>

  <p class="calibre1">Mutfağa gidip ekmekle hardalı üzerinde yiyecekleri kestiği tahtanın yanına koydu. Daha sonra sütte pişirilmiş tavuk etiyle sandviç yapacaktı. Açlıktan ölüyordu.</p>

  <p class="calibre1">Mutfak pırıl pırıldı. Harry işe gitmeden önce kahvaltı takımlarını yıkadığı için çok sevindi. Şimdi bulaşıkları görseydi içi çok sıkılacaktı.</p>

  <p class="calibre1">Mutfaktan çıkıp oturma odasıyla kısa koridordan geçerek yatak odasına gitti. Akşam gazetesi elindeydi. Eşiği aşarken ışıkları yaktı ve... sokak serserisinin yatağında yattığını gördü.</p>

  <p class="calibre1">Harikalar Diyarına giden Alice’in düştüğü tavşan deliği Harry’nin serseriyi gördüğü an yuvarlandığı kuyu kadar derin değildi.</p>

  <p class="calibre1">Serseri dışarıda ya da Özel Projelerin koridorunda uzaktan gördüğü zamankinden daha da iri duruyordu. Daha da pisti. Daha da iğrenç. Bir hayalet gibi yarı saydam değildi. Hatta kabarık karışık saçları, kat kat cins cins kir ve yaralarla kaplı suratı, eski bir Mısır mumyasının sargılarını andıran buruşuk, yırtık pırtık koyu renk kılığı odanın kendinden bile daha gerçekmiş gibi gözüküyordu.</p>

  <p class="calibre1">Serseri gözlerini açtı. Birer kan gölcüğüne benziyordu bu gözler.</p>

  <p class="calibre1">Serseri doğrulup oturdu ve, «Kendini çok özel bir şey sanıyorsun,» dedi. «Ama sen de sadece bir hayvansın. Geri kalanlar gibi ayaklı bir et yığını.»</p>

  <p class="calibre1">Harry gazeteyi atarak koltuğunun altındaki kılıfından tabancasını çekti. «Kımıldama.»</p>

  <p class="calibre1">Serseri bu uyarıya aldırmadan ayaklarını karyolanın yanından sarkıttı ve ayağa kalktı. Örtü, yastık ve yatağın üzerinde başıyla vücudunun oluşturduğu çukurlar kalmıştı. Bir hayalet karda yürür ama iz bırakmazdı. Halüsinasyonların ağırlığı yoktu.</p>

  <p class="calibre1">«Hastalıklı bir hayvan daha.» Serserinin sesi Laguna Beach’de sokakta konuştuğu zamankinden daha kalın ve hırıltılıydı. Konuşmayı zorlukla öğrenen bir hayvanın gırtlaktan çıkan sesiydi bu. «Kendini bir kahraman sayıyorsun değil mi? Büyük adam! Büyük kahraman! Ah, sen bir hiçsin! Bir sidik torbası bile değilsin. Sen busun. Bir hiç!»</p>

  <p class="calibre1">Harry her şeyin ikinci kez tekrarlanacağına inanamadı. Bir gün içinde olamazdı... özellikle kendi evinde.</p>

  <p class="calibre1">Bir adım gerileyerek kapıya ulaştı. «Yere hemen yüzükoyun yatıp ellerini de başının arkasına dayamazsan kafanı uçururum! Yemin ediyorum.»</p>

  <p class="calibre1">Serseri karyolanın yanından dolaşarak ona doğru gelirken, «İstediğini vurabileceğini sanıyorsun değil mi?» diye homurdandı. «İstediğini itip kakabileceğim. Ve her şeyin böylelikle sona ereceğini düşünüyorsun. Ama benimle ilişkin böyle sona ermeyecek. Beni vurmak hiçbir şeyi değiştirmeyecek.»</p>

  <p class="calibre1">«Hemen dur! Sözlerimde çok ciddiyim.»</p>

  <p class="calibre1">Serseri durmadı. Duvara vuran hareket halindeki gölgesi dev gibiydi. «Bağırsaklarını deşip suratına bastıracağım. Ölürken bağırsaklarını sana koklatacağım.»</p>

  <p class="calibre1">Harry tabancayı iki eliyle kavramış, atıcı duruşuna geçmişti. Ne yaptığını iyi biliyordu. Usta bir nişancıydı. Değil bu iriyarı ayıyı, uçuşan bir arıkuşunu bile bu kadar yakından vurabilirdi. Yani bu olay ancak bir tek biçimde sonuçlanacaktı. Serseri kasaptaki bir sığır kadar buz gibi olacak, duvarlar kan içinde kalacaktı. Tek uygun senaryoydu bu. Ama Harry yine de kendini yaşamı boyunca hiç görmediği kadar büyük bir tehlikeyle karşı karşıyaymış gibi hissediyordu. Çok savunmasızmış gibi. Tavan arasındaki kutuların oluşturduğu labirentte, manken yığınlarının ortasında bile böyle bir duyguya kapılmamıştı.</p>

  <p class="calibre1">Serseri karyolanın ayakucundan dolaştı. «Siz insanlarla oynamak çok eğlenceli oluyor.»</p>

  <p class="calibre1">Harry ona son kez durmasını emretti.</p>

  <p class="calibre1">Ama serseri yine de yaklaştı. Aralarında üç metre kaldı. Sonra iki buçuk, bir buçuk...</p>

  <p class="calibre1">Harry ateşe başladı. Tetiği arka arkaya, ustalıkla çekiyor, geri tepmenin namluyu hedeften saptırmasına izin vermiyordu. Bir, iki, üç, dört el ateş. Patlama küçük yatak odasında kulakları sağır edecek gibiydi. Harry her kurşunun zarar verdiğini biliyordu. Bunlardan üçü serserinin gövdesine, dördüncüsü bir metre kadar yakınında olan adamın boynunun dibine girmişti. Serserinin kafası sanki onu şaşırtan bir şeye dönüp çabucak bakıyormuş gibi hızla yana doğru çevrilmişti.</p>

  <p class="calibre1">Serseri yere çökmedi. Sendeleyerek gerilemedi de. Sadece vücuduna her kurşun saplanışında sarsıldı. Harry yakından ateş açtığı için boynunda açılan yara korkunçtu. Kurşun boynunu delip geçmiş olmalıydı. Ensedeki yara daha korkunçtu. Belki kurşun omurgayı çatlatmış ya da kırmıştı. Anla hiç kan yoktu. Hiç kan fışkırmıyor, hatta damlamıyordu bile. Sanki adamın kalbi çoktan durmuş, kanı da damarlarında kuruyarak katılaşmıştı. Hâlâ Harry’nin üzerine geliyordu. Bir ekspres gibi durdurulamayacak bir şeydi. Harry’e çarptı. Harry’nin soluğu kesildi. Sonra havalandı. Serseri onu geri geri götürerek kapıdan çıkardı ve koridorun ilerdeki duvarına çarptı. Hem de öyle şiddetle savurdu ki, Harry'nin dişleri kolaylıkla duyulan bir takırtıyla birbirine çarptı ve tabanca da elinden fırladı.</p>

  <p class="calibre1">Can acısı Harry’nin belinden iki omzuna doğru bir Japon yelpazesi gibi yayıldı. Bir an bayılacağını sandı. Ama dehşet kendinden geçmesini engelledi. Şimdi ayakları yerden kesilmiş, duvara çivilenmiş gibi duruyordu. Onu oraya yapıştıran ve sıvaların da çatlamasına neden olan o müthiş güç yüzünden sersemlemişti. Düşmanın demir gibi pençesinde bir çocuk kadar acizdi. Ama bayılmazsa belki gücünü yeniden kazanabilecekti. Ya da kendini kurtarmak için bir şeyler düşünebilecekti. Herhangi bir şey. Bir hareket, bir hile, bir şaşırtmaca.</p>

  <p class="calibre1">Serseri Harry’e yaslanarak onu ezdi. O kâbusları andıran suratı daha yaklaştı. Mor yara izlerinin etrafında genişlemiş gözenekler vardı. Kibrit başı büyüklüğündeki bu deliklere kir dolmuştu. Serserinin geniş burun deliklerinden sert kıllar fışkırıyordu. Soluk verdiği zaman insan mezardaki ceset çürürken çıkan gazların etrafa yayıldığını sanıyordu. Harry tiksinti yüzünden öğürdü.</p>

  <p class="calibre1">Serseri, «Korkuyor musun, küçük adam?» diye sordu. Boğazındaki delik konuşmasını engellemiyordu. Ses tellerinin parçalanarak ensesindeki delikten uçmuş olmaları da. «Korkuyor musun?»</p>

  <p class="calibre1">Evet, Harry korkuyordu. Korkmaması için aptal olması gerekirdi. Silahlı eğitim ve polis olarak çalışmak kimseyi bir gulyabaniyle burun buruna geleceği ana hazırlayamazdı. Harry korktuğunu itiraf etmeye hazırdı. Bunu damlara çıkıp haykırabilirdi de. Tabii serserinin istediği buysa... Ama doğru dürüst soluk alıp konuşamıyordu.</p>

  <p class="calibre1">Serseri, «Şafağa on bir saat kaldı,» dedi. «Tiktak, tiktak.» Kabarık sakalının derinliklerinde bir şeyler kıpırdanıyordu. Usul usul. Belki de böcekler... Serseri Harry’i şiddetle sarsarak yine duvara vurdu.</p>

  <p class="calibre1">Harry kollarını kaldırarak aralarına sokmaya, iriyarı adamın elinden kurtulmaya çabaladı. Ama bu bir beton direği zorlamaya benziyordu.</p>

  <p class="calibre1">Serseri dişlerini göstererek, «Önce sevdiğin her şey ve herkes,» diye homurdandı. Sonra döndü. Hâlâ sıkıca tuttuğu Harry’i kapıdan yatak odasına fırlattı.</p>

  <p class="calibre1">Harry yere hızla çarptı ve karyolanın yanına yuvarlandı.</p>

  <p class="calibre1">«Sonra sen!»</p>

  <p class="calibre1">Sersemlemiş halde soluk almaya çalışan Harry başını kaldırdı. Serseri kapıyı dolduruyordu sanki. Ona bakıyordu. Tabanca ayağının dibin deydi. Silahı bir tekmede Harry’e doğru yolladı. Tabanca dönerek halının üzerinde durdu. Harry’nin uzanabileceği kadar yakın değildi. O dev kendisine saldırmadan hızla atılarak silahı kapıp kapmayacağını düşündü. Sonra buna kalkışmanın bir yararı olmayacağı geçti aklından. Dört el ateş etmişti. Serseriye dört kurşun isabet etmişti. Ama yaraları kanamıyordu bile.</p>

  <p class="calibre1">Serseri, «Ne dediğimi duydun mu?» diye sordu. «Ne dediğimi duy dun mu? Ne dediğimi duydun mu, kahraman?» Harry’nin cevap verme sini beklemeden soruyu giderek yükselen bir sesle, garip bir alay ve öfkeyle tekrarladı. «Ne dediğimi duydun mu, kahraman? Ne dediğimi duydun mu, ne dediğimi duydun mu, ne dediğimi duydun mu, ne dediğimi duydun mu, duydun mu? Ne dediğimi duydun mu? NE DEDİĞİMİ DUYDUN MU, DUYDUN MU, DUYDUN MU, DUYDUN MU, KAHRAMAN? DUYDUN MU, DUYDUN MU?» Şiddetle titriyordu, yüzü nefret ve öfkesinden morarmıştı. Artık Harry’e bakmıyordu bile. Gözlerini tavana dikmiş, ulur gibi bağırıyordu. «NE DEDİĞİMİ DUYDUN MU? DUYDUN MU?» Sanki hiddeti öylesine artmıştı ki, bunu bir insana doğru yöneltmek yetmeyecekti. Serseri bütün dünyaya bağırıyordu. Hatta belki de daha gerideki âlemlere de. Sesi pes bir gök gürültüsüyle kulak tırmala yan bir çığlık arasında değişiyordu.</p>

  <p class="calibre1">Harry karyolaya dayanarak ayağa kalkmaya çalıştı.</p>

  <p class="calibre1">Serseri sağ elini kaldırdı ve parmaklarının arasında yeşil statik elektrik çatırdadı. Avucunun yukarsında ışık titreşiyordu. Birdenbire eli alev aldı.</p>

  <p class="calibre1">Serseri bileğini hızla büktü ve alevden bir topu odada ileriye doğru fırlattı. Perdelere çarpınca kumaşlar sanki patlayarak tutuştu.</p>

  <p class="calibre1">Serserinin gözleri artık kızıl birer gölcüğe benzemiyordu. Şimdi göz çukurlarından alev diller kaşlarına doğru uzanmaktaydı. Serserinin içi sanki boştu. Hasırdan yapılmıştı ve içerden dışarıya doğru yanıyordu.</p>

  <p class="calibre1">Harry ayağa kalkmıştı. Bacakları titriyordu.</p>

  <p class="calibre1">Bütün istediği oradan çıkıp gitmekti. Yanan perdeler pencereyi kaplıyordu. Serseri ise kapıdaydı. Çıkabileceği hiçbir yer yoktu Harry’nin.</p>

  <p class="calibre1">Serseri döndü ve bileğini şapkasından güvercin çıkaran bir illüzyonist edasıyla hızla büktü. Alev alev yanan, kızgınlıktan beyaza dönüşmüş ikinci bir top odada döne döne ilerledi ve şifonyere çarparak Molotof kokteyli gibi patladı. Etrafa alevler uçuştu. Şifonyerin aynası patlarken çekmeceler hızla açıldı. Alevler etrafa daha da yayıldı.</p>

  <p class="calibre1">Serserinin sakalından dumanlar döne döne yükseliyor, burun deliklerinden alevler fışkırıyordu. Gaga gibi burnunda su kabarcıkları belirdi, sonra da burnu erimeye başladı. Serseri bağırır gibi ağzını açmıştı ama iadece patlama ve yanmaların neden olduğu hışırtı, gürültü ve çatırtı duyuluyordu. Yaratık soluk verirken ağzından hava fişeklerininkini andıran bir ışık çağlayanı döküldü. Etrafa gökkuşağının her renginde kıvılcımlar saçıldı. Sonra ağzından alevler fışkırdı ve dudakları derin tavada kızartılmış halka halka domuz etleri gibi cazırdayarak büküldü.</p>

  <p class="calibre1">Harry alevlerin yılan gibi kıvrılıp bükülerek şifonyerden duvara ve oradan da tavana eriştikleri gördü. Halı da yer yer yanıyordu.</p>

  <p class="calibre1">Sıcak daha şimdiden korkunç bir hal almıştı. Etrafı çok geçmeden koyu bir duman kaplayacaktı.</p>

  <p class="calibre1">Serserinin göğsündeki üç kurşun yarasından parlak alevler fışkırdı. Kan yerine kızıl ve altın gibi alevler. Yaratık bileğini bir kere daha büktü. Elinden üçüncü bir parlak ateş topu fırladı.</p>

  <p class="calibre1">Hışırdayarak uçan alev topu Harry’e doğru geldi. Harry hemen iki büklüm oldu. Ateş topu başının üstünden geçti. O kadar yakındı ki, bir iliyle yüzünü korumaya çalıştı. Etrafını kavurucu bir sıcaklık sardığı için bağırdı. Yatak örtüsü sanki benzine batırılmış gibi tutuştu.</p>

  <p class="calibre1">Harry başını kaldırdığında kapıda artık kimse yoktu. Serseri gitmişti.</p>

  <p class="calibre1">Harry tabancasını yerden kaparak koridora fırladı. Halıdan çoraplı ayaklarının çevresinde alevden diller yükseliyordu. Harry çorapları ıslak Olduğu için sevindi.</p>

  <p class="calibre1">Koridor boştu. Harry buna memnun oldu. Çünkü kurşun işlemediğine göre o yaratık her neyse onunla tekrar karşılaşmak istemiyordu. Mutfak sağındaydı. Tabanca elinde kapının önünde durdu. Alevler mutlak dolaplarını yutuyor, perdeler cehennemde dans edenlerin etekleri gibi uçuşuyordu. Dumanlar ona doğru geliyordu. Harry ilerledi. Antre biraz ötedeydi, oturma odası ise Sağda. Herhalde o şey oraya gitmişti. Artık onu ‘serseri’ değil ‘şey’ diye düşünüyordu. Kemerin altından geçmek istemiyordu. O şeyin kendisine saldırarak alevli elleriyle yakalamalından korkuyordu. Ama oradan hemen gitmesi gerekliydi. Daireye dumanlar dolduğundan öksürüyor, ciğerlerine yeterince temiz hava çekemiyordu.</p>

  <p class="calibre1">Sırtını koridorun duvarına dayayarak usul usul antreye doğru gitti. Kemere doğru bakıyordu, tabancayı öne doğru uzatmıştı. Onun etkili olacağına inandığından değil, eğitimi ve mesleği yüzünden buna alışmış olduğu için. Her neyse, zaten silindirde bir kurşun kalmıştı.</p>

  <p class="calibre1">Oturma odası da yanıyordu. O alevli yaratık odanın tam ortasında durmuş, alevlerden oluşan fırtınayı kucaklamak istiyormuş gibi kollarını açmıştı. Her tarafı tutuşmuştu. Alevler onu yutuyordu ama canının acı madiği anlaşılıyordu. Hatta belki de bir tür vecd halindeydi. Alevlerin her ateşli okşayışı o şeye sapık bir zevk veriyor gibiydi.</p>

  <p class="calibre1">Harry yaratığın ateşten kefeninin içinden onu gözetlediğinden emindi. Kollarını çarmıha gerilmiş gibi açarak yaklaşmasından ve onu tekrar duvara çarpmasından korkuyordu. Yengeç gibi yan yan antreye gitti. Aynı anda yatak odasından fışkıran kara bir duman koridordan döne döne geçerek etrafını sardı. Harry’nin son gördüğü sırsıklam ayakkabıları oldu. Onları tabancayı tuttuğu eliyle yerden kaptı. Duman o kadar yoğundu ki, antreye hiç ışık sızmıyordu. Geride tavana doğru yükselen alevlerin ışığı bile. Zaten Harry’nin gözleri yanıyor, yaşarıyordu. O yüzden gözlerini sıkıca yummak zorunda kaldı. Zifiri karanlıkta yönünü şaşırması tehlikesi vardı. Bu kadar küçücük yerde bile.</p>

  <p class="calibre1">Soluğunu tuttu. Bu zehirli havayı bir defa bile içine çekmesi başının dönmesine, boğulurcasına öksürerek dizüstü düşmesine neden ola çaktı. Ama yatak odasından beri temiz hava solumamıştı. O nedenle fazla dayanamayacaktı. Ancak birkaç saniye daha soluk almamaya çalışabilirdi. Ayakkabılarını kaparken kapı tokmağına uzanmaya çalıştı Ama karanlıkta onu bulamadı. Parmakları kaydı. Paniğe kapılmak üzereyken sol eliyle tokmağı kavradı. Fakat kapı kilitliydi. Mandallıydı bu kilit. Harry’nin ciğerleri sanki ateş yutmuş gibi yanıyor, göğsü sızlıyordu. Kilidin mandalı neredeydi? Tokmağın yukarısında olması gerekir. Mandalı buldu. Soluk alması gerekiyor ama alamıyordu. Kilidi açtı. İçin de, dışarıdakinden daha tehlikeli bir karanlığın yayılmaya başladığım farketti. Tokmağı yakalayıp kapıyı hızla açtı ve kendini dışarı attı. Etrafı hâlâ dumanla sarılıydı. Serin gece duman bulutunu dışarı çekmişti Harry temiz hava bulabilmek için yalpalayarak sağa doğru gitti. İlk kez soluk aldığı zaman hava ciğerlerine buz gibi soğuk geldi.</p>

  <p class="calibre1">Bahçeli avluda etrafı iyice görebilmek için gözlerini arka arkaya , kırptı. U biçimi binanın üç yanından yükseldiği bahçede açalyaların dikenli erik çitlerinin ve sık İngiliz çuha çiçeklerinin arasından yollar uzanıyordu. Harry birkaç komşunun apartmanlarından aşağıdaki verandaya çıktıklarını gördü. İkinci kattaki bütün dairelerin açıldığı balkonda ise bir çift vardı. Herhalde dışarı çıkmalarının nedeni silah sesiydi. Çünkü burası bu tür gürültünün sık duyulduğu bir semt değildi. Hepsi de şok geçirir gibi Harry’e ve dairenin ön kapısından döne döne çıkan yağlı dumanlara bakıyorlardı. Ama Harry binlerinin, «Yangın var!» diye bağırmadıklarından emindi. O yüzden kendi haykırmaya başladı. «Yangın var!» O zaman diğerleri de ona katıldılar.</p>

  <p class="calibre1">Harry verandadaki iki alarm kutusundan birine doğru atıldı. Tabancasıyla ayakkabılarını yere atıp buzlu camı kıran kolu çekti. Ziller tiz bir »esle çalmaya başladı.</p>

  <p class="calibre1">Sağda, Harry’nin avluya bakan oturma odasının camları dışarı doğru patladı ve kırıklar verandanın beton zeminine yağdı. Bunu dumanlar İzledi, sonra da dalgalanan alevden diller. Harry alev alev yanan yaratıcın pencereden çıkarak tekrar peşine takılmasını bekledi.</p>

  <p class="calibre1">Aklına, deli gibi, bir filmin tema şarkısı geldi. «Kimi çağıracaksın? HAYALET AVCILARINI!»</p>

  <p class="calibre1">O şimdi Dan Aykroy’un bir filminde yaşıyordu. O kadar korkmasaydı bunu komik bulacaktı. Ama korkusundan kalbi sanki gırtlağında çarpıyordu.</p>

  <p class="calibre1">Uzaklardan siren sesleri geldi. Hızla yaklaşıyorlardı.</p>

  <p class="calibre1">Harry kapıdan kapıya koşarak hepsine yumruğuyla vurdu. O sırada yine yumuşak patlama sesleri duyuldu. Garip madensi bir çığlığı andıran gürültü de. Alarm zilleri durmadan çalıyordu. Camlar arka arkaya patlıyor, parçalan düzensiz bir fırtınanın çarptığı rüzgâr çanları gibi şıngırdıyordu. Harry seslerin kaynaklarını anlamak için arkaya bakmıyor, kapıdan kapıya gidiyordu.</p>

  <p class="calibre1">Sirenler diğer bütün gürültüleri bastırdığı ve araçlar birkaç blok öteye kadar geldiklerinde, Harry binadaki herkesin uyarıldığına ve dışarı Çıktığına karar verdi. İnsanlar avluya yayılmışlardı. Dama ya da itfaiye arabalarının gelip gelmediğini anlamak için yola bakıyorlardı. Korkmuş, dehşete kapılmışlardı. Kimisi sersemlemiş ve sessizleşmişti. Kimisiyse ağlıyordu.</p>

  <p class="calibre1">Harry ilk alarm kutusuna koşarak oraya bıraktığı ayakkabılarını giydi.</p>

  <p class="calibre1">Ancak o zaman yağmurun apartmanında geçirdiği birkaç dakika içinde durmuş olduğunu farketti. Lastik ve palmiye ağaçlarından hâlâ sular akıyordu. Ağaççıklardan da. Islak dallar ve yapraklar gitgide yayılan yangın yüzünden binlerce küçücük yakutla bezenmiş gibi gözüküyorlardı.</p>

  <p class="calibre1">Harry döndü ve bütün komşuları gibi binaya baktı. Yangının pek çabuk yayılması onu da şaşırttı. Dairesinin yukarısındaki kat alevler için deydi. Camları kırılmış pencerelerden uzanan diller çerçeveleri yalıyordu. Dumanlar dışarı fışkırıyor ve o korkunç ışık karanlık gecede sönükleşip parlaklaşıyordu.</p>

  <p class="calibre1">Harry sokağa doğru baktı ve itfaiye arabalarının geniş Los Cabos sitesine girmiş olduklarını görünce rahatladı. Bir blok geride sirenler susmaya başladı. Ama ışıklar hâlâ yanıp sönüyordu.</p>

  <p class="calibre1">Diğer binalarda oturanlar da dışarı fırlamışlardı. Ama sonra çabucak, acil durumlarda kullanılan taşıtların yolundan çekildiler.</p>

  <p class="calibre1">Müthiş bir sıcak dalgası Harry’nin dikkatini tekrar kendi apartmanına çekti. Alevler damı delip geçmişti.</p>

  <p class="calibre1">Yukarıda, tahta ve kiremit kaplı damın en sivri yerinde, alevler karanlık göğün önünde peri masallarına yakışacak bir ejderhanın siluetini çiziyorlardı. Ejderha sarılı turunculu kırmızılı kuyruğunu, akik rengi dev kanatlarını açıyordu. Pulları ışıl ışıldı. Kızıl gözleri parlıyor ve onu öldürmeyi düşünecek olanlara ve bütün şövalyelere kükreyerek meydan okuyordu.</p>

  <p class="calibre1">Connie eve giderken pepperoni ve mantarlı pizza aldı. Yemeğini mutfak masasında yedi, üzerine de bira içti.</p>

  <p class="calibre1">Yedi yıldan beri Costa Mesa’da kiraladığı küçük bir dairede oturuyordu. Yatak odasında sadece bir karyola, bir komodin ve lamba vardı. Şifonyeri yoktu. Elbisesi fazla olmadığı için bütün giysilerini ve ayakkabılarını bir dolaba sığdırabiliyordu. Oturma odasına arkası geriye doğru eğilebilen siyah deri kaplı bir koltuk, bir yanına okumak istediği zaman</p>

  <p class="calibre1">Bir şeylere sahip olmak onu ilgilendirmiyordu. Hiçbir şeyi olmadan büyümüştü. Elinde eski bir bavulla o ev ya da yurttan bu ev ya da yurda gitmişti. Hatta aslında eşyalar ona yük gibi gelirdi. Connie kendini bir yere bağlanmış, kapana kıstırılmış gibi hissederdi. Öyle süs eşyaları filan da yoktu. Duvarlarda resim ya da dekorasyon olmadığı gibi. Sadece mutfağa bir poster asmıştı. Bunu, paraşütle atlayan biri bin beş yüz metre yükseklikten çekmişti: yemyeşil kırlar, yuvarlak tepeler, kuru bir nehir yatağı, aralık aralık ağaçlar, birbirlerini soyut bir resimdeki çizgiler gibi kesen iki asfalt yol ve ip kadar ince iki patika. Connie çok kitap okurdu. Ama onları kitaplıktan alıyor, seyrettiği video bantlarını da kiralıyordu.</p>

  <p class="calibre1">Arabasını satın almıştı. Taşıt hem özgürlük makinesiydi, hem de çelik bir çekitaşı.</p>

  <p class="calibre1">Connie’nin mücevherler ve giysiler, antikalar ve sanat eserleri yerine aradığı ve değer verdiği tek şey özgürlüktü. Ama bazen onu elde etmek orijinal bir Rembrandt bulmaktan çok daha zordu. Uçaktan atlandığı zaman paraşütü açmadan önceki o uzun, tatlı düşüşte özgürlük gizliydi. Güçlü bir motosiklete binerek ıssız bir karayolunda ilerlerken özgürlüğü biraz elde etmiş oluyordu. Ama gepgeniş çölde bir kum bisikletine binmek daha da güzeldi. İnsan sadece her yönde masmavi gökyüzüne doğru uzanan kumları, dik kayaları ve kurumuş çalıları görüyordu.</p>

  <p class="calibre1">Pizzasını yiyerek bira içerken fotoğrafları sarı zarftan çıkarıp inceledi. Ölmüş olan ikizi. Ona ne kadar çok benziyordu.</p>

  <p class="calibre1">Kardeşinin kızı Ellie, Santa Barbara’da Ladbrook’larla birlikte oturuyordu. Fotoğrafların arasında onunki yoktu. Belki Ellie de Colleen gibi Connie’ye çok benziyordu. Bir yeğeni olmasının kendisinde ne gibi duygular uyandırdığını anlamaya çalıştı. Mickey Chan’ın da söylediği gibi&nbsp;insanın ailesi olması harika bir şeydi. Artık yalnız olmamak. Connie kendini bildi bileli hep yalnızdı. Ellie’yi düşünürken sevinçle ürperdi. Ama buna endişe de karışıyordu. Bir yeğen bu dünyadaki bütün maddi şeylerden daha ağır bir yük olabilirdi.</p>

  <p class="calibre1">Ya Ellie’yle tanışır ve onu seversem?</p>

  <p class="calibre1">Hayır. Sevgi beni ilgilendirmiyor.</p>

  <p class="calibre1">Ama aşk... İşte insanı kaygılandıran buydu.</p>

  <p class="calibre1">Aşkın kutsal bir duygu olmasına karşın insanı bağlayan bir pranga ya dönüşebileceğinden kuşkulanıyordu. İnsan birine âşık olduğu zaman kimbilir özgürlüğünden ne kadarını kaybederdi? Ya da biri ona âşık olduğu zaman. Bu soruların yanıtını bilmiyordu. Çünkü kimseye karşı aşk kadar güçlü ve derin bir duygu hissetmemişti. Ona da âşık olmamışlardı. Yani ona karşı Connie’nin aşk diye tanımladığı şeyi duymamışlardı. Çok roman okumuş, kitaplardan aşkın bir tuzak, acımasız bir hapishane olabileceğini öğrenmişti. Aşkın ağırlığı altında kalpleri kırı lan insanları da görmüştü.</p>

  <p class="calibre1">Çok uzun bir süreden beri yalnızdı.</p>

  <p class="calibre1">Ama bu yalnız yaşamında rahattı.</p>

  <p class="calibre1">Değişiklik korkunç bir risk olabilirdi.</p>

  <p class="calibre1">Gülümseyen kardeşinin yüzünü inceledi. Kodacrome’un renkleri hemen hemen gerçek tonlara yakındı. Şimdi onunla Colleen’in arasın da ince, parlak bir cila ve beş yıllık uzun bir ölüm vardı.</p>

  <p class="calibre1">Dil ve kalemin kullandığı hüzünlü sözcüklerden en acısı şudur «Olabilirdi!»</p>

  <p class="calibre1">Kız kardeşini hiçbir zaman tanıyamayacaktı. Ama yeğenini tanıyabilirdi. Bütün gereken cesaretti.</p>

  <p class="calibre1">Buzdolabından bir bira daha alıp masaya döndü. Colleen’in yüzü nü bir süre daha inceleyecekti. Ama şimdi resimlerin üzerine bir gazete yayılmıştı. Register gazetesi. Connie’nin gözüne bir başlık ilişti. «LAGU NA BEACH LOKANTASINDA TABANCA DÜELLOSU... İKİ ÖLÜ, ON YARALI.»</p>

  <p class="calibre1">Connie uzun ve endişeli bir an manşete baktı. Gazetenin bir dakika önce orada olmadığını biliyordu. Evin hiçbir yerinde olmadığını da Aslında gazete satın almamıştı.</p>

  <p class="calibre1">Buzdolabından bira almaya gittiği zaman arkasını bir an bile masa ya dönmemişti. Apartmanda ondan başka birinin olmadığını kesinlikle</p>

  <p class="calibre1">biliyordu. İçeriye biri girseydi, onun mutfağa geldiği gözümden kaçmazdı...</p>

  <p class="calibre1">Gazeteye dokundu; gerçekti ama bu dokunuş, parmaklarını buza sürmüşcesine onu dondurdu.</p>

  <p class="calibre1">Gazeteyi aldı; duman kokuyordu. Sayfaların kenarları kahverengiye dönüşmüştü. Sonra içeriye doğru sararıyor ve ortada beyaz oluyordu. Sanki gazete yanmadan önce ateşten kurtarılmış gibi.</p>

  <p class="calibre1">En yüksek palmiyelerin tepesi dönerek uçan duman bulutları arasında kayboldu.</p>

  <p class="calibre1">Sersemleyen, ağlayan bina sakinleri, sarılısiyahlı muşambalarla uzun lastik çizmeler giymiş olan itfaiyeciler araçlardan hortumları indirip bahçe yollarından ve tarhlardan geçirirlerken, geri çekildiler. Başka İtfaiyeciler ellerinde baltalarla koşarak geldiler. Bazıları duman dolu dairelere girebilmek için soluma maskeleri takmışlardı.</p>

  <p class="calibre1">Harry Lyon kendi dairesine bakınca içini acı bir kayıp duygusu sardı. Her şey yanıp gitmişti. Raflara alfabe sırasına göre dizdiği kitapları, müzik türüne ve bir de sanatçının adına göre çekmecelere düzgünce yerleştirdiği kompakt diskleri, tertemiz, bembeyaz mutfağı, dikkatle yetiştirdiği saksıdaki bitkileri... Dokuz yaşından beri tuttuğu yirmi dokuz ciltlik günlük defteri. (Her yıl için bir günlük.) Hepsi mahvolmuştu. Alevlerin aç aç odalarını yuttuğunu, ateşin mahvetmediği az bir eşyanın üzerine yağan kurumu, parlak şeylerin donuklaşıp lekelendiğini düşününce midesi bulandı.</p>

  <p class="calibre1">Sonra binanın gerisindeki garajda duran Honda’sını hatırladı. O tarafa döndü, sonra durakladı. Bir arabayı kurtarmak için canını tehlikeye atması aptallık olacaktı. Ayrıca Ev Sahipleri Derneğinin de başkanıydı. Böyle bir zamanda komşularıyla birlikte kalması, onları rahatlatıp endişelerini gidermesi, sigorta ve diğer konularda fikir vermesi gerekirdi.</p>

  <p class="calibre1">İtfaiyecileri telaşlandırmamak için tabancasını kılıfına sokarken, serserinin kendisini duvara yapıştırdığı zaman söyledikleri aklına geldi «Önce sevdiğin her şey ve herkes., sonra sen!»</p>

  <p class="calibre1">Bu sözleri ve bunların doğuracağı sonuçları düşününce derin bit korku örümcek hızıyla tüylerini diken diken etti. O zamana kadar duyduğu korkuların hepsinden kötüydü bu. Ateş ne kadar parlaksa, bu o kadar karaydı.</p>

  <p class="calibre1">Tekrar garajlara doğru gitti. Birdenbire bir araba bulması gerektiğini anlamıştı. İtfaiyecilerin yanından kaçarak binanın köşesini döndü Havada ışıklı pervanelere benzeyen binlerce kıvılcım uçuşuyor, döne döne yükselen sıcak hava akımları yüzünden dans ediyorlardı. Yukarılardan, damdan önce korkunç bir çatırtı geldi, sonra da bütün geceyi sarsan bir şangırtı. Yanan tahta kiremitler arka arkaya gürültüyle taş döşeli yere ve iki yanındaki ağaççıkların arasına düştüler.</p>

  <p class="calibre1">Harry kollarını başının üstünde kavuşturdu. Sedir tahtasından yapılmış kiremitlerin saçlarını tutuşturmasından korkuyor, giysilerinin hâla alev almayacak kadar ıslak olduğunu umuyordu. Bu ateş çağlayanın dan zarar görmeden kurtulduktan sonra yağmurdan ıslanmış demir bahçe kapısını itti.</p>

  <p class="calibre1">Binanın arkasında asfalt yer patlamış olan arka camların parçalarıyla ışıl ışıldı. Yer yer su birikintileri de vardı. Her ayna gibi yüzeye binanın tepesinde kuduran parlak fırtınanın koyu kırmızı ışıltısı vuruyordu Koşarken ayaklarının etrafında pırıltılı yılanlar kaydılar.</p>

  <p class="calibre1">Garaj kapısını hızla yukarıya doğru açarken arka bahçe yolunda kimseler yoktu. Ama kapı daha tam anlamıyla açılmadan bir itfaiyeci gözüktü ve ona bağırarak oradan çıkmasını söyledi.</p>

  <p class="calibre1">Harry, «Polis!» diye cevap verdi. Bu sayede gerekli birkaç saniyeyi kazanacağını umuyordu. Ama durup rozetini göstermedi. Uçuşan kıvılcımlar uzun garajın damında birkaç yerden alevlerin yükselmesine neden olmuştu. Garaja hafif bir duman dolmuştu.</p>

  <p class="calibre1">«Anahtarlar!» Harry anahtarları antredeki masada ya da mutfakta unutmuş olmasından korktu. Arabaya yaklaşırken duman yüzünden öksürüyor, bir yandan da telaşla ceplerine vuruyordu. Anahtarların spor ceketinin cebinde şıngırdadığını duyunca rahatladı.</p>

  <p class="calibre1">«Önce sevdiğin her şey ve herkes...»</p>

  <p class="calibre1">Garajdan geri geri çıkarak vites değiştirdi, ona bağırmış olan itfaiyecinin yanından geçip yolun sonuna kadar gitti. İki saniye gecikseydi yaklaşan itfaiye arabası orada yanlamasına durup yolu kapatacaktı ! Honda’yı sokağa doğru döndürürken az kalsın çamurluk itfaiye arabasınınkine çarpıyordu.</p>

  <p class="calibre1">Ondan umulmayan bir pervasızlıkla üç dört blok ilerledi. Arabaların önünden arkasından dolaşıyor, kırmızı ışıkta da durmuyordu. Sonra birdenbire arabanın radyosu kendi kendine çalışmaya başladı. Serserinin kalın, hırıltılı sesi stereo hoparlörlerden yükselirken Harry hayretle irkildi.</p>

  <p class="calibre1">«Artık dinlenmek gerekiyor, kahraman. Dinlenmek gerekiyor.»</p>

  <p class="calibre1">«Kahretsin! Ne oluyor?»</p>

  <p class="calibre1">Harry’e sadece parazit cevap verdi.</p>

  <p class="calibre1">Ayağını gaz pedalından hafifçe kaldırdı. Radyoyu kapatmak için uzanırken durakladı.</p>

  <p class="calibre1">«Çok yorgunum... Biraz kestireceğim...»</p>

  <p class="calibre1">Hışırtılı parazit.</p>

  <p class="calibre1">«...onun için bir saatin var...»</p>

  <p class="calibre1">Hışırtı.</p>

  <p class="calibre1">«... ama geri döneceğim...»</p>

  <p class="calibre1">Harry bir kalabalık sokağa bakıyordu, bir radyonun ışıklı kadranına. Yumuşak yeşil renkteydi kadran. Ama o ışıklı kızıl gözleri andırıyordu. Serserinin önce kana benzeyen, sonra da alev alan gözlerini.</p>

  <p class="calibre1">«...büyük kahraman... sadece ayaklı bir et yığını...»</p>

  <p class="calibre1">Hışırtı.</p>

  <p class="calibre1">«...istediğini vur... büyük adam... ama beni vurmak... bunu sona erdirmez... beni değil... beni değil...»</p>

  <p class="calibre1">Hışırtı. Hışırtı. Hışırtı.</p>

  <p class="calibre1">Araba yoldaki su dolu bir çukurdan geçti. Fosforlu beyaz su iki yanda melek kanatları gibi köpük köpük yükseldi.</p>

  <p class="calibre1">Harry radyonun düğmelerine dokundu. Kendisini elektrik çarpmasını bekliyordu... ya da daha kötü bir şey olmasını. Ama hiçbir şey olmadı. Kapatma düğmesine basınca hışırtı kesildi.</p>

  <p class="calibre1">Ondan sonraki kırmızı ışıkta geçmeye kalkmadı. Diğer arabaların oluşturduğu sıranın arkasında durdu. Son birkaç saat olanları düzene sokmaya, bir anlam çıkarmaya çalışıyordu.</p>

  <p class="calibre1">Kimi arayacaksın?</p>

  <p class="calibre1">Harry hayaletlere de, hayalet avcılarına da inanmazdı. Ama yine de titriyordu. Bunun tek nedeni giysilerinin ıslak olması değildi. Radyatörü açtı.</p>

  <p class="calibre1">Kimi arayacaksın?</p>

  <p class="calibre1">Hayalet olsun olmasın, halüsinasyon kurbanı değildi Harry. Çıldırdığının bir işareti de olamazdı o. Gerçekti... belki insan değildi ama gerçekti.</p>

  <p class="calibre1">Harry bunu kavradığı zaman garip bir biçimde sakinleşti. En çok korktuğu şey doğaüstü ya da bilinmeyen değildi. Onu deliliğin neden olduğu iç karmaşa korkuturdu. Ama bu tehlikenin yerini şimdi bir dış düşman almıştı. İnanılmayacak kadar acayip, insanı dehşete düşürecek kadar güçlü biri. Ama hiç olmazsa Harry’nin dışındaydı düşman.</p>

  <p class="calibre1">Işık yeşile döndüğü ve trafik de tekrar hareket ettiğinde etrafına, Newport Beach’in sokaklarına baktı. İrvine’den kuzeye doğru çıkmış, batıya, kıyıya doğru gidiyordu. İlk kez o zaman nereye gittiğinin bilincine vardı. Costa Mesa’ya gidiyordu. Connie Gulliver’in apartmanına.</p>

  <p class="calibre1">Bu durum Harry’i şaşırttı. O alevli hayalet onu mahvetmeden önce en çok sevdiği şeyleri ve kimseleri ortadan kaldıracağını söylemişti. Bütün bunları şafak sökünceye kadar yapacaktı. Harry, Carmel Vadisinde oturan annesiyle babasına telefon edip nasıl olduklarını sormadan kalkmış Connie’ye gidiyordu. O gün önce genç kadına, kendi kendine açıklamaya razı olduğundan daha büyük bir ilgi duyduğunu itiraf etmişti. Ama belki de bu itiraf duygularının gerçek karmaşıklığını kendine bile açıklamaya yetmemişti. Connie’ye bağlı olduğunu biliyorsa da, bu ilgisinin nedeni hâlâ onun için bir bakıma esrarını koruyordu. Sonuçta birbirlerinden çok farklıydılar. Üstelik Connie çok içine kapanıktı. Aslında Harry ilgisinin derinliğinden de emin değildi. Ama yine de derin olduğu belliydi. Açıklamalarla dolu bu günün en önemli açıklaması sayılacak kadar derin...</p>

  <p class="calibre1">Newport limanından geçerken sol taraftaki işhanlarının aralarındaki açıklıklardan yatların, yelkenleri sarılmış yüksek direklerinin gökyüzüne doğru uzandığını gördü. Kilise kulelerinden oluşan bir ormana benziyordu Uman. Bu ona, kendi kuşağından olan çok kişi gibi belirli bir dine bağlı olarak yetiştirilmediğini hatırlatıyordu. Olgunluğa eriştiği zaman da kendine özgü bir inancı olamamıştı. Tabii tanrının varlığını inkâr etmiyor, yalnızca inanmanın bir yolunu bulamıyordu.</p>

  <p class="calibre1">Doğaüstü bir şeyle karşılaştığın zaman kimden yardım istersin? Hayalet avcılarından değil, Tanrıdan. Tanrı değilse... başka kime başvurabilirsin?</p>

  <p class="calibre1">Yaşamının büyük bir bölümü boyunca düzene inanmıştı. Aslında düzen sadece bir koşuldu. Yardım etmesini isteyeceği bir güç değil. Mesleği yüzünden karşılaştığı bütün zalimliklere rağmen yine de insanların iyilik ve cesaretine inanıyordu. Şimdi de onu ayakta tutan buydu. Connie’ye yalnızca onu uyarmak için gitmiyor, fikrini de almak istiyordu. Ondan, üzerine çöken bu karanlıktan bir yolunu bulup kurtulmak için kendisine yardım etmesini isteyecekti.</p>

  <p class="calibre1">Kimi arayacaksın? Ortağını tabii.</p>

  <p class="calibre1">Ondan sonraki kırmızı trafik ışığında durduğu zaman yine şaşırdı. Ama bu kez içinde farkettiği bir şey yüzünden değil. Radyatör arabanın içini ısıtmış ve titremesini oldukça geçirmişti. Ama ona kalbinin üzerinde sert ve soğuk bir şey varmış gibi geliyordu. Bu en yeni sürpriz göğsünün üzerinde, gömleğinin cebindeydi. Duygularla ilgili değildi, cepten çıkarılarak elle tutulacak, bakılacak bir şeydi. Koyu renk, biçimsiz dört cisim. Maden. Kurşun. Cebine nasıl girdiklerini bilmiyordu. Ama ne olduklarını anlamıştı: Serserinin üzerine sıktığı dört kurşundu bunlar. Bu dört kurşun et, kemik ve kıkırdağa hızla çarptığı için biçimsizleşmişti.</p>

  <p class="calibre1">Harry, Connie’nin banyosunda ceketini, kravatını ve gömleğini çıkarıp elinden geldiği kadar temizlenmeye çalıştı. Parmaklan öylesine kirliydi ki, ona serserinin ellerini anımsatıyordu. Ellerini temizleyebilmek için sabunu bol bol köpürtmek zorunda kaldı. Lavaboda yüzünü, saçlarını, göğsünü ve kollarını yıkadı. Kurum ve küller akıp giderken yorgunluğunun bir kısmını da birlikte götürdü. Sonra genç kadının tarağıyla saçlarını düzeltti.</p>

  <p class="calibre1">Giysileri konusunda yapabileceği fazla bir şey yoktu. Yüzeydeki tozları çıkarmak için üzerlerini kuru bir elbeziyle sildi. Ama giysileri hâlâ lekeli ve çok da buruşuktu. Beyaz gömleği griye dönüşmüş, hafif bir ter ve ağır bir duman kokusu sinmişti. Çaresiz gömleği tekrar giydi, çünkü giysilerini değiştirmesi olanaksızdı. O zamana dek kimseye böyle berbat halde gözükmemişti. Vakarını kurtarmak için gömleğinin üst düğmesini ilikledi ve kravatını bağladı.</p>

  <p class="calibre1">Giysilerinin o berbat halinden çok, sağlığı için kaygılıydı. Karnındaki mankenin elinin girdiği yer sızlıyor, beli ağrıyor ve bu sancı omurgasının yarısına kadar çıkıyordu. Bu ağrı ona serserinin kendisini nasıl büyük bir güçle duvara çarptığını hatırlatmaktaydı. Serseri onu yakalayarak koridordaki yatak odasına fırlattığı zaman sol kolunun üzerine düşmüştü. Şimdi bu kolunun altı, üç başlı kas boyunca zonkluyordu.</p>

  <p class="calibre1">Hareket halindeyken, canını kurtarmak için koşarken kanına bol adrenalin karışmış ve vücudunun çeşitli yerlerinin sızladığını farketmemişti. Şimdi hareket etmediği için her şey ortaya çıkmıştı. Kasları ve eklemlerinin katılaşmasından korkuyordu. Gece sona ermeden canını kurtarmak için hızlı ve çevik hareket etmesi gerekeceğinden hemen hemen emindi. Hem de birkaç kez.</p>

  <p class="calibre1">İlaç dolabında bir şişe aspirin buldu. Sağ elinin avucuna dört aspirin aldıktan sonra şişeyi kapatıp ceketinin ceplerinden birine attı.</p>

  <p class="calibre1">Mutfağa giderek aspirinleri içmek için su istediğinde Connie ona bir bira tenekesini uzattı. Ama Harry bu ikramı geri çevirdi.</p>

  <p class="calibre1">«Aklımın başında olması gerekiyor.»</p>

  <p class="calibre1">«Bir biranın zararı olmaz, hatta yararı dokunur.»</p>

  <p class="calibre1">«Ben fazla içki içmem.»</p>

  <p class="calibre1">«Senden damarına iğneyle votka vermeni istiyorum.»</p>

  <p class="calibre1">«Suyu tercih edeceğim.»</p>

  <p class="calibre1">«Tanrı aşkına, tutucu bir ukala gibi davranma.»</p>

  <p class="calibre1">Harry başını sallayarak birayı aldı. Tenekeyi açıp aspirinleri ağzına attı, üzerine bol bol soğuk biradan içti. İçki pek lezzetli gelmişti. Belki de ihtiyacı olan buydu. Açlıktan da ölüyordu. Mutfak tezgâhının üstündeki açık kutudan bir dilim soğuk pizza aldı, bir lokma ısırarak çabuk çabuk çiğnemeye başladı. Her zamankinin tersine davranışlarına hiç aldırmıyordu.</p>

  <p class="calibre1">Connie’nin dairesine o güne dek hiç girmemişti. İçeride ne kadar az eşya olduğunu farketti. «Bu dekor ne sitili? Eski Keşiş mi?»</p>

  <p class="calibre1">«Dekora aldıran kim? Ben sadece ev sahibine biraz saygı göstermeye çalışıyorum. Görev sırasında nalları dikersem burayı bir saatte hortumla temizler ve ertesi gün de tekrar kiraya verebilir.» Connie iskambil masasına dönerek oraya dizdiği altı şeye baktı. Eskilikten yumuşamış bir on dolar. Sayfalarının kenarları yanmış, sıcaktan rengi dönmüş bir gazete. Biçimsiz dört kurşun.</p>

  <p class="calibre1">Harry onun yanında durdu. «Evet?»</p>

  <p class="calibre1">«Ben hayaletlere, ruhlara, hortlaklara, bütün o saçmalıklara inan mam.»</p>

  <p class="calibre1">«Ben de öyle.»</p>

  <p class="calibre1">«O herifi gördüm. Bir sokak serseriydi...»</p>

  <p class="calibre1">Harry, «Ona on dolar verdiğine hâlâ inanamıyorum,» dedi.</p>

  <p class="calibre1">Genç kadın kızardı. Harry o ana kadar Connie’nin kızardığını hiç görmemişti. İlk kez biraz merhametli olduğunun anlaşılması onu utandırmıştı. «O... nedense insanı buna zorluyordu.»</p>

  <p class="calibre1">«Demek ki, sadece bir sokak serserisi değildi.»</p>

  <p class="calibre1">«Belki de değildi... Benden on dolar koparabildiğine göre.»</p>

  <p class="calibre1">«Sana bir tek şey söyleyeceğim.» Harry pizzanın son lokmasını da ağzına attı.</p>

  <p class="calibre1">«Söyle bakalım.»</p>

  <p class="calibre1">Pizzayı çiğnerken, «Ben onun oturma odamda diri diri yandığını gördüm,» dedi. «Ama küllerin arasında kömürleşmiş kemikler bulacaklarını sanmıyorum. Arabadaki radyodan konuşmasaydı da o yaratıkla bir daha karşılaşacağımı anlardım. O iriyarı, pis ve acayip şey yine karşıma çıkacak. Hem de hiçbir yerinde bir yanık olmadan.»</p>

  <p class="calibre1">Harry ikinci pizza dilimine uzanırken Connie, «Bana demin hayaletlere senin de inanmadığını söylediğini sanıyorum,» dedi.</p>

  <p class="calibre1">«İnanmıyorum.»</p>

  <p class="calibre1">«O halde ne?»</p>

  <p class="calibre1">Harry lokmayı çiğnerken genç kadını düşünceli bakışlarla süzdü. «Demek bana inanıyorsun?»</p>

  <p class="calibre1">«Benim başıma da buna benzer şey geldi, öyle değil mi?»</p>

  <p class="calibre1">«Evet. Bana inanmanı sağlayacak kadar garip bir şey sanırım.»</p>

  <p class="calibre1">Connie tekrarladı. «O halde ne?»</p>

  <p class="calibre1">Harry masaya oturup ayaklarını dinlendirmek istiyordu. Ama bir İskemleye yerleşirse vücudunun kaskatı kesileceğini bildiğinden evyenin yanındaki tezgâha dayanmakla yetindi. «Düşünüyordum da... Her gün, araştırma yapar ve sokaklarda dolaşırken bize benzemeyen insanlarla karşılaşıyoruz. Yasaların cahil kitleleri kandırarak onların itaat etmesini sağlayan uydurma şeyler olduklarını düşünen kişilerle. Bu insanlar kendilerinden başka kimseyle ilgilenmiyorlar. Onlar için önemli olan kendi isteklerini doyurmak. Bunun başkalarına zarar vermesine aldırdıkları yok.»</p>

  <p class="calibre1">Genç kadın, «Sapıklar, pislik torbaları...» dedi. «Onlar bizim işimiz.»</p>

  <p class="calibre1">«Suçlu tipler, sosyopatlar. Sürüyle adları var. ‘Vücut Hırsızlarının İşgali’ filmindeki dev fasulyelerden çıkan yaratıklar gibi aramızda dolaşıyorlar. Onların sıradan, uygar insanlar olduklarını sanıyorsun. Sayıları fazla da olsa yine de küçük bir grup onlar. Ve hiç de sıradan insanlar değiller. Uygarlıkları sadece bir cila, sahne makyajı. Bunun altında atalarımız olan o pullu, sürünerek dolaşan yaratıklar gizli. Eski sürüngen bilinci.»</p>

  <p class="calibre1">Connie sabırsızlandı. «Ee? Bu yeni bir haber değil. Biz düzenle kargaşanın arasındaki o ince sınırız. Her gün uçurumun derinliklerine bakıyoruz. Ben uçurumun kenarında sendeliyorum, kendimi sınıyorum onlardan biri olmadığımı, o kargaşaya yuvarlanmayacağımı kanıtlıyorum. Onlar gibi olmayacağımı, olamayacağımı da. İşte işi bu kadar heyecan verici bir hale sokan da bu. Ben bu yüzden polis oldum.»</p>

  <p class="calibre1">Harry şaşırdı. «Sahi mi?» Aslında kendisinin polis olmasının nedeni bu değildi. Gerçekten uygar olan insanları korumak, onları aralarındaki fasulyeden çıkmış yaratıklara karşı savunmak, barışı ve düzenin güzelliğini korumak, devamlılık ve gelişmeyi sağlamak... işte Harry bu yüzden polis olmuştu. Hiç olmazsa nedenin bir bölümü buydu. Kendi kendim sürüngen atalara çekmiş bir yaratık olmadığını kanıtlamayı kesinlikle düşünmemişti.</p>

  <p class="calibre1">Connie konuşurken dönmüş ve gözlerini masanın etrafındaki iskemlelerden birinde duran yirmi ikiye otuz santim genişliğindeki san bir zarfa dikmişti. Sonra usulca, kendi kendine konuşuyormuş gibi, «Nereden geldiğini ve sevip sevemeyeceğini bilemezsen,» dedi. «Bütün istediğin özgürlükse o yüzden kendini sorumluluk yüklenmeye zorlar sın. Sürüyle sorumluluk. Sorumsuz özgürlük sadece vahşiliktir.» Sesin de bıkkınlık vardı. «Belki vahşilerin arasından gelmişsindir, bundan emin olamazsın. Ama kendi hakkında bildiğin bazı şeyler de vardır Sevemediğin takdirde nefret edebileceğin gibi şeyler... Bu seni korku tur... O uçuruma senin de kayabileceğin anlamına geldiğini düşünürsün.»</p>

  <p class="calibre1">Harry artık ağzındaki pizzayı çiğnemiyordu. Bütün dikkatini genç kadına vermişti. Connie’nin o güne dek hiç yapmadığı biçimde kendisiyle ilgili bazı şeyler açıkladığının farkındaydı. Ama neyi açıkladığım tam anlamıyla kavrayamıyordu.</p>

  <p class="calibre1">Connie sanki bir transtan uyanmış gibi zarfa bakmayı bırakıp Harry’e döndü. Yumuşak sesi sertleşti. «Pekâlâ, dünya etkafalılar, çöp torbaları ve sosyopatlarla dolu. Onlara ne ad vermek istiyorsan ver Ama şimdi anlatmak istediğin nedir?»</p>

  <p class="calibre1">Harry pizzayı yuttu. «Diyelim ki, göreviyle uğraşan sıradan bir polis bir sosyopatla karşılaşıyor. Bu yaratık genellikle gördüğü çöp torbaların dan daha kötü. Çok çok daha kötü.»</p>

  <p class="calibre1">O konuşurken genç kadın buzdolabına gitmişti. Oradan bir bira daha aldı. «Daha mı kötü? Nasıl?»</p>

  <p class="calibre1">«Bu adamda...»</p>

  <p class="calibre1">«Ne?»</p>

  <p class="calibre1">«Bu adamın bir yeteneği var.»</p>

  <p class="calibre1">«Ne yeteneği? Bilmece saati mi bu? Konuş, Harry.»</p>

  <p class="calibre1">Harry masaya yaklaşıp tek parmağıyla oradaki dört kurşunu itti. Kurşunlar masanın formika yüzeyine çarparak şakırdadılar. Bu ses sanki sonsuzda yankılandı.</p>

  <p class="calibre1">«Harry?»</p>

  <p class="calibre1">Connie’ye varsayımını açıklamak istiyordu, buna ihtiyacı vardı. Ama konuya girmekten de kaçınıyordu. Söyleyecekleri herhalde «Bay Dengeli» görüntüsünü sonsuza dek ortadan kaldıracaktı. Birasından bir yudum içtikten sonra derin bir soluk aldı ve konuya giriverdi. «Diyelim ki, karşısında bir sosyopat var... Normal ötesi güçleri olan bir psikotik... Ona saldırdığın zaman bir tanrının çırağıyla yumruklaşıyormuşsun gibi bir duyguya kapılmana neden olan, psişik güçlere sahip biri... Bir suçlu.»</p>

  <p class="calibre1">Connie ağzı bir karış açık, ona bakıyordu. Bira tenekesinin kapağındaki halkaya parmağını geçirmişti ama çekip açmıyordu. Bir ressama poz verir gibiydi.</p>

  <p class="calibre1">Harry sözünü kesmesine fırsat vermeden devam etti. «Onun bir desteden gelişigüzel seçilmiş kartların ne olduklarını söyleyebileceğini kastetmiyorum. Ya da futbol şampiyonasını kimin kazanacağını bilebileceğini veya bir bakışıyla bir kurşun kalemi havalandırabileceğini. Öyle basit şeyler değil. Belki de bu adamda birdenbire ortaya çıkma, sonra da kayboluverme yeteneği var. Yangın çıkarma, kavrulmadan yanma ve kurşunları yemesine rağmen sağ kalma gücü. Belki sana psişik bir işaret, bir etiket yapıştırmayı başarıyor. Bir av alanı bekçisinin elektronik bir vericiyle bir geyiği işaretlemesi gibi. Ondan sonra bu psikotik yanınında değilken bile seni izlemeyi başarıyor. Nereye gidersen git, ne kadar uzağa kaçarsan kaç. Biliyorum, biliyorum, bütün bunlar saçma. Çılgınca. Spielberg’in bir filmine düşmeye benziyor.'Ama daha karanlık. James Cameron’la David Lynch’e uyacak şeyler. Belki de bu doğru.»</p>

  <p class="calibre1">Connie duyduklarına inanamıyormuş gibi başını salladı. Buzdolabını açıp kapalı bira tenekesini rafa koydu. «Belki bu gece iki biradan daha fazlasını içmemem doğru olacak.»</p>

  <p class="calibre1">Harry’nin onu ikna etmeye çok ihtiyacı vardı. Gecenin pek çabuk geçtiğinin, şafağın da hızla yaklaştığının farkındaydı.</p>

  <p class="calibre1">Connie buzdolabından döndü. «Bu şaşılacak güçleri nereden alı yor?»</p>

  <p class="calibre1">«Kim bilir? Belki çok uzun süre yüksek gerilim hatlarının altında yaşadı ve manyetik alanlar beyninde değişikliklere neden oldu. Belki bebekken sütünde çok fazla dioksin vardı. Ya da toksik bir kimyasal madde bulaşmış elmalardan fazla yedi. Belki de evi ozon tabakasındaki deliğin tam altında. Uzaylılar National Enquirer’a güzel bir hikâye çıksın diye onun üzerinde deneyler yapıyor olabilirler. Lanet olsun, belki do çok fazla çörek yedi! Çok fazla rap müziği dinledi! Kahretsin! Ben nere den bileyim?»</p>

  <p class="calibre1">Connie ona bakakaldı. Ama ağzı bir karış açık değildi artık. «Sen gerçekten ciddisin!»</p>

  <p class="calibre1">«Evet.»</p>

  <p class="calibre1">«Bundan eminim. Çünkü seninle altı aydır çalışıyoruz ve ilk defa, ‘Kahretsin,’ gibi sözcükler kullanıyorsun.»</p>

  <p class="calibre1">«Ah... Üzgünüm.»</p>

  <p class="calibre1">Genç kadın bu durumda bile Harry’e takılmadan edemiyordu.</p>

  <p class="calibre1">«Ama o adam... Sadece yersiz yurtsuz biri.»</p>

  <p class="calibre1">«Asıl görünüşünün öyle olduğunu sanmıyorum. Bence o istediği her şey olabiliyor. Seçtiği her biçimde gözükebiliyor. Çünkü görüntü aslında kendisi değil... O sadece bir görüntü. Bizim görmemizi istediği bir şey.»</p>

  <p class="calibre1">Connie, «Bu da bir tür hayalet gibi bir şey değil mi?» dedi. «Ve biz ikimiz de hayaletlere inanmadığımız konusunda anlaşmadık mı?»</p>

  <p class="calibre1">Harry on doları masadan kaptı. «Tümüyle yanılıyorsam bunu nasıl izah edeceksin?»</p>

  <p class="calibre1">«Eğer tümüyle haklıysan ..onu sen nasıl izah edeceksin?»</p>

  <p class="calibre1">«Telekinesis.»</p>

  <p class="calibre1">«O da neymiş?»</p>

  <p class="calibre1">«Bir cismin sadece düşünce gücüyle zaman ve mekânda harekel etmesi.»</p>

  <p class="calibre1">Connie, «O halde neden on doların havada uçup avucuma girdiğini görmedim?» diye sordu.</p>

  <p class="calibre1">«Bu iş böyle değil ki. Bu daha çok bir ‘teleportasyon’. Cisim bir yerden bir yere giderken fiziksel olarak aradaki uzaklığı aşmıyor. Yok olup tekrar beliriyor.»</p>

  <p class="calibre1">Genç kadın ellerini öfkeyle havaya kaldırdı. «Beni yukarı ışınla, Scotty!»</p>

  <p class="calibre1">Harry saatine bir göz attı. 8.38... Tiktak... tiktak... Deli gibi konuştuğunun farkındaydı. Polis mesleğinden çok televizyon ‘talk show’larına ya da dinleyicilerin telefon ettikleri geç vakit yayınlanan radyo programlarına yakışacak biri gibi. Ama aynı zamanda haklı olduğunu da biliyordu. Gerçeğin merkezine yaklaşmamışsa bile hiç olmazsa çevresinde dolaştığının farkındaydı.</p>

  <p class="calibre1">«Bak...» Ateşten kahverengine dönüşmüş gazeteyi alıp Connie’ye doğru salladı. «Ben bunu henüz okumadım. Ama şöyle bir tararsam o lanet olasıca koleksiyonuna katacak yeni haberler bulacağından eminim. Yeni Karanlık Çağların başladığının kanıtlarını.» Gazeteyi masaya atınca bir duman kokusu yükseldi. «Dur bakayım. Son zamanlarda bana hangi hikâyeleri anlattın? Gazetelerde okuduğun ve televizyondan duyduğun hikâyeleri... Bazılarını hatırlayabileceğimden eminim.»</p>

  <p class="calibre1">«Harry...»</p>

  <p class="calibre1">«Tabii aslında hatırlamak falan istediğim yok. Tanrı da biliyor ya, o olayları unutmayı yeğlerim.» Harry mutfakta dolaşmaya başlayarak hemen hemen bir daire çizdi. «Teksas’lı bir yargıçla ilgili bir hikâye yok muydu? Yargıç bir adamı iki yüz elli gramlık bir konserveyi çaldığı için otuz beş yıl hapse mahkûm etmemiş miydi? Aynı zamanda Los Angeles’teki gösterilerde bir adamı sokakta döve döve öldürmemişler miydi? Bir televizyon muhabiri bunu teype almıştı. Ama kimse katilleri yakalayıp toplumu rahatsız etmek istemiyordu. Çünkü suçlular kurbanı adaletsizliğe karşı bir protesto olarak dövmüşlerdi.»</p>

  <p class="calibre1">Connie masaya giderek bir iskemleyi çekti, çevirip sandalyeye ata biner gibi oturdu. Masadaki yanık gazeteye ve diğer şeylere bakıyordu.</p>

  <p class="calibre1">Harry ise mutfakta dolaşmasını sürdürüyor ve giderek artan bir heyecanla konuşuyordu. «Erkek arkadaşının on bir yaşındaki kızının ırzına geçmesini sağlayan bir kadınla ilgili bir hikâye de yok muydu? Kadın dördüncü bir çocuk daha istiyordu ama artık hamile kalamıyordu. O yüzden küçük kızının doğuracağı piçe annelik edebileceğini düşünüyordu. Nerede olduydu bu olay? Winconsin’de mi? Yoksa Ohio’da mı?»</p>

  <p class="calibre1">Connie sıkıntıyla, «Michigan’da,» dedi.</p>

  <p class="calibre1">«Sonra altı yaşındaki üvey oğlunun kafasını bir tür palayla uçuran o adam...»</p>

  <p class="calibre1">«Beş. Çocuk beş yaşındaydı.»</p>

  <p class="calibre1">«... Ve bir tek pis doları çalmak için bir kadını yüz otuz yerinden bıçaklayan, yeniyetme bir grup çocuk...»</p>

  <p class="calibre1">Connie, «Boston...» diye fısıldadı.</p>

  <p class="calibre1">«Ah, evet, bir de o inci gibi olay vardı. Bir baba okula henüz başlamamış olan oğlunu döve döve öldürmüştü. Çünkü zavallı küçük, alfabenin g’den sonraki harflerini ezberleyemiyordu. Arkansas ya da Louisiana veya Oklahama’da bir kadın bebeğinin mamasına dövülerek toz haline getirilmiş cam karıştırmıştı. Bebek hastalanırsa Deniz Kuvvetlerin deki kocasının izin alacağını ve bir süre evde kalacağını umuyordu.»</p>

  <p class="calibre1">Connie, «Arkansas değil,» dedi. «Missisipi.»</p>

  <p class="calibre1">Harry dolaşmayı bırakıp genç kadının iskemlesinin yanında eğildi Şimdi suratları birbirlerine çok yakındı. «Görüyorsun ya? Bütün bu inanılmayacak olayları kabul ediyorsun. Akla hayale sığmayacak şeyler olmalarına rağmen. Bunların olduğunu biliyorsun. Artık bin dokuz yüz doksanlardayız, Connie. Bin Yıl Öncesinin Kotilyon Dansı bu. Yem Karanlık Çağlar. Her şeyin olabileceği ve olduğu bir dönem. Artık düşünülemeyecek şeyler düşünülüyor, hatta kabul ediliyor. Bilimin yarattığı her mucizeye karşılık insanların bir barbarlığı görülüyor. Ama kimse bu konuda kaşlarını bile kaldırmıyor. Her harika teknoloji başarısına karşı lık temelinde insan nefret ve budalalığı yatan bin gaddarlık yapılıyor Kanserin tedavisini araştıran her bilim adamına karşılık ortaya, çantasındaki birkaç kuruşu almak için yaşlı bir kadının kafasına vurup beynim püreye çevirmeyi göze alan beş bin serseri çıkıyor.»</p>

  <p class="calibre1">Endişelenen Connie bakışlarını ondan kaçırdı. Biçimsizleşmiş olan kurşunlardan birini aldı, kaşlarını çatarak baş ve işaret parmaklarının arasında çevirdi.</p>

  <p class="calibre1">Harry saatinin sıvı kristalinin altındaki kadranında dakikaların çok çabuk geçtiğini görüyor ve endişeleniyordu. Onun için yumuşamadı «Bir laboratuvarda insan beyninin gücünü arttırarak bir şey bulan biri olmadığını kim söyleyebilir? Kafamızda olduğu sanılan ama kullanmayı hiçbir zaman başaramadığımız güçleri arttırıp onlardan yararlanmasını öğrenen biri. Belki de bu uzman kendine güçlerini arttıracak bir iğne yaptı. Belki de peşinde olduğumuz suçlu bir deney konusuydu. Ne hale girdiğini anladığı zaman laboratuvardaki herkesi öldürdü. Deneyleri bilen herkesi. Belki de şimdi aramızda dolaşıyor. Fasulyeden çıkan yaratıkların en dehşet vericisi.»</p>

  <p class="calibre1">Connie çarpılmış kurşunu masaya bırakarak tekrar ortağına döndü. Gözleri gerçekten çok güzeldi. «Bu deney meselesi bana mantıklı geldi.»</p>

  <p class="calibre1">«Ama olay hiç de böyle olmayabilir. Belki hiç tahmin edemeyeceğimiz, tümüyle farklı bir şey.»</p>

  <p class="calibre1">«Öyle bir insan varsa, durdurulabilir mi?»</p>

  <p class="calibre1">«Tanrı değil o! Ne tür güçleri olursa olsun, yine de bir insan. Çok dengesiz biri üstelik. Onun da zayıf ve savunmasız yanlan olmalı.»</p>

  <p class="calibre1">Harry hâlâ genç kadının iskemlesinin yanında eğilmiş duruyordu. Connie elini onun başının yanına dayadı. Bu şefkat dolu hareket adamı şaşırttı. Connie gülümsedi. «Çılgınca bir hayal gücün var, Harry Lyon.»</p>

  <p class="calibre1">«Evet, şey... Ben her zaman peri masallarından hoşlandım.»</p>

  <p class="calibre1">Genç kadın kaşlarını çatarak zayıf bir anında yakalandığı için sıkılmış gibi elini çekti. «Savunmasız yanları olabilir. Ama bunları bulamazsak onunla başa çıkamayız. Şu... Tiktak’ın izini nasıl bulacağız?»</p>

  <p class="calibre1">«Tiktak mı?»</p>

  <p class="calibre1">Genç kadın, «Onun gerçek adını bilmiyoruz,» dedi. «Onun için Tiktak adı şimdilik uygun.»</p>

  <p class="calibre1">Tiktak, Harry’nin o zamana dek duyduğu, peri masallarına yakışan en uygun kötü insan adıydı. Rumplestiltskin, Gothem Ana, Knucle bon... ve Tiktak.</p>

  <p class="calibre1">«Pekâlâ.» Harry ayağa kalkarak yine dolaşmaya başladı. «Tiktak.»</p>

  <p class="calibre1">«Onu nasıl bulacağız?»</p>

  <p class="calibre1">«Bundan pek emin değilim. Ama araştırmaya nereden başlamak İstediğimi biliyorum. Laguna Beach morgundan.»</p>

  <p class="calibre1">Connie irkildi. «Ordegard’ın cesedine mi bakacaksın?»</p>

  <p class="calibre1">«Evet. Hazırlamışlarsa otopsi raporunu görmek istiyorum. Mümkünse sorgu yargıcıyla da konuşacağım. Garip bir şey bulup bulmadıklarını anlamak istiyorum.»</p>

  <p class="calibre1">«Garip bir şey mi? Ne gibi?»</p>

  <p class="calibre1">«Biliyorsam kahrolayım! Olağanın dışında bir şeyler.»</p>

  <p class="calibre1">«Ama Ordegard öldü. O bir... bir görüntü değildi. Ordegard gerçekti ve artık öldü. O Tiktak olamaz.»</p>

  <p class="calibre1">Sayısız peri masalı, efsane, mit ve fantazi romanları Harry'nin inanılmayacak kavramlar dağarcığını çok zenginleştirmişti. «Belki Tik tak'ta başkalarını kontroluna alma gücü var. Kafalarının içine giriyor, bedenlerini kontrol ediyor. Onları kukla gibi kullanıyor. İstediği zaman da ortadan kaldırıyor. Ya da onlar öldürüldükleri zaman vücutlarından çıkıp kaçıyor. Belki Ordegard da onun kontrolundaydı. Sonra o serseriye geçti. Serseri de ölmüş olabilir. Gerçekten öldü ve kemikleri şimdi benim yanmış olan oturma odamda. Tiktak bir daha sefere başka birinin içine girecek.»</p>

  <p class="calibre1">«Yani şeytanın insanı ele geçirmesi olayı mı?»</p>

  <p class="calibre1">«Onun gibi bir şey.»</p>

  <p class="calibre1">Connie, «Beni korkutmaya başlıyorsun,» dedi.</p>

  <p class="calibre1">«Başlıyor muyum? Sen gerçekten metin bir kadınsın, Connie. Dinle, Tiktak evimi yakmadan önce şöyle bir şeyler söyledi... ‘Sen her istediğini vurabileceğini ve olayın böylece sona ereceğini sanıyorsun. Ama benim için böyle değil. Beni vurman hiçbir şeyi değiştirmez...’ » Harry koltuğunun altındaki tabancanın kabzasına vurdu. «O halde ben bugün kimi vurdum? Ordegard’ı. Tiktak denilen yaratık bana bunun olayın sonu anlamına gelmediğini söyledi, işte o yüzden Ordegard’ın cesedin de bir gariplik olup olmadığını anlamak istiyorum.»</p>

  <p class="calibre1">Connie artık olaya ayak uydurmaya başlıyordu. «Cesette ele geçirme olayının izleri olup olmadığını görmek istiyorsun.»</p>

  <p class="calibre1">«Evet.»</p>

  <p class="calibre1">«Böyle bir olayın belirtisi kesin olarak nedir?»</p>

  <p class="calibre1">«Her garip şey.»</p>

  <p class="calibre1">«Cesedin kafatasının içinin boş olması gibi mi? Beyin yerine sadece küllerin bulunması mı? Ya da ensesine 666 sayısının dağlanmış olma sı mı?»</p>

  <p class="calibre1">«Bunun böyle çok belirgin bir şey olmasını isterdim ama sanmıyorum.»</p>

  <p class="calibre1">Connie sinirli sinirli güldü. Sesi titriyordu. Kahkahası çabuk kesildi İskemlesinden kalkarak, «Tamam,» diye mırıldandı. «Morga gidelim.»</p>

  <p class="calibre1">Harry sorgu yargıcıyla konuştuğu ya da otopsi raporunu okuduğunda gerekli şeyi öğreneceğini umuyordu. Ölüyü görmesine gerek kalmayacağını. O ay surata tekrar bakmak istemiyordu.</p>

  <p class="calibre1">Laguna Beach’teki Pacific View Bakım Evinin bu tür yerlere özgü büyük mutfağı bembeyaz fayanslar ve paslanmaz çelikten oluşuyordu. Bir hastane kadar temizdi.</p>

  <p class="calibre1">Janet Marco, buraya gizlice girecek hamamböceği ya da farelerin temizleme tozu, amonyaklı su ve cilayla beslenmeyi başarmaları gerekir, diye düşündü.</p>

  <p class="calibre1">Mutfak tertemizdi ama bir hastane gibi kokmuyordu. Etrafa jambon, kızarmış hindi, baharatlı dolma içi ve midye biçimi kızarmış patatesin kokusu yayılmıştı. Kahvaltı için yapılan tatlı çöreklerin tarçın kokusu diğerlerini bastırıyordu. Burası sıcaktı da. Son fırtınanın mart havasına kattığı soğuktan sonra bu sıcaklık insanın hoşuna gidiyordu.</p>

  <p class="calibre1">Janet’le Danny mutfağın güneydoğu köşesindeki uzun masanın bir ucunda akşam yemeği yiyorlardı. Kimsenin işine engel olacak bir yerde değillerdi. Ama oradan görevlilerin çalışmalarını zevkle seyrediyorlardı.</p>

  <p class="calibre1">Büyük mutfaktaki çalışmalar Janet’in çok ilgisini çekiyordu. Saat gibi işliyordu burası. Görevliler çalışkandı ve bundan mutluluk duyuyorlarmış gibi bir halleri vardı. Janet onlara haset ediyordu. Pacific View’da çalışmayı çok isterdi. Mutfakta ya da başka bir bölümde. Ama bu iş için ne tür yetenekler aradıklarını bilmiyordu. Zaten Pasific View’ nun sahibinin, gerçekten iyi bir insan olmasına rağmen, onun gibi bir arabada yaşayan, genel tuvaletlerde yıkanan ve belirli bir adresi bulunmayan birini işe alacağını da sanmıyordu.</p>

  <p class="calibre1">Pacific View’nun sahibi olan ve kliniği yöneten Bay İshigura hem şefkatli, hem de hesaplı biriydi. Yiyeceklerin ziyan edilmesi ve böyle zengin bir ülkede bazı insanların aç kalması onu çok üzüyordu. Sayıları yüzü bulan hastalar ve görevliler yemeklerini yedikten sonra geriye mutlaka on, on iki kişiyi doyuracak kadar yiyecek kalıyordu. Bay İshigura da o yemekleri evsiz barksızlara yediriyordu.</p>

  <p class="calibre1">Yemekler güzeldi, gerçekten güzeldi. Pacific View sıradan bir klinik değildi. Kılas bir yerdi. Hastalar zengindi ya da zengin akrabaları vardı.</p>

  <p class="calibre1">Bay İshigura cömertliğinin reklamını hiç yapmıyordu. Kapısı da herkese açık değildi. Sokakta gördüğü ve sırf kendi suçları yüzünden o duruma düşmediklerine karar verdiği zavallılara Pacific View’da bedava&nbsp;öğle ve akşam yemekleri yiyebileceklerini söylüyordu. Yardım edeceği kişileri çok dikkatle seçtiği için insan sofrayı, kilise ve misyon mutfaklarından çoğunu çekilmeyecek bir hale sokan suratsız ve tehlikeli alkolikler ve uyuşturucu bağımlılarıyla paylaşmak zorunda kalmıyordu.</p>

  <p class="calibre1">Janet, Bay İshigura’nın cömertliğinden gerektiği kadar yararlanmıyordu. Her hafta Pasific View’da yedi defa öğle ve yedi defa da akşam yemeği yiyebilirdi. Geri kalan yiyecekleri Janet sağlıyor, kazancıyla satın aldığı her yemek onu gururlandırıyordu.</p>

  <p class="calibre1">Janet’le Danny o salı gecesi sofrayı üç yaşlıca adam, ihtiyar bir kadın ve suratı deforme, çirkin bir gençle paylaşıyorlardı. Yaşlı kadının suratı buruşturulmuş bir kesekâğıdı kadar kırışıktı ama boynuna renk renk bir eşarp takmış, başına da parlak kırmızı bir bere geçirmişti. Hep sinin giysileri eskiydi ama temizdi. Janet hiçbiriyle konuşmadı. Oysa böyle bir şey hoşuna gidecekti. Danny’den başka biriyle uzun uzun konuşmayalı çok olmuştu. Olgun biriyle havadan sudan söz edecek kadar kendine güvenemiyordu. Ayrıca fazla meraklı biriyle karşılaşmak tan da korkuyor, kendisi ve geçmişiyle ilgili soruları cevaplamak istemi yordu. Sonuçta bir katildi... ve belki de Vince’in ölüsü Arizona çölünde bulunmuştu. Polis de onu arıyordu.</p>

  <p class="calibre1">Danny’le bile konuşmuyordu. Çocuğa yemeğini yemesi ve terbiyeli davranmasını söylemeye gerek yoktu. Beş yaşındaydı ama uslu bir çocuktu ve sofrada nasıl davranacağını biliyordu. Janet oğluyla öyle gururlanıyordu ki. Yemek yerlerken zaman zaman Danny’nin saçını düzeltiyor, ensesine dokunuyor ya da omzuna hafifçe vuruyordu. Oğlu nun onunla gururlandığını anlaması için.</p>

  <p class="calibre1">Tanrım, onu çok seviyorum. Öyle küçük, öyle masum, öyle sabırlı ki. Birbiri ardından gelen zorluklara katlanıyor. Ona hiçbir şey olmamalı. Büyüme, bu dünyada saygıdeğer biri olma şansı verilmeli ona.</p>

  <p class="calibre1">Janet o polisi elinden geldiğince düşünmemeye çalışıyordu. Yemeğin zevkine ancak öyle varabiliyordu. Biçimini değiştiren o polis, filmler dekine benzeyen bir Kurtadama dönüşmüştü neredeyse. Sonra da Vince olup çıkmıştı. Gök gürlemiş, şimşekler çakmıştı. O polis Woofer’ı havada durdurmuştu.</p>

  <p class="calibre1">O gün geçitteki karşılaşmadan sonra Janet şakır şakır yağan yağmurda arabayla kuzeye giderek Laguna Beach’den ayrılmıştı. Onları öldürmek isteyen o esrarlı yaratıkla aralarındaki uzaklığı olabildiğince açmaya çalışmıştı. O yaratık nereye giderlerse gitsinler onları bulacağını söylemişti. Janet inanıyordu buna. Ama öldürülmeyi beklemek de dayanılacak gibi değildi.</p>

  <p class="calibre1">Kıyıdaki diğer kente, yani Corona Del Mar’a kadar gitmiş, sonra geri dönmesi gerektiğini anlamıştı. Los Angeles’e giderse hangi mahallelerin çöp tenekelerinin araştırmaya uygun olduğunu öğrenmesi gerekecekti. Kamyonlar gelmeden tenekeleri arayabilmek için çöplerin ne zaman toplandıklarını da. Hangi semtlerin polisinin hoşgörülü olduğunu, teneke ve şişeleri nerelere verip para alabileceğini öğrenmek zorundaydı. Bay İshigura gibi insancıl birini daha nerede bulacaktı... Buna benzer bir sürü şey... Elindeki çok az parayla yeni bir yerde gerekli ayrıntıları öğrenmek için belirli bir süre yaşayamazdı. Ya Laguna Beach’e dönecek ya da ortada kalacaktı. Belki de fıkaranın fıkarası olmanın en kötü yanı insana seçme hakkı tanınmamasıydı. Janet boş yere benzin harcadığı için kendi kendine çatarak Laguna Beach’e dönmüştü.</p>

  <p class="calibre1">Arabayı bir yan sokağa park etmiş, yağmurlu akşam saatleri boyunca arabada oturmuşlardı. Woofer arka kanapede uyuklarken Janet fırtınanın gri ışığında Danny’e bir çöp tenekesinden kurtardığı kalın masal kitabından bir bölümü okumuştu. Çocuk ona masal okunmasına bayılıyordu. Bugün de ön camdan akan ışıltılı yağmur sularının inci ve gümüş gibi gölgeleri yüzüne yansırken büyülenmiş gibi oturmuştu.</p>

  <p class="calibre1">Artık yağmur dinmiş, gün sona ermişti. Akşam yemeği de yenmiş, geceyi geçirmek için eski arabaya dönmenin zamanı gelmişti. Janet çok bitkindi. Danny’nin de hemen uykuya dalacağını biliyordu. Bu gölün sularına dalan bir taş gibi. Ama gözlerini kapamaya korkuyordu.</p>

  <p class="calibre1">Janet’le Danny kirli tabakları toplayıp her zamanki gibi evyenin içine koyarken bir aşçı yanlarına yaklaştı. Kadının ilk adı Loretta’ydı. Janet onun soyadını bilmiyordu. Loretta elli yaşlarında şişman bir kadındı. Cildi porselen kadar düzgündü. Alnında bir tek çizgi bile yoktu. Tüm yaşamı boyunca bir tek dertle bile karşılaşmamış olmalıydı. Güçlü elleri mutfak işleri yüzünden kızarmıştı. Elinde, et parçaları dolu, kullanıldıktan sonra atılan o pasta kalıplarından vardı.</p>

  <p class="calibre1">Loretta, «O köpek hâlâ sizinle mi?» diye sordu. «Son birkaç gündür peşinizden gelen o sevimli şey?»</p>

  <p class="calibre1">Danny, «Woofer,» dedi.</p>

  <p class="calibre1">Janet, «Köpek oğlumdan çok hoşlandı,» diye yanıtladı. «Şimdi arka geçitte, bizi bekliyor.»</p>

  <p class="calibre1">Loretta etleri işaret etti. «O sevimli köpek için ziyafet var.»</p>

  <p class="calibre1">Yakındaki, etlerin kıyıldığı tahtanın yanında durmuş bir bardak süt içen güzel, sarışın bir hemşire bu sözleri duymuştu. «Gerçekten sevimli mi?»</p>

  <p class="calibre1">«Aslında bir sokak köpeği. Öyle cins bir şey değil. Ama filmlerde oynatsalar iyi olur.»</p>

  <p class="calibre1">Hemşire, «Ben köpekler için çıldırıyorum,» dedi. «Üç köpeğim var</p>

  <p class="calibre1">Loretta, «Ah, tabii, haydi gel,» diye cevap verdi. Sonra da Janet’e gülümsedi. «Angelina'nın köpeği görmesinin bir sakıncası yok ya?»</p>

  <p class="calibre1">Janet, «Tabii yok,» dedi. «Neden olsun?»</p>

  <p class="calibre1">Loretta en önden, geçide açılan kapıya gitti. Pasta kalıbındakiler öyle kıkırdak ya da yağ parçalan değildi. Kadın kaba jambon ve hindinin en güzel yerlerinden parçacıklar koymuştu.</p>

  <p class="calibre1">Woofer dışarıda, bir güvenlik lambasının sarı ışığının oluşturduğu koninin içinde sabırlı bir beklentiyle oturuyordu. Başını sağa eğmiş, tek kulağını kaldırmıştı. Diğer kulağı her zamanki gibi sarkıktı. Fırtına sona ereli beri ilk kez esmeye başlayan serin bir rüzgâr tüylerini karıştırıyor du.</p>

  <p class="calibre1">Angelina köpeğe bayıldı. «Harika!»</p>

  <p class="calibre1">Danny, «O benim,» dedi. Sesi o kadar hafifti ki, bu sözleri annesin den başka kimse duymadı.</p>

  <p class="calibre1">Woofer hemşirenin övgüsünü anlamış gibi gülercesine dişlerini gösterdi ve tüylü kuyruğuyla asfaltı süpürdü.</p>

  <p class="calibre1">Belki de köpek söylenenleri anlıyordu. Janet peşlerine takıldıktan sonra onun zeki bir hayvan olduğuna karar vermişti.</p>

  <p class="calibre1">Angelina et parçaları dolu kalıbı aşçıdan alıp önce çıktı ve Woofer’ in yanında çömeldi. «Gerçekten pek şirinsin. Şuna bir bak, oğlum. Etler ne güzel gözüküyorlar, değil mi? Bu yemekten hoşlanacağından eminim.»</p>

  <p class="calibre1">Woofer et parçalarıyla ziyafet çekmek için izin istiyormuş gibi Janet’e bir göz attı. Artık tasması olmayan bir sokak köpeğiydi. Ama aslında vaktiyle birinin evinde yetişmiş ve eğitilmiş olduğu anlaşılıyordu.</p>

  <p class="calibre1">Hayvanlarda, hatta belki insanlarda da, sevilmenin yol açtığı ilgiye karşılık verme yeteneği vardı.</p>

  <p class="calibre1">Janet, «Evet,» dermiş gibi başını salladı.</p>

  <p class="calibre1">Köpek ancak o zaman yemek yemeye karar verdi. Et parçalarını müthiş bir açlıkla kapmaya başladı.</p>

  <p class="calibre1">Janet Marco’ya birdenbire köpekle ortak yanları varmış gibi geldi ve bu onu çok sarstı. Annesiyle babası ona zalim davranmışlardı. Hasta insanların hayvanlara yaptıkları gibi. Hatta onlar belki de bir kedi ya da köpeğe karşı daha insanca davranırlardı. Vince onlardan daha şefkatli çıkmamıştı. Köpeğin dövüldüğü ya da mahsus aç bırakıldığını gösteren bir şey yoktu ama terkedilmiş olduğu belliydi. Tasması yoktu, yine de sokaklarda dolaşarak büyümediği kesindi. Çünkü insanı memnun etmek istiyordu, sevgiye müthiş ihtiyacı vardı. Terketmek de zalimliğin bir başka türüydü. Bütün bunlardan Janet’le köpeğin sayısız zorluk, korku ve deneyimleri paylaştıkları anlamı çıkıyordu.</p>

  <p class="calibre1">Genç kadın masraf ve sorun çıkarma ihtimali olmasına rağmen köpeği yanından ayırmamaya karar verdi. Aralarında saygıya değecek bir bağ vardı. İkisi de birine bağlanma ve cesur davranma yeteneği olan canlılardı. Ve ikisi de ihtiyaç içindeydiler.</p>

  <p class="calibre1">Woofer köpekçe bir heyecanla etleri yerken genç ve sarışın hemşire onu okşadı, kulaklarının arkasını kaşıdı. Hayvana tatlı tatlı bir şeyler mırıldandı.</p>

  <p class="calibre1">Aşçı Loretta, «Sana onun çok sevimli olduğu söyledim,» dedi. Kollarını iri göğüslerinin üzerinde kavuşturmuş sevgiyle Woofer’a bakıyordu. «Onun filmlerde oynaması gerekir. Gerçekten. Pek canayakın bir hayvan.»</p>

  <p class="calibre1">Danny endişeyle, «O benim...» diye mırıldandı. Sesi yine çok hafif olduğu için bu sözleri sadece Janet duyabildi. Çocuk yanında durmuş, sıkıca elini tutmuştu. Janet oğlunun endişelerini gidermek için elini omzuna koydu.</p>

  <p class="calibre1">Woofer yemeğinin ortasında başını birdenbire pasta kalıbından kaldırarak merakla Angelina’ya baktı. Sağlam kulağını dikti yine. Genç kadının kolalı beyaz üniformasını ve ince ellerini kokladı. Başını onun dizlerinin arasından sokarak beyaz ayakkabılarını inceledi. Angelina’nın ellerini tekrar kokladıktan sonra parmaklarını yaladı. İnliyor, soluyor, v olduğu yerde dans ediyordu. Heyecanı gitgide artmaktaydı.</p>

  <p class="calibre1">Hemşireyle aşçı kadın güldüler. Woofer’ın sadece nefis yemekle ilgiye tepki gösterdiğini sanıyorlardı. Ama Janet hayvanın tepkisinin başka bir şeye karşı olduğunu anlamıştı. Woofer inler ve solurken arada hafif hafif, kısa kısa hırlıyordu. Köpeğin hoşuna gitmeyen bir koku aldığı belliydi. Artık kuyruğunu da keyifle sallamıyordu.</p>

  <p class="calibre1">Sonra Janet’i çok utandıran bir şey oldu. Köpek onu okşayan Angelina’nın ellerinin arasından sıyrıldı, yanından hızla dolaştı, Danny nin önünden, aşçının bacaklarının arasından son sürat geçti ve açık kapıdan doğruca mutfağa daldı.</p>

  <p class="calibre1">Janet, «Woofer, yapma?» diye bağırdı.</p>

  <p class="calibre1">Mutfakta çalışanlar Woofer’ı yakalamaya çalıştılar ama hayvan onlar için çok hızlıydı. Sağa sola kaçıyor, şaşırtmacalar yapıyordu. Tırnakları fayans döşeli zemine çarparak şıkırdıyordu. Onu yakalamak için uzanan ellerden kurtulmak amacıyla yemek hazırlanan masaların altın dan geçiyor, yuvarlanıyor, sıçrıyor, sık sık yön değiştiriyordu. Bir yılan balığı kadar çevikti. Kesik kesik soluyor, sanki eğleniyordu.</p>

  <p class="calibre1">Ama aslında bütün amaç eğlenmek ve köpekçe oyunlar oynamak değildi. Woofer aynı zamanda telaşla bir şeyi arıyor, pek hafif bir kokuyu izlemeye çalışarak yeri ve havayı kokluyordu. Tatlı çöreklerin piştiği fırınlardan etrafa yayılan o ağız sulandırıcı kokuyla ilgilenmiyormuş gibiydi. Üzerlerine yiyecek dizilmiş tezgâhlara atladığı da yoktu. Onu başka bir şey ilgilendiriyordu. Angelina adlı sarışın hemşirenin üzerinde farkettiği şey neyse o.</p>

  <p class="calibre1">Janet de köpeği kovalayanların arasına karışmıştı. «Kötü köpek» diye tekrarlıyordu. «Kötü köpek, kötü köpek!»</p>

  <p class="calibre1">Woofer birkaç kez ona kırgın kırgın baktı ama duraklamadı.</p>

  <p class="calibre1">Mutfakta neler olduğunu bilmeyen bir hemşire yardımcısı üzeri malzeme dolu bir arabayla da kanatları öne arkaya açılan kapıyı iterek içeri girdi. Woofer bu fırsattan hemen yararlandı. Yardımcının yanından ok gibi geçerek kliniğin başka bir bölümüne daldı.</p>

  <p class="calibre1">«Kötü köpek. Bu doğru değil. İyi köpek. İyi.»</p>

  <p class="calibre1">Yemek yeri pek çok nefis kokuyla doluydu. Woofer diğer kokuyu istediği gibi çabucak izleyemiyordu. O acayip kokuyu. Ama kanatları iki yana açılan kapının diğer tarafında uzun, upuzun, dar bir yer vardı. İki yanda da buna başka kapılar açılıyordu. Burada bir köpeği acıktıran o kokular fazla değildi.</p>

  <p class="calibre1">Ama başka çok koku vardı. Çoğu insan kokusu. Çoğu hoş olmayan kokular. Keskin kokular, tuzlu gibi kokular, mide bulandıran tatlı kokular. Ekşi kokular.</p>

  <p class="calibre1">Çam. O uzun, upuzun yere bir kova çam koymuşlardı. Woofer koskocaman ağacın oraya nasıl sığdığını merak ederek burnunu kovaya soktu. Ama içinde ağaç değil, sadece su vardı. Bütün bir çam ağacı gibi kokan kirli görünüşlü su. Hatta o bütün bir çam korusu gibi kokuyordu. Bu çok ilginçti.</p>

  <p class="calibre1">«Çabuk ol...»</p>

  <p class="calibre1">İdrar. Köpeğin burnuna insan kokusu geldi. Değişik değişik insan ; idrarı kokuları. Bu da ilginçti. On, yirmi, otuz farklı idrar kokusu. Hiçbiri keskin değildi ama yine de farkediliyordu. Burada o güne dek hiçbir yerde rastlamadığı kadar çok insan çişini yapmıştı. Woofer insanların idrarını inceleyerek onlar hakkında çok şey söyleyebilirdi. Onların ne olduklarını, ne yediklerini, ne içtiklerini, o gün nereye gittiklerini, son zamanlarda çiftleşmek için kızışıp kızışmadıklarını, sağlıklı mı yoksa hasta mı olduklarını, öfkeli ya da mutlu, iyi ya da kötü olup olmadıklarını. Buradaki insanların çoğu uzun bir zamandan beri kızışmamışlardı. Şu&nbsp; ya da bu biçimde hastaydılar. İçlerinden bazıları kötü hastaydı hem de. idrarlardan hiçbiri o hoşa gidecek çişlere benzemiyordu.</p>

  <p class="calibre1">Woofer ayakkabı derisi, yer ve tahta cilası, kola, gül, papatya, lale,</p>

  <p class="calibre1">İnsanlar buradan olmadığı için onu kovalıyorlardı. Hiçbir yere ait olmadığını düşünüyorlardı zaten. Oysa sen insanların çoğu kadar kötü de kokmuyordun. Temizler bile pis kokuyorlardı bazen.</p>

  <p class="calibre1">Kadın, «Kötü köpek,» demişti. Woofer incinmişti bu yüzden. Çünkü kadını seviyordu, çocuğu da. Şimdi bu işi de onlar için yapıyordu zaten. O tuhaf kokulu kötü poliskurt şeyi bulmaya çalışıyordu.</p>

  <p class="calibre1">«Kötü köpek! Bu doğru değil. İyi köpek. İyi.»</p>

  <p class="calibre1">Beyazlı bir kadın kapıdan çıkıp Woofer’ı görünce şaşırdı. Şaşkınlık kokuyordu. Woofer’ı durdurmaya çalıştı. Köpek dişlerini gösterince kadın geriye doğru sıçradı. İnsanları korkutmak çok kolaydı. Kandırmak da öyle.</p>

  <p class="calibre1">O upuzun dar yer, başka bir uzun ve dar yerle birleşiyordu. Başka sürüyle kapı, pek çok koku, amonyak ve kükürt. Yine sürüyle hastalık kokusu. Cins cins idrar kokusu. İnsanlar burada yaşıyorlardı. Ama buraya çişlerini ediyorlardı. Çok garipti bu. Pek de ilginç. Köpekler yaşadıkları yere çişlerini etmezlerdi.</p>

  <p class="calibre1">O dar yerde bir kadın da Woofer’ı görünce şaşkınlık koktu. Elinde bir şey taşıyordu. «Ah, bakın,» dedi. «Ne de sevimli.»</p>

  <p class="calibre1">Ona kuyruğumu biraz sallasam mı? Neden olmasın? Ama yoluna devam et.</p>

  <p class="calibre1">O koku. Acayip. Nefret dolu. Güçlü. Gitgide daha da güçleniyor...</p>

  <p class="calibre1">Açık bir kapı. Hafif bir ışık. Hasta bir kadının yatakta yattığı bir oda.</p>

  <p class="calibre1">Woofer içeri girdi. Birden ihtiyatlı davranmaya başlamıştı. Sağa sola baktı. Çünkü burası o acayip kokuyla dopdoluydu. Yerler, duvarlar ve özellikle bir iskemle çok kokuyordu. O kötü şey orada oturmuştu Burada uzun bir süre kalmıştı, hem de bir defa değil, birçok kez.</p>

  <p class="calibre1">Kadın, «Kim var orada?» dedi.</p>

  <p class="calibre1">Pis pis kokuyordu, ekşi tatlı ter kokusu. Hastalık. Ama bundan daha başka şeyler de vardı. Keder. Derinliklerde müthiş bir mutsuzluk. Ve korku. Her şeyden çok, korkunun keskin, yıldırımınkine, demirinkine benzeyen kokusu.</p>

  <p class="calibre1">«Kim var orada? Kimsiniz?»</p>

  <p class="calibre1">Dışarıdaki upuzun dar yerde birileri koşuyordu. İnsanlar geliyorlardı.</p>

  <p class="calibre1">Odadaki korku çok fazlaydı. Öylesine fazlaydı ki, korku, korku, korku o acayip kötü kokuyu bile neredeyse bastıracaktı.</p>

  <p class="calibre1">«Angelina? Sen misin? Angelina?»</p>

  <p class="calibre1">O kötü koku, o şeyin kokusu bütün karyolanın etrafını sarmış, yatağa da sinmişti. O şey burada durmuş ve kadınla konuşmuştu. Uzun zaman önce de değil. Bugün. Kadına dokunmuştu. Onun üzerine örtülmüş olan beyaz şeye de. O iğrenç tortusu orada kalmıştı. Yukarıda, yatağın üzerinde. Kadının yattığı yere o kesin ve yoğun koku sinmişti, ilginçti bu. Çok çok ilginç.</p>

  <p class="calibre1">Woofer koşa koşa karyolaya giderek zıpladı. Havada uçtu. Bir pençesi parmaklığa takıldıysa da bütün engelleri aştı. Şimdi şiddetle korku kokan hasta kadının yakınındaydı. Pat! Onun üzerine düştü.</p>

  <p class="calibre1">Bir kadın haykırdı.</p>

  <p class="calibre1">Janet hiçbir zaman Woofer’in birini ısırmasından korkmamıştı. O uysal ve dost canlısı bir köpekti. Birine zarar verebilecekmiş gibi bir hali yoktu. O gün daha önce geçitte karşılarına dikilen şey dışında belki.</p>

  <p class="calibre1">Ne var ki, Angelina’nın peşinden loş ışıklı hastane odasına daldığında köpeğin hastanın yatağına sıçramış olduğunu gördü. Bir an hayvanın kadına saldırdığını sandı. Danny’nin bu vahşi sahneyi görmemesi İçin onu kendine doğru çekti. Ama hemen sonra Woofer’in ayaklarını hastanın iki yanına dayamış olduğunu ve onu kokladığını farketti. Kadını durmadan kokluyordu ama bundan daha kötü bir şey yaptığı yoktu.</p>

  <p class="calibre1">Hasta, «Hayır,» diye bağırıyordu. «Hayır, hayır.» Sanki üzerine sadece bir köpek değil de, Cehennemin en derinliklerinden çıkmış olan bir şey atlamış gibi.</p>

  <p class="calibre1">Janet bu kargaşadan kendini sorumlu saydığından utandı. Sonuçlardan da korkmaya başladı. Herhalde artık Danny’le onun Pasific View’nun mutfağında yemek yemelerine izin vermeyeceklerdi.</p>

  <p class="calibre1">Yataktaki kadın zayıftı. Zayıftan da öte, eriyip kurumuştu. Rengi çok uçuktu, lambanın ışığında bir hayalet gibi hafifçe parlıyordu. Çok yaşlı, sıska bir cadıya benziyordu. Ama Janet’in anlayamadığı bir özellik, o zavallının göründüğünden daha genç olabileceğini düşünmesine neden oldu.</p>

  <p class="calibre1">Hastanın çok bitkin olduğu belliydi. Yastıklarından biraz kalkmaya ve sağ koluyla köpeği uzaklaştırmaya çalışıyordu. Woofer’ı kovalayanların odaya girdiklerini farkedince başını kapıya doğru çevirdi. Sıska yüzü belki bir zamanlar güzeldi ama şimdi bir cesetinkini andırıyordu.</p>

  <p class="calibre1">Gözleri...</p>

  <p class="calibre1">Kadının gözleri yoktu.</p>

  <p class="calibre1">Janet elinde olmadan ürperdi ve Danny’nin yatağı görmesini engellediği için memnun oldu.</p>

  <p class="calibre1">Hasta, Woofer’in yaratacağı tehlikeye hiç de uymayan bir dehşetle, «Onu üzerimden alın!» diye bir çığlık attı. «Onu alın üzerimden!»</p>

  <p class="calibre1">İnsan ilk bakışta, gri ve mor gölgelerin arasında kadının gözlerinin sadece kapalı olduğunu sanıyordu. Ama lambanın ışığı doğrudan doğ rüya sıska suratına geldiği zaman o dehşet verici durumu anlaşılıyordu Kadının kapalı gözkapaklarını birbirine dikmişlerdi. Herhalde ameliyatta kullanılan iplik çoktan erimiş ama üst ve alt kapaklar birbirlerine kaynamıştı. Bu deri kapakların altında onları kabarık tutacak hiçbir şey yoktu Bu yüzden deri parçacıkları çökmüş ve göz yarlerinde iki çukur belirmişti.</p>

  <p class="calibre1">Janet kadının böyle gözsüz doğmadığından emindi. Hastanın gözlerini doğal değil, korkunç bir kaza çalmıştı. Kim bilir gözündeki yaralar ne kadar ciddiydi. Doktorlar sonunda hiç olmazsa görünüşü için o çukurlara cam gözler yerleştirmenin bile imkânsız olduğuna karar vermişlerdi. Müthiş bir sezgi Janet’e, bu kör ve kurumuş hastanın Vince den de kötü biriyle karşılaşmış olduğunu fısıldıyordu. Janet'in canavardan farksız olan anne ve babasından daha acımasız biriyle.</p>

  <p class="calibre1">Angelina'yla bir hademe karyolaya yaklaşırlarken kör kadını, «Jennifer,» diye çağırdılar. Ona her şeyin düzeleceğini söylediler. Woofer yere atlayarak onları yine beklenmedik bir hareketle şaşırttı. Koridora açılan kapıya gideceği yerde hızla yandaki banyoya doğru koştu. Banyoyu bu hastayla yandaki odada kalan kimse paylaşıyordu. Köpek yan odaya daldı ve oradan da koşarak koridora çıktı.</p>

  <p class="calibre1">Janet bu kez Danny’i elinden tutarak köpeği kovalayanların başına geçti. Bunun tek nedeni olaydan kendini sorumlu tutması ve Pacific View’da yemek yeme izinlerinin sonsuza dek kaldırılmasından korkması değildi. Aynı zamanda havası ağır, gölgeli odadan ve bembeyaz ciltli, gözleri olmayan hastadan uzaklaşmak istiyordu. Grup bu sefer köpeğin peşinden ana koridora, oradan da bekleme odasına daldı.</p>

  <p class="calibre1">Janet sokak köpeğinin yanlarında kalmasına izin verdiği için kendi kendine lanet ediyordu. İşin en kötü yanı, Woofer’in bu oyunuyla onları küçük düşürmesi bile değildi. Bütün dikkatleri üzerlerine çekmesiydi. Janet dikkati çekmekten korkuyordu, insan ancak büzüldüğü, sesini çıkarmadığı, yaşamın köşelerinde ve gölgeli yerlerinde kaldığı takdirde katlanmak zorunda kaldığı gaddarlıkları biraz olsun azaltabiliyordu. Ayrıca kocası Arizona kumlarının altında daha bir iki yıl kalıncaya kadar hemen hemen saydammış gibi yaşamak istiyordu.</p>

  <p class="calibre1">Woofer onlar için çok hızlıydı. Oysa burnunu iyice yere doğru eğmişti, birkaç adımda bir zemini kokluyordu.</p>

  <p class="calibre1">Salondaki resepsiyon memuru İspanyol asıllı genç bir kadındı. Beyaz bir üniforma giymiş, at kuyruğu biçimi saçlarını kırmızı bir kurdeleyle bağlamıştı. Yaklaşan gürültünün nedenini anlamak için masasından kalkmıştı. Durumu çabucak kavrayarak hızla harekete geçti. Woofer salona uçarcasına girerken kadın da ön kapıya gitti, kapıyı açtı ve köpeğin yanından geçip sokağa fırlamasına izin verdi.</p>

  <p class="calibre1">Janet&nbsp; dışarda, öndeki basamaklardan en alttakinde durakladı. Soluk soluğa kalmıştı. Arabaev kıyıya paralel olan karayolunun doğusunda, iki yanından Hint defneleri ve fırça ağaçlarının yükseldiği meyilli bir sokaktaydı. Cıva buharlı sokak lambalarından etrafa mavimsi bir ışık yayılıyordu. Zaman zaman kesilen hafif bir rüzgâr dalları sarstığı zaman yerdeki yaprak gölgeleri titreşmekteydi.</p>

  <p class="calibre1">Woofer on iki metre kadar ötedeydi. Işıklar yüzünden alacalı rengi mavimsiye düşmüştü. Durmadan kaldırımı, ağaççıkları, ağaçların gövdelerini ve sokağı kokluyordu. En çok gece havasını inceliyor, kolay duyulmayan bir kokuyu aradığı anlaşılıyordu. Fırtına yüzünden fırça ağacından sürüyle dikenli kırmızı çiçek kaldırıma dökülmüştü. Dünyanın sonunu belirten bir dalganın kıyıya vurduğu değişken deniz şakayıklarına benziyorlardı. Köpek o çiçekleri kokladı, sonra da aksırdı. Biraz şaşkınca ve duraklaya duraklaya yürüyor ama yine de güneye doğru gidiyordu.</p>

  <p class="calibre1">Danny, «Woofer!» diye bağırdı.</p>

  <p class="calibre1">Köpek dönüp ana oğula baktı.</p>

  <p class="calibre1">Çocuk yalvardı. «Geri dön.»</p>

  <p class="calibre1">Woofer durakladı. Sonra başını çevirerek sanki havayı ısırmak istiyormuş gibi dişlerini birbirine çarptı. Ve izlediği hayalet neyse yine onun peşinden gitmeyi sürdürdü.</p>

  <p class="calibre1">Danny ağlamamaya çalışarak, «Onun beni sevdiğini sanıyordum,» dedi.</p>

  <p class="calibre1">Çocuğun bu sözleri Janet’in kovalamaca sırasında köpeğe ettiği sessiz küfürler yüzünden pişmanlık duymasına neden oldu. Danny’i teselli etmeye çalıştı. «Geri gelecek.»</p>

  <p class="calibre1">«Gelmeyecek.»</p>

  <p class="calibre1">«Belki şimdi gelmeyecek ama daha sonra dönecek. Belki yarın, belki de öbür gün eve gelecek.»</p>

  <p class="calibre1">Çocuğun sesi uğradığı kayıp yüzünden titriyordu. «Eve nasıl gelebilir? Bizi bulabileceği bir evimiz yok ki.»</p>

  <p class="calibre1">Genç kadın usulca, «Araba var ya,» dedi. 0 paslı eski Dodge’un çok kötü ve yetersiz bir ev olduğunu her zamankinden daha da iyi anlı yordu. Oğluna daha iyisini sağlayamadığı için kalbine bir ağırlık çöktü, sızlamaya başladı. Korku, öfke, düşkırıklığı ve çaresizliği öyle yoğundu ki, midesi bulanıyordu. Danny’e baktı. «Köpeklerin duyuları bizimkin den keskindir. Woofer bizim izimizi bulur. Gerçekten bulur.»</p>

  <p class="calibre1">Kara gölgeler kaldırımda kımıldandı. Gelecek sonbaharların ölü yapraklarının bir görüntüsüydü bu.</p>

  <p class="calibre1">Köpek blokun sonuna erişerek köşeyi döndü ve gözden kayboldu.</p>

  <p class="calibre1">Janet, «Woofer bizim izimizi bulur,» diye yineledi ama buna kendi bile inanmıyordu.</p>

  <p class="calibre1">Pis kokulu böcekler. Ağaç gövdelerinin ıslak kabukları. Islak betondan yükselen kirecimsi koku. Yakındaki insanlara ait bir yerden gelen kızarmış tavuk kokusu. Sardunya, yasemin ve ölü yapraklar. Tarhlardaki yağmurdan ıslanmış topraklarda kızışan solucanların küflü ekşi koku su. Çok ilginçti bu.</p>

  <p class="calibre1">Şimdi her şey yağmur sonrası kokuyordu. Çünkü yağmur dünyayı temizliyor ve geride kendi kokusunu bırakıyordu. Ama en şiddetli yağmurun bile eski kokuların hepsini birden süpürüp götürmesi olanaksızdı. Kat kattı bu kokular. Kuşlar ve böcekler, köpekler ve bitkiler, kertenkeleler ve insanlar, solucanlar ve kedilerin günlerce, haftalarca bıraktıkları kokular...</p>

  <p class="calibre1">Woofer kedi tüyünün kokusunu alarak dondu. Bu koku yüzünden dişlerini sıktı, burun delikleri kabardı ve kasları gerildi.</p>

  <p class="calibre1">Bu kedi durumu garipti. Woofer aslında onlardan nefret etmiyordu. Gerçekten. Ama kedilerde öyle kovalamaya gelen hayvanlardı ki. Onlara karşı koymak zordu. Bir kedi kadar hiçbir şey bir köpeği eğlendiremezdi. Tabii atacak bir topu ve yiyecek güzel bir şeyleri olan bir oğlan çocuk dışında.</p>

  <p class="calibre1">Woofer neredeyse kedinin peşine takılmaya hazırdı. Ama sonra burnu pençelerin bıraktıkları tırmıkların eski anılarıyla yanmaya başladı. Günlerce sızlayan bir burunla dolaştığını hatırlamıştı. Kediler konusunda kötü şeyler anımsıyordu. Çok hızlı hareket eder ve seni tırmalarlardı. Sonra da bir ağaca ya da düz duvara tırmanırlardı. Peşlerinden gidemeyeceğin bir yere çıkarlardı. Sen de aşağıda oturup onlara havlardın. Burnun yanarak kanarken kendini çok aptalmış gibi hissederdin. Kediyse tüylerini yalayarak sana bakar, sonra da yukarıdaki o dala yerleşip uykuya dalardı. Sen de sonunda başka bir yere gitmek, kendini daha İyi hissedinceye kadar bir sopayı ısırmak ya da birkaç kertenkeleyi ikiye ayırmak zorunda kalırdın.</p>

  <p class="calibre1">Egzoz. Islak gazete. İnsan ayağı kokusu dolu eski bir ayakkabı.</p>

  <p class="calibre1">Ölü fare. İşte bu çok ilginçti. Kaldırımın kenarında çürüyen ölü bir fare. Gözleri açıktı. Dudakları gerilmiş, küçücük dişleri ortaya çıkmıştı. Ölü şeylerin hiç kımıldamamaları çok garipti. Tabii çok uzun bir süreden beri ölü olurlarsa içleri kımıldıyordu. Ama tabii hareket eden onlar değil de, içlerindekilerdi. Ölü farenin kaskatı kuyruğu yukarı doğru uzanmıştı. İlginçti bu.</p>

  <p class="calibre1">Poliskurtşey!</p>

  <p class="calibre1">Woofer başını hızla kaldırıp o hafif kokunun yönünü araştırdı. Bu şeyin kokusu daha önce karşılaştığı yaratıklarınkine hiç benzemiyordu. Durumu ilginç yapan da buydu işte. Kısmen insan kokuşuydu. Yalnız kısmen. Ayrıca onda seni öldürecek şeyin kokusu da vardı. Bazen İnsanlar böyle kokuyorlardı. Sonra sizden daha iri delirmiş kötü köpekler, çakallar ve sürünürken takırtı gibi bir ses çıkaran yılanlar. Aslında bu şeyde Woofer’ın o zamana dek rastladığı canlılardan çok daha fazla seni öldürürüm kokusu vardı. Bundan da Woofer’ın dikkatli davranması gerektiği anlamı çıkıyordu. Tabii o şeyin kendine özgü bir kokusu da vardı. Bu koku soğuk gecelerde denizden yayılan kokuya hem benziyordu, hem de benzemiyordu. Sıcak bir günde demir parmaklığın kokusuna da öyle. Şu çürüyen farenin kokusuna da. Yıldırım, şimşek, örümcek, kan ve yerdeki ilginç ama korkutucu deliklerin kokusuna da. O şeyin hafif kokusu geceye özgü zengin rayiha arasında incecik bir iplik gibiydi. Ama Woofer onu yine de izledi.</p>
</body>
</html>
