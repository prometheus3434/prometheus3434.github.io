<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <span class="calibre3"><br class="calibre4" /></span>

    <p class="MsoNormal1"><span class="calibre1">&nbsp;</span></p>

    <p class="MsoNormal2"><b class="calibre2"><span class="calibre8"><span class="calibre1">BİRİNCİ BÖLÜM</span></span></b></p>

    <p class="MsoNormal3"><span class="calibre1">SAAT dokuza on kala, düzenli fakat hüzün verici odasının kapısını kapayıp caddenin köşesindeki duraktan tramvaya binerek işe en erken gelen, İrene olurdu. Kalabalığa rağmen geçen ilk araca binmeyi başarır ve konserve kutusundaki sardalya balığı gibi zorlukla ayakta durur, bir eliyle tutunmaya çalışırken öbürüyle cebini karıştırarak bilet parasını çıkarırdı.</span></p>

    <p class="MsoNormal4"><span class="calibre1">Oxford Circus'a gelince kendine kalabalıkta bir yol açarak tramvaydan inerdi. İşlerinde bir aksama olmazsa, Regent Street'i geçmek ve Cristophe ve Cie modaevinin alt kat merdivenlerini inmek için beş dakikası daha kalırdı.</span></p>

    <p class="MsoNormal4"><span class="calibre1">Ortalık temizleyicisi, Bayan Harris oraya daha erken gelerek eşyaların tozunu alır, öteyi beriyi düzeltirdi. Giriş katı temizlikten pırıl pırıl parlarken, aşağı inen merdivenin köşesinden başlamak üzere bütün alt katı, uykuda gezer gibi süpürürdü. İrene'in geliş saatine doğru özellikle oyalanır, çene çalmak için can atardı. Ayaküstü yapılan bu konuşmalardan hoşlanmazdı İrene. Yine de onu dinler, bütün personel tarafından bilinen mide rahatsızlığının geçip geçmediğini sorar ve bir gece önce çektiği acıların hikâyesine bir kez daha sabırla katlanırdı.</span></p>

    <p class="MsoNormal4"><span class="calibre1">«Çok acı çekiyor olmalısınız, Bayan Harris,» dedi İrene; bir yandan da parlak siyah saçlarını eliyle düzeltiyordu.</span></p>

    <p class="MsoNormal4"><span class="calibre1">«Şikâyet etmiyorum,» derken, Bayan Harris'in ağzından her söze başlayışında bir şikâyet kelimesi çıkardı.</span></p>

    <p class="MsoNormal4"><span class="calibre1">Bu sırada, Victoria sanki bir haftalığına ayrılıyormuş gibi kocasıyle vedalaşıyordu. James, Bobby L'Eblouissant adıyla tanınmaya çalışan bir ressamdı.</span></p>

    <p class="MsoNormal4"><span class="calibre1">«Daha dün elindeydi, hatta bira parasını sen ödemiştin,» diyen Bobby, gözleriyle karısının çantasını araştırıyordu.</span></p>

    <p class="MsoNormal4"><span class="calibre1">«İşte! Resim sehpasının arkasında.» diye Victoria bağırdı. Ve çantasını koluna geçirdi, şapkasını başına yerleştirdi, son bir defa kocasına sarılıp merdivenlerden koşarak inmeye başladı.</span></p>

    <p class="MsoNormal4"><span class="calibre1">İrene, Victoria ve Rachel, Cristophe ve Cie modaevinde satıcı olarak çalışıyorlardı.</span></p>

    <p class="MsoNormal4"><span class="calibre1">Victoria, Regent Street'in köşesinde Rachel'le karşılaştı. Ufak tefek sarışın Victoria, uzun boylu bir esmer güzeli olan Rachel'le taban tabana zıt tipteydi.</span></p>

    <p class="MsoNormal4"><span class="calibre1">«Çok geç kaldık,» dedi Rachel, «İrene çoktan işe başlamıştır.»</span></p>

    <p class="MsoNormal4"><span class="calibre1">Doon çevreyle ilgilenmez, sadece kendi işi olan desinatörlere yardım etmek, kumaşlar arasında seçim yapmak, gerekli iğne ve makasları dağıtmakla uğraşırdı. Onun yaklaştığını gören İrene, bu göze batıcı makyaj ve mücevherlerin sanatkâr bir ruhun aynası olduğunu ve kendisine yakıştırmayı bildiğini, kendi kendine itiraf etti. Ama taşrada doğup kilise gölgesinde büyüdüğü için, İrene kendini böyle bir sanatçı ruhundan uzak tutmuştu.</span></p>

    <p class="MsoNormal4"><span class="calibre1">Kuş meraklısı kocası beş yıl önce ölmüş bulunuyordu. Dinlendirici ve zevkli bir meşgale olduğu halde, günün birinde bu hayvanlardan biri onun elini gagalamış ve mikrop kapma sonucu, adamcağız kan zehirlenmesinden ölmüştü. Uzun süreden beri bu modaevinde çalışan İrene; Bay Bevan'ın, Deauville'de açacağı şubeye gönderileceğini düşünerek seviniyordu.</span></p>

    <p class="MsoNormal4"><span class="calibre1">Çevresini canlı renkli şemsiyelerin süslediği altın kumlu ve havası Chanel parfümü kokan bir plaj gözünün önünde canlanmıştı.</span></p>

    <p class="MsoNormal4"><span class="calibre1">Manken Judy, merdivenleri gürültüyle inerek onu daldığı rüyadan uyandırdı.</span></p>

    <p class="MsoNormal4"><span class="calibre1">«İrene! Aileen geldi mi? Gördün mü onu?»</span></p>

    <p class="MsoNormal4"><span class="calibre1">«Hayır,» diye karşılık verdi İrene, «Ama benden önce gelip atelyeye geçmiş olabilir.»</span></p>

    <p class="MsoNormal4"><span class="calibre1">«Haklısın. Gri tuvaleti bitirmek gerekiyor. Ritz' de onu ben giyip gösterecekmişim. Ah, işte! Aileen! Hey, Aileen!.. Sağır galiba, beni duymuyor.»</span></p>

    <p class="MsoNormal4"><span class="calibre1">«Camekânın arkasmdayken sesini nasıl duyabilir?» dedi trene, yumuşak bir tavırla.</span></p>

    <p class="MsoNormal4"><span class="calibre1">Judy elini kolunu sallayarak işaretler yapmaya başlamıştı. Aileen güzel yüzünü dönerek, anlamadığını belirtmek için kaşlarını yukarı kaldırdı. Judy, işaret parmağmı kıvırmış onu içeri çağırıyordu. Sonunda Aileen kendinden ne istendiğini anlamıştı, yüzünü buruşturdu. Victoria ve Rachel koşarak içeri girdiler. Üzerlerinde mavi iş önlükleri vardı. Uzaktan bir saatin onu vurduğu duyuldu, trene, Regent Street'e açılan kapının kanatlarını itti.</span></p>

    <p class="MsoNormal4"><span class="calibre1">Cristophe ve Cie modaevinin bir işgünü daha başlamıştı.</span></p>

    <p class="MsoNormal4"><span class="calibre1">«Vitrindeki şu kırmızı elbise güzel duruyor mu?» İrene bu soruyu sormadan önce her iki kadının da alışkanlık haline getirdikleri geç kalma özürünü söylenmesini beklemişti. «Gri şapka ve çivit mavisi şemsiyeyle uyuştuğunu düşünüyorum.»</span></p>

    <p class="MsoNormal4"><span class="calibre1">«Önemli değil.»</span></p>

    <p class="MsoNormal4"><span class="calibre1">«Ama bence önemli.»</span></p>

    <p class="MsoNormal4"><span class="calibre1">«Her şeyin üstünde durma, İrene. Güzel olduğunu düşünüver. Evet evet, şahane olmuş! Memnun kaldın mı?»</span></p>

    <p class="MsoNormal4"><span class="calibre1">«Hayır, katiyen,» diye karşılık verdi İrene irkilerek. «Düzenlediğim vitrinin güzel olmasını istiyorum, Gregory.»</span></p>

    <p class="MsoNormal4"><span class="calibre1">«Oh! Yeter artık. Gregory'nin canı cehenneme! Hepimiz, korkudan ona nasıl yaranacağımızı şaşırdık. Sevgili İrene'ciğim, vitrini istediğin gibi süsle, bu onu ilgilendirmez. Nasıl olsa sevgili Bevan'ına söyleyecek bir kusur bulur. Bunun için kendi hoşuna gideni yap.»</span></p>

    <p class="MsoNormal4"><span class="calibre1">«Allahın cezası!» diye Victoria söze karıştı. Bir yandan da dudaklarını boyuyordu. «Bevan onu Deau ville'e gönderse de biz de rahat etsek.»</span></p>

    <p class="MsoNormal4"><span class="calibre1">«Gideceğini mi düşünüyorsun, Victoria?»</span></p>

    <p class="MsoNormal4"><span class="calibre1">«Aşağı yukarı eminim. Cecil, hafta sonu bana telefon ederek bu işin ayarlandığını bildirdi.»</span></p>

    <p class="MsoNormal4"><span class="calibre1">Doon, odasından çıkarak onlara yaklaştı. Güzellikten anlayan Victoria, bir kez daha bu kadına hayran kaldı. Uzun boyu ve düzgün vücut hatlarına, giydiği elbiseyi uydurmayı bilmişti. Siyah ve parlak saçları ensesinde topuz halindeydi. Kirpiklerinin arasından bir çift zümrüt yeşili göz parlıyordu. Koltuklardan birine yaslanarak, neden söz edildiğini sordu.</span></p>

    <p class="MsoNormal4"><span class="calibre1">«Senin haberin vardır, Deauville'e kimin gideceğini tartışıyorduk,» dedi Rachel, önemsiz bir tavırla.</span></p>

    <p class="MsoNormal4"><span class="calibre1">«Tabiî biliyorum, oraya ben gideceğim. Bugün öğle yemeğinde patronla bunu konuşacağız.»</span></p>

    <p class="MsoNormal4"><span class="calibre1">«Bak şu işe! Biz Gregory'nin gideceğini umuyorduk.»</span></p>

    <p class="MsoNormal4"><span class="calibre1">«Tahmin etmiyorum. Bevan bana söz verdi. Patronla iyi geçinmenin sonuçlarım görüyorsunuz. Gregory, onu benim toplantılarımdan birine getirdiği an partiyi kaybetmiş oldu.»</span></p>

    <p class="MsoNormal4"><span class="calibre1">«O günden sonra mı Bevan senin çevrende dönmeye başladı?» diye İrene merakla sordu.</span></p>

    <p class="MsoNormal4"><span class="calibre1">«Evet, her şey o gün başladı. Ondan önce, Gregory'nin diktası altında, Bevan bana dikkat etmezdi. Gregory, bana değerli bir hediye vermiş oldu.»</span></p>

    <p class="MsoNormal4"><span class="calibre1">«Onu 'Gregory'ye bağlayan nedir, bilemiyorum.»</span></p>

    <p class="MsoNormal4"><span class="calibre1">«Vazgeçilmez bir insan olduğuna inanmış işte. Gregory'yi yakından tanıyınca yanıldığını anladım ve onun, insan içine çıkarak erkek tanımasına yardımcı olabilmek için toplantılarıma çağırdım. Ama bu işi Bevan becerdi ve onu kendisine bağladı. İşte tam bu sırada ufukta belirdim. Hâlâ, Bevan'ın kendisinden kurtulmak istediğinin farkında değil.»</span></p>

    <p class="MsoNormal4"><span class="calibre1">«Bu şekilde konuşmakla kendini küçük düşürüyorsun, Doon!» diye İrene söze karıştı.</span></p>

    <p class="MsoNormal4"><span class="calibre1">«Herkes biliyor zaten. Gözle görünen bir şeyi neden saklayayım?»</span></p>

    <p class="MsoNormal4"><span class="calibre1">«Senden önce onu sevmiş olmasını kıskanıyor musun?»</span></p>

    <p class="MsoNormal4"><span class="calibre1">«Oh! Hayır. Benden ve ondan önce bir düzine kadın sevmiş. Ben de çok erkek tanıdım. Yeter ki şu anda benden başkasıyle ilgilenmesin.»</span></p>

    <p class="MsoNormal4"><span class="calibre1">«Sen Deauville'de bulunurken onun burada rahat duracağını mı tahmin ediyorsun?» diye Rachel'e bakarak sordu İrene.</span></p>

    <p class="MsoNormal4"><span class="calibre1">«Sık sık beni ziyaret edecek. Uçakla kısa bir yolculuk sayılır. Aman Allahım! Sigaramı yanık olarak masamın kenarında unuttum!»</span></p>

    <p class="MsoNormal4"><span class="calibre1">Koşarak uzaklaştı.</span></p>

    <p class="MsoNormal4"><span class="calibre1">«Gidecek olan Gregory ya da Doon. Benim en ufak bir şansım yok,» dedi İrene, gözleriyle onu izleyerek.</span></p>

    <p class="MsoNormal4"><span class="calibre1">«Hayal kırıklığına mı uğradın, İrene?»</span></p>

    <p class="MsoNormal4"><span class="calibre1">Rachel'in sesinden, arkadaşını avutmak istediği anlaşılıyordu.</span></p>

    <p class="MsoNormal4"><span class="calibre1">«Oh! Rachel, ne kadar üzüldüğümü bilemezsin! İkinizi İngiltere'de tutan birtakım bağlar var. Victoria hâlâ balayını yaşamaya devam ediyor. Sana da, sevgili kızın Jessica'nın yanında olması yetiyor. Benimse, hiç kimsem olmadığı gibi, şimdi de parazit kardeşim çıkageldi.»</span></p>

    <p class="MsoNormal4"><span class="calibre1">«Bu şekilde konuşmamalısın, İrene.»</span></p>

    <p class="MsoNormal4"><span class="calibre1">«Doğruyu söylüyorum. Londra'dan ayrılmadıkça ondan kurtulamayacağım.»</span></p>

    <p class="MsoNormal4"><span class="calibre1">«Benim gibi,» dedi Rachel. Gözleri uzaklara dalmıştı.</span></p>

    <p class="MsoNormal4"><span class="calibre1">«Evet, senin gibi. Boşanmanı neden istediğimi anlıyorsun. İnsanın içinde bulunduğu durum açık ve anlaşılabilir olmalı.»</span></p>

    <p class="MsoNormal4"><span class="calibre1">«Haklısın. Yapılacak en doğru hareket bu. Sen "bana destek olmasaydın, bu cesareti hiç bir zaman kendimde bulamazdım. Üç ay sonra tamamen serbest olacağım.»</span></p>

    <p class="MsoNormal4"><span class="calibre1">«Bu arada tedbirli davranmalısın.»</span></p>

    <p class="MsoNormal4"><span class="calibre1">«Merak etme,» dedi Rachel gülümseyerek. «Rahibe gibi yaşıyorum. Beni üzen, sadece bir gece için bile olsa, Bevan'la çıkmış olmam ve Bevan'ın da Doon'dan saklısı gizlisi olmaması... Neyse, eski hikâyeleri unutalım. Çok oldu zaten. Gregory'yle kurduğu ilişkiden de önce.»</span></p>

    <p class="MsoNormal4"><span class="calibre1">«Kızın nasıl?»</span></p>

    <p class="MsoNormal4"><span class="calibre1">«Çok iyi. Ama Londra'da canı sıkılıyor. Çarşambaya büyükannesine götüreceğim, daha sonra da okulu açılacak tabiî.»</span></p>

    <p class="MsoNormal4"><span class="calibre1">«Doon, Deauville'e kendisinin gideceğinden çok emin görünüyor.»</span></p>

    <p class="MsoNormal4"><span class="calibre1">İrene yine, o anda en çok ilgisini çeken konuya dönmüştü.</span></p>

    <p class="MsoNormal4"><span class="calibre1">«Gitmeyebilir de. Buna rağmen kaybı olmaz.. Gregory'nin yokluğu onun işine yarar. Ücreti artar ve Bevan'a tek başma sahip olur. Ya sen, zavallı İrene!.. Buradan uzaklaşmak senin için o kadar önemli mi?»</span></p>

    <p class="MsoNormal4"><span class="calibre1">«Gitmek için her şeyimi verebilirim. Burası beni gün geçtikçe sıkmaya başladı. Gregory'ye ve onun tenkitlerine dayanamıyorum. Manchester'i teklif etselerdi bir gün durmaz giderdim. Ama Deauville.. Düşünsene! Güneş, neşe, zengin ve başıboş insanlar.. Bu işyeri, oturduğum bu ev... Ev deyince aklıma geldi. Altı numaradaki kadın banyoya benden önce girmiş ve yine ortalığı kirletmiş.»</span></p>

    <p class="MsoNormal4"><span class="calibre9">■</span></p>

    <p class="MsoNormal4"><span class="calibre1">«İRENE bir kez daha altı numaradaki kadından söz ederse, avaz avaz bağırmaktan kendimi alamayacağım.» Victoria bunu, on dakika sonra Rachel'in yanında otururken söylüyordu, «iyi bir insan olabilir ama, beni sıkıyor.»</span></p>

    <p class="MsoNormal4"><span class="calibre1">«Bana da sık sık; 'Jessica'nın küçük annesi' demesine kızıyorum,» diye Rachel arkadaşına hak verdi. «Bu biçimde, duygularımla oynamasını istemem. Benim yerimde olsan, bu şapkayı ne yaparsın, Victoria? Panama şapkaların neyle temizlendiğini İrene'in bilmesi gerekir. İrene!» diye tenha salonda bağırdı. «Panama şapka nasıl temizlenir?»</span></p>

    <p class="MsoNormal4"><span class="calibre1">«Ama Rachel! Bağırma böyle. Bir müşteri gelebilir.»</span></p>

    <p class="MsoNormal4"><span class="calibre1">«Görünürde kimse yok. Açıksözlü olmak gerekirse,» diye Rachel, Victoria'yla konuşmasına devam etti, «İrene bugünlerde çok sinirli.»</span></p>

    <p class="MsoNormal4"><span class="calibre1">«Deauville sorunu onu üzüyor. Gregory de üstüne üstüne gidiyor. Hem sadece onunla değil, hepimizle uğraşıyor, İrene!» diye seslendi yine. «Bak! Rachel şapkayı ne hale soktu!»</span></p>

    <p class="MsoNormal4"><span class="calibre1">İrene yaklaşarak şapkayı ışıkta inceledi.</span></p>

    <p class="MsoNormal4"><span class="calibre1">«En iyi temizleyici asit oksaliktir.»</span></p>

    <p class="MsoNormal4"><span class="calibre1">«Bu tür sorunları halletmekte üstüne insan yoktur. Nereden satın alabiliriz?»</span></p>

    <p class="MsoNormal4"><span class="calibre1">«Eczanelerde bulunur. Kimse olmadığına ve Bevan'la Gregory de geç geleceklerine göre, gidip Mitchell'den alabilirsin.»</span></p>

    <p class="MsoNormal4"><span class="calibre1">«Hemen gidiyorum, teşekkür ederim. Benimle gelir misin, Victoria?»</span></p>

    <p class="MsoNormal4"><span class="calibre1">Hızlı adımlarla, Regent Street'i geçip eczaneden içeri girdiler.</span></p>

    <p class="MsoNormal4"><span class="calibre1">«Asit oksalik istiyorum,» dedi Rachel.</span></p>

    <p class="MsoNormal4"><span class="calibre1">«Kristalize mi olsun? Ne için kullanacaksınız?»</span></p>

    <p class="MsoNormal4"><span class="calibre1">«Bayan Gregory'yi zehirlemek için,» diye Victoria gülerek konuştu. «'Gregory'yi tanırsınız, her zaman sizden sabun alır.»</span></p>

    <p class="MsoNormal4"><span class="calibre1">«Evet, evet,» diye eczacı karşılık verdi. «Bu çevrede onu iyi tanırlar. Ama ben bu işe karışmak istemem.»</span></p>

    <p class="MsoNormal4"><span class="calibre1">«Bayan David'in her sözüne inanmayın. Çok polisiye roman okumaktan hayal gücü artmıştır. Hasır bir şapkayı temizleyeceğiz, hepsi bu.»</span></p>

    <p class="MsoNormal4"><span class="calibre1">«Ne kadar vereyim?»</span></p>

    <p class="MsoNormal4"><span class="calibre1">«Bir insanı öldürmeye yetecek kadar.»</span></p>

    <p class="MsoNormal4"><span class="calibre1">Victoria ileri sürdüğü ilk fikirde direniyordu.</span></p>

    <p class="MsoNormal4"><span class="calibre1">«Bir çay kaşığı yeter, tahmin ediyorum.»</span></p>

    <p class="MsoNormal4"><span class="calibre1">«Gregory için dokuz kaşık bile az gelir,» dedi Victoria, gülerek. «Bu ilâç kiloyla mı alınır?»</span></p>

    <p class="MsoNormal4"><span class="calibre1">«Birkaç gramı şapkayı temizlemeye yeter. Bu da aşağı yukarı dört kaşığa eşittir.»</span></p>

    <p class="MsoNormal4"><span class="calibre1">«Çok iyi. Kâğıt imzalamamız gerekiyor mu?»</span></p>

    <p class="MsoNormal4"><span class="calibre1">«Hayır, sizi tanıyorum.» Kapıya doğru yürürlerken ekledi: «Asit oksalik satışı kontrol edilmiyor zaten.»</span></p>

    <p class="MsoNormal4"><span class="calibre1">Bu alışverişten sonra mağazaya döndüler.</span></p>

    <p class="MsoNormal4"><span class="calibre1">«Bir insanı öldürmek çok kolaymış, değil mi?» diyerek salona girdi Victoria. «Tabiî, insan asılmaktan korkmazsa. Şu pakete bak! Eczacı o kadar ince kâğıda koydu ki, şimdiden delinmiş ve... Oh, İrene! Çok üzgünüm; halının her yerine döküldü.»</span></p>

    <p class="MsoNormal4"><span class="calibre1">«İşi büyütme, Victoria! Sadece bir iki yere dökülmüş,» dedi Rachel. Bu sırada Irene koşarak yanlarına geldi. «Elindekini masanın üstüne koy, İrene' le birlikte yerdekini temizlerim ben. Evet, oldu işte!»</span></p>

    <p class="MsoNormal4"><span class="calibre1">Topladıklarını bir küreğin içine koymuştu, İrene de elindekilerini bunun içine dökerek işi tamamladı.</span></p>

    <p class="MsoNormal4"><span class="calibre1">«Bay Bevan ya da bir müşteri gelip de bizi dört ayak üstünde yerde görseydi, güzel bir manzara olmayacaktı. ikiniz de çok sorumsuz insanlarsınız.»</span></p>

    <p class="MsoNormal4"><span class="calibre1">Bunu söyledikten sonra dönerek masasının yanına gitti ve onlara arkasmı dönerek oturdu.</span></p>

    <p class="MsoNormal4"><span class="calibre1">Rachel ve Victoria, geri kalan asit oksalikle şapkayı temizlemeye koyuldular. Yirmi dakika kadar başlarım kaldırmadan çalıştılar. Judy, eşikte durmuş, bir yandan zayıflamak için alıştığı hareketleri yapıyor, bir yandan da onları seyrediyordu. Bütün korkusu, kalçalarının genişlemesiydi. Ama şimdilik bu korkusu yersizdi. Zayıf ve ince yapılı bir sarışın olan Judy'ninse, zamanla Rubens'in tablolarındaki kadınlara benzeyeceği kesindi. İlerisini düşünerek sürekli rejim ve jimnastik yapmak onda bir alışkanlık halini almıştı. Aileen'se aksine, çok yemesine rağmen, bir kilo bile almaz ve ince çizgilerinde en ufak bir değişiklik olmazdı. Bu sırada, oradan geçmekte olan Aileen manzarayı kaçırmadı.</span></p>

    <p class="MsoNormal4"><span class="calibre1">«Sevgili Judy, şişmanlamaktan korkuyorsan biraz yediklerine dikkat et.»</span></p>

    <p class="MsoNormal4"><span class="calibre1">Sonra Rachel'in yanına giderek, panama şapkayı kızıl saçlarının üstüne yerleştirdi.</span></p>

    <p class="MsoNormal4"><span class="calibre1">«Bu şapkanın güzelliği senin başında belli oluyor,» dedi Rachel. Hem hayran kalmış, hem de kıs kanmıştı.</span></p>

    <p class="MsoNormal4"><span class="calibre1">Aileen, şapkayı on şiline satın alabileceğini söyleyerek onun sözünü kesti.</span></p>

    <p class="MsoNormal4"><span class="calibre1">«Paran var mı?» diye Victoria, Rachel'den önce davranıp sordu.</span></p>

    <p class="MsoNormal4"><span class="calibre1">«Benim mi? Tek kuruşum yok.»</span></p>

    <p class="MsoNormal4"><span class="calibre1">Konuyu derinleştirmeden, Judy'yle yeni gri model üzerine konuşarak uzaklaştı.</span></p>

    <p class="MsoNormal4"><span class="calibre1">Bu sırada salonun kapısı açıldı, yanında bir müşteri olduğu halde içeri Cecil girdi.</span></p>

    <p class="MsoNormal4"><span class="calibre1">Ellerini sabırsızlıkla çarpıyordu Cecil.</span></p>

    <p class="MsoNormal4"><span class="calibre1">«Bayan İrene! Bayan ılrene! Size ihtiyacım var. Ve siz de Bayan Aileen! Bana Bayan Doon'u bulun ve geçen hafta biten tavuskuşu rengindeki elbiseyi getirmesini söyleyin. Bunu beğeneceğinizden eminim, Bayan Bale. Zevkime güvenin. Beyaz teninize en uygun modelimiz budur.»</span></p>

    <p class="MsoNormal4"><span class="calibre1">Cecil bir yandan konuşuyor, bir yandan da alnına düşen sarı bir bukleyi geri itmeye çalışıyordu. Müşterinin çevresinde konuşurken hareketleri dans eden bir rakkaseninkileri andırıyordu. Bayan Bale, kendini onun usta ellerine bırakmış ve söyleyeceği her şeye inanmaya hazırlanmıştı.</span></p>

    <p class="MsoNormal4"><span class="calibre1">«Göze batıcı bir model olmasın, Bay Cecil. Sivri bir yakası bulunsun yeter. Omuzları açık bırakan elbiseleri sevmiyorum, biliyorsunuz.»</span></p>

    <p class="MsoNormal4"><span class="calibre1">Giyimden çok iyi anlayan Cecil, kadının tanımladığı modeli düşündükçe kendini güç tutuyordu itiraz etmemek için. Doon, eli kolu elbise ve kumaşlarla dolu olarak yanlarından ayrıldı. Yarı yolda durarak, satıcı kızlara ne yaptıklarını sordu.</span></p>

    <p class="MsoNormal4"><span class="calibre1">«Rachel'in şapkasım temizliyoruz. Sabahtan beri bir tek müşteri geldi, onunla da Cecil ügileniyor. Bize yapacak iş kalmadı.»</span></p>

    <p class="MsoNormal4"><span class="calibre1">«Temizliği atelyede yapabilirdiniz.»</span></p>

    <p class="MsoNormal4"><span class="calibre1">«Sıkılıyoruz orada.»</span></p>

    <p class="MsoNormal4"><span class="calibre1">«Bu ilâçla beyaz hasır şapka da temizlenir mi?» diye Doon konuyu değiştirdi.</span></p>

    <p class="MsoNormal4"><span class="calibre1">«Bilmiyorum, ama olabilir. Denemek için biraz alabilirsin.»</span></p>

    <p class="MsoNormal4"><span class="calibre1">«Artarsa. Şimdi elim dolu, biraz sonra Macaroni'yi gönderip aldırtırım.»</span></p>

    <p class="MsoNormal4"><span class="calibre1">Macaroni, Doon'un işlerine yardım eden, daktiloda yazılarını temize çeken bir kızdı. Şişman ve esmer. Onu ağlatmak ve güldürmek aynı derecede kolaydı. Kötü muamele görmesine rağmen, şefine bağlıydı. Biraz sonra Macaroni merdivende belirdi. Kendisinden isteneni tam olarak anlamamıştı. Rachel'in verdiği ufak paketi cebine yerleştirdikten sonra masanın üstünde içi asit dolu kâğıda elini uzattı.</span></p>

    <p class="MsoNormal4"><span class="calibre1">«Dikkat et!» diye Rachel bağırdı. «Elini sürme, zehirdir!»</span></p>

    <p class="MsoNormal4"><span class="calibre1">Macaroni paniğe kapılarak hızla elini çekti ve bu hareketiyle kâğıdı, içindekilerle birlikte yere düşürdü.</span></p>

    <p class="MsoNormal4"><span class="calibre1">Aynı anda Gregory'yle birlikte Bevan, kapıda göründü.</span></p>

    <p class="MsoNormal4"><span class="calibre9">■</span></p>

    <p class="MsoNormal4"><span class="calibre1">«NE OLUYOR?» diyen Bevan'ın sesi kızgın çıkıyordu. «Bu karışıklık nedir? Hangi zehirden söz ediyorsunuz?»</span></p>

    <p class="MsoNormal4"><span class="calibre1">«Kabahat benim,» diye Rachel özür dilemek istedi. «Şapka temizlemek için asit oksalik almıştım. Ne yazık ki, bir bölüğü yere döküldü.»</span></p>

    <p class="MsoNormal4"><span class="calibre1">«Asit oksalik mi? Aman, Tanrım! Her yana dökülmüş. Nereden buldunuz bu zehiri?»</span></p>

    <p class="MsoNormal4"><span class="calibre1">«Biz... yani ben, eczaneden satın aldım.»</span></p>

    <p class="MsoNormal4"><span class="calibre1">«Ben de Rachel'le beraberdim,» diye Victoria düzeltti.</span></p>

    <p class="MsoNormal4"><span class="calibre1">«Ama sevgili Rachel, bu zehir çok tehlikelidir. Yarısı bir insanı öldürmeye yeter. Herkese de satmazlar.»</span></p>

    <p class="MsoNormal4"><span class="calibre1">«Haklısınız, Bay Bevan; eczacı bizi tanıdığı için verdi, kâğıt da imzalatmadı.»</span></p>

    <p class="MsoNormal4"><span class="calibre1">«Yasaya aykırı hareket etmiş. Kimdi bu eczacı?»</span></p>

    <p class="MsoNormal4"><span class="calibre1">«Yolun öbür ucundaki, Mitchell.»</span></p>

    <p class="MsoNormal4"><span class="calibre1">Bevan eğilerek avcuna birkaç tane kristal parçası koydu ve incelemeye başladı. Gregory, onun omzunun üstünden bakıyordu.</span></p>

    <p class="MsoNormal4"><span class="calibre1">«Bırakınız, Bay Bevan; ben temizlerim.»</span></p>

    <p class="MsoNormal4"><span class="calibre1">Sesinin mümkün olduğu kadar tatlı çıkmasına dikkat ediyordu, Gregory.</span></p>

    <p class="MsoNormal4"><span class="calibre1">«Hayır hayır. Siz de elinizi sürmeyin!.. Bay Cecil! Buraya gelin lütfen! Bu bayanların mağazaya zehir getirdiklerini biliyor muydunuz?»</span></p>

    <p class="MsoNormal4"><span class="calibre1">«Hayır, haberim yok.» Cecil yanlarına geldiğinde soluk soluğaydı. «Şimdiye kadar bin bir zorluk çıkaran bir müşteriyle uğraştım ve ona bir model beğendirinceye kadar akla karayı seçtim. Burada neler olup bittiğini nereden bilebilirdim?»</span></p>

    <p class="MsoNormal4"><span class="calibre1">«Peki. Şimdi burayı hemen temizleyin ve ilâcı da yok edin. Anlıyor musunuz, yok edin!»</span></p>

    <p class="MsoNormal4"><span class="calibre1">«Kendi elimle toplamamı istemiyorsunuz her halde, Bay Bevan?» Cecil alınmıştı ve ağlamak üzereydi.</span></p>

    <p class="MsoNormal4"><span class="calibre1">Bevan hırsla arkasını dönerek Doon'un odasına doğru yürüdü. Gregory, Cecil'in kolunu tutarak gri gözlerini onunkilere dikti.</span></p>

    <p class="MsoNormal4"><span class="calibre1">«Hadi canım, bu kadar sinirlenmeyin! Bayan Harris'i gönderip burasını temizlettiririm. Ama ze hirin yok edilmesi işi size düşüyor.» Sonra Rachel'e döndü. «Rachel, çocukluğu bırakın! Özellikle Bay Bevan'ın başında bu kadar dert varken ona yeni üzüntü kaynakları yaratmayın.»</span></p>

    <p class="MsoNormal4"><span class="calibre1">Sonra Bayan Harris'e emir vermek üzere uzaklaştı. Bir kez daha çevresinin nefretini kazanmıştı. Süpürgenin sapmı tutmuş gelen Bayan Harris'se, emrin iki şeküde verilebileceğini söylüyordu: Rica eder gibi ya da kırarak... Gregory'nin her zaman ikinci yolu seçtiği ortadaydı.</span></p>

    <p class="MsoNormal4"><span class="calibre1">«Kötü bir insan değilim,» diye devam etti. «A ma bazen kan beynime sıçrıyor ve başına bir felâket gelmesini arzuluyorum.»</span></p>

    <p class="MsoNormal4"><span class="calibre1">... Fakat ölen Doon'du</span></p>

    <p class="MsoNormal2"><b class="calibre2"><span class="calibre8"><span class="calibre1">İKİNCİ BÖLÜM</span></span></b></p>

    <p class="MsoNormal3"><span class="calibre1">HASTANENİN saati on biri vurdu. Victoria ve Rachel, Doon'un son soluğunu vermesini bekliyorlardı.</span></p>

    <p class="MsoNormal4"><span class="calibre1">«Buraya gelen insanların hissettiklerini düşündükçe ürperiyorum,» dedi Victoria. «Beyazla kaplı sessiz bir atmosfer. Londra'nın neresine gidersen git, burada duyduğun hüznü duyamazsın. Düşünceler, bu kapalı pencerelerden dışarı çıkamayıp insanı ağırlığıyla eziyor sanki.»</span></p>

    <p class="MsoNormal4"><span class="calibre1">«Edebiyat yapmayı bırak. Geç oldu. Sanırım, gelmekle iyi etmedik.»</span></p>

    <p class="MsoNormal4"><span class="calibre1">«Başka ne yapabilirdik ki? Zavallı Doon'la kimse ilgilenmiyordu. Arkadaşları iyi gün dostuymuşlar. Zaten nerede oturduklarını da bilmiyorum ki haber vereyim. Ne garip, uzun zamandan beri birlikte çalıştığım bir insanı ne kadar az tanıyorum!»</span></p>

    <p class="MsoNormal4"><span class="calibre1">«Ben de sadece Guilford Street'de, yaşlı bir kadının yanında oturduğunu ve Londra'da hiç bir akrabası olmadığını biliyorum.»</span></p>

    <p class="MsoNormal4"><span class="calibre1">«Yakım olmadığına göre, onun tek başına ölmesine göz yumamazdık.»</span></p>

    <p class="MsoNormal4"><span class="calibre1">«Öleceğine inanıyor musun?»</span></p>

    <p class="MsoNormal4"><span class="calibre1">«Hemşirenin düşüncesi bu yönde... Eana da, asitle zehirlendiğine göre kurtulması imkânsız gibi görünüyor.»</span></p>

    <p class="MsoNormal4"><span class="calibre1">«Asiti nasıl içtiğini anlamıyorum, intihar etmek istemiş olamaz mı?»</span></p>

    <p class="MsoNormal4"><span class="calibre1">«Neden istesin? Mutlu bir hayat sürüyordu. Bevan onun yerine Deauvüle'e Gregory'yi gönder seydik, kazanan yine o olacaktı. Mağazayı istediği gibi yönetecek ve ücreti artacaktı. Şu anda en çok önem verdiği insan olan Bevan'a da sahip olacaktı. Bu durumda intihar etmesi için bir neden yok.»</span></p>

    <p class="MsoNormal4"><span class="calibre1">«Bevan'ı ilk günkü gibi sevmeye devam ettiğini mi düşünüyorsun?»</span></p>

    <p class="MsoNormal4"><span class="calibre1">«Anlaşılmıyor muydu? Ondan bıkmış olması için başka birinin, hayatına girmiş olması gerekir. O, işte böyle biriydi.»</span></p>

    <p class="MsoNormal4"><span class="calibre1">«Belki de Bevan'ın kendisinden bıkmış olduğunu anlamıştır.»</span></p>

    <p class="MsoNormal4"><span class="calibre1">«Tahmin etmiyorum,» dedi Victoria, dalgın bir tavırla. «Farkına varmamıştır. Gregory de anlamamıştı. Doon bu ilişkide körlemesine hareket ediyordu. Karşısındakinin duygularını ve tepkilerini hesaba katmadan hareket eder ve düşman kazanmaktan korkmazdı. Macaroni dışında, hiç birimiz onu sevmezdik aslında. Macaroni'nin de sevgisine biraz korku karışmıştı. Judy, nişanlısını elinden aldığı için onu affedememişti. Aileen, erkek arkadaşının kulağına, Doon'un birkaç kelime fısıldamasından korkardı her zaman. Gregory'yle Doon, kedi köpek gibiydiler. Hatta Bayan Harris de ondan nefret ederdi. Cecil'se, kadınımsı haliyle alay ettiği için ona kızardı. Son günlerde Bevan'ı da sıkmaya başlamıştı.»</span></p>

    <p class="MsoNormal4"><span class="calibre1">Beyaz önlüklü bir hemşire içeri girdi. Yüz ifadesinden bir şey anlamak mümkün değildi.</span></p>

    <p class="MsoNormal4"><span class="calibre1">«Arkadaşınızın öldüğünü üzülerek söylemek zorundayım.» dedi.</span></p>

    <p class="MsoNormal4"><span class="calibre1">Anîden ikisi de ayağa fırladılar. Victoria birkaç adım ilerledi.</span></p>

    <p class="MsoNormal4"><span class="calibre1">«Öldü mü?... imkânsız!»</span></p>

    <p class="MsoNormal4"><span class="calibre1">«Ne yazık ki, evet. Size önceden haber vermiştim, kurtarmamız çok zordu.»</span></p>

    <p class="MsoNormal4"><span class="calibre1">«Evet, biliyorum... Onu görebilir miydik?»</span></p>

    <p class="MsoNormal4"><span class="calibre1">«Kendini bilmiyordu. Böylesi daha iyi oldu.»</span></p>

    <p class="MsoNormal4"><span class="calibre1">«Evet, anlıyoruz,» diye araya girdi Rachel. «Burada kalmamıza izin verdiğiniz için teşekkür ederiz. Şimdi... ne yapabiliriz? Eve mi dönelim?»</span></p>

    <p class="MsoNormal4"><span class="calibre1">«Evet, yapılacak en doğru hareket eve gidip uyumaktır. Formalitelerle biz ilgileniriz. Akrabası değilsiniz, değil mi?»</span></p>

    <p class="MsoNormal4"><span class="calibre1">«Hayır, sadece arkadaştık.»</span></p>

    <p class="MsoNormal4"><span class="calibre1">Ve sessizce merdivenleri inerek, ıssız sokağa çıktılar.</span></p>

    <p class="MsoNormal4"><span class="calibre1">«Kendimi tutamıyorum, ağlayacağım.» Victoria'nın sesi titriyordu. «Zavallı Doon!... İnanamıyorum.»</span></p>

    <p class="MsoNormal4"><span class="calibre1">«Ölüm haberini dinlerken o kadar dalgındım ki, neden sonra burnunun üstündeki siyah lekeyi fark ettim. Senin gibi, ben de Doon'u sevmezdim ama, ölümü beni çok üzdü. En iyisi bir taksiye bin ve evine git.»</span></p>

    <p class="MsoNormal4"><span class="calibre1">«Evet, iyi olur. Yanaklarıma akmış rimelle sokaklarda dolaşmak istemem... iyi geceler, sen de git yat ve unutmaya çalış. Yarın bizim için daha yorucu bir gün olacak.»</span></p>

    <p class="MsoNormal4"><span class="calibre1">Rachel, ufak dairesinin merdivenlerini güçlükle tırmandı. Ancak evinde, kızının yanında mutlu olduğunu anlıyordu. Bir İran halısı, iki koltuk, ufak bir masa, ipek brokardan perdeler. Ses çıkarmamaya çalışarak yatağma uzandı.</span></p>

    <p class="MsoNormal4"><span class="calibre1">«Anne!.. Hiç gelmeyeceğini düşünüyordum.»</span></p>

    <p class="MsoNormal4"><span class="calibre1">«Oh, Jessica! Sevgili yavrum, uyumuş olmalıydın!»</span></p>

    <p class="MsoNormal4"><span class="calibre1">«Önce uyudum, sonra uyandım ve seni bekledim.»</span></p>

    <p class="MsoNormal4"><span class="calibre1">«Bir işim çıktığı için geciktim. Biliyorum yavrum, annesi çalışan bir çocuk olmak seni üzüyor.»</span></p>

    <p class="MsoNormal4"><span class="calibre1">Yatağın kenarına oturarak kızını kollarının arasına aldı. Fakat küçük kız bu kollardan sıyrılarak uzaklaştı ve yastığın üzerine oturup parlak gözlerle annesini incelemeye başladı.</span></p>

    <p class="MsoNormal4"><span class="calibre1">«Bana şefkat, göstermeni istemiyorum,» dedi annesine.</span></p>

    <p class="MsoNormal4"><span class="calibre1">«Yavrum, bu kelimeyi nereden öğrendin?»</span></p>

    <p class="MsoNormal4"><span class="calibre1">«Senden, bir gün babama söylemiştin.»</span></p>

    <p class="MsoNormal4"><span class="calibre1">«Söylemiş olabilirim, fakat o günler çok geride kaldı. Nasıl oldu da bu kelimeyi unutmadın? Babanı da uzun zamandır görmüyoruz zaten.»</span></p>

    <p class="MsoNormal4"><span class="calibre1">«Ben onu bugün gördüm.»</span></p>

    <p class="MsoNormal4"><span class="calibre1">«Bugün mü? Nerede?»</span></p>

    <p class="MsoNormal4"><span class="calibre1">«Buraya geldi. Dadıma, gidebileceğini söyledi ve benimle oynadı. Bu kitabı da o verdi. Bak, ne güzel değil mi, anne?»</span></p>

    <p class="MsoNormal4"><span class="calibre1">Rachel kitabı hırsla kaparak çöp kutusuna fırlattı.</span></p>

    <p class="MsoNormal4"><span class="calibre1">«Bu kitabı saklama yavrum. Ben sana yarın daha güzelini alırım.»</span></p>

    <p class="MsoNormal4"><span class="calibre1">Çocuğu üzmekten korkarak, yumuşak bir tonla konuşmasına devam etti:</span></p>

    <p class="MsoNormal4"><span class="calibre1">«Baban buraya gelmemeli. Annenle sürekli kavga ettiği için, artık onun, senin baban olmamasına karar verdik. Hâkime giderek derdimizi anlattık. O da seni bana bıraktı ve babanı bizden ayırdı.»</span></p>

    <p class="MsoNormal4"><span class="calibre1">«Kralın hocası kimdi?»</span></p>

    <p class="MsoNormal4"><span class="calibre1">Jessica, annesinin anlattıklarından tek kelime dinlememişti.</span></p>

    <p class="MsoNormal4"><span class="calibre1">«Kralın hocası mı? Ne dediğini anlamıyorum.»</span></p>

    <p class="MsoNormal4"><span class="calibre1">«Babam, senin nerede olduğunu sordu, mağazada çalıştığını söyledim. Bay Bevan'la mı berabersin diye merak etti. Sonra da bana kralın hocasını anlattı.»</span></p>

    <p class="MsoNormal4"><span class="calibre1">Rachel ağzını açamıyordu.</span></p>

    <p class="MsoNormal4"><span class="calibre1">Saat, gece yarısına yaklaşmıştı.</span></p>

    <p class="MsoNormal2"><b class="calibre2"><span class="calibre8"><span class="calibre1">ÜÇÜNCÜ BÖLÜM</span></span></b></p>

    <p class="MsoNormal3"><span class="calibre1">SCOTLAND Yard'da, Charleswort'un şefi, önüne yığılı dosyaları inceliyor ve içeri girenlere istediklerini sorarak, ilgili dosyayı başını kaldırmadan uzatıyordu. Fakat Charleswort kapıda görününce başını kaldırdı.</span></p>

    <p class="MsoNormal4"><span class="calibre1">«Bir modaevi,» diye mırıldandı. Bakışlarından zekâ fışkırıyordu.</span></p>

    <p class="MsoNormal4"><span class="calibre1">«Bir modaevi mi?»</span></p>

    <p class="MsoNormal4"><span class="calibre1">Charleswort hayretini saklamamıştı.</span></p>

    <p class="MsoNormal4"><span class="calibre1">«Genç kadınlarla geçinme yollarını çok iyi bilirsiniz.»</span></p>

    <p class="MsoNormal4"><span class="calibre1">«Bir kadın olursa haklı sayılırsınız, fakat birden fazla olunca işler karışıyor.»</span></p>

    <p class="MsoNormal4"><span class="calibre1">Aralarındaki şakalaşmaya rağmen şefin kaygısı belli oluyordu.</span></p>

    <p class="MsoNormal4"><span class="calibre1">«Hadi canım, saklamayın! Bayan Humphreys cana yakındı, fakat...»</span></p>

    <p class="MsoNormal4"><span class="calibre1">«Bayan Humphreys!» Charleswort dehşetle irkilmişti. «Aman Allahım! Onu düşünmüyorum ki. Sadece arkadaştık onunla. Beni ilgilendiren daha ciddî konular. Fakat özür dilerim, bir modaevinden söz ediyordunuz.»</span></p>

    <p class="MsoNormal4"><span class="calibre1">«Evet, işte Çavuş Bedd'in raporu. Dün gece, Cristophe ve Cie modaevinde çalışan bir kız, hastanede ölmüş. Zehirlenmiş. Kaza da olabilir. Olayı siz yönetin ve açığa çıkarın. Böylece ovalanır ve kalp ağrınızı unutursunuz.» Gülümsememek için kendini güç tuttu. Charleswort'a karşı zayıf bir noktası olduğunu hissederdi her zaman.</span></p>

    <p class="MsoNormal4"><span class="calibre9">■</span></p>

    <p class="MsoNormal4"><span class="calibre1">CHARLESWORT, pürüzlü işlerini düzene koyduktan sonra, Çavuş Bedd'den randevu aldı. Sonra otopsi raporu daha hazır olmadığı için morga giderek ölüyü görmek istedi. Onu tanıyan bekçi, parmağıyle taş masalardan birini işaret etti.</span></p>

    <p class="MsoNormal4"><span class="calibre1">Charleswort beyaz örtüyü kaldırdı.</span></p>

    <p class="MsoNormal4"><span class="calibre1">Ölürken, acıdan yüz hatları kırışmıştı Doon'un. Vücudunun yanına yerleştirilmiş ellerinin parmakları hâlâ kıvrıktı. Yine de bakımlı ve güzel bir kadın olduğu belliydi. Manolya beyazı bir ten ve manikürlü eller. Charleswort, ölümün çirkinleştiremediği bu kadına acıyarak örtüyü kapattı.</span></p>

    <p class="MsoNormal4"><span class="calibre1">«Otopsiyi kim yaptı?» diye bekçiye sordu.</span></p>

    <p class="MsoNormal4"><span class="calibre1">«Doktor Littlejohn.»</span></p>

    <p class="MsoNormal4"><span class="calibre1">«Onunla birkaç kelime konuşabilir miyim?»</span></p>

    <p class="MsoNormal4"><span class="calibre1">Bu sırada, ellerini kurulayarak, Littlejohn içeri girdi.</span></p>

    <p class="MsoNormal4"><span class="calibre1">«Merhaba, Charleswort. Bir isteğiniz mi var?»</span></p>

    <p class="MsoNormal4"><span class="calibre1">«Burası konuşmak için elverişli bir yer sayılmaz. Midemi bulandırıyor.»</span></p>

    <p class="MsoNormal4"><span class="calibre1">«Nasıl? Siz ki buraya sık sık gelirsiniz, ama bir bakıma da haklı sayılırsınız. Zavallı kız! Bir ineği öldürmeye yetecek kadar asit oksalik içmiş.»</span></p>

    <p class="MsoNormal4"><span class="calibre1">«Ya! Demek, asit oksalik! Raporunuzu hazırladınız mı?»</span></p>

    <p class="MsoNormal4"><span class="calibre1">«Sabırsız dostum! Yapılacak bir düzine işim var, fakat mümkün olduğu kadar çabuk hazırlar ve gönderirim. Durum ortada zaten: Çok miktarda asit oksalik almış, kristal halinde olduğunu tahmin ediyorum.»</span></p>

    <p class="MsoNormal4"><span class="calibre1">«Nasıl anladınız?»</span></p>

    <p class="MsoNormal4"><span class="calibre1">«Yemek borusundaki birtakım çiziklerden.»</span></p>

    <p class="MsoNormal4"><span class="calibre1">«Bu zehir, besinlerle mi alınmış?»</span></p>

    <p class="MsoNormal4"><span class="calibre1">«Öyle olduğunu tahmin ediyorum. Ölümünden yedi sekiz saat önce.»</span></p>

    <p class="MsoNormal4"><span class="calibre1">Charleswort, aklından ufak bir hesap yaptı.</span></p>

    <p class="MsoNormal4"><span class="calibre1">«Yani, öğle yemeği saatinde!»</span></p>

    <p class="MsoNormal4"><span class="calibre1">«Aşağı yukarı.»</span></p>

    <p class="MsoNormal4"><span class="calibre1">«Başka bilgi verebilecek misiniz?»</span></p>

    <p class="MsoNormal4"><span class="calibre1">«Hayır, şimdilik bu kadar. Kesin miktarı raporda belirtirim.»</span></p>

    <p class="MsoNormal4"><span class="calibre1">Charleswort izin isteyerek doktorun yanından ayrıldı, ama merakını yenemeyerek yine döndü.</span></p>

    <p class="MsoNormal4"><span class="calibre1">«Littlejohn kişisel bir araştırma için size bir soru sormak istiyorum. O... şey miydi?»</span></p>

    <p class="MsoNormal4"><span class="calibre1">«Kişisel sorunuzun karşılığı, 'hayır' dır Charleswort. Uzun zamandan beri şey değildi...»</span></p>

    <p class="MsoNormal4"><span class="calibre1">«İnsanlar göründüğü kadar masum olmuyor demek!»</span></p>

    <p class="MsoNormal4"><span class="calibre1">Ve yavaş adımlarla uzaklaştı.</span></p>

    <p class="MsoNormal4"><span class="calibre1">Çavuş Bedd, morgun kapısı önündeydi. Durarak birlikte notlarını incelediler. Öten kızın ailesi, Yeni Zelanda'da oturuyordu. Çekilen bir telgrafla ölüm haberi bildirilmişti. Cristophe ve Cie modaevine, Doon'un ölümüyle ilgili soruşturmayı yürütmek için bir müfettişin geleceği haberi verilmişti. Bununla ilgili olarak, bütün personelin orada hazır bulunması da istenmişti. Aynı şekilde, Bayan Doon'un ev sahibi de sorguya çekilecekti.</span></p>

    <p class="MsoNormal4"><span class="calibre1">«İyi çalışmışsınız, Bedd! Kısa sürede bu kadar işi ayarlayabilmek için insanın kanatları olması gerekir.»</span></p>

    <p class="MsoNormal4"><span class="calibre1">«Sadece karakolun arabalarından birini aldım,» diye karşılık verdi Bedd. Charleswort'un sahip olduğu şair ruhu onda yoktu.</span></p>

    <p class="MsoNormal4"><span class="calibre1">Arabaya binerek önce modaevinden başlamaya karar verdiler.</span></p>

    <p class="MsoNormal4"><span class="calibre1">«Bütün gün oradaymış. Bu durumda zehiri mağazada içmiş olması gerekir. Tabiî, zehirlenerek öldüyse...»</span></p>

    <p class="MsoNormal4"><span class="calibre1">«Bundan kuşkun olmasın. Biraz önce otopsiyi yapan doktorla görüştüm. Asit oksalik üzerinde duruyor. Kanımca, bu zehiri herkes kolaylıkla temin edebilir.»</span></p>

    <p class="MsoNormal4"><span class="calibre1">«Bütün eczanelerde satılıyor. Bakır ve ona benzer birtakım eşyanın temizlenmesinde kullanılıyor. Kızın bu zehiri satın alıp almadığını araştıralım mı?»</span></p>

    <p class="MsoNormal4"><span class="calibre1">«Tabiî ki araştıracağız, ama önce modaevinde çalışanları sorguya çekelim. Bence bu bir kazadır. Zayıflama ilâcı alacağı yerde şişeleri şaşırarak asiti içmiştir. Buna rağmen (gözünün önüne morg masasında yatan vücut geldi) zayıflamaya ihtiyacı da yokmuş.»</span></p>

    <p class="MsoNormal4"><span class="calibre1">«Evinde bir araştırma yaptınız mı?»</span></p>

    <p class="MsoNormal4"><span class="calibre1">«Hayır, şimdi önünden geçerken uğrarız.»</span></p>

    <p class="MsoNormal4"><span class="calibre1">Bloomsbury Street'de, çirkin ve eski görünüşlü bir evin önünde durdular. Meraklı bir kadın onları içeri alarak, dağınık ve pis kokulu bir odaya soktu. Her iki polis de şaşkındı.</span></p>

    <p class="MsoNormal4"><span class="calibre1">«Bayan Doon, gündüzleri çalıştığı için ancak geceleri odasını toplayabilirdi. Haftada iki kez de ben temizliğini yapardım,» diye kadın özür dilercesine konuştu. «Bugün temizlik günü değildi. Ayrıca, hiç bir yere dokunmamamı söylediler.»</span></p>

    <p class="MsoNormal4"><span class="calibre1">Mekanik bir tavırla, yerdeki ve koltuğun üstündeki elbiseleri toplayarak yatağm kenarına koydu.</span></p>

    <p class="MsoNormal4"><span class="calibre1">«Zavallı kız! Kim inanırdı? Bir kazaydı değil mi?»</span></p>

    <p class="MsoNormal4"><span class="calibre1">«Tahmin ediyorum,» diye Charleswort karşılık verdi. Fakat onun asıl ilgisini çeken, kadının sorusu değil, pahalı parfüm ve elbiselerle bu berbat odanın yarattığı zıtlıktı. «Yoksa bir kaza olmadığını mı düşünüyorsunuz ? Son günlerde çok mu üzgündü?»</span></p>

    <p class="MsoNormal4"><span class="calibre1">«Oh! Hayır. Her zamanki gibi giyimiyle ilgiliydi. Hatta öldüğü günün sabahı evden çıkmadan önce, yeni şapkasını nasıl bulduğumu sordu. Kendisine çok yakıştığını ve bütün erkeklerin, arkasından koşacağını belirttim. Karşılığında çok memnun kaldığını, çünkü o gün hayatının akışını değiştirecek bir randevusu olduğunu söyledi.»</span></p>

    <p class="MsoNormal4"><span class="calibre1">«Ama o gün mağazada yemek yemişti,» diye Bedd işaret etti.</span></p>

    <p class="MsoNormal4"><span class="calibre1">«Bunu nereden bilebilirim? Bana söylediklerini kelimesi kelimesine tekrar ettim size.»</span></p>

    <p class="MsoNormal4"><span class="calibre1">«Uzun zamandan beri kiracınız mıydı?»</span></p>

    <p class="MsoNormal4"><span class="calibre1">«Bir yıl oluyor. Evim konforlu sayılmaz ama o, bu sadeliği seviyordu. Arkadaşlarını çağırıp gürültü yapan kızlardan değildi. Kirasını da düzenli öderdi. Ondan şikâyetim olmamıştır hiç.»</span></p>

    <p class="MsoNormal4"><span class="calibre1">«Bu öğle yemeği randevusu bana garip görünüyor, Bedd,» dedi Charleswort, arabaya binerlerken. «Fakat tedbiri elden bırakmayalım, aksi halde gülünç duruma düşeriz.»</span></p>

    <p class="MsoNormal4"><span class="calibre1">Cristophe ve Cie modaevinin sarı yaldızlı kapısının önüne gelmişlerdi. Her taraf vitrindi. Antreyi geçerek kabul salonuna girdiler. Solda alt kata inen merdiven, karşılarına gelen yerdeyse, atelye ve Bevan'ın odasının kapısı yer alıyordu.</span></p>

    <p class="MsoNormal4"><span class="calibre1">«Bir isteğiniz mi var?»</span></p>

    <p class="MsoNormal4"><span class="calibre1">Rachel, gelenleri gülümseyerek karşılamıştı.</span></p>

    <p class="MsoNormal4"><span class="calibre1">«Scotland Yard'dan, Müfettiş Charleswort,» diye genç adam kendini tanıttı. «Patronunuzla görüşmek istiyorum.»</span></p>

    <p class="MsoNormal4"><span class="calibre1">Sonra Rachel'in vücut hatlarına hayran kalarak genç kadını izledi.</span></p>

    <p class="MsoNormal4"><span class="calibre1">Bevan, koyu renk takım elbise giymişti. Gelenleri soğuk bir tavırla karşıladı. Charleswort oralı değildi. Kayıtsızca konuştu:</span></p>

    <p class="MsoNormal4"><span class="calibre1">«Bayan Doon'un ölüm nedeni belli oldu. İzninizle, mesai arkadaşlarınıza bir iki soru sormak istiyorum.»</span></p>

    <p class="MsoNormal4"><span class="calibre1">«Tabiî. Bu sabah gelen çavuş da konuyu bizimle görüşmüştü. Karışık ve can sıkıcı bir sorun. Gazetecilerin diline düşmeyi ve müessese adının bu şekilde kirlenmesini istemezdim.»</span></p>

    <p class="MsoNormal4"><span class="calibre1">«Gazeteciler bir konuyu yakalayınca kolay kolay arkasını bırakmazlar, biz de engel olamıyoruz. Yalnız, bir kaza olduğunu...»</span></p>

    <p class="MsoNormal4"><span class="calibre1">«Tabiî ki bir kazaydı, gün gibi açık.»</span></p>

    <p class="MsoNormal4"><span class="calibre1">«Ama kristalize asit ölüme sebep oldu. Ve çok miktarda alınmış! Bunun bir dalgınlık eseri olduğuna inanmıyorum. Kaza olmasını hepimiz arzu ederiz, ne yazık ki bir soruşturma açmak zorundayım. Belki de, Bayan Doon bilinçli olarak zehirlenmiştir.»</span></p>

    <p class="MsoNormal4"><span class="calibre1">Bevan'ın rengi uçmuştu.</span></p>

    <p class="MsoNormal4"><span class="calibre1">«Belki de zehiri ona birisi vermişti,» diye Charleswort devam etti.</span></p>

    <p class="MsoNormal4"><span class="calibre1">«İmkânsız!»</span></p>

    <p class="MsoNormal4"><span class="calibre1">«Yarulmış olmayı isterdim. Kızın ölümünden yararlanacak birini tanıyor musunuz?»</span></p>

    <p class="MsoNormal4"><span class="calibre1">«Saçma bir soru. İyi ün yapmış bir modaevinde çalışanların birbirlerini öldürmeleri için sebep yoktur her halde.»</span></p>

    <p class="MsoNormal4"><span class="calibre1">«Şimdiye dek böyle olaylara rastlanmıştır pekâlâ. Hem ben, sadece burada çalışanları düşünerek konuşmadım. İş saatları dışında ilgisi bulunan kişilerden tanıdığınız var mı?»</span></p>

    <p class="MsoNormal4"><span class="calibre1">«Hayır, yok.»</span></p>

    <p class="MsoNormal4"><span class="calibre1">«Onu, işyerinin dışında görmez miydiniz?»</span></p>

    <p class="MsoNormal4"><span class="calibre1">«Hayır... Yani arada sırada görürdüm demek istiyorum.»</span></p>

    <p class="MsoNormal4"><span class="calibre1">«Sizde çalışmaya başlaması ne şekilde oldu?»</span></p>

    <p class="MsoNormal4"><span class="calibre1">«Satıcı aradığıma dair verdiğim bir ilâna karşılık vermişti. Ama daha üstün özelliklere sahip olduğu için onu sekreter olarak işe aldım. Satın almalarla da o ilgileniyordu. Son iki yıldır da kumaş stok durumunu yönetmeye başladı. Şimdi onsuz ne yapacağımı bilemiyorum.»</span></p>

    <p class="MsoNormal4"><span class="calibre1">«Eu durumda intihar etmesi için bir neden kalmıyor.»</span></p>

    <p class="MsoNormal4"><span class="calibre1">«Aman, Allahım! Neden dönüp dolaşıp bu fikre geliyorsunuz? 'Tabiî ki intihar etmedi.» Derin bir soluk alarak konuşmasına devam etti: «Satıcı kızlar, salonda asit oksalikle oynuyorlardı. Bir şapkayı temizlemek için satın almışlar. Bayan Doon, temizlik yapılması için verdiğim emirden önce içmiş olacak, yanlışlıkla tabiî.»</span></p>

    <p class="MsoNormal4"><span class="calibre1">«Zehiri kim yok etti?»</span></p>

    <p class="MsoNormal4"><span class="calibre1">«Bay Cecil.»</span></p>

    <p class="MsoNormal4"><span class="calibre1">«Bedd Bay Cecil'i çağırır mısınız? Şimdi Bay Bevan! Bir soru daha: Kızların asit oksalik aldığını söylediniz, bunların adlarını belirtir misiniz?»</span></p>

    <p class="MsoNormal4"><span class="calibre1">Bevan bir an durakladı.</span></p>

    <p class="MsoNormal4"><span class="calibre1">«Hatırladığıma göre Rachel, Gav ve Victoria David, birlikte almışlar.»</span></p>

    <p class="MsoNormal4"><span class="calibre1">«Asit döküldüğü zaman, Bayan Doon orada mıymış?»</span></p>

    <p class="MsoNormal4"><span class="calibre1">«Hayır.»</span></p>

    <p class="MsoNormal4"><span class="calibre1">«Öğle yemeğini burada mı yemişti?»</span></p>

    <p class="MsoNormal4"><span class="calibre1">Bevan, kendini rahatsız hissetmeye başlamıştı. Önce, Bayan Doon'u yemeğe davet ederek bazı iş konularını tartışmak fikrinde olduğunu, ama sonradan planlarında değişiklik yapmak zorunda kaldığını söyledi.</span></p>

    <p class="MsoNormal4"><span class="calibre1">«Siz de mi yemeğinizi burada yediniz? Her şeyi en ince noktasına kadar öğrenmek istememin nedeni, yemek saatinde neler olduğunu ve zehirin yemekle mi verildiğini anlamaktır.»</span></p>

    <p class="MsoNormal4"><span class="calibre1">Bevan, yemek saati üzerine bilgi vermeye çalıştı. O gün yemeğini herkesten önce yiyerek salonda bulunma sırası İrene'deydi. Bayan Harris, İrene'in yardımıyle yemekleri tabaklara koyarak sıcaklığını koruması için firma yerleştirmişti. Bu sırada Cecil gelerek, etleri parçalamakta onlara yardım etmek istemişse de, tavşan yahnisi olduğu için, bu teklifi geri çevrilmişti.</span></p>

    <p class="MsoNormal4"><span class="calibre1">Bay Bevan'ın, Doon'la dışarda yemek yiyeceği düşünüldüğü için onlara tabak hazırlanmamış ve en iyi parçalar, yüzünü bir an olsun güldürmek amacıyla, Gregory'ye konmuştu.</span></p>

    <p class="MsoNormal4"><span class="calibre1">Daha sonra Victoria ve Rachel gelerek, Doon' un yemek yemeyeceğini hatırlatmışlardı. Bu sırada Bay Bevan kapıda görünmüş ve Cecil'e yaklaşarak onunla konuşmuştu. Rachel de fırsattan yararlanmak istemiş, «Burada yemeyeceksiniz değil mi, Bay</span></p>

    <p class="MsoNormal4"><span class="calibre1">Bevan? Çünkü sizin için tabak koymadık,» demişti.</span></p>

    <p class="MsoNormal4"><span class="calibre1">Bevan, Gregory'yle birlikte çıkacaklarını, bu yüzden onun da yemekte bulunmayacağını belirtmişti. Bevan çıktıktan sonra içeri giren Macaroni, Doon' un Bay Bevan'la birlikte olacağım söylemişse de, bu haberin yanlış olduğu herkes tarafından farkına varılmıştı.</span></p>

    <p class="MsoNormal4"><span class="calibre1">Judy'yle Aileen gelerek yemeğin hazır olup olmadığını sormuşlar, Rachel de karşılık olarak, karınları acıktıysa kendisine yardım etmeleri gerektiğini söylemişti. Yalnız, Gregory'nin yemekte bulunup bulunmayacağını belirsiz olduğundan onun tabağı bir kenara ayrılmıştı.</span></p>

    <p class="MsoNormal4"><span class="calibre1">Bu sırada Gregory'nin kendisi gelerek, Bevan'la çıkacağını haber vermişti.</span></p>

    <p class="MsoNormal4"><span class="calibre1">Bütün personel yemekhanede toplandıktan sonra ise, Doon gelmiş. Gregory sevincini saklamıyor ve Doon'un sinirli haline bakarak gülümsüyormuş.</span></p>

    <p class="MsoNormal4"><span class="calibre1">Gregory, kendi tabağını Doon'a ikram etmiş ve:. «Bay Bevan'ın benimle konuşmak istediği bir konu var. Canın sıkılmasın, sevgili Doon! Yarın da seni davet ederek kendini affettirir,» demişti.</span></p>

    <p class="MsoNormal4"><span class="calibre1">Gregory'nin bu biçim konuşması herkesin nefretini bir kez daha üstüne çekmesine sebep olmuştu.</span></p>

    <p class="MsoNormal4"><span class="calibre1">Bevan'ın bildikleri bu kadardı.</span></p>

    <p class="MsoNormal4"><span class="calibre1">«Verdiğiniz bilgi için size teşekkür ederim, Bay Bevan. Önemli noktalara değindiniz. Ah! îşte Bedd.»</span></p>

    <p class="MsoNormal4"><span class="calibre1">Bevan onları yalnız bırakarak uzaklaştı.</span></p>

    <p class="MsoNormal4"><span class="calibre1">«Bedd, cinayet ya da kaza ihtimalinden söz ettikçe, nedense Bevan'ın içi rahatlıyor.»</span></p>

    <p class="MsoNormal4"><span class="calibre1">«Evet, intiharı aklına getirmek istemiyor.»</span></p>

    <p class="MsoNormal4"><span class="calibre1">Bevan, yanında komik bir tip olduğu halde içeri girdi. Ufak tefek, sarışın, uzun kirpiklerin gölgelediği iri siyah gözler, bir kadınınkini andıran ufak bir ağız. İlk bakışta, büyüme çağındaki bir çocuğa benziyordu. Gri parlak kumaştan yapılmış elbisesi vücudunu sıkı sıkıya kavrıyordu. Alnının üstüne düşen bir tutam sarı bukleyi, önceden hesaplanmış bir hareketle geriye itiyor fakat inatçı saç yine eski yerine geliyordu. Charleswort gülmemek için kendini tutarken Bedd, büyük bir ciddiyetle Cecil'in adresini not ediyordu. Bevan yanlarından ayrılmıştı.</span></p>

    <p class="MsoNormal4"><span class="calibre1">Charleswort sakin bir tonla konuşmak için kendini zorladı; ama sesi, iradesine boyun eğmedi.</span></p>

    <p class="MsoNormal4"><span class="calibre1">«Zehiri ne yaptınız?»</span></p>

    <p class="MsoNormal4"><span class="calibre1">Cecil'in yüzündeki kan, sadece elmacık kemiklerinin üstünde iki kırmızı leke bırakarak çekildi. Siyah gözleri, Charleswort'a dikildi ve ağzından tek kelime çıkmadı. Gülme isteği geçen genç adam bir iskemle çekerek oturdu.</span></p>

    <p class="MsoNormal4"><span class="calibre1">«Lütfen soruma karşılık verin.»</span></p>

    <p class="MsoNormal4"><span class="calibre1">«Fakat zehire hiç elimi sürmedim.»</span></p>

    <p class="MsoNormal4"><span class="calibre1">«Hadi canım! Bay Bevan, size salonun halısına dökülen asit oksaliği yok etmenizi söylemiş. Bunu soruyorum, nereye attınız?»</span></p>

    <p class="MsoNormal4"><span class="calibre1">«Ah! Evet! Ben...» Cecil, beyaz ve manikürlü ellerine bakarak kekeliyordu. «Ben... Onu tuvalete döktüm. Halıyı süpüren Bayan Harris'le çıkarak tuvalete gittim ve döktüm.»</span></p>

    <p class="MsoNormal4"><span class="calibre1">«Döktüğünüz asitin miktarını söyleyebilir misiniz?»</span></p>

    <p class="MsoNormal4"><span class="calibre1">«En çok bir çay kaşığı kadardı.»</span></p>

    <p class="MsoNormal4"><span class="calibre1">«Yok etmekle yükümlü olduğunuz zehiri, Bayan Doon ellemiş olabilir mi?»</span></p>

    <p class="MsoNormal4"><span class="calibre1">«Oh! Tahmin etmiyorum, çünkü hemen döktüm.»</span></p>

    <p class="MsoNormal4"><span class="calibre1">«Zehiri bilerek içmiş olamaz mı?»</span></p>

    <p class="MsoNormal4"><span class="calibre1">Gözleri büyüdü.</span></p>

    <p class="MsoNormal4"><span class="calibre1">«Hayır! Hayır!» diye tiz bir sesle bağırdı. «Neden kendini öldürmek istesin? Saçma bir fikir!»</span></p>

    <p class="MsoNormal4"><span class="calibre1">«Belki de başka biri vermiştir?»</span></p>

    <p class="MsoNormal4"><span class="calibre1">Cecil dehşetle irkildi.</span></p>

    <p class="MsoNormal4"><span class="calibre1">«Bayan Doon'un bize karşı haşin davrandığı olurdu, fakat kimse onun ölümünü istemiş olamaz. Oh! Hayır! İmkânsız bu!»</span></p>

    <p class="MsoNormal4"><span class="calibre1">Gözlerini kırpıştırıyor, ellerini oğuşturuyordu. Sonunda selâm vererek uzaklaştı, Charleswort kendini tutamayıp bir kahkaha koyuverdi.</span></p>

    <p class="MsoNormal4"><span class="calibre1">«Bedd, hayatında böyle bir tip gördün mü? Nedense hepsi, intihar fikrini ileri sürdükçe irkiliyor. Acaba düğümü çözecek ipin ucunu kim bize verecek?»</span></p>

    <p class="MsoNormal4"><span class="calibre9">■</span></p>

    <p class="MsoNormal4"><span class="calibre1">CHARLESWORT, gerçekten de ömründe birbirinden güzel bu kadar çok kadınla bir arada bulunmamıştı. Önce ufak tefek esmer güzeli İrene'le görüştü. Bevan'ın söylediklerini tekrar etti ve saat birle iki arasında bir müşteriyle birlikte olduğunu, daha sonra da Cecil'le beraber, gri elbiseyi Ritz'e götürdüğünü söyledi. Dörde doğru mağazaya döndüğünde de Doon çoktan hastaneye kaldırılmıştı.</span></p>

    <p class="MsoNormal4"><span class="calibre1">Ağlayarak uzaklaşan Irene'in yerini Rachel aldı.</span></p>

    <p class="MsoNormal4"><span class="calibre1">Solgun yüzüne rağmen hissettiklerini belli etmiyordu. Sakin bir tavırla adını ve adresini söyledikten sonra, sorulan soruları cevaplandırdı. Asitin almışında ve temizlik için kullanılışındaki rolünü anlattı. Saat üçe doğru, Doon kendini fena hissedince hastaneye kaldırılmış ve arkasından Bevan, Rachel'i göndermişti. Doktor, Doon'un kuvvetli bir zehir içmiş olabileceğini söyleyince, aklına asit oksalik gelmiş, fakat Doon'la bu asit arasında bir bağ kuramamıştı. Dönüşte Bevan'a, doktorla aralarında geçen konuşmayı nakletmişti. Mağazanın kapanmasından sonra da Victoria'yla birlikte hastaneye gitmişler ve Doon'un ölümüne kadar orada kalmışlardı.</span></p>

    <p class="MsoNormal4"><span class="calibre1">Sıra Victoria'ya geldi.</span></p>

    <p class="MsoNormal4"><span class="calibre1">Charleswort bir an soluğunu tuttu. Kalbi fırlayacakmış gibi çarpıyordu. Genç adam, bu kadar cana yakın ve güzel bir varlık görmediğini kendi kendine itiraf etti. Tatlı bir bahar rüzgârı gibi içeri giren sarışın kadına da, arkadaşlarına sorduğu soruları tekrarladı. Asit oksaliği, Bayan Gay'le birlikte mi almışlardı? Evet. Bayan Doon farkında olmadan zehiri içmiş olamaz mıydı? Hayır. Yemek sırasında dikkatini çeken bir şey olmuş muydu? Hayır.</span></p>

    <p class="MsoNormal4"><span class="calibre1">«Anladığıma göre, Rachel Gay, Irene Best ve siz, mağazanın satışlarını yapıyorsunuz.»</span></p>

    <p class="MsoNormal4"><span class="calibre1">«Evet.»</span></p>

    <p class="MsoNormal4"><span class="calibre1">«Ve Bayan... Bayan Aileen Wheeler,» dedi Charleswort, listesini inceleyerek; «ve Judy Carol, mankenlik mi yapıyorlar?»</span></p>

    <p class="MsoNormal4"><span class="calibre1">«Evet, modelleri giyerek müşteriye gösteriyorlar,» diye Victoria devam etti. «Judy bugün gelmedi... Telefonla rahatsız olduğu haberi verildi.»</span></p>

    <p class="MsoNormal4"><span class="calibre1">«Bana bundan kimse söz etmedi.»</span></p>

    <p class="MsoNormal4"><span class="calibre1">«Bay Bevan'ın başı o kadar sıkışıktı ki, farkına varmadığından eminim. Ama Gregory'nin haberi var. Gregory, Bay Bevan'ın sekreteri, daha doğrusu, sağ kolu oluyor.»</span></p>

    <p class="MsoNormal4"><span class="calibre1">«Ya Bay Cecil?»</span></p>

    <p class="MsoNormal4"><span class="calibre1">«Modaevinin yönetimi de onun elinde denebilir. Modelleri yaratan ve müşteriyle tartışan hep odur. Bay Bevan, resmi patronumuz. Ama Cissi olmasa, burası bir gün içinde iflâs eder.»</span></p>

    <p class="MsoNormal4"><span class="calibre1">«Cissi mi?»</span></p>

    <p class="MsoNormal4"><span class="calibre1">«Onun takma adıdır. Görünce bize hak vereceksiniz.» Hafifçe gülümsedi.</span></p>

    <p class="MsoNormal4"><span class="calibre1">Yanaklarında beliren gamzeler, genç adamın akimi başından almıştı. Kendini zorlayarak birkaç soru daha bulmaya çalıştı. Bayan Doon'u iyi tanıyor muydu? İş dışında görüşüyorlar mıydı?</span></p>

    <p class="MsoNormal4"><span class="calibre1">«Evet, bazen bize gelirdi... Kocam ressamdır. Bir iki defa da çıplak poz verip resmini yaptırmıştı.»</span></p>

    <p class="MsoNormal4"><span class="calibre1">Victoria'nın yüzünden bir gölge geçti. Genç adam bunun, kıskançlıktan mı ya da o güzel vücudu mermer bir morg masasında yatar düşünmekten mi olduğunu anlayamadı.</span></p>

    <p class="MsoNormal4"><span class="calibre1">Aileen bir kraliçe edasıyla sallanarak içeri girdi, bir koltuğun koluna oturdu. Sorulara kısa, fakat açık karşılıklar veriyordu.</span></p>

    <p class="MsoNormal4"><span class="calibre1">«Bayan Doon'la aranız nasıldı?»</span></p>

    <p class="MsoNormal4"><span class="calibre1">«Manken olduğum için onunla fazla bir ilişkim olmuyordu. Iş saatları dışında da görüşmezdik.»</span></p>

    <p class="MsoNormal4"><span class="calibre1">«Ne şekilde zehirlendiği hakkında fikriniz var mı?»</span></p>

    <p class="MsoNormal4"><span class="calibre1">«Hayır.»</span></p>

    <p class="MsoNormal4"><span class="calibre1">Aileen karşısındakini küçümser bir tavırla süzdükten sonra uzaklaştı.</span></p>

    <p class="MsoNormal4"><span class="calibre1">Soğukkanlı Bedd'in kalp atışlarını hızlandı ucak olan bu kızıl saçlı güzeli, Charleswort beğendiği kadınlar listesine sokmamıştı.</span></p>

    <p class="MsoNormal4"><span class="calibre1">Güzeller resmigeçitinden sonra, Bayan Harris'in gelişi bir değişiklik yarattı. Kırmızı yanaklı ve iriyarıydı. Önlüğünün altına cankurtaran yeleği takmış duygusunu veriyordu. Bacaklarını açarak odanın ortasında durdu.</span></p>

    <p class="MsoNormal4"><span class="calibre1">«Bu ne demek oluyor Polis? Aradığınız kimse ben değilim.»</span></p>

    <p class="MsoNormal4"><span class="calibre1">«Sizi aradığımızı kim söyledi?»</span></p>

    <p class="MsoNormal4"><span class="calibre1">«Ben kötü bir şey yapmadım. Hakkımda anlatılanların hepsi yalan.»</span></p>

    <p class="MsoNormal4"><span class="calibre1">«Sakinleşin, Bayan Harris!»</span></p>

    <p class="MsoNormal4"><span class="calibre1">«Arada sırada biraz balık, bazen de soğumuş patates. İşte hepsi bu kadar! İşime nasıl bağlı olduğumu herkes bilir. Kocam gelmezse, tek kelime söylemeyeceğim...»</span></p>

    <p class="MsoNormal4"><span class="calibre1">«Söylediklerinizden bir şey anlamıyorum, Bayan Harris. Bir dakika susup beni dinler misiniz? Size birkaç soru sormak istiyorum.»</span></p>

    <p class="MsoNormal4"><span class="calibre1">«Bu onun başının altından çıktı! Bir parça balık için polis çağırmak...»</span></p>

    <p class="MsoNormal4"><span class="calibre1">«Balık için değil, ölen Bayan Doon hakkında soruşturma yapmaya geldim. Personel, saat birle iki arasında yemek yemiş ve bu sırada hizmeti siz yapmışsınız. Şimdi bana karşılık verin! Bayan Doon, yemek saatıyla fenalaştığı saat arasında bir şey yedi, ya da içti mi?»</span></p>

    <p class="MsoNormal4"><span class="calibre1">«Odasında şeker yediyse ben nereden bileyim? Ama çay içti, çünkü çay götürüldüğünde kendini rahatsız hissetmeye başlamıştı.»</span></p>

    <p class="MsoNormal4"><span class="calibre1">«Fakat yemekte iştahı yerindeymiş.»</span></p>

    <p class="MsoNormal4"><span class="calibre1">«Çok değil. Tavşan yahnisini sevmezdi zaten, hele o günkünü çok berbat bulmuştu.»</span></p>

    <p class="MsoNormal4"><span class="calibre1">«O yemeğin bir özelliği mi vardı ki?»</span></p>

    <p class="MsoNormal4"><span class="calibre1">«Ben bir şeyin farkına varmadım. Ama o, yerken lokmaların ağzında büyüdüğünü söylemişti. Tatlı olarak ne bulunduğunu sordu. Jöle vardı. Tabağm daki yemeği bitirmeden jöleyi getirmemi söyledi.»</span></p>

    <p class="MsoNormal4"><span class="calibre1">«Ve siz de götürdünüz.»</span></p>

    <p class="MsoNormal4"><span class="calibre1">«Evet, aşçının verdiği tabağı önüne koydum vo Bayan Gregory olmadığı için, isterse onun hakkını da yiyebileceğini belirttim.»</span></p>

    <p class="MsoNormal4"><span class="calibre1">«Tabakta kalan eti sonra ne yaptınız?»</span></p>

    <p class="MsoNormal4"><span class="calibre1">«Pek bir şey kalmamıştı zaten, söylendiği halde hepsini bitirmiş. Artıklarıysa, çöp tenekesine döktüm. Hastalanmasına tavşan yahnisi mi sebep oldu?»</span></p>

    <p class="MsoNormal4"><span class="calibre1">«Aşağı yukarı öyle. Benim sorduğum, etin... Çöp tenekeleri hemen boşaltılıyor mu?»</span></p>

    <p class="MsoNormal4"><span class="calibre1">«Evet. Çavuşun da ilk sorduğu soru buydu. Tavşan etinden oldu, değil mi? Şaşmam... Ben de gece mide ağrıları çektim.»</span></p>

    <p class="MsoNormal4"><span class="calibre1">«Dün mü? Tavşanı yedikten sonra mı?»</span></p>

    <p class="MsoNormal4"><span class="calibre1">«Evet, çok feciydi! Kocama, yine mide ağrılarımın başladığını söyledim ve...»</span></p>

    <p class="MsoNormal4"><span class="calibre1">«Yaa! Demek sürekli mide ağrısı çekiyorsunuz?»</span></p>

    <p class="MsoNormal4"><span class="calibre1">«Evet, aşağı yukarı her gece. Kocamdan başkası halimden anlamaz, sadece o...»</span></p>

    <p class="MsoNormal4"><span class="calibre1">«Bu durumda geçen geceki ağrıyı tavşan etine bağlayamazsınız.»</span></p>

    <p class="MsoNormal4"><span class="calibre1">«Bilinmez ki! Benden başkası şikâyet etmedi. Sadece, atelyede çalışan Bayan Rose eline dikiş makinesinin iğnesi battığı için...»</span></p>

    <p class="MsoNormal4"><span class="calibre1">«Teşekkür ederim, Bayan Harris. Görüyorsunuz ki polisten korkmak için bir neden yok. Verdiğiniz bilgiler işime yarayacaktır.»</span></p>

    <p class="MsoNormal4"><span class="calibre1">«Tabiî yarayacak. Broş için geldiğinizi tahmin etmiştim. Biliyorsunuz, Bayan Doon broşunu kaybetmişti. Bayan Gregory benim aldığımı düşünerek üstüme yürüdü. Doon da ona inandı. Sonra broşu nerede buldular biliyor musunuz? Fenalaşıp hastaneye kaldırılırken manto astarının içinde. Bu konu yüzünden Macaroni'nin de canını sıktılar. Zavallı kız! Annesinden yeni doğmuş bir kuzu gibi masumdur.»</span></p>

    <p class="MsoNormal4"><span class="calibre1">«Canınızı üzmeyin, Bayan Harris. Bu iş için gelmedim, balıklarla da ilgim yok.»</span></p>

    <p class="MsoNormal4"><span class="calibre1">Teşekkür ederek gözleri yaşlı dışarı çıktı.</span></p>

    <p class="MsoNormal4"><span class="calibre1">Sorgu sırası gelen Gregory, buz gibi bir gülümsemeyle, Charleswort'u selâmladı ve çavuş Bedd'in varlığından habersiz göründü, iri yapılı bir kadındı. Boynunun uzunluğu geniş omuzlarına aykırı düşüyordu. Üstündeki kıyafet titizlikle seçilmiş, fakat makyajı acemice yapılmıştı. Maden parıltısına sahip gri gözleri, Charleswort'u rahatsız ediyordu. Başını çevirdi ve gecikmeden sorulara başladı.</span></p>

    <p class="MsoNormal4"><span class="calibre1">«Bayan Gregory, asit oksalikle şapkanın temizlenmesi sırasında orada bulunmadığınızı tahmin ediyorum.»</span></p>

    <p class="MsoNormal4"><span class="calibre1">«Haklısınız. Fakat Bay Bevan'ın arkasından salona girince yere dökülmüş kristalleri gördüm. Bay Bevan bunları avcuna koyarak bana gösterdi ve yine yere silkeledi. Sonra ben gidip, Bayan Harris'e orayı süpürgesini söyledim. Böyle bir zehirin ortalıkta bulunması skandal yaratabilir. Satıcı kızlar çok terbiyelidirler ama, en ufak bir sorumluluk duyguları yok. Bu konuda Bay Bevan beni uyarırdı hep.»</span></p>

    <p class="MsoNormal4"><span class="calibre1">Charleswort, uyarmanın Bay Bevan değil, Bayan Gregory tarafından yapıldığım düşündü.</span></p>

    <p class="MsoNormal4"><span class="calibre1">Ölüyle aralarındaki ilişki üzerine sorduğu sorulara kadın ihtiyatla karşılık verdi.</span></p>

    <p class="MsoNormal4"><span class="calibre1">«Bir süre için iyi arkadaş saydırdık. Sonra, dostluk kurduğu kimselerin bana göre insanlar olmadığını görerek, iş dışındaki arkadaşlığımı kestim.»</span></p>

    <p class="MsoNormal4"><span class="calibre1">«Zehiri yemekle birlikte almış olabileceğini düşündünüz mü? Tabakların hazırlanmasına yardım etmemiştiniz, değil mi?»</span></p>

    <p class="MsoNormal4"><span class="calibre1">«Hayır, Bayan Harris'in işidir bu, karışmam yersizdir zaten. Bu tip insanları şımartmamak gerekir... Hemen başınıza çıkıverirler. Bay Bevan'ın odasında olduğum için yemekhaneye geç indim ve Bayan Doon'a, Bay Bevan'la dışarda yemek yiyemeyeceğini haber verdim. Patron, Deauville'de açılacak şube için Bayan Doon'la görüşüp onu göndermek istiyordu. Fakat dün sabah benimle konuştuktan sonra fikrini değiştirdi ve beni göndermeye karar verdi. Bunun için de onunla olan randevusunu iptal etti. Daha doğrusu ben, Bay Bevan'ın bu randevuyu unuttuğunu ve bu olayı benimle kutlamayı istediğini düşündüm.»</span></p>

    <p class="MsoNormal4"><span class="calibre1">Gregory'nin yüzü, üstün gelmenin verdiği zafer sevinciyle aydınlanmıştı.</span></p>

    <p class="MsoNormal4"><span class="calibre1">'Tam bir yılan!' diye düşündü Charleswort. 'Onunla yakından ilgilenmeliyim!'</span></p>

    <p class="MsoNormal4"><span class="calibre1">«Bayan Best de, Deauville'e gidecek adaylar listesindeydi, değil mi?»</span></p>

    <p class="MsoNormal4"><span class="calibre1">«İrene Best? Bunu ondan mı öğrendiniz? Evet, Bay Bevan, benden ve Doon'dan vazgeçemeyeceğini düşündüğü bir zamanda onu göndermeye kalkışmıştı. Bayan Best'in az çok iş alışkanlığı vardır çünkü. Uzun süre Cecil'e yardım etmiştir. Ama Deauville'de ki yerin insanı sayılmaz. Bunu Bay Bevan'a söyleyince bana hak verdi. İyi bir kızcağız, fakat silik bir kişiliği vardır. Deauville'e gidecek olanın biraz kendisini satabilmesi ve gösterişli olması gerekir. Bayan</span></p>

    <p class="MsoNormal4"><span class="calibre1">Best'i siz de gördünüz, gösterişten tamamen, evet tamamen uzak biri!»</span></p>

    <p class="MsoNormal4"><span class="calibre1">'Bu kadın ne anlatıyor?' diye, Çavuş Bedd kendi kendine soruyordu. 'Bütün gün, onun sağı solu kötülemesini mi dinleyeceğiz?' Sonra yüksek sesle:</span></p>

    <p class="MsoNormal4"><span class="calibre1">«Bay Charleswort! Daha küçük daktilo kızla görüşeceğiz.»</span></p>

    <p class="MsoNormal4"><span class="calibre1">«Teşekkür ederim!» dedi Charleswort, yalnız kalır kalmaz. «Korkmaya başlamıştım. Bana o kadar yakın oturuyordu ki, yüzümü ısırmasından çekindim. Ama bu da ne?»</span></p>

    <p class="MsoNormal4"><span class="calibre1">Ağlayarak odaya dalan, Macaroni'ydi.</span></p>

    <p class="MsoNormal4"><span class="calibre1">«Zehiri benim götürdüğümü biliyorsunuz, bu yüzden onu benim öldürdüğümü düşünüyorsunuzdur.»</span></p>

    <p class="MsoNormal4"><span class="calibre1">Sakinleşmesini beklemek ve iki iç çekiş arasında bir söz almaya çalışmak gerekti.</span></p>

    <p class="MsoNormal4"><span class="calibre1">«Bayan Gay'in size verdiği paketi alarak cebinize koydunuz,» diye Charleswort sorguya başladı. «Sonra ne oldu?»</span></p>

    <p class="MsoNormal4"><span class="calibre1">«Bay Bevan içeri girdi,» diye hıçkırdı Macaroni.</span></p>

    <p class="MsoNormal4"><span class="calibre1">«Bu arada siz ne yaptınız?»</span></p>

    <p class="MsoNormal4"><span class="calibre1">«Paketi Bayan Doon'a verdim. O da, sol çekmeceye koyarak kilitledi, ondan sonrasını bilmiyorum.»</span></p>

    <p class="MsoNormal4"><span class="calibre1">Çavuş, odadan çıkarak sözü edilen paketi aramaya gitti.</span></p>

    <p class="MsoNormal4"><span class="calibre1">Döndüğünde paketi açmış genç kıza gösteriyordu.</span></p>

    <p class="MsoNormal4"><span class="calibre1">«İçindekiler bu kadar mıydı?»</span></p>

    <p class="MsoNormal4"><span class="calibre1">«Evet.»</span></p>

    <p class="MsoNormal4"><span class="calibre1">«Emin misiniz?» dedi Charleswort. «Karşılık vermeden önce düşünün. Başka birinin eli değmiş mi? Katlarında bir değişiklik var mı?»</span></p>

    <p class="MsoNormal4"><span class="calibre1">«Tahmin etmiyorum, olsa olsa bir çitmik eksiktir.»</span></p>

    <p class="MsoNormal4"><span class="calibre1">Ve yeniden sızlanmaya başlamıştı.</span></p>

    <p class="MsoNormal4"><span class="calibre1">«Bir çitmik insanı öldürmez,» diye Charleswort kestirdi attı. «Bayan Doon'un ölümünden sizi sorumlu tutmuyoruz. Biri, bu zehirden bir miktar alıp, sonra yeniden tamamlamış olamaz mı?»</span></p>

    <p class="MsoNormal4"><span class="calibre1">«İmkânsız, çünkü çekmecenin anahtarı bendeydi.»</span></p>

    <p class="MsoNormal4"><span class="calibre1">«Ben de aynı şeyi öğrenmek istiyordum... Bu süre boyunca anahtar hep sizde miydi?»</span></p>

    <p class="MsoNormal4"><span class="calibre1">«Evet. Zavallı Bayan Doon fenalaşıp hastaneye kaldırılırken, bütün anahtarlarım bana vermişti. Ben de onları kendiminmiş gibi sakladım.» Doon'un ölümünü düşünmek Macaroni'yi yeniden ağlatmaya yetmişti. «Anahtarları burada bırakmaz evine taşırdı,» diye devam etti.</span></p>

    <p class="MsoNormal4"><span class="calibre1">«Çok doğru hareket etmişsiniz,» diyerek Charleswort kızı avutmaya çalışıyordu. «Bu anahtardan bir başkasında da olamaz mı?»</span></p>

    <p class="MsoNormal4"><span class="calibre1">«Oh! Hayır. İki taneydi. Biri onda, biri de bende dururdu, ikimizden biri hastalanırsa işler yarım kalmasın, çekmece açılabilsin diye.»</span></p>

    <p class="MsoNormal4"><span class="calibre1">«İşte bu ilginç, Bedd!» dedi Charleswort, kızın varlığını unutmuş gibi. «Çocuk, zehire dokunulmadığını ve iki anahtardan başka anahtar olmadığını söylüyor. Asitin miktarı değişmemiş. Bu durumda kaza ya da intihar alternatiflerini düşünemeyiz. Dört kaşık asit oksalik satın alınmış. Bir kaşık Doon'un çekmecesinden çıktı, bir kaşıkla şapka temizlense, geri kalan iki kaşık ne oldu? Katilin, cinayeti önceden planlamadığı belli. Asiti görünce aklına bu düşünce geldi ve...»</span></p>

    <p class="MsoNormal2"><b class="calibre2"><span class="calibre8"><span class="calibre1">DÖRDÜNCÜ BÖLÜM</span></span></b></p>

    <p class="MsoNormal3"><span class="calibre1">BEDD'LE BİRLİKTE modaevinden ayrılan Charleswort, Judy'nin evine gitti. Temiz bir mahallede lüks bir evle karşılaşan Charleswort bunun, Doon'un oturduğu yerle ne kadar aykırılık teşkil ettiğini düşünerek şaşırdı. Kapıyı açan hizmetçi, onları salona soktu. Biraz sonra da, Judy'nin annesi konukları karşıladı. Sevimli bir kadındı. Fakat genç adam kendini tanıtıp da Judy'yle görüşmek istediğini söyleyince yüz hatları sertleşiverdi.</span></p>

    <p class="MsoNormal4"><span class="calibre1">«Tabiî... şey... bilmem ki! Kendisi biraz rahatsız da... Size açıklamada bir sakınca görmüyorum, Müfettiş Bey. Kızımın o mağazaya gitmesini istemediğim için, bu sabah Bayan Gregory'ye telefon ederek onun iyi olmadığını söyledim.»</span></p>

    <p class="MsoNormal4"><span class="calibre1">«Demek, hasta değil?»</span></p>

    <p class="MsoNormal4"><span class="calibre1">«Evet. Fakat Bay Bevan'a bu konuda bir şey söylemeyin, çok rica ederim. Judy'yi kızdırmak istemiyorum. Ağustos ayında fazla iş olmayacağı için bir gün eksik gitse olur. Aslında kızımın çalışmaya ihtiyacı yok, fakat kendini bağımsız hissetmek istiyor. Bu durumda bir gün tatil yapmaya hakkı olduğunu düşündüm.»</span></p>

    <p class="MsoNormal4"><span class="calibre1">«Özel bir konuyu ilgilendirmiyorsa, 'bu durum'la ne demek istediğinizi öğrenebilir miyim, Bayan Carol?»</span></p>

    <p class="MsoNormal4"><span class="calibre1">Karşılık vermeden önce, kirpiklerinin arasından Charleswort'u süzdü kadın. Sonra kızının, bir erkek arkadaşının bu sabah eve geldiğini ve olayı aile arasında kutlamak istediklerini belirtti.</span></p>

    <p class="MsoNormal4"><span class="calibre1">«Kızınız şu anda evde mi?»</span></p>

    <p class="MsoNormal4"><span class="calibre1">«Evet, onu üzmeyeceğinize söz verirseniz hemen çağırırım.»</span></p>

    <p class="MsoNormal4"><span class="calibre1">Charleswort çaresiz, istenileni yerine getirdi. Kadın çıktıktan bir süre sonra, Judy gülümseyerek içeri girdi.</span></p>

    <p class="MsoNormal4"><span class="calibre1">'Göze çarpıcı bir güzelliği vardı. Tam bir İngiliz yürüyüşüyle onlara yaklaşarak ellerini sıktı.</span></p>

    <p class="MsoNormal4"><span class="calibre1">«Sizi buraya kadar yorduğum için üzgünüm. Fakat annem, Gregory'ye telefon edip gelemeyeceğimi söylemiş olduğu için evde oturmaktan başka çarem kalmamıştı.»</span></p>

    <p class="MsoNormal4"><span class="calibre1">«Ama dün mağazadaydınız?»</span></p>

    <p class="MsoNormal4"><span class="calibre1">«Evet, oradaydım.»</span></p>

    <p class="MsoNormal4"><span class="calibre1">Charleswort olayı kısaca anlatarak, asitin alınışında kendisinin bir rolü olup olmadığını sordu.</span></p>

    <p class="MsoNormal4"><span class="calibre1">«Hayır. Şapka temizlenirken oradaydım, fakat zehirle ayrıca ilgilenmedim.»</span></p>

    <p class="MsoNormal4"><span class="calibre1">«Yemekhanede, sebzelerin dağıtımına yardım etmiş miydiniz?»</span></p>

    <p class="MsoNormal4"><span class="calibre1">«Fakat, anlamıyorum... Neyse! Yemek yemek için acele ettiğimizden, birkaç tabağı da ben hazırlamıştım.»</span></p>

    <p class="MsoNormal4"><span class="calibre1">«Bayan Doon'la aranız iyi miydi?»</span></p>

    <p class="MsoNormal4"><span class="calibre1">«Aman Allahım! Yüzünü görmek istemezdim,» diye Judy bağırdı. «îş saatları dışında görmediğim gibi, mağazada da çok önemli olmadıkça karşılaşmamaya çalışırdım.»</span></p>

    <p class="MsoNormal4"><span class="calibre1">«Bugün işe gitmeyişinizin onun ölümüyle bir ilgisi yok, değil mi?»</span></p>

    <p class="MsoNormal4"><span class="calibre1">«Ne garip soru! Onun hastaneye kaldırılmış olduğunu duyunca arkadaşlarından birine haber vermek istedim ve telefon ettim. Hâlâ arkadaş olduklarını düşünmüştüm, fakat yanılmışım. Bana dedi ki... Ama... Bu kişinin, daha önce benim arkadaşım olduğunu anlatmalıydım size. Yani Doon'dan önce... Benimle görüşmek istediğini söyledi, geç olduğu için bu sabah buluşmaya karar verdik. Bu arada annem, işyerime telefon ederek gelemeyeceğimi bildirdi. Ve bu sabah...» Judy ansızın durarak gülmeye başladı: «Evet beyler, bu sabah ona, kendisiyle evlenebileceğimi söyledim!»</span></p>

    <p class="MsoNormal4"><span class="calibre1">Charleswort, annekızın neden bu kadar neşeli olduğunu anlamıştı. Ve bu sevinci utanmadan açığa vurmalarından dolayı onları takdir etti.</span></p>

    <p class="MsoNormal4"><span class="calibre1">Zorlukla, konuyu Doon'un ölümüne getirdi.</span></p>

    <p class="MsoNormal4"><span class="calibre1">«Zehiri nasıl içmiş olabilir?»</span></p>

    <p class="MsoNormal4"><span class="calibre1">Judy'nin yüz çizgileri değişti ve olayı Gregory' den öğreninceye kadar hiç bir şeyden haberi olmadığını söyledi.</span></p>

    <p class="MsoNormal4"><span class="calibre1">Charleswort izin isteyerek kalktı.</span></p>

    <p class="MsoNormal4"><span class="calibre1">'Judy, Irene, Rachel, Victoria... Oh! hayır! Victoria olamaz,' diye düşündü. 'Gregory, Bevan, Cecil, Bayan Harris, Macaroni... Bunlardan biri katil olabilir mi?' Birbirinden güzel yüzler gözünün önüne gelince, bu ölümün bir kaza sonucu meydana gelmiş olması için dua etti. Ama buna kendisi de inanmıyordu.</span></p>

    <p class="MsoNormal4"><span class="calibre9">■</span></p>

    <p class="MsoNormal4"><span class="calibre1">AYNI AKŞAM, saat dokuz buçukta, Charleswort telefona sarıldı.</span></p>

    <p class="MsoNormal4"><span class="calibre1">«Louise, benim tatlı meleğim! Affedilmez bir hata bu... Sana gelemedim.»</span></p>

    <p class="MsoNormal4"><span class="calibre1">«Beni görmek istediğini bilmiyordum.»</span></p>

    <p class="MsoNormal4"><span class="calibre1">«Tabiî görmek isterim, hatta bir buket kırmızı gül de yaptırmıştım. Seni en son gördüğüm dün akşamdan beri yeniden buluşmaktan başka bir şey düşünmedim.»</span></p>

    <p class="MsoNormal4"><span class="calibre1">«Peki! Sana engel olan neydi?»</span></p>

    <p class="MsoNormal4"><span class="calibre1">«Yeni bir iş. Karışık bir sorun. On kadın, bir erkek ve bir de yarı erkekle dolu bir modaevi...»</span></p>

    <p class="MsoNormal4"><span class="calibre1">«Söylediklerinden tek kelime anlamıyorum, Charles. Bugün artık geç oldu, yarm daha erken gelir ve yemeğe kalırsın. Buketi de suya koy, solmasın.»</span></p>

    <p class="MsoNormal4"><span class="calibre1">«Oh, sevgilim! Ne kadar anlayışlısın. Gelebilir sem çok memnun olacağım, fakat o kadar çok işim var ki!»</span></p>

    <p class="MsoNormal4"><span class="calibre1">«…..»</span></p>

    <p class="MsoNormal4"><span class="calibre1">«Sevgili Charles benden uzaklaşmaya başladı,» dedi Bayan Taylor telefonu kapatırken annesine. «Benimle beraberliği üç ay sürmüştü, bu da bir rekor sayılır.»</span></p>

    <p class="MsoNormal4"><span class="calibre1">«Yazık! Sevgisini şimdi kime yöneltmiş acaba?»</span></p>

    <p class="MsoNormal4"><span class="calibre1">«On kadın, bir erkek, bir de yarı erkeğe,» diye Bayan Taylor içini çekti.</span></p>

    <p class="MsoNormal2"><b class="calibre2"><span class="calibre8"><span class="calibre1">BEŞİNCİ BÖLÜM</span></span></b></p>

    <p class="MsoNormal3"><span class="calibre1">ÇAVUŞ BEDD ve Charleswort, Scotland Yard' da buluştular.</span></p>

    <p class="MsoNormal4"><span class="calibre1">«Ne zor meslek,» diye Charleswort söze başladı. «Dün gece ilâç aldığım halde bir türlü uyuyamadım, hep düşündüm. Ve bu işin bir cinayet olduğu kanısına vardım.»</span></p>

    <p class="MsoNormal4"><span class="calibre1">«Söylediklerinize inanıyor musunuz?»</span></p>

    <p class="MsoNormal4"><span class="calibre1">«Evet. Macaroni, götürdüğü asit paketinin açılmamış olduğunu ısrarla belirtiyor. Ayrıca Doon, şapka temizlenirken zehine elini sürmemiş. Aslında süremezdi de. Çünkü eli kolu elbise ve kumaşla doluydu. Bütün gün mağazadan çıkmadığına göre, zehiri dışardan da sağlamış olamaz. Demek ki, intihar söz konusu olmadığı gibi kaza da değil. Bayan Harris, süpürdüğü asiti Cecil'e vermiş, Allah bilir, o da bunu ne yaptı... Çünkü tuvalete döktüğünü söylerken yalan konuştuğu belliydi. Belki ortada bırakmış ve bunu açıklamaktan korkmuştur. Zehirin, Doon'a yemekle verildiği biliniyor. Fakat yemeğin hazırlanışına kadınların çoğu, hatta Cecil de yardım ettiğine göne, işin içinden çıkmak zor olacak. Cinayet nedenini bulursak katili yakalamamız kolay. Bu kadar insan arasında birini suçlamaksa, güç bir iş. Siz kimi mahkûm etmek isterdiniz?»</span></p>

    <p class="MsoNormal4"><span class="calibre1">«Ben mi? Cecil'i tercih ederdim. Doğruyu söylemiyor, demek ki saklanacak bir sırrı var.»</span></p>

    <p class="MsoNormal4"><span class="calibre1">«Elbisesinin ceplerini incelemeliyiz. Söylediği gibi, zehiri hemen yok ettiyse, cebine koyacak vakti olmamıştır. Aksi halde, cebinde kalmış birkaç kırıntıya rastlayabiliriz.»</span></p>

    <p class="MsoNormal4"><span class="calibre1">Cristophe ve Cie'nin önüne gelince, Bedd yarım saat için izin istedi.</span></p>

    <p class="MsoNormal4"><span class="calibre1">«Bir fikrim var, dönünce anlatırım.»</span></p>

    <p class="MsoNormal4"><span class="calibre1">«İyi, ben de dönüşünüzü burada beklerim.»</span></p>

    <p class="MsoNormal4"><span class="calibre1">Bevan olmadığı için, Charleswort'u üç satıcı kız karşıladı. O da içtenlikle aralarına oturarak, Bedd'i beklemek üzere izin istedi.</span></p>

    <p class="MsoNormal4"><span class="calibre1">«Bu salonda mı şapkayı temizlemiştiniz?»</span></p>

    <p class="MsoNormal4"><span class="calibre1">«Evet,» diye Rachel karşılık verdi. «Ama bitirmek kısmet olmadı.»</span></p>

    <p class="MsoNormal4"><span class="calibre1">«Şapkaya da uğur getirmedi.» Victoria yersiz şakasını anlayarak kızardı. «Şey... Doon'un öldüğünü aklıma getirmek istemiyorum.»</span></p>

    <p class="MsoNormal4"><span class="calibre1">«Demek ki Bayan Doon'a karşı yakınlık duyuyordunuz?»</span></p>

    <p class="MsoNormal4"><span class="calibre1">«Yakınlık duyduğumu iddia edemem.»</span></p>

    <p class="MsoNormal4"><span class="calibre1">«Ben onu severdim,» diye Rachel söze karıştı. «O kadar canlı bir insandı ki!»</span></p>

    <p class="MsoNormal4"><span class="calibre1">«Haklısın, ama İrene sevmezdi. Değil mi, İrene?»</span></p>

    <p class="MsoNormal4"><span class="calibre1">«Evet, sevmezdim. Yılan gibi bir dili vardı. O nun neresini severdiniz, anlayamıyorum.»</span></p>

    <p class="MsoNormal4"><span class="calibre1">«Macaroni, kıza hayrandı. Sürekli onunla çalıştığına göre, Doon'u bizden iyi tanıyor olmalıydı.»</span></p>

    <p class="MsoNormal4"><span class="calibre1">«Duygularıyla hareket eden bir kızdır, Macaroni,» dedi Victoria, İrene'in yanını tutarak. «Doon, bazen ona karşı da haşin davranırdı. Broş olayını biliyorsunuz, sanki kızcağız hırsızmıs gibi hakaret etmişti.»</span></p>

    <p class="MsoNormal4"><span class="calibre1">«Ben onun, Bayan Harris'i de suçladığmı duydum,» diye Charleswort araya girdi.</span></p>

    <p class="MsoNormal4"><span class="calibre1">«Evet, yaşlı kadınla da uğraştı. Fikir, Gregory'nindi ama, Doon da benimsedi. Doon'un en büyük kusurlarından biri, düşünmeden konuşmasıydı. Aklına gelen her şeyi; iyi olsun, kötü olsun söylerdi. Broşu aramış, bulamamış, Gregory de Bayan Harris'in çalmış olabileceğini söyleyince, gök gürültüsü gibi kadının başında patladı. Bu hareketini hiç birimiz hoş karşılamadık; hatta Rachel, kendini tutamayıp fikrini de belirtti.»</span></p>

    <p class="MsoNormal4"><span class="calibre1">«Evet,» dedi Rachel kızararak, «öfkemi saklayamadım.»</span></p>

    <p class="MsoNormal4"><span class="calibre1">«Rachel kızınca, tam bir dişi kaplan kesilir,» dedi Victoria gülerek. «Sakin görünüşüne aldanmamalı...» Sözünü ansızın yarım bıraktı, yanlış anlaşılmaktan korkmuştu.</span></p>

    <p class="MsoNormal4"><span class="calibre1">Charleswort, konuşmaların yönünü değiştirmek ihtiyacını duydu.</span></p>

    <p class="MsoNormal4"><span class="calibre1">«Bayan Doon nişanlı mıydı?»</span></p>

    <p class="MsoNormal4"><span class="calibre1">Sıkıntılı bir sessizlik oldu. Rachel birkaç saıiye sonra, bilmediğini daha doğrusu tahmin etmed ğini söyledi.</span></p>

    <p class="MsoNormal4"><span class="calibre1">«İş dışında onunla pek bir yakınlığımız olmazdı.»</span></p>

    <p class="MsoNormal4"><span class="calibre1">«Bu söylediklerinizden nasıl bir sonuç çıkarmamı istiyorsunuz?» diye Charleswort sordu.</span></p>

    <p class="MsoNormal4"><span class="calibre1">«Bizden öğrenmeyin, siz kendiniz bulun,» dedi Victoria gülümseyerek.</span></p>

    <p class="MsoNormal4"><span class="calibre1">«Çavuşunuz geldi galiba,» dedi Rachel.</span></p>

    <p class="MsoNormal4"><span class="calibre1">Charleswort kalkıp karşıladı.</span></p>

    <p class="MsoNormal4"><span class="calibre1">«Yeni bir şey buldunuz mu, Bedd?»</span></p>

    <p class="MsoNormal4"><span class="calibre1">«Bir ceketin cebinde yarım düzine kadar asit oksalik kristalleri.»</span></p>

    <p class="MsoNormal4"><span class="calibre1">«Şaşılacak bir insansınız, Bedd. Ceketi nerede buldunuz?»</span></p>

    <p class="MsoNormal4"><span class="calibre1">«Bay Cecil'in evindeki bir dolapta.»</span></p>

    <p class="MsoNormal4"><span class="calibre1">«Cecil'in her gün elbise değiştirdiğini düşünmüş olacaksınız.»</span></p>

    <p class="MsoNormal4"><span class="calibre1">«Öyle.»</span></p>

    <p class="MsoNormal4"><span class="calibre1">«İçeri hırsız gibi mi girdiniz?»</span></p>

    <p class="MsoNormal4"><span class="calibre1">«Kapıcıya, Bay Cecil'e bir mesaj bırakmak istediğimi söyledim ve bugün saat yedide evde bulunmasını, çünkü sizin gelip bir iki soru soracağınızı yazdım.»</span></p>

    <p class="MsoNormal4"><span class="calibre1">Bedd, saf, saf Müfettişe bakıyordu.</span></p>

    <p class="MsoNormal4"><span class="calibre1">«Peki, bu gece ona ne soracağım?»</span></p>

    <p class="MsoNormal4"><span class="calibre1">«Geri kalan asiti ne yaptığını sorarsmız.»</span></p>

    <p class="MsoNormal4"><span class="calibre1">Çavuşun konuşmasındaki saygı ifadesi hissediliyordu.</span></p>

    <p class="MsoNormal4"><span class="calibre9">■</span></p>

    <p class="MsoNormal4"><span class="calibre1">YORUCU bir günden sonra, Charleswort yemeğini yemiş ve Hampstead'dan geçerek, yol üstünde Çavuşu almıştı.</span></p>

    <p class="MsoNormal4"><span class="calibre1">«Beynim sürekli çalışıyor, çok yoruldum. Biraz temiz havaya ve dinlenmeye ihtiyacım var... Bir ay kadın yüzü görmek istemiyorum. Tabiî, Victoria olursa işler değişir.»</span></p>

    <p class="MsoNormal4"><span class="calibre1">Vale of Health'te gelince, derin soluk alarak temiz havayı ciğerlerine çektiler. Charleswort, aklın dakilerini düzene sokmaya çalışıyordu.</span></p>

    <p class="MsoNormal4"><span class="calibre1">«Hadi, olayları sırasıyla inceleyelim,» diye başladı". «Bu işletmede, ücretleri dışında personele bir de öğle yemeği veriliyor. Birçok şirketin benimsediği bu düzeni Bevan da kabul etmiş. Yemek parasından tasarruf edip naylon çorap alacakları ve boş mideyle de randımanı düşürecekleri için, şirket daha çok zarar edecekti. Bu durum göz önüne alınarak, yemek şirket tarafından verilmeye başlanmış ve özellikle hafta sonlarında verim artmıştır. Bundan önce, genç hanımlar paralarını hafta başında bitirmekte, sonra da sandviç ve çaya kalmaktaydılar. Yemek alt katta yenmekte, sadece atelyede çalışanlarla Bevan, kendi odalarında yemekteydiler. Cecil'se, bazen Bevan'la, bazen de cinayet günü olduğu gibi kızlarla birlikte yemekteydi. Cecil'in o gün yemekhanede olmasmda bir acayiplik yok.</span></p>

    <p class="MsoNormal4"><span class="calibre1">Mutfakta yaptığım soruşturmaya göre, et ve sebze önceden ayrılmamış. Sadece jöleden bir parça, Doon için ayrılmış. Mutfakta çalışanlar bütün günü nasıl geçirdiklerini, sokağa çıkmadıklarını tanıtladılar. Bu durumda, onları ve atelyedekileri şüpheliler listesinden çıkarmak gerekecek.»</span></p>

    <p class="MsoNormal4"><span class="calibre1">«Ben de sizinle aynı düşüncedeyim. Çok geniş görünen araştırma alanımız daralmış olacak böylece.»</span></p>

    <p class="MsoNormal4"><span class="calibre1">«On şüpheli adımız var. Bevan, Harris, Macaroni, Cecil ve Bayan Gregory, üç satıcı kız, Victoria David, Rachel Gay, İrene Best ve mankenlerle Aileen ve Judy.»</span></p>

    <p class="MsoNormal4"><span class="calibre1">Charleswort düşüncelerini sıralamaya devam ediyordu.</span></p>

    <p class="MsoNormal4"><span class="calibre1">«Zehir, sebze ya da etle birlikte verilmiş. Jöleyi hesaba katmıyorum, çünkü önceden ayrılmış olup mutfakta duruyormuş. Bayan Doon, mağazaya gelmeden zehirlenmiş olamaz. Aksi halde belirtileri daha önce görünürdü. Bütün gün mağazadan çıkmamış ve öğle yemeğinden başka bir şey de yememiş. Çay götürüldüğünde zaten kendisini kötü hissediyormuş. Zehirin tavşan yahnisine karıştırılmış olduğunu düşünüyorum, çünkü kristaller, salçanın içinde görülmeyeceği gibi, acı tadı da belirsizleştirilmiş olacaktır. Bayan Doon, etin tadından yakınmışsa da; her zaman, her şeye kusur bulan bir insan olduğu için ona kimse dikkat etmemiş. Katilin, asi ti ortada görünce cinayete karar verdiğini tahmin ediyorum. Şüpheli kişilerin listesini bir daha gözden geçirelim ve bunlardan hangilerinin Bayan Doon'u ortadan kaldırmak için bir nedeni olduğunu araştıralım.»</span></p>

    <p class="MsoNormal4"><span class="calibre1">«Cinayet nedeni olmayanları birer birer listeden silersek, geriye katil kalır,» dedi Çavuş.</span></p>

    <p class="MsoNormal4"><span class="calibre1">«Evet, haklısınız. Önümüze birden fazla neden çıkabilir, yanılmayalım.»</span></p>

    <p class="MsoNormal4"><span class="calibre1">«Ne yazık ki, katili bulmamız o kadar kolay olmayacak. Şüphelilerin hepsi, asiti elde edebilecek ve tabağa koyabilecek durumda.»</span></p>

    <p class="MsoNormal4"><span class="calibre1">«Doğru,» diye Müfettiş içini çekti. «Ve bilmecenin anahtarı hâlâ elimizde değil. Buna rağmen bir tablo düzenleyelim, Bedd. Üç kolon yapın: Zehiri elde edebilecekler, zehiri kullanabilecekler ve cinayet nedeni.»</span></p>

    <p class="MsoNormal4"><span class="calibre1">«Üçüncü kolon pek dolmayacak, Müfettiş Bey.»</span></p>

    <p class="MsoNormal4"><span class="calibre1">«Emin değiliz, derinlemesine bir bilgimiz yok. Bevan'dan başlayalım. Şapkanın temizlenmesi sırasında masaya yaklaşmış, hatta avcuna birkaç kristal almış. Cecil'le konuşurken de zehiri tabağa dökmüş olabilir.»</span></p>

    <p class="MsoNormal4"><span class="calibre1">«Ama niçin öldürsün?»</span></p>

    <p class="MsoNormal4"><span class="calibre1">«Daha öğrenmediğimiz bir aşk sorunu yüzünden de olabilir. Neyse, her kolona bir artı işareti koyun ve Cecil'i incelemeye başlayalım.»</span></p>

    <p class="MsoNormal4"><span class="calibre1">«İlk iki kolona artı koyabiliriz. Zehiri yok etmek için yanına almış ve yemek hazırlanırken yardım etmiş. Ama cinayet nedeni?»</span></p>

    <p class="MsoNormal4"><span class="calibre1">«Bir neden bulabiliriz. Rachel Gay?»</span></p>

    <p class="MsoNormal4"><span class="calibre1">«Aynı durum. Nedeni bulmalıyız.»</span></p>

    <p class="MsoNormal4"><span class="calibre1">«İki manken...»</span></p>

    <p class="MsoNormal4"><span class="calibre1">«Bayan David... Hepsi için durum aynı.»</span></p>

    <p class="MsoNormal4"><span class="calibre1">«Oh! Hayır, Çavuş. Victoria olamaz.»</span></p>

    <p class="MsoNormal4"><span class="calibre1">«Nasıl?... Şapkayı temizlemiş, zehiri mağazaya Bayan Gay'le o getirmiş. Masanın üstündeki tabaklara yaklaşarak, Bayan Gregory'ye ayrılanın, kendisine verilmesini istemiş.»</span></p>

    <p class="MsoNormal4"><span class="calibre1">«Ama Bedd!' O, Bayan Doon'un dışarda yiyeceğini biliyordu. Bayan Best gibi, o da aynı şeyi düşünerek zehiri tabağa koymamıştır.»</span></p>

    <p class="MsoNormal4"><span class="calibre1">«Nasıl isterseniz, Müfettiş Bey. Şimdi, Bayan Gregory'nin durumuna bir göz atalım. Tabağı masadan alarak Doon'un önüne getirmiş, bu arada zehiri koyacak vakti olmuştur.»</span></p>

    <p class="MsoNormal4"><span class="calibre1">«Ama hangi nedene dayanarak hareket etmiş olabilir? Şirketteki yeri, arkadaşlarını kıskandıracak kadar iyiydi. Bevan öğle yemeğine onu davet etmişti, hayatından memnun olduğu kimsenin gözünden kaçmamış. Ayrıca, zehiri nasıl sağlamış olabilir? Şapkanın temizlenmesi sırasında Bevan'la içeri girmiş ve uzaktan seyretmiş, elini sürmemiş. Sonra Bayan Harris'i göndermiş ve alt kata inmiş.»</span></p>

    <p class="MsoNormal4"><span class="calibre1">«Cecil'in suç ortağı olamaz mı? Gregory'ye zehiri o vermiştir.»</span></p>

    <p class="MsoNormal4"><span class="calibre1">«Hayır, o sırada Cecil'in yanında Bayan Harris vardı. Sonra da yukarı çıkmış, Gregory'yle karşılaşmamış.»</span></p>

    <p class="MsoNormal4"><span class="calibre1">«Gregory, zehiri Bayan Harris'ten almış olamaz mı?»</span></p>

    <p class="MsoNormal4"><span class="calibre1">«Bayan Harris, Gregory'yi sadece kendisine süpürme emrini verdiği zaman gördüğünü söylüyor. Düşünsenize, Bedd! Kaybolan broş yüzünden birbirine düşman olan iki insan suç ortağı olabilir mı?»</span></p>

    <p class="MsoNormal4"><span class="calibre1">«Belki de bu broş işi bir göz boyamacadır.»</span></p>

    <p class="MsoNormal4"><span class="calibre1">«Saplantı haline geldi sizde bu broş hikâyesi. Gregory, mağazaya zehir getireceklerini bilemezdi ki.»</span></p>

    <p class="MsoNormal4"><span class="calibre1">«Peki. Gregory de temize çıktı. Geriye Macaroni kaldı.»</span></p>

    <p class="MsoNormal4"><span class="calibre1">«Onu da suçlayacak bir delilimiz yok elimizde. Kendisine verilen asit paketini hemen götürüp Doon'a vermiş. Bunun doğruluğu tespit edildi. Doon da daha sonra bundan Bevan'a söz etmiş. Zaten o paketteki asite el sürülmemiş. Ama broş olayından Doon'a karşı kin beslemiş ve bu yüzden öldürmüş olabilir.»</span></p>

    <p class="MsoNormal4"><span class="calibre1">«Bayan Harris'e geldik.»</span></p>

    <p class="MsoNormal4"><span class="calibre1">«Çok şüpheli bir kişi. Zehiri elde edebileceği gibi, rahatlıkla tabağa da koyabilirdi.»</span></p>

    <p class="MsoNormal4"><span class="calibre1">«Açıkçası, ben bu oyunda Bayan Harris'e göre bir rol göremiyorum.»</span></p>

    <p class="MsoNormal4"><span class="calibre1">«Ben de sizinle aynı düşüncedeyim. Fakat olayın derinliğine inmek istiyorum. Şimdi sonuca bakalım.»</span></p>

    <p class="MsoNormal4"><span class="calibre1">Meydana gelen tabloyu birlikte incelediler ve kahkahalarla gülmeye başladılar.</span></p>

    <p class="MsoNormal4"><span class="calibre1">«Ne kadar ilerlemişiz! Gide gide bir arpa boyu kadar yol almışız meğerse,» dedi Charleswort.</span></p>

    <p class="MsoNormal4"><span class="calibre9">■</span></p>

    <p class="MsoNormal4"><span class="calibre1">MÜFETTİŞ, modern görünüşlü bir apartmanın dokuz numaralı dairesini çalıyordu.</span></p>

    <p class="MsoNormal4"><span class="calibre1">Cecil, yüzünün solukluğunu büsbütün ortaya çıkaran safran sarısı bir robdöşambrla kapıyı açtı. Alnındaki bukleyi geri itmeye çalışıyordu. Charleswort'un girdiği oda tam bir karışıklık içindeydi. Duvarlarda yerlerinden yeni çıkarılmış olduğu anlaşılan tabloların izleri görülüyordu. Kütüphane yarı yarıya boş ve ortalıkta da işe yaramayan bir sürü eşya. Genç adam boş bir koltuk bularak oturdu, hiç bir giriş yapmadan söze başladı.</span></p>

    <p class="MsoNormal4"><span class="calibre1">«Bay Cecil, dün bana vermiş olduğunuz karşılıkları yeterli bulmadım, bir kez daha tekrarlar mısınız?»</span></p>

    <p class="MsoNormal4"><span class="calibre1">Cecil susuyordu.</span></p>

    <p class="MsoNormal4"><span class="calibre1">«Bay Bevan'dan, asiti yok etme emrini aldıktan sonra ne yaptınız?»</span></p>

    <p class="MsoNormal4"><span class="calibre1">«Size daha önce de söylemiştim, Müfettiş Bey. Asiti tuvalete döktüm.»</span></p>

    <p class="MsoNormal4"><span class="calibre1">«Lütfen başından başlayın. Bayan Harris, kristalleri süpürerek size verdi... Hepsini mi vermişti?»</span></p>

    <p class="MsoNormal4"><span class="calibre1">«Evet, halının üstü temizlenmişti.»</span></p>

    <p class="MsoNormal4"><span class="calibre1">«Emin misiniz?»</span></p>

    <p class="MsoNormal4"><span class="calibre1">«Tabiî, oradaki bayanlar da bunu size söyleyeceklerdir.»</span></p>

    <p class="MsoNormal4"><span class="calibre1">«Bayan Best temizliğe yardım etti mi?»</span></p>

    <p class="MsoNormal4"><span class="calibre1">«Ne o, ne de başkası... Kimse elini sürmedi.»</span></p>

    <p class="MsoNormal4"><span class="calibre1">«Aşağı kata inerken birine rastladınız mı?»</span></p>

    <p class="MsoNormal4"><span class="calibre1">«Hayır, kimse yoktu.»</span></p>

    <p class="MsoNormal4"><span class="calibre1">«Bayan Gregory'yle konuştunuz mu?»</span></p>

    <p class="MsoNormal4"><span class="calibre1">«Onu görmedim ki.»</span></p>

    <p class="MsoNormal4"><span class="calibre1">«O halde zehiri elinizde kimse görmedi.»</span></p>

    <p class="MsoNormal4"><span class="calibre1">«Fakat, Bayan Harris benden sonra gelerek...»</span></p>

    <p class="MsoNormal4"><span class="calibre1">«Nasıl oluyor da cebinizden asit oksalik kristalleri çıkıyor?»</span></p>

    <p class="MsoNormal4"><span class="calibre1">Charleswort karşısındakini dikkatle inceliyordu.</span></p>

    <p class="MsoNormal4"><span class="calibre1">Cecil'in gözleri hayretten irileşti.</span></p>

    <p class="MsoNormal4"><span class="calibre1">«İmkânsız!... olmaması gerekir.»</span></p>

    <p class="MsoNormal4"><span class="calibre1">«Evet, Bay Cecil, cebinizden asit çıktı.»</span></p>

    <p class="MsoNormal4"><span class="calibre1">Charleswort onun bayılacağını düşündü. Ama yavaş yavaş kendim topladı, yüzüne kan geldi ve yalan söylemeye hazırlanan bir çocuğun tavrını takındı.</span></p>

    <p class="MsoNormal4"><span class="calibre1">«Asiti tutan elimi cebime sokmuşumdur ve kırıntılar da oraya dökülmüştür. Evet evet, düşündükçe hatırlıyorum, öyle oldu.»</span></p>

    <p class="MsoNormal4"><span class="calibre1">Charleswort, Cecil'in ağzından başka söz alamayacağını anlamıştı.</span></p>

    <p class="MsoNormal4"><span class="calibre9">■</span></p>

    <p class="MsoNormal4"><span class="calibre1">ERTESİ sabah, daha mağazanın kapısı açılmadan, Charleswort eşikte belirmişti. Judy, üstünde mantosuyla kapıyı açtı.</span></p>

    <p class="MsoNormal4"><span class="calibre1">«Bugün erkencisiniz, Bay Charleswort.»</span></p>

    <p class="MsoNormal4"><span class="calibre1">«Çok işim var. Bir an önce Bay Bevan'ı görmem mümkün mü?»</span></p>

    <p class="MsoNormal4"><span class="calibre1">«Daha gelmemiştir, ama isterseniz bir bakın. Yolu biliyorsunuz, değil mi?»</span></p>

    <p class="MsoNormal4"><span class="calibre1">Judy yanından ayrılınca, Bevan'ın odasına doğru yöneldi. Halı, ayak seslerini boğuyordu. Kapının önüne geldi, vurmak için elini kaldırmıştı ki, içerden gelen sesle duraladı:</span></p>

    <p class="MsoNormal4"><span class="calibre1">«Bana bir çift güzel söz söylemeyecek misiniz?» diye yumuşak bir kadın sesi soruyordu. «Ben ki, yalnızca sizinle baş başa olabilmek için erkenden kalkıp buraya geldim. Bir öpücük de mi yok?»</span></p>

    <p class="MsoNormal4"><span class="calibre1">«Sana hiç bir şey yok,» dedi burundan gelen bir ses. Arkasından bir kahkaha duyuldu.</span></p>

    <p class="MsoNormal4"><span class="calibre1">Charleswort geri döndü. 'Aileen! Aileen ve Bevan!' Sokak kapısını açarak arabasına doğru yürüdü. Bir an duraladı ve Bevan'ın evine gitmeye karar vererek yoluna devam etti.</span></p>

    <p class="MsoNormal4"><span class="calibre1">Bevan'ın zevk sahibi olduğu, oturduğu apartmandan belli oluyordu. Kapıcıyı bulmakta zorluk çekmedi. Adamla birlikte kalorifer dairesinin yanındaki odasına girdi.</span></p>

    <p class="MsoNormal4"><span class="calibre1">«Cinayet için geldiniz, değil mi? Röportaj mı yapacaksınız?»</span></p>

    <p class="MsoNormal4"><span class="calibre1">«Polisim,» dedi Charleswort kısaca.</span></p>

    <p class="MsoNormal4"><span class="calibre1">«Ah! İşte şimdi sorun değişti. Ağızdan çıkacak sözlere dikkat etmeli. Cinayetten bu yana Bay Bevan iki geceyi evinde geçirdi. Ölen kadın bir cinayete kurban gitti, değil mi? İnanın bana, o kadından bıkmıştı artık.»</span></p>

    <p class="MsoNormal4"><span class="calibre1">«Bay Bevan'ın onunla bozuştuğunu mu söylemek istiyorsunuz?»</span></p>

    <p class="MsoNormal4"><span class="calibre1">«Ben böyle bir şey söylemedim. İddiam yok. Onun gibi bir insan...»</span></p>

    <p class="MsoNormal4"><span class="calibre1">«Bay Bevan'ın hanım arkadaşları buraya gelir miydi?»</span></p>

    <p class="MsoNormal4"><span class="calibre1">«Hepsi değil. Doon ismindeki, son zamanlarda birkaç kez gelmişti. Bir de öbürü vardı: Kızıl saçlı korkunç bir kadın! Sanki boya küpü. Bir gün asansörde, sanki ben yokmuşum gibi eteğini kaldırıp jartiyerini düzeltmişti. O gün ona notumu verdim.»</span></p>

    <p class="MsoNormal4"><span class="calibre1">«Anlıyorum.»</span></p>

    <p class="MsoNormal4"><span class="calibre1">«Adı Wheeler, ama uzun zamandır görünmüyor. Bir de uzun boylu, esmer bir kadın var, mağazada çalışanlardan. Resmini gazetelerde görünce tanıdım. Çirkin bir kadın da arada sırada, özellikle sabahları uğrar. Sekretermiş sanırım.»</span></p>

    <p class="MsoNormal4"><span class="calibre1">Charleswort odanın bir köşesinde gördüğü gazeteleri alarak adamın önüne yaydı.</span></p>

    <p class="MsoNormal4"><span class="calibre1">«Esmeri bu mu?»</span></p>

    <p class="MsoNormal4"><span class="calibre1">«Evet, Bayan Rachel Gay. Ama uzun zamandır gelmiyor. Zaten sık sık da uğramazdı. Öbürünü göremiyorum.»</span></p>

    <p class="MsoNormal4"><span class="calibre1">Charleswort, Gregory'nin resmini gösterdi.</span></p>

    <p class="MsoNormal4"><span class="calibre1">«Çirkin sekreter bu mu?»</span></p>

    <p class="MsoNormal4"><span class="calibre1">«Yüzünü eliyle örttüğü için tanıyamadım.» Judy ve Victoria'yı gösterdi. «Bunları hiç görmedim.»</span></p>

    <p class="MsoNormal4"><span class="calibre1">«Bunu da görmemişsindir.» Charleswort, İrene'i işaret etmişti.</span></p>

    <p class="MsoNormal4"><span class="calibre1">«Evet.»</span></p>

    <p class="MsoNormal4"><span class="calibre1">Düşünmesi için verilen zaman ve bahşiş sonucu, kapıcı daha bazı noktalan, özellikle Bevan'ın dışarda geçirdiği geceleri hatırladı.</span></p>

    <p class="MsoNormal4"><span class="calibre1">Charleswort, edindiği bilgilerle, Aileen'in kapısını çalıyordu. Yaşlı bir kadın açtı.</span></p>

    <p class="MsoNormal4"><span class="calibre1">«Gazeteden misiniz? İçeri girin, buyurun, oturun! Bir fincan çay ister misiniz? Bu sabah iki bay geldi, onlara anlattıklarımdan fazla bir şey bilmiyorum.»</span></p>

    <p class="MsoNormal4"><span class="calibre1">Charleswort'un girdiği oda eşyayla doluydu. Bibloları kırmamaya dikkat ederek yürüdü ve uzun bacaklarını karnına çekerek, kollarını göğsünde çapraz layarak bir koltuğa oturmayı başardı. Aileen'in ev sahibi arkasından geliyordu.</span></p>

    <p class="MsoNormal4"><span class="calibre1">«Adım Ray, kızlık adımsa Simpson'dur. Windsor dükü evlendiği zaman bu ad herkesin ağzındaydı. Bir kralın Simpson ailesinden bir kızla evlenmesi şaşkınlık yaratmıştı. Tanrı onları korusun.» VI. George'un resmine dönerek bir dua mırıldandı. «Bu noktayı gazetenize koyabilirsiniz.»</span></p>

    <p class="MsoNormal4"><span class="calibre1">«Bayan Aileen üzerine bügi verebilir misiniz? 'Londra'da bir mankenin hayatı' adlı bir makale yazmak istiyorum.»</span></p>

    <p class="MsoNormal4"><span class="calibre1">«Oh! Zavallının neşeli bir hayatı yoktur. Hep bu Arthur'un yüzünden. Onda ne buluyor, bilmem ki?»</span></p>

    <p class="MsoNormal4"><span class="calibre1">«Bay Bevan, onu görmek için buraya gelmez mi hiç? Bevan'ın resmini gazetelerde görmüşsünüz diir.»</span></p>

    <p class="MsoNormal4"><span class="calibre1">«Evet, gördüm. Geldiğini tahmin etmiyorum. Aileen'in eskiden çok arkadaşı vardı, ama o çocukla beraber olduğundan beri dışarı adımım atmıyor.»</span></p>

    <p class="MsoNormal4"><span class="calibre1">«Onun gibi güzel kızlar eğlenmekten başka bir şey düşünmezler oysa!»</span></p>

    <p class="MsoNormal4"><span class="calibre1">«Eğlencenin sonu nereye gider? Bunu düşünmüyorlar ama. Aileen için konuşmuyorum, kendini bilmeyenlerden söz ediyorum. Bayan Doon'u da bunlardan biri öldürmüştür.»</span></p>

    <p class="MsoNormal4"><span class="calibre1">«Nasıl? Bayan Doon'u tanıyor musunuz?»</span></p>

    <p class="MsoNormal4"><span class="calibre1">«Tanıdığımı söyleyemem. Bir defa, Bayan Aileen'i görmeye gelmişti ve kapıyı açtığımda bana karşı çok nazik davranmıştı, Aileen'i bulamadığı için de üzülmüştü.</span></p>

    <p class="MsoNormal4"><span class="calibre1">Bayan Aileen, bana bu ziyareti polisten saklamamı söyledi. Çünkü verdiği ifadede, Doon'u iş dışında gördüğünü hiç nedensiz saklamış. Bu durumda, yalanının ortaya çıkmasından korkuyordu.»</span></p>

    <p class="MsoNormal4"><span class="calibre1">«Çok garip!»</span></p>

    <p class="MsoNormal4"><span class="calibre1">«Makalenizde bunu yazmayacaksımz, değil mi? Aileen'in üzülmesini istemem. Hangi gazete için çalışıyorsunuz?»</span></p>

    <p class="MsoNormal4"><span class="calibre1">«Evening Star,» dedi Charleswort, rasgele.</span></p>

    <p class="MsoNormal4"><span class="calibre1">«Evening Star! Ama bu sabah oradan başka biri gelmişti.»</span></p>

    <p class="MsoNormal4"><span class="calibre1">«Yanlışlık olmuştur,» diye itiraz etti, Charleswort. «Buna rağmen bana çok ilginç haberler verdiniz, Bayan Ray. Vaktimi boş yere harcamadım. Sizinle tanıştığıma da ayrıca memnun oldum.»</span></p>

    <p class="MsoNormal4"><span class="calibre1">Aileen'den sonra Rachel'in evine uğradı.</span></p>

    <p class="MsoNormal4"><span class="calibre1">«Gazeteden geliyorum.»</span></p>

    <p class="MsoNormal4"><span class="calibre1">«Gazetecilere söyleyecek sözüm yok...»</span></p>

    <p class="MsoNormal4"><span class="calibre1">Ev sahibinin yüzü asıktı. Ve kapıyı genç adamın suratına kapadı. Müfettiş, çaresiz tersyüzü döndü. Yürürken Aileen'i düşünüyordu. Doon'u iş dışında görmediğini söylerken sebepsiz değil; tam aksine, bilinçli hareket etmişti.</span></p>

    <p class="MsoNormal4"><span class="calibre9">■</span></p>

    <p class="MsoNormal4"><span class="calibre1">BİRAYLA birlikte bifteklerini yerlerken Bedd ve Charleswort, topladıkları bilgileri birbirlerine anlatıyorlardı. Doon'un ev sahibine giden Bedd, ona birçok resim göstererek, belleğini toplamasına yardım etmiş ve Bevan'ın eve sık sık geldiğini, geç saatlara dek kaldığını öğrenmişti. 'Geç saat' kelimesinin, daha sonra 'bütün gece' anlamına geldiği ortaya çıkmıştı. Ev sahibi anlattıklarından utanmış ve kiracısının, ücretini düzenli olarak ödediğini, bu yüzden istediğini yapmakta serbest olduğunu eklemişti.</span></p>

    <p class="MsoNormal4"><span class="calibre1">«Tarihleri tespit edebildiniz mi?»</span></p>

    <p class="MsoNormal4"><span class="calibre1">«Çok konuştuğunu düşünerek susmuştu, daha fazla bir şey söylemedi.»</span></p>

    <p class="MsoNormal4"><span class="calibre1">«Yazık! Bende Bevan'ın evde olmadığı gecelerin listesi vardı. Karşılaştırarak bir şeyler çıkarabilirdik.»</span></p>

    <p class="MsoNormal4"><span class="calibre1">«Üzgünüm, Müfettiş Bey.»</span></p>

    <p class="MsoNormal4"><span class="calibre1">«Demek ki ben senden daha iyi bir polisim, Bedd. Ayrıca Aileen'in, Doon'la iş dışında bir ilişkisi olmadığını söylerken yalanım yakaladım. Bevan'la, Arthur'ün haberi olmadan kaçamak da yapıyor. Bugün, saat dokuz otuzda, Bevan'la onun odasına kapanmıştı.»</span></p>

    <p class="MsoNormal4"><span class="calibre1">«Fakat...»</span></p>

    <p class="MsoNormal4"><span class="calibre1">«Bir dakika, sözümü bitireyim. Bevan bir koltuğa iki karpuz sığdırmaya çalışıyor: Aileen ve Doon! Doon bu durumdan memnun kalmıyor, Aileen'e şantaj yapıyor ve 'Bevan'dan uzaklaşmazsan her şeyi Arthur'a anlatırım' diyor.</span></p>

    <p class="MsoNormal4"><span class="calibre1">Bunun üzerine Doon ölüyor. Ve Aileen, bu sabah kimseden korkusu olmadan Bevan'la buluşmasına devam ediyor.»</span></p>

    <p class="MsoNormal4"><span class="calibre1">Bedd'in, sözünü kesmeden kendisini dinlediğini gören Charleswort susarak ona baktı.</span></p>

    <p class="MsoNormal4"><span class="calibre1">«Evet, Çavuş! Keşfime ne diyorsunuz?»</span></p>

    <p class="MsoNormal4"><span class="calibre1">«Diyeceğim şu ki, bu sabah saat dokuz otuzda, Bayan Aileen, Oxford Street'de ifrit gibi koşuyordu.»</span></p>

    <p class="MsoNormal4"><span class="calibre1">Charleswort, soluğu modaevinde aldı. Büyük bir şans eseri, Aileen ile kapıda karşılaştı.</span></p>

    <p class="MsoNormal4"><span class="calibre1">«Bugün geç kalmışsınız,» dedi genç adam.</span></p>

    <p class="MsoNormal4"><span class="calibre1">«Sizden bir şey saklanmıyor. Anlayışlı olun, Bay Bevan'a bir şey söylemeyin.»</span></p>

    <p class="MsoNormal4"><span class="calibre1">Charleswort, mıknatısla çekilmiş gibi Victoria'nın yanına gitti. Rachel ve İrene, bir müşteriyle meşgul oldukları için onunla ilk defa samimî bir hava içinde konuşmaya başladı. Victoria, yarısı görünen ipek mendilini yakından incelemek istedi.</span></p>

    <p class="MsoNormal4"><span class="calibre1">«Hoşunuza gittiyse size verebilirim, tabiî karşılığını da isterim.»</span></p>

    <p class="MsoNormal4"><span class="calibre1">«Hiç bir şey vermem.»</span></p>

    <p class="MsoNormal4"><span class="calibre1">Ses tonu, Charleswort'un o sabah Bevan'ın odasında duyduğu ses tonu ve aynı konuşma tarzıydı. Victoria, Aileen'i taklit etmeyi başarıyordu.</span></p>

    <p class="MsoNormal4"><span class="calibre1">'Demek ki Aileen değil, Victoria'ydı.' Mendili yeniden cebine koyarak tek kelime söylemeden mağazadan çıktı.</span></p>

    <p class="MsoNormal4"><span class="calibre1">RACHEL, müşteriden kurtulur kurtulmaz Victoria'nın yanına koştu.</span></p>

    <p class="MsoNormal4"><span class="calibre1">«Seninle konuşmak istiyorum, Victoria. Bevan'dan nasıl kurtulayım? inatla, bana kur yapmaya devam ediyor.»</span></p>

    <p class="MsoNormal4"><span class="calibre1">«Suratına bir tokat at,» diye karşılık verdi Victoria.</span></p>

    <p class="MsoNormal4"><span class="calibre1">«Evet, beni kapının önüne koyması için, değil mi?»</span></p>

    <p class="MsoNormal4"><span class="calibre1">«Seni nasıl rahatsız ediyor?»</span></p>

    <p class="MsoNormal4"><span class="calibre1">«Bu sabah erkenden mağazaya geldi ve beni odasına çağırdı. Kocamın, onunla bir gece çıkmış olmamı öğrenmesinden çok korkuyorum. Israrla, bu konuda kimseye bir şey söylememesi için Bevan'dan söz vermesini istedim.»</span></p>

    <p class="MsoNormal4"><span class="calibre1">«Zavallı arkadaşım! Bevan'ın sözüne inanılmaz!»</span></p>

    <p class="MsoNormal4"><span class="calibre1">«Haklısın,» diye Rachel kabul etti. Bu son konuşmayı gülerek yapmıştı.</span></p>

    <p class="MsoNormal4"><span class="calibre1">«Aileen'i çok güzel taklit ediyorsun.» Kapıda İrene görünmüştü, «ikiniz de onu taklit ede ede sonunda onun aksanını kapacaksımz.»</span></p>

    <p class="MsoNormal4"><span class="calibre1">«Gel otur! İrene, Rachel'e, Bevan'dan kurtulması için ne yapması gerektiğini söyle.»</span></p>

    <p class="MsoNormal4"><span class="calibre1">«Senin yerinde olsam onunla buluşmazdım. Seni uyarmıştık.»</span></p>

    <p class="MsoNormal4"><span class="calibre1">«Bana karşı çok nazikti o zamanlar, canımı sıkacak bir şey yapmıyordu.»</span></p>

    <p class="MsoNormal4"><span class="calibre1">«Evet, bir zamanlar sana tutkundu,» dedi Victoria düşünceü bir tavırla.</span></p>

    <p class="MsoNormal4"><span class="calibre1">«Onunla evlenebilir misin,, Rachel?»</span></p>

    <p class="MsoNormal4"><span class="calibre1">«Neden olmasın? Yakışıklı ve oldukça zengin. Jessica'nın da zengin bir babaya ihtiyacı var, son günlerde o kadar sıkmtı çektim ki... Ama o geceden sonra... Tanrı korusun!»</span></p>

    <p class="MsoNormal4"><span class="calibre1">«Hayret! Bevan, İrene'le bana hiç yan gözle bakmadı. Kim bilir?» diye merakla konuştu Victoria.</span></p>

    <p class="MsoNormal4"><span class="calibre1">«Durumlarımız farklı... Senin gözün kocandan başkasını görmüyor. Bense, mağazada o kadar uzun zamandır çalışıyorum ki, beni de eşyalardan biri olarak görmeye başladı.» Sonra konuyu değiştirdi. «Polis müfettişinin bize, Doon'un nişanlı olup olmadığını sorması çok sıkıcı bir durumdu. Sen karşılık verebilirdin, Rachel.»</span></p>

    <p class="MsoNormal4"><span class="calibre1">«Öyle mi düşünüyorsun?» diye Victoria araya girdi. «Biraz önce, hoşuma gittiği için ipek mendilini bana vermeye kalktı, istemediğimi söyleyince de yangın varmış gibi kaçtı.»</span></p>

    <p class="MsoNormal4"><span class="calibre1">«Sana âşık olmasın, Victoria?»</span></p>

    <p class="MsoNormal4"><span class="calibre1">«Tanrı korusun!»</span></p>

    <p class="MsoNormal4"><span class="calibre1">«Bütün genç bekârları Victoria kendine çekiyor. Bizeyse, can sıkıcı yaşlılar kalıyor,» dedi Rachel.</span></p>

    <p class="MsoNormal4"><span class="calibre1">«Buna rağmen, Bobby bana bol bol yetiyor. Bevan için de can sıkıcı ihtiyar deyimini kullanmayın.»</span></p>

    <p class="MsoNormal4"><span class="calibre1">Birlikte Bevan'ın iyi ve kötü yanlarını tartışmaya başladılar. Charleswort'sa, cinayetle Bevan ve Victoria'nın aşkı arasındaki ilişkiyi bulmaya çalışıyordu. Mavi ipek mendilse, çekmecelerden birine, el sürülmeyecek bir biçimde saklanmıştı.</span></p>

    <p class="MsoNormal2"><b class="calibre2"><span class="calibre8"><span class="calibre1">ALTINCI BÖLÜM</span></span></b></p>

    <p class="MsoNormal3"><span class="calibre1">GREGORY, mağazada işlenen cinayetin, görevleri aksatmak için bir neden olamayacağı fikrindeydi. Doon'un işlerini de kendininkilere ekleyerek sabahtan akşama kadar yorulmak bilmeden çalışıyor, kumaş alımlarım denetliyor, yerleştirme işine nezaret ediyor, muhasebeye bakıyordu. Bunun yanında Macaroni'yse durmadan halinden şikâyet ediyordu. Doon'un ölümünden üç gün sonra bütün işler yoluna girmişti.</span></p>

    <p class="MsoNormal4"><span class="calibre1">Gregory, Macaroni'yi başından savdıktan sonra Bevan'ın odasına girip bir koltuğa oturdu. Bevan içeri girdiğinde hesapları kontrol ediyordu.</span></p>

    <p class="MsoNormal4"><span class="calibre1">«Oh, Frank! Geldiğine çok memnun oldum. Sana sormak istediğim...»</span></p>

    <p class="MsoNormal4"><span class="calibre1">«Çok rica ederim, mağazada bana Frank demeyin.» Bevan'ın sesi sert çıkıyordu. «Size kaç defa söyledim! Kendinizi tutamıyor musunuz?»</span></p>

    <p class="MsoNormal4"><span class="calibre1">Gregory o gün ilk defa boş bulunmuş ve bu konuda Bevan'dan ilk ihtarını almıştı. Gözleri yaşla dolu, susuyor ve başım önündeki kâğıtlardan kaldı ramıyordu.</span></p>

    <p class="MsoNormal4"><span class="calibre1">«Evet, ne soracaktınız?» dedi Bevan, onun sustuğunu görerek. «Neyiniz var? Neden karşılık vermiyorsunuz?»</span></p>

    <p class="MsoNormal4"><span class="calibre1">«Başka zaman sorarım.»</span></p>

    <p class="MsoNormal4"><span class="calibre1">«Bugünlerde sizi anlamıyorum. Her dakika suratınız asık ve ağlamak için fırsat arıyorsunuz.»</span></p>

    <p class="MsoNormal4"><span class="calibre1">«Bunun nedenini bilmiyor musunuz?»</span></p>

    <p class="MsoNormal4"><span class="calibre1">«Siz kadınlar hep böyle aptalca sorular sorarsınız. Nereden bilebilirim?»</span></p>

    <p class="MsoNormal4"><span class="calibre1">«Gönlümü almak için birkaç güzel söz söyleyebilirsiniz. O kadar uzun zaman geçti ki aradan!»</span></p>

    <p class="MsoNormal4"><span class="calibre1">«Mağazamn ortasında sizinle flört edemem ki! Biraz mantıklı olun ve bu gibi şeyleri boş saatları nıza saklayın.»</span></p>

    <p class="MsoNormal4"><span class="calibre1">«Sizi boş saatlarda da göremiyorum.»</span></p>

    <p class="MsoNormal4"><span class="calibre1">«Bu çok hoş! Daha geçen pazartesi bütün günümü evinizde geçirdim.»</span></p>

    <p class="MsoNormal4"><span class="calibre1">«Evet, bütün gün işten konuşarak...»</span></p>

    <p class="MsoNormal4"><span class="calibre1">«Oh! Bu kadar... O gün işten başka...»</span></p>

    <p class="MsoNormal4"><span class="calibre1">Gregory onun sözünü kesti.</span></p>

    <p class="MsoNormal4"><span class="calibre1">«Bu biçim konuşmayın! Bu konuyu da kapatalım artık. Deauville üzerine ne düşünüyorsunuz? Bir an önce karar vermek gerekiyor.»</span></p>

    <p class="MsoNormal4"><span class="calibre1">«Bayan Best'i göndereceğim.»</span></p>

    <p class="MsoNormal4"><span class="calibre1">«Demek, beni göndermekten vazgeçtiniz?»</span></p>

    <p class="MsoNormal4"><span class="calibre1">«Siz giderseniz, buradaki işleri kim yürütecek?» diye sordu Bevan sabırsızca. «Doon'un yerine başkasını alıncaya kadar onun ve sizin işlerinizi kim yapacak? İrene Best, Deauville'e gidecek, bunu ona haber verin. Rachel Gay'e de, bundan sonra salonla onun ilgileneceğini söyleyin.»</span></p>

    <p class="MsoNormal4"><span class="calibre1">«Salonu Rachel Gay mi yönetecek?»</span></p>

    <p class="MsoNormal4"><span class="calibre1">«Evet, neden olmasın?»</span></p>

    <p class="MsoNormal4"><span class="calibre1">Kadın, hayretle Bevan'ı süzdü.</span></p>

    <p class="MsoNormal4"><span class="calibre1">«Olabilir, ama onun yerine Victoria'yı seçeceğinizi düşünmüştüm. Sizi, Rachel'i kayırmakla suçlamalarını istemem.»</span></p>

    <p class="MsoNormal4"><span class="calibre1">«Rachel Gây o yerin insanıdır,» dedi kısaca, Bevan. «Ancak, onun bu hakh ilerleyişini arkadaşları hoş karşılamayabilirler. Yine de kimseyi ilgilendirmez.»</span></p>

    <p class="MsoNormal4"><span class="calibre1">«Ama Victoria ondan önce mağazada çalışmaya başlamıştı. Buna rağmen, nasıl isterseniz öyle olsun. Rachel'in yerine başka birini alacak mısınız?»</span></p>

    <p class="MsoNormal4"><span class="calibre1">«Yaz sonundan önce almam. Bu ara işler durgun, bir de bu hikâye... Gazetecilerin diline düştük, iflâs etmezsek çok iyi!»</span></p>

    <p class="MsoNormal4"><span class="calibre1">«Ben sizinle aynı düşüncede değilim. Aksine, bizim için reklam yerine geçiyor bu olay. Doon'un gömülmesine kadar sürecek durgunluktan sonra bizi görmek için müşteriler akın edecektir. Fırsattan yararlanmayı bilirsek... Doon'u böyle bir işe alet etmek istemeyiz ama, bu ay için iyi bir reklam aracı olduğunu da itiraf etmeliyiz.»</span></p>

    <p class="MsoNormal4"><span class="calibre1">«Çok garip bir insansınız!» Yan gözle onu incelerken dudaklarındaki gülümsemeyi fark etti. «Eskiden çelik gibi sert bir insandınız; şimdiyse, öğrenci gibi duygulu oldunuz. Halledilmesi güç sorunlarda hep size güvendim, olmasaydınız ne yapardım bilemiyorum. Hadi, şimdi gidip arkadaşlarınıza konuştuklarımızı anlatın. Bayan Best'i de bana gönderin. Sonra da Rachel'i görmek istiyorum, ama nedenini söylemeyin. Personeli toplayıp onlara, müşteriyle ne biçim konuşacaklarını ve davranış yöntemlerini anlatın. Müşterinin akın edeceğini tahmin etmiyorum, ama inşallah siz haklı çıkarsınız!»</span></p>

    <p class="MsoNormal4"><span class="calibre1">Bevan'ın isteklerini bir emir olarak kabul eden Gregory, herkesi büyük salonda topladı. Havanın ciddiyetini dağıtmak için ufak bir masanın üstüne oturarak bacaklarım, bir öğrenci gibi sallamaya başladı. Fakat yılan gibi uzun boynu, maden parıltısındaki gözleri, ve sert ses tonu, topluluğun sempatisini kazanmasına engel oluyordu. İsteklerini anlattıkça çevresinden mırıltılar yükselmeye başladı. İlk tepki Judy'den geldi.</span></p>

    <p class="MsoNormal4"><span class="calibre1">«Şımarık ve zengin kadınların oyuncağı olamam ben. Önlerinde yürümektense asılmayı tercih ederim.»</span></p>

    <p class="MsoNormal4"><span class="calibre1">«Ne demek istediğimi anlamadın, sevgili Judy. Sen de biliyorsun ki...»</span></p>

    <p class="MsoNormal4"><span class="calibre1">Judy, kendisine doğru uzanmış olan Gregory'nin elini itti.</span></p>

    <p class="MsoNormal4"><span class="calibre1">«Bizden, Doon'un ölümünü satışlar için paravana yapmamızı istiyorsunuz. Bu kadar iğrenç bir teklifle karşılaşmamıştım.»</span></p>

    <p class="MsoNormal4"><span class="calibre1">«İşi büyütme, Judy. Sadece, mağazanın bu skandalla zarara uğramamasını istiyorum.»</span></p>

    <p class="MsoNormal4"><span class="calibre1">«Mağaza! Burası için canını vermeye hazırsın, Gregory. Reklamını yapmak için Doon'u da öldürebilirdin.»</span></p>

    <p class="MsoNormal4"><span class="calibre1">Sıkıntılı bir sessizlik oldu.</span></p>

    <p class="MsoNormal4"><span class="calibre1">«Bak ileri gidiyorsun, Judy,» diye homurdandı, Rachel. «Gregory durumu kurtarmaya çalışıyor. Sen de Gregory, hiç duygulu değilsin.»</span></p>

    <p class="MsoNormal4"><span class="calibre1">«Ne zamandan beri Doon'un savunmasını yapıyorsun, Judy?» Gregory'nin gözlerinden kin taşıyordu. «Çevreni cinayetle suçlayacağın yerde önce kendi vicdanını dinle! Doon, nişanlını elinden aldığı zaman onun yamm bu kadar tutmuyordun.»</span></p>

    <p class="MsoNormal4"><span class="calibre1">Judy sessizce uzaklaştı, fakat birkaç adım attıktan sonra gururunu yenerek geri döndü.</span></p>

    <p class="MsoNormal4"><span class="calibre1">«Senin, Doon'u öldürmediğini biliyorum, Gregory. Sinirlerime hâkim olamadığım için özür dilerim. Doon'dan nefret ettiğimi saklayacak değilim', ama onu öldürmek isteseydim bir korkak gibi zehir kullanmaz, ellerimle bu işi hallederdim. Şimdi artık ölüyü rahat bırakalım.»</span></p>

    <p class="MsoNormal4"><span class="calibre1">Yeniden uzaklaştı. Rachel arkasından gitmek istediyse de Gregory engel oldu.</span></p>

    <p class="MsoNormal4"><span class="calibre1">«Bırak gitsin.» Sonra özür dilercesine ekledi: «Son günlerde hepimizin sinirleri o kadar gergin ki, düşünmediğimiz sözler ağzımızdan çıkıyor.»</span></p>

    <p class="MsoNormal4"><span class="calibre1">Gregory haklı sayılırdı. Doon'un bir cinayete kurban gitmesi ve içlerinden birinin de katil olması fikri herkesi tedirgin ediyordu.</span></p>

    <p class="MsoNormal4"><span class="calibre1">Rachel ve Victoria odalarına girdiler. İkisi de bitkindi.</span></p>

    <p class="MsoNormal4"><span class="calibre1">«İşler karışıyor.» dedi Victoria. «Judy'nin bu şekilde patlayacağına kim inanırdı? Yürekli bir kızmış. Gregory'yi nasıl da susturdu!»</span></p>

    <p class="MsoNormal4"><span class="calibre1">«Sadece çamuru üstüne sıçrattı.»</span></p>

    <p class="MsoNormal4"><span class="calibre1">«Gregory'nin, Judy'nin erkek arkadaşı hakkında söyledikleri doğru mu acaba?»</span></p>

    <p class="MsoNormal4"><span class="calibre1">«Eski hikâye, Gregory'nin açmaması gerekirdi. Çünkü Judy yeniden nişanlandı.»</span></p>

    <p class="MsoNormal4"><span class="calibre1">«Ama bu nişan, Doon'un ölümünden sonra oldu. Onun ölmek üzere olduğunu telefonda bildirirken barışmışlar. Birleşmeleri için Doon'un ölmesi gerekiyormuş. Nefret dolu bir insanın cinayet işleyebileceğini düşünmüyor musun? Rachel, Judy üzerine bu biçim konuşmaktan utanıyorum,» diye söylediklerini geri almaya çalıştı. «Ama bu olay o kadar karışık, ki, bazen kendimi de suçladığım oluyor. Bir tek senden kuşkulanmıyorum. Ah! bir de İrene var.»</span></p>

    <p class="MsoNormal4"><span class="calibre1">«Victoria, İrene'in davranışlarında dikkatini çeken bir şey yok mu?»</span></p>

    <p class="MsoNormal4"><span class="calibre1">«Doon'un ölümüyle yıkıldı. Çok duygulu bir kız!»</span></p>

    <p class="MsoNormal4"><span class="calibre1">«Evet, biliyorum; ama Deauville'e gitmeye de can atıyordu.»</span></p>

    <p class="MsoNormal4"><span class="calibre1">«Fakat gidecek olan, Gregory.»</span></p>

    <p class="MsoNormal4"><span class="calibre1">«Yanılıyorsun, Gregory gitmeyecek. Bevan ondan vazgeçemiyor. Bu durumda tek aday kalıyor, o da İrene.»</span></p>

    <p class="MsoNormal4"><span class="calibre1">«Ama bu sebep yüzünden cinayet işleyemez ki!</span></p>

    <p class="MsoNormal4"><span class="calibre1">İrene gibi karıncayı incitmekten korkan bir insan...»</span></p>

    <p class="MsoNormal4"><span class="calibre1">«Görünüşte duygulu olan bir insan, aslında çok katı yürekli olabilir, İrene bir fareyi öldüremez, fakat onu yakalamak için tuzak kurabilir. Eğer fare yaralanırsa, sesini duymamak için uzaklaşır ve onu ölüme bırakabilir. Ben de bir tuzak kurabilirim, fakat yaralanırsa ya serbest bırakırım ya da öldürürüm.»</span></p>

    <p class="MsoNormal4"><span class="calibre1">«Ben tuzak da kurmam,» dedi Victoria. «Fakat İrene konusunda kaygıların yersiz. Çünkü zehirin durduğu masaya yaklaşmadı.»</span></p>

    <p class="MsoNormal4"><span class="calibre1">«Asitin yere ilk dökülüşünde toplayan oydu.»</span></p>

    <p class="MsoNormal4"><span class="calibre1">«Buna rağmen...» diye başlayan Victoria, Rac hel'in sarardığını görerek sustu. Kelimeler dudaklarında donup kaldı. Bevan'ın odasından İrene çıkmıştı. Eşikte durarak seslendi:</span></p>

    <p class="MsoNormal4"><span class="calibre1">«Bayan Gay, gelir misiniz? Sizinle konuşmak istiyorum.»</span></p>

    <p class="MsoNormal4"><span class="calibre1">İrene bir daha göründüğünde sinirli bir hali vardı. Gregory onun elini sıkarak Deauville'deki yeri elde ettiği için tebrik etti. Fakat İrene soğuk bir tavırla çekilerek çantasını aldı ve vestiyere doğru yürüdü. Bu sırada saat altıyı çaldı. Kapılar kapandı, elbise ve şapkalar dolaplara yerleştirildi. Işıklar teker teker söndü, Cristophe ve Cie modaevinin personeli, Londra'nın gürültülü trafiğine karıştı.</span></p>

    <p class="MsoNormal4"><span class="calibre1">Gregory tek başına evine doğru yürürken ne kadar yalnız olduğunu düşünüyordu. Her zaman çevresinin antipatisini kazanmaktan şikâyetçiydi.</span></p>

    <p class="MsoNormal4"><span class="calibre1">'Bir şey anlamıyorum. Ne zaman bu kızlara yaklaşsam, gülmeleri ve konuşmaları kesiliyor. Rachel ki, en cana yakını o, beni görünce kabuğuna çekiliveriyor. Victoria'nın yüz çizgileri değişiyor. İrene beni kıskanıyor. Judy ve Aileen ise bana yaklaşmıyorlar. Beni kendilerinden farklı ve üstün görüyor olmalılar ki, uzak duruyorlar. Bundan gurur duymalıyım, ama yalnızlık o kadar içime işledi ki.. diyordu kendi kendine.</span></p>

    <p class="MsoNormal4"><span class="calibre1">Anahtarla kapıyı açtı ve odasına girdi. Bisküvi kutusunun arkasından bir çift parlak göz onu izliyordu. Gregory, terliğini kaparak fareyi kovalamaya başladı...</span></p>

    <p class="MsoNormal2"><b class="calibre2"><span class="calibre8"><span class="calibre1">YEDİNCİ BÖLÜM</span></span></b></p>

    <p class="MsoNormal3"><span class="calibre1">CİNAYET ve Bevan'la Victoria'nın aşkı o sabah duyduğu ses bunu açıkça gösteriyordu arasındaki ilişkiyi aramaktan yorulan Charleswort gözünü kapadı ve elindeki iğneyi şüpheliler listesinin üstünde gezdirdi. İğne Cecil'in adı üstünde durmuştu. Vakit kaybetmeden arabasına atlayan Charleswort, Bayswater'e doğru yola çıktı.</span></p>

    <p class="MsoNormal4"><span class="calibre1">Cecil evde yoktu, ertesi günden önce dönmeyeceği tahmin ediliyordu. Hizmetçinin ağzından söz almaya çalıştıysa da başarılı olmadı. Sadece bu konuda, Doon'la arası iyi olan Cecil'in arkadaşının, eğer kaybolmadıysa, kendisini aydınlatabileceğini öğrendi.</span></p>

    <p class="MsoNormal4"><span class="calibre1">«Kaybolmak mı? Doon'la arası iyi olan...»</span></p>

    <p class="MsoNormal4"><span class="calibre1">«Evet. Bay Cecil dahil, kimse onun nerede olduğunu bilmiyor.»</span></p>

    <p class="MsoNormal4"><span class="calibre1">«Bunu bana neden daha önce söylemediniz?»</span></p>

    <p class="MsoNormal4"><span class="calibre1">«Sormadınız ki! Sizi neyin ilgilendirdiğini ben nereden bilebilirim. Pazar akşamı Bay Cecil'le Bay Eliott'ın arası açıldı. O güne kadar kavga etmemiş olan bu iki insan, o gece kıyamet kopardılar. Ağlaşmalar, çığlıklar duyduk. Pazartesi, Bay Cecil süt dökmüş gibi mağazaya gitti. Daha köşeyi dönmemişti ki, Bay Eliott bavuluyla aşağı indi. O günden sonra da onu gören olmadı. Ama aynı günün gecesi döndüğünü ve Bay Cecil'le birlikte yemek yediğini tahmin ediyorum. Buna rağmen, Bay Eliott'ın bütün çabaları boşa gitti. Ertesi sabah bavulları ve sandığı kapının önünde duruyordu.»</span></p>

    <p class="MsoNormal4"><span class="calibre1">«Onu yemekten sonra giderken gören oldu mu?»</span></p>

    <p class="MsoNormal4"><span class="calibre1">«Hayır. Kahvaltı için Bay Cecil'in zil çalmadığını görünce uyuyakalmış olduğunu düşündüm ve kapısını çaldım. Bana kapıyı açan Bay Cecil'i görünce hasta sandım. Yüzü çok soluktu. Bay Eliott da ortada görünmüyordu. Yatağı bozulmamıştı. Bütün gece rahatsız olduğunu söyledi. Kahvaltı etmeden çıktı ve her zamankinden erken eve gelerek bavulları ve sandığı taksiye koyarak götürdü...» Büyük sandık aklına gelince, hizmetçi sözüne devam edemeyerek sustu. Bir şeyden kuşkulandığı belliydi.</span></p>

    <p class="MsoNormal4"><span class="calibre1">Kapıcı da hizmetçinin söylediklerini tekrar etti. Bay Cecil'i, bavulları taşırken görmüştü ama, bundan Charleswort'a söz etmeyi unutmuştu.</span></p>

    <p class="MsoNormal4"><span class="calibre1">«Bay Cecil'in şoföre verdiği adresi duydunuz mu?»</span></p>

    <p class="MsoNormal4"><span class="calibre1">«Hayır, ne yazık ki duyamadım! Önemli olduğunu bilmiyordum.»</span></p>

    <p class="MsoNormal4"><span class="calibre1">«Tabiî ki bilemezdiniz! Ayrıca bu nokta önemsiz de olabilir. Ama Bay Eliott'ı gece yemekten sonra giderken görmemeniz çok garip.»</span></p>

    <p class="MsoNormal4"><span class="calibre1">«Çok daireli bir apartman olduğu için her giren ve çıkana dikkat etmiyorum.»</span></p>

    <p class="MsoNormal4"><span class="calibre1">«Onun gelmiş olduğundan emin misiniz?»</span></p>

    <p class="MsoNormal4"><span class="calibre1">«Evet, eminim. Girerken görmedim ama, yemek iki kişilik ısmarlanmıştı. Ayrıca, Bay Cecil portakallı ördek olması için ısrar etmişti. Bay Eliott'ın en sevdiği, Bay Cecil'inse, ağzına koymadığı bir yemektir bu.»</span></p>

    <p class="MsoNormal4"><span class="calibre1">'Sandığı bulmalıyım,' dedi Charleswort kendi kendine. Ve sesini yükselterek devam etti:</span></p>

    <p class="MsoNormal4"><span class="calibre1">«Bavulların indirilmesine siz mi yardım ettiniz?»</span></p>

    <p class="MsoNormal4"><span class="calibre1">«Evet. Bay Cecil ağır kaldırabilecek bir adam değildir. Bir kenarda durarak beni seyretti, zaten hasta görünüyordu. Yalnız bir ara, ben sandığı taşırken kendi kendine konuşur gibi, 'Çok ağır,' dedi.»</span></p>

    <p class="MsoNormal4"><span class="calibre1">«Tamam,» diye Charleswort bağırdı.</span></p>

    <p class="MsoNormal4"><span class="calibre1">Arabasına bindi ve düşüncelerine daldı.</span></p>

    <p class="MsoNormal4"><span class="calibre1">Scotland Yard'da genç meslektaşlarından biriyle karşılaştı. Bu detektif genç yaşına rağmen mesleğinde ilerlemiş, son defa da sadece katili bulmakla yetinmeyip, çalınmış mücevherleri de ortaya çıkarmış ve kendinden söz ettirmesini bilmişti. Onun varlığı Charleswort'u sıkıyordu. Şefi, Charleswort'u çalışmalarından dolayı tebrik edince bu sefer rakibi hırsından kızardı.</span></p>

    <p class="MsoNormal4"><span class="calibre1">Tek başına kalınca kendini katilin yerine koyarak büyük bir sandık ve içindeki ölüyle ne yapacağını düşündü. Hiç kuşkusuz, cinayet yerinden uzak bir garın emanetine teslim ederdi. Vakit kaybetmeden Liverpool Street'e doğru yola çıktı. Bir saatlik ateşli çalışması ve araştırması boşa gidince, yanlış yolda olduğunu anladı ve yeniden beynini çalıştırmaya başladı. Gece saat sekizde, Bay Cecil'in kendisi gibi düşünmediğini biliyordu artık. Scotland Yard'a telefon etti. Taksi şoförünün bulunmasına ve yük teslim edilen ambarların aranmasına karar verildi.</span></p>

    <p class="MsoNormal4"><span class="calibre1">«İyi çalışmışsınız,» dedi şefi. «İlerlemeniz için güzel bir fırsat.»</span></p>

    <p class="MsoNormal4"><span class="calibre1">Genç adam bu iltifattan şımarmayı düşünmedi, lamaktan korktuğu için konuşmaktan kaçındı. Bu konuda bir bilgi elde edebileceğini tahmin ederek Bevan'a telefon etti, karşılık alamadı. Sonra Victoria'nın numarasını çevirdi. Telefona kocası çıktı, Victoria'nın evde olmadığını söyledi. Kızgın bir halde telefonu kapattı Müfettiş. Şans eseri, Rachel'i evde buldu. Fakat genç kadın sözleriyle birini suçlamaktan korktuğu için konuşmaktan kaçındı. Buna rağmen cinayetle bu kavga arasında bir bağ göremediğini ve Doon'un, Eliott'ın kendisi üzerine beslediği fikirleri komik bir şekilde herkese anlattığını da belirtti.</span></p>

    <p class="MsoNormal4"><span class="calibre1">«Doon'u, arkadaşına yakınlık göstermediği için Cecil'in öldürmüş olduğunu düşünmüyorsunuz, değil mi?» diye gülerek sordu Rachel.</span></p>

    <p class="MsoNormal4"><span class="calibre1">«Doon'u bu arkadaşın öldürdüğünü düşünüyorum,» diye Charleswort karşılık verdi.</span></p>

    <p class="MsoNormal4"><span class="calibre1">«Oh! Bay Charleswort! zavallı Cissie, kan görünce bayılır. Victoria da bunu size söyleyecektir.»</span></p>

    <p class="MsoNormal4"><span class="calibre1">«Alo, Bay Charleswort,» diye konuşmaya başladı Victoria. «Sizi bu konuda aydınlatanlayız; çünkü Bay Eliott, Cecil'le bozuşmuş. Bu haberi, bize Bay Cecil, salı sabahı mağazaya geldiği zaman verdi. Kendisi çok üzgündü... Uyurgezer gibi dolaştığını siz de fark etmediniz mi?»</span></p>

    <p class="MsoNormal4"><span class="calibre1">«Evet, ama bunun, Bayan Doon'un ölümünden ileri geldiğini düşünmüştüm. Cecil, Bay Eliott'ı çok mu seviyordu?»</span></p>

    <p class="MsoNormal4"><span class="calibre1">«Oh! Bay Charleswort, anlamanız gerekir! Cecil'in bunun gibi birçok arkadaşlıkları olmuştur, ama altı aydan fazla süreni olmamıştır. Bunlar kendisine pahalıya da mal olurdu. Çünkü her seferinde, yeni arkadaşının zevkine göre evini döşerdi. Geçen yıl ültramoderndi. Fakat Eliott'ın ortaya çıkmasından sonra, 1900 yılı modasına uydu. Bir sürü kedi bibloları ve kadife çerçeveli tablolar...»</span></p>

    <p class="MsoNormal4"><span class="calibre1">«Ama şimdi bunlar ortada yok. Eliott'ın bütün eşyaları taşınmış. Şehir kazan, ben kepçe, bavullarla sandığı arıyorum.»</span></p>

    <p class="MsoNormal4"><span class="calibre1">«Peki ama, neden?»</span></p>

    <p class="MsoNormal4"><span class="calibre1">«İçindekileri merak ettiğim için, olayın aydınlatılmasında işe yarayabilir.»</span></p>

    <p class="MsoNormal4"><span class="calibre1">Telefondan birtakım konuşmalar yansıdı. Sonra ahizeyi Rachel eline aldı.</span></p>

    <p class="MsoNormal4"><span class="calibre1">«Bunu daha önce söyleseydiniz. Aradığınız şeyler modaevinde bulunuyor.»</span></p>

    <p class="MsoNormal4"><span class="calibre1">«Anlamadım,» diye bağırdı Charleswort.</span></p>

    <p class="MsoNormal4"><span class="calibre1">«Yavaş konuşun, kulak zarımı patlatıyorsunuz. Evet, salı günü akşam üstü mağazayı kapatırken, Cissie eşyaları getirdi. Victoria'ya, bunları artık görmek istemediğini söylemiş. Bu gibi şeylere alışmıştık, çünkü her kavgadan sonra eşyalar mağazaya taşınırdı. Eliott'ın gelip almasına kadar bodrumda kalacaktı.»</span></p>

    <p class="MsoNormal4"><span class="calibre1">Charleswort alnında biriken terleri sildi.</span></p>

    <p class="MsoNormal4"><span class="calibre1">«Onları hemen görmek istiyorum. Mümkün mü?»</span></p>

    <p class="MsoNormal4"><span class="calibre1">«Bu gece mi?»</span></p>

    <p class="MsoNormal4"><span class="calibre1">«Evet, çok önemli...»</span></p>

    <p class="MsoNormal4"><span class="calibre1">«Bu durumda anahtarımızla size kapıyı açabileceğimizi söylüyor, Victoria.»</span></p>

    <p class="MsoNormal4"><span class="calibre1">On dakika sonra Charleswort, geniş kenarlı şapkaları ve yazlık elbiseleri içinde birbirinden güzel duran bu iki kadını mağazaya götürüyordu. Yanında oturan Victoria, Londra sokaklarında dolaşan bir orman perisini andırıyordu. Arkadaşıyla konuşmak için her arkaya dönüşünde, saçları Charleswort'un yüzünü okşuyordu. Genç adamın içi eriyor ve hiç bu kadar acı çekmediğini düşünüyordu.</span></p>

    <p class="MsoNormal4"><span class="calibre1">Saat on bir olmuştu. Kapıdaki polisle birkaç kelime konuştuktan sonra içeri girdiler. Alt kata indiler ve Victoria ışığı yaktı. İki bavul ve bir sandık...</span></p>

    <p class="MsoNormal4"><span class="calibre1">«Siz içine bakarken biz de kapağını tutalım mı?»</span></p>

    <p class="MsoNormal4"><span class="calibre1">«Aman Allahım, hayır!» Bu teklif karşısında Charleswort'un tüyleri diken diken olmuştu. «Siz beni burada bekleyin,» diyerek onları Doon'un odasına soktu. «Ben çağırmadıkça da dışarı çıkmayın.»</span></p>

    <p class="MsoNormal4"><span class="calibre1">'Yazık, polis çağırmayı unuttum, üzücü iş,' diye düşündü.</span></p>

    <p class="MsoNormal4"><span class="calibre1">Sandığın kapağını kaldırdı.</span></p>

    <p class="MsoNormal4"><span class="calibre1">Rachel ve Victoria Doon'un küçük odasında bekliyorlardı.</span></p>

    <p class="MsoNormal4"><span class="calibre1">«Ne buldu acaba?» Anîden Charleswort'u görerek sustu. «Neyiniz var? Ne oldu?»</span></p>

    <p class="MsoNormal4"><span class="calibre1">«Telefon?» diye sordu Charleswort, boğulur gibiydi.</span></p>

    <p class="MsoNormal4"><span class="calibre1">«İşte, burnunuzun dibinde! İsterseniz numarayı da ben çevireyim?»</span></p>

    <p class="MsoNormal4"><span class="calibre1">Charleswort titreyen eliyle ahizeyi kaldırdı ve bekledi.</span></p>

    <p class="MsoNormal4"><span class="calibre1">«Ben Charleswort. Lütfen, Roberts'i bağlayın... Siz misiniz? Araştırmayı durdurun, sandığı buldum...»</span></p>

    <p class="MsoNormal4"><span class="calibre1">«İyi, iyi.» Telefonun öbür ucundaki polis, gecenin bu saatinde ceseti taşımak için yapılacak formaliteleri düşünerek kaşlarını çattı. «Ve... içinde ne buldunuz?»</span></p>

    <p class="MsoNormal4"><span class="calibre1">«Kadife çerçeveli tablolar, porselenden kedi bibloları,» diye inledi Charleswort.</span></p>

    <p class="MsoNormal4"><span class="calibre1">Ahizeyi yerine koyarak terli ellerini mendiline kuruladı. Hayretle ona bakmakta olan Victoria ansızın gülmeye başladı.</span></p>

    <p class="MsoNormal4"><span class="calibre1">«Oh! Bay Charleswort, nasıl böyle bir şey düşünebilirsiniz?... Hayır, düşünmemişsinizdir. Oh, Rachel! Bay Charleswort'un düşüncesi, zavallı Cissie'nin... Ne olur beni güldürtmeyin, tıkanacağım.</span></p>

    <p class="MsoNormal4"><span class="calibre1">İtiraf edin, Bay Eliott'ı iki büklüm, sandığın içinde bulacağınızı tahmin ediyordunuz, değil mi?»</span></p>

    <p class="MsoNormal4"><span class="calibre1">Ama Rachel çok ciddîydi. Yavaşça ilerledi ve aradaki camlı bölmenin perdesini çekti. Sendeleyerek yürüyen Macaroni ortaya çıkmıştı.</span></p>

    <p class="MsoNormal4"><span class="calibre1">&nbsp;</span></p>

    <p class="MsoNormal4"><span class="calibre1">DÜŞÜNÜLDÜĞÜNÜN aksine, Macaroni'nin Doon'a beslediği sevgi, az çok çıkarlarına dayanıyordu. Macaroni birkaç hafta önce, on yedinci yaş gününü Ginger Marks isimli biriyle kutlamış ve sonra da at yarışlarına gitmişti. İçtiği içkinin de etkisiyle bütün parasını burada kaybetmişti.</span></p>

    <p class="MsoNormal4"><span class="calibre1">«Yazık! bütün paranız bitti,» demiş Ginger. «Buna rağmen bir sonraki yarışta, kaybettiklerinizi kazanabilirsiniz. 'Umut' adlı atın kazanacağını duydum. Size iki şilin borç verebilirim.»</span></p>

    <p class="MsoNormal4"><span class="calibre1">Ginger Marks'ın hesabı tutmamış; iki şilin, on yediye çıkmıştı.</span></p>

    <p class="MsoNormal4"><span class="calibre1">«Yeter artık,» diye ağlamaya başlamış, «bütün paramı, haftalığımı ve biriktirdiklerimi kaybettim. Anneme otuz şilin vermeliyim, kumar oynadığımı da'söyleyemem ki!» Çantasının içine kaymış biraz para bulmak arzusuyla yanarken gözüne, Bayan Harris'in zarf içindeki ücreti ilişmiş.</span></p>

    <p class="MsoNormal4"><span class="calibre1">Ücret ödeneceği zaman Bayan Harris orada bulunmazsa, Doon bu parayı çekmeceye koyması için Macaroni'ye verirdi. Ama o gün, Ginger Marks ile buluşmanın verdiği heyecanla, Macaroni bu görevi unutmuştu. Sonra da zarfı cebinde bulmuş ve yine yerine koymak amacıyla çantasına sokmuştu. Ginger Marks'ın da teşvikiyle, sonunda bu paraya da el uzatmış oldu... Ve sonuç aynı.</span></p>

    <p class="MsoNormal4"><span class="calibre1">Ertesi sabah, vicdan azabı içinde kıvranan Macaroni, her şeyi Doon'a anlatmış. O da, senet karşılığı ve haftada iki şilin ödeme şartıyla bu açığı kapamış.</span></p>

    <p class="MsoNormal4"><span class="calibre1">«Bu seneti bütün para ödeninceye kadar saklayacağım,» demişti Doon, eski zarfı yırtarken. «Ama bu hareketi bir defa daha tekrarlarsan, her şeyi Bay Bevan'a anlatırım.»</span></p>

    <p class="MsoNormal4"><span class="calibre1">Sevgili arkadaşı Lydia'yla birlikte bu seneti bulmaya gelmişti Macaroni.</span></p>

    <p class="MsoNormal4"><span class="calibre1">Bir köşeye sinmiş olan Lydia'yı da alarak, Charleswort dört kadını arabasına soktu. Victoria ve Rachel'i evlerine bıraktıktan sonra gözleri yaşlı iki kızla birlikte Scotland Yard'a gitti.</span></p>

    <p class="MsoNormal4"><span class="calibre1">«Şimdi Macar...» diye başladı genç adam; «yani, Bayan Mac Enery. Bu saatta mağazada ne yaptığınızı öğrenebilir miyim? Tatmin edici bir karşılık vermedikçe sizi bırakmayacağımı bilin.»</span></p>

    <p class="MsoNormal4"><span class="calibre1">Genç kızın ağlaması kesilmiyordu ki, karşılık verebilsin'.</span></p>

    <p class="MsoNormal4"><span class="calibre1">«Dulcie orada bir şey unutmuştu,» diye Lydia arkadaşının yardımına koştu.</span></p>

    <p class="MsoNormal4"><span class="calibre1">«Ne unutmuştu?»</span></p>

    <p class="MsoNormal4"><span class="calibre1">Hıçkırıklar daha da arttı.</span></p>

    <p class="MsoNormal4"><span class="calibre1">«Ağlamayı kesin, benimle alay mı ediyorsunuz?» diye bağırdı Charleswort. «Susmaya devam ederseniz sizi hapsederim. Orada, kimseyi rahatsız etmeden istediğiniz kadar ağlayabilirsiniz. Ne arıyordunuz?»</span></p>

    <p class="MsoNormal4"><span class="calibre1">«Kasanın içinde saklı bir şeyi arıyordum,» dedi sonunda Macaroni. Charleswort onu korkutmayı başarmıştı.</span></p>

    <p class="MsoNormal4"><span class="calibre1">«Hangi kasa? Bay Bevan'ın odasındaki mi?»</span></p>

    <p class="MsoNormal4"><span class="calibre1">«Oh, Hayır! Bayan Doon'un kullandığı kasa.»</span></p>

    <p class="MsoNormal4"><span class="calibre1">«Neden onu gündüz gözüyle açmadınız?»</span></p>

    <p class="MsoNormal4"><span class="calibre1">«Çünkü anahtarı Bay Bevan'daydı,» diye Lydia araya girdi. «Dulcie bir şey alacağını söyleyerek, Bay Bevan'dan anahtarı istemiş, o da vereceği yerde gidip kendi açmış. O zaman Dulcie başka bir şey almak zorunda kalmış. Ama bugün anahtarı Bayan Gregory'ye vermeyi unuttuğu ve ertesi gün de resmî soruşturmada bulunması gerektiği için anahtarı Dulcie'ye bırakmış.»</span></p>

    <p class="MsoNormal4"><span class="calibre1">«Yarın da bir aksilik çıkabileceğini düşünerek bu gece almaya geldim.» Macaroni yüreklenmişti. «Yarın sabah anahtarı Bayan Gregory'ye teslim etmeliyim.»</span></p>

    <p class="MsoNormal4"><span class="calibre1">«Bu saata kadar mağazanın içinde mi beklediniz ?»</span></p>

    <p class="MsoNormal4"><span class="calibre1">«Evet. Önce Bay Bevan'ın gitmesini bekledik. Mağazada oyalandı, hatta bir ara yemekhaneye inerek sandviç ve bira aldı. Bu ara biz de dışarı çıktık ve dondurma aldık. Paraları Dulcie ödedi tabiî. Çünkü onun yüzünden bu sıkıntıya katlanmıştım. Sonra Bay Bevan gitti. Işıkları, dışardan görünür diye yakmaya korktuk. Tam kasayı açıp işimizi bitirmiştik ki, siz bizi gördünüz, korkudan saklandık. Ama aradığımız şey kasada yoktu.»</span></p>

    <p class="MsoNormal4"><span class="calibre1">«Kasada arayıp da bulamadığınız şey nedir?»</span></p>

    <p class="MsoNormal4"><span class="calibre1">Lydia bakışlarıyle Macaroni'yi sorguya çekiyordu.</span></p>

    <p class="MsoNormal4"><span class="calibre1">«Nazlanmayın, her şeyi anlatmadıkça sizi bırakmam.»</span></p>

    <p class="MsoNormal4"><span class="calibre1">«Mağazayla ilgisi yok ki,» dedi Lydia.</span></p>

    <p class="MsoNormal4"><span class="calibre1">«Bayan Mac Enery'ye ait bir şey mi?»</span></p>

    <p class="MsoNormal4"><span class="calibre1">«Evet.»</span></p>

    <p class="MsoNormal4"><span class="calibre1">«Değerli mi?»</span></p>

    <p class="MsoNormal4"><span class="calibre1">«Oh, hayır!»</span></p>

    <p class="MsoNormal4"><span class="calibre1">«Bir mektup mu?»</span></p>

    <p class="MsoNormal4"><span class="calibre1">«Evet, onun gibi bir şey.»</span></p>

    <p class="MsoNormal4"><span class="calibre1">Charleswort, bir mumyanın ağzından daha kolay söz alabileceğini düşündü. Sonra, sözü edilen şeyi ertesi gün bulacağını ve yok edeceğini söyleyerek kızları yolladı.</span></p>

    <p class="MsoNormal4"><span class="calibre1">Çok yorgun olduğu için de, yatağına yatar yatmaz uyudu. Rüyasında, Victoria ona kocasının kadife çerçeveli bir resmini hediye ediyor, fakat resme her bakışında porselen bir kedi biblosu görüyordu.</span></p>

    <p class="MsoNormal2"><b class="calibre2"><span class="calibre8"><span class="calibre1">SEKİZİNCİ BÖLÜM</span></span></b></p>

    <p class="MsoNormal3"><span class="calibre1">RESMÎ soruşturmada bulunmaya zorlanmış olan Bevan, yanında personelinden iki kişi de getirmişti. Victoria ve İrene, patronun bu emrine boyun eğmişler, fakat gazetecilerin saldırısından ancak Bobby L'Eblouissant'ın sayesinde kurtulmuşlardı.</span></p>

    <p class="MsoNormal4"><span class="calibre1">Charleswort, Victoria'nın kocasıyle karşılaşınca, onun kadar aptal suratlı bir insan görmediğini düşündü. 'Eblouissant' adının nereden geldiği üzerine anlattığı hikâyeyi dinlemek zorunda kaldı. Bu arada Victoria, âşık bir sinek gibi onun çevresinde vızıldıyordu.</span></p>

    <p class="MsoNormal4"><span class="calibre1">Charleswort adamın L'Eblouissant adından başka bir adı daha olduğunun modaevinde çalışanlarca bilinmediğini söyledi.</span></p>

    <p class="MsoNormal4"><span class="calibre1">«Oh! şaşırdım buna,» diye ciddî bir tavırla karşılık verdi. «Evlenmeden önce Victoria bana 'sevgili Pingo'm' derdi. Sonra mağazada çalışanlar, hatta Bay Cecil de beni bu şekilde çağırmaya başlayınca sinirlendim. Haklı değil miyim?» Derken konuyu değiştirdi. «Artık bu olayı aydınlatın, yoksa bu kızlar akıllarını kaybedecekler.»</span></p>

    <p class="MsoNormal4"><span class="calibre1">«Elimden geleni yapıyorum, ama çok karışık bir sorun...»</span></p>

    <p class="MsoNormal4"><span class="calibre1">«Öyle mi? Ben de sizinle aynı fikirdeyim. Yerinizde olmak istemezdim. Victoria'nın bir katille birlikte çalıştığını düşünmek beni rahatsız ediyor, işten ayrılması için ısrar ettimse de o çalışmakta direniyor. Aslında haklı sayılır, onun parasına da ihtiyacımız var.»</span></p>

    <p class="MsoNormal4"><span class="calibre1">«Karınızın tehlikede olduğunu sanmıyorum.» O ana kadar meselenin bu yönünü düşünmemişti, Charleswort. «Cinayet önceden planlanmamış. Tehlike, ancak bu konuda bilgi sahibi olanlar için söz konusu olabilir. Katil de kendinden çok emin görünüyor, onun için kimsenin korkusu olmamalı.»</span></p>

    <p class="MsoNormal4"><span class="calibre1">«Kocamı dinlemeyin,» dedi onlara yaklaşmakta olan Victoria. Bu konuşmalar sırasında, Rachel'le birlikte oradan uzaklaşmıştı. «Bevan'ı Mavi Sakal olarak görüyor ve hepimizi teker teker öldürmesinden korkuyor.»</span></p>

    <p class="MsoNormal4"><span class="calibre1">Yeniden uzaklaştı. Eblouissant bu fırsatı kaçır madı.</span></p>

    <p class="MsoNormal4"><span class="calibre1">«Bevan denen bu kendini bilmez adamın işi gücü, mağazada çalışan kadınların arkasından koşmak. Bir gün bu yüzden başı derde girecek.»</span></p>

    <p class="MsoNormal4"><span class="calibre1">«Evet, haklısınız. Doon'a bir patrondan daha yakındı.» Sonra bir sabah Bevan'ın odasında duyduğu konuşmayı hatırlayarak sordu: «Sadece Bayan Doon olmadığını mı ileri sürüyorsunuz?»</span></p>

    <p class="MsoNormal4"><span class="calibre1">«Tabiî, kadın ayırt etmez ki! Evlenmeden önce Victoria'ya da yaklaşmak istemişti; fakat ona, bir daha Victoria'ya yaklaşırsa çenesini dağıtacağımı söyleyince bundan vazgeçti. Gregory de bu çamura girmiş durumda.»</span></p>

    <p class="MsoNormal4"><span class="calibre1">«Bayan Gregory mi?»</span></p>

    <p class="MsoNormal4"><span class="calibre1">«Bilmiyor muydunuz? İnsanın gözüne batıyor âdeta.»</span></p>

    <p class="MsoNormal4"><span class="calibre1">«Onun üzerine biraz bilgi toplamıştım. Bevan'ın kapıcısından, sadece sabahları geldiğini öğrendim. Tabiî iş gereği olacak!»</span></p>

    <p class="MsoNormal4"><span class="calibre1">«Oh! İş gereği' bu kelime her şeyi maskeler. Gregory'nin güzel bir evi var. Kanımca, kendi tuzağına kendi düştü, Bevan'ı Doon'a kaptırdı. Güzel bir kadındı, bir iki defa resmini yapmıştım da.»</span></p>

    <p class="MsoNormal4"><span class="calibre1">«Victoria buna karşı çıkmadı mı?»</span></p>

    <p class="MsoNormal4"><span class="calibre1">Eblouissant, karşılık vermeden önce onu süzdü:</span></p>
  </div>
</body>
</html>
