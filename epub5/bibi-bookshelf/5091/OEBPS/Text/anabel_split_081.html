<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>anabel</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="resim">ANNABEL LEE</p>

    <p class="normal">Şiir şairin ölümünden sonra yayımlandı. Uyaklar, iç uyaklar ve ezgi yönünden zengin.</p>

    <p class="normal">Şiirin şairin yaşamındaki hangi kadın için yazıldığı belli değil. Çeşitli kadınlar ileri sürüldü: Bayan Whitman, Bayan Lewis, Bayan Shelton ve şairin ölen karısı Bayan Virginia gibi. En son sava göre ise şiir şair Bayan Whitman'ın "Stanzas for Music" (Müzik için Bağlamlar) şiirine yanıt olarak kaleme alındı.</p>

    <p class="normal">Şairin "Şiir Uyum'un ezgili temsilcisidir" görüşünü yansıtan bir yöntemin ürünüdür. "Annabel Lee" yetkin bir dişi varlık olarak Dünyanın şiirsel özünü, Tanrının yüce şiirini simgeler. Poe'nun amacı imgelem ya da hayal, rüya ve düş aracılığıyla dinbilimsel, gökbilimsel bilgiyi edinmektir.</p>

    <p class="normal">&nbsp;</p>

    <p class="resim">ANNEM'E (TO MOTHER)</p>

    <p class="normal">Poe şiirini karısı Virginia'nın annesi, aynı zamanda kendisinin de halası olan Bayan Maria Clemm için yazdı. Şairi 1833'de yanına aldı ve ölünceye dek yanından ayırmadı. Şair şu ana düşünceyi verir bu şiirde: <span class="ideitalik">Ölüm ruhun entellektüel ve ruhsal kurtuluşudur.</span></p>

    <p class="normal">&nbsp;</p>

    <p class="resim">ELDORADO</p>

    <p class="normal">Kaliforniya'da altın bulunduğunun açıklanmasından sonra Amerika'da korkunç bir altın arayışı ve tutkusu başladı. Kazmayı, küreği, eleği kapan dağlara ve ırmak kıyılarına koştu. Kaliforniya'ya <span class="ideitalik">Altın diyarı</span> anlamına gelen <span class="ideitalik">El Dorado</span> adı takıldı. Alaycı ve taşlamacı Poe "Von Kempelen" ve "Keşif" adlı öykülerinde ve bu şiirinde halkın ateşli altın tutkusuyla dalga geçer. Sembolist bir şiirdir, altın mutluluğu simgeler.</p>

    <p class="normal">1845 tarihli "Sözün Gücü" adlı öyküsünde Poe öykünün kişiliği aracılığıyla şunu söyler: "Mutluluk bilimin içinde değil, bilimin edinilmesindedir." Bu şiir Poe'nun, insan mutluluğunu araştırmada öngördüğü, ruhun ölümsüzlüğünü sonsuz bir inceleme konusu yapan Tanrıya boyun eğişin son anlatımıdır.</p>

    <p class="normal"><span class="ideitalik">Ay tepeleri:</span> Orta Afrika dağlarını simgeler.</p>

    <p class="normal"><span class="ideitalik">Gölgeler Vadisi:</span> Tevrat'ta, Davut bölümünün 23'üncü ayetinde Karanlıklar vadisi olarak geçer.</p>

    <p class="normal"><span class="ideitalik">Gölge:</span> İngilizce de aynı zamanda karanlık anlamına gelen <span class="ideitalik">shadow</span> sözcüğü (gölge) her bağlamın 3'üncü dizesinde yinelenir. Çeviride bu ayrıntıya dikkat ettik.</p>

    <p class="normal"><span class="ideitalik">Ay Dağları ve Gölge Vadisi:</span> Coğrafi ya da gizemli yerleri temsil eder. Ay Dağları Habeşistan'dadır ve Nerval'in <span class="ideitalik">Rüya ve Yaşam</span> adlı uzun öyküsünde de geçer.</p>

    <p class="normal">&nbsp;</p>

    <p class="resim">ANNI İÇİN (FOR ANNIE)</p>

    <p class="normal">Şair şiiri Annie adını taktığı Bayan Charles B. Richmond (Nancy Heywood Richmond) için yazdı. Ancak bu duygusal ilişki bir bahanedir, şiirde şairin asıl amacı aşk ve ölüm hakkındaki yeni düşüncesini sergilemektir. Şair bu kadına karşı 1848-1849 yılı kışında sıcak ve platonik dostluk duyguları besler.</p>

    <p class="normal"><span class="ideitalik">Eureka</span> adlı yapıtında işlediği yeni düşüncesini bu şiirde de sergiler: <span class="ideitalik">Aşka sahip olmanın tek yolu ölüm'dür.</span></p>

    <p class="normal"><span class="ideitalik">Biberiye:</span> Ondokuzuncu Yüzyıl Çiçekler Dili'nde biberiye çiçeği anı'yı, bağlılık'ı, sokak'ı, zerafet'i ve arınmışlığı simgeler. Shakespeare <span class="ideitalik">Hamlet</span>'te şu satırı yazar: <span class="ideitalik">"İşte bu biberiye sevgilim anımsamanız için. Unutmayınız beni. Sizin düşüncelerinize karşı sokağın düşünceleridir bu biberiye."</span></p>

    <p class="normal">&nbsp;</p>

    <p class="resim">HELEN'E (TO HELEN)</p>

    <p class="normal">Poe konferans vermek için New York'a gelir. Şair Bayan Whitman (Sarah Helen Whitman) "Kuzgun" adlı bir şiir yazarak bunu Poe'ya adar. Poe da karşılık olarak "Helen'e" şiirini yazar. Yazın dünyasında sık rastlanan bu tür yazın oyunu Poe'yu fazlasıyla etkiler. Providence'a gidip Helen Whitman'la tanışır, hatta evlilik önerisinde bulunur.</p>

    <p class="normal">Şiirde Poe, Helen'le ilk karşılaşmalarını anlatır. Aşkın Yeni Platon'cu kavramını işler, kadını ülküselleştirir.</p>

    <p class="normal"><span class="ideitalik">Diana: "Yazık şimdi sevgili Diana'm karanlıkta</span> dizesinde geçen Diana antik Roma tanrıçası'dır. Yunan tanrıçası <span class="ideitalik">Artemis</span> gibi toprağın ve bereketin simgesidir.</p>

    <p class="normal"><span class="ideitalik">Elysée'ler (Elusia Pedia):</span> Eski Yunan'a ve Roma mitolojisine göre yiğit ve erdemli kişilerin Cehennemde bulundukları yer. Sözcük alan anlamına geliyor.</p>

    <p class="normal"><span class="ideitalik">Venüs:</span> Antik Roma tanrıçası. Önceleri meyve bahçelerinin koruyucusuydu, sonradan eski Yunan tanrıçası Afrodit gibi o da güzellik tanrıçası oldu.</p>

    <p class="normal">&nbsp;</p>

    <p class="resim">RÜYA İÇİNDE RÜYA (A DREAM WITHIN A DREAM)</p>

    <p class="normal">Şiir gerçeğin yadsınışı mı? Düşçülük mü? Şaire göre rüya yüce bir bilgi, kuramsal araç.</p>

    <p class="normal"><span class="ideitalik">"Gördüğümüz, göründüğümüz veya / Değil midir rüya içinde rüya?"</span> Her iki bağlamın sonunda yer alan bu iki dizedeki sıkıntı Tanrının tartışılmaz varlığını onaylatmak isteyen şairin kuşku ya da başkaldırı anını açımlar bize.</p>

    <p class="normal">Rüya İçinde Rüya temasına pek çok kaynakta rastlanır. Novalis'te, Coleridge'in <span class="ideitalik">Aşk Anıları</span>'nda, Margaret Fuller'ın <span class="ideitalik">Göller Üstünde Yaz</span>'ında bu sözcüklere rastlarız. L.A. Washburn'un <span class="ideitalik">Graham's Magazine</span> dergisinin Aralık 1848 tarihli sayısında çıkan öyküsü "Rüya İçinde Bir Rüya" adını taşır.</p>

    <p class="normal">Poe'nun bu şiirini Mallarmé Fransızcaya çevirdi. Sanırım Yahya Kemal Mallarmé çevirisiyle bu şiiri okudu. Rüya içinde rüya temasını o da bir şiirinde kullanır.</p>

    <p class="normal">&nbsp;</p>

    <p class="resim">ÇANLAR (THE BELLS)</p>

    <p class="normal">Bayan Marie Louise Shews şairin yakın arkadaşlarından. Sık sık görüşüyor onunla. Bir gün yine beraberlerken Poe yakınır: "Bir şiir yazma gereksinimi içindeyim, ama yazamıyorum. Bu akşam çan sesleri sinirlerimi çok bozuyor, elime kalem alamaz oldum. Hem konu da bulamıyorum." Şair konuşmasını bitirince Bayan Shew boş bir kâğıt alır eline ve üstüne şiirin adını yazar: ÇANLAR. Ve bağlamların ilk dizelerini kondurur ak kâğıda: <span class="ideitalik">"Dinleyin kızakların çanlarını – Dinleyin tatlı düğün çanlarını – Dinleyin gürültülü tehlike çanlarını"</span> vb.</p>

    <p class="normal">Poe'nun üzerinde en çok çalıştığı, defalarca düzelttiği şiirlerinden.</p>

    <p class="normal">Ezginin ve ses tınısının ön planda olduğu izlenimci bir şiir ve bazı eleştirmenlere göre Amerika'nın ilk çağdaş şiirlerinden biri.</p>

    <p class="normal">Mallarmé Scolies'de şunu yazar; <span class="ideitalik">"Poe'nun şiirleri içinde yabancı bir dile gerçekten çevrilemez olan tek şiir."</span></p>

    <p class="normal">&nbsp;</p>

    <p class="resim">ULALUME</p>

    <p class="normal">Kişinin ruhsal ağlatısını anlatan büyük sembolist şiirlerden biri.</p>

    <p class="normal"><span class="ideitalik">Ulalume:</span> Sözcüğü şair yarattı. Latincedeki <span class="ideitalik">ululare</span> ve <span class="ideitalik">lumen</span> sözcüklerinden <span class="ideitalik">Acının Yıldızı</span> anlamına gelen bu sözcüğü türetti.</p>

    <p class="normal"><span class="ideitalik">Auber:</span> Uzun zaman, şiirde geçen bu sözcüğü Poe'nun ürettiği sanıldı. Sözcüğü kullanırken şairin opera ve bale bestecisi Daniel François Esprit Auber'in adından esinlendiği sonradan anlaşıldı.</p>

    <p class="normal"><span class="ideitalik">Weir:</span> Lewis Leary'ye göre bu sözcüğü kullanan şair Amerikan ressamı Robert Walter Weir'in adından esinlendi. Ressam tablolarında sisli bölgeleri resmeder ki bu sisler şairin karışık ruhsal dünyasıyla pek güzel uyum sağlar.</p>

    <p class="normal"><span class="ideitalik">Yaanek:</span> Sözcük <span class="ideitalik">eteğinde Yaanek</span>'in şeklinde geçer. H.P. Lowecraft ve Mabbott'a göre şairin anlattığı yer Erebus Tepesi'dir. Campbelle'e göre ise sözcük Trabzon'un bir mahallesi olan Arapça Yanik'ten gelmektedir. <span class="ideitalik">Yaanek</span> İngilizce <span class="ideitalik">Yanik</span> şeklinde okunur.</p>

    <p class="normal"><span class="ideitalik">Astarte (Astart):</span> Babil'in İshtar'ıyla eşdeger, Fenike'nin verimlilik tanrıçası.</p>

    <p class="normal"><span class="ideitalik">Diana:</span> Eski Yunan tanrıçası Artemis'le eşdeğer eski Roma'nın toprak ve bereket tanrıçası.</p>

    <p class="normal">Psykhe: Ruh anlamına gelir. Miletos kralının kızıdır. Üç kız kardeşin üçüncüsü ve en güzeli. Bu yüzden güzellik kraliçesi Afrodit'in hışmına uğrar. Afrodit'in oğlu Eros kıza âşık olur. Apuleius, Psykhe ile ilgili öyküsünde Yeni Platoncu görüşü dile getirir. Sevgi ile ruh birbirlerinden ayrılmaz, ama bu birlik ancak birçok engelleri aşmak, birçok düşman güçleri yenmekle gerçekleşir.</p>

    <p class="normal">&nbsp;</p>

    <p class="resim">O'NA</p>

    <p class="normal">Şair "To M.L. S." başlığını koyduğu bu şiiri Bayan Marie Luise Shew'e ithaf etti. Bayan Shew'in küçümsenmeyecek bir sağlık bilgisi vardı ve hastalığı sırasında Poe'nun karısı Virginia'yla çok ilgilendi. Poe ruhsal krizler geçirirken de yardımına daha çok Bayan Shew koşuyordu.</p>

    <p class="normal">Bayan Shew'e adadığı bu şiiri Poe karısı Virginia'nın ölümünden kısa bir süre sonra yazdı.</p>

    <p class="normal">&nbsp;</p>

    <p class="resim">KUZGUN (THE RAVEN)</p>

    <p class="normal">Şairin ünlü ve en çok yayımlanan şiiri. Hiçbir şiir "Kuzgun" kadar şairine çok kısa bir zamanda bu kadar ün kazandırmadı. Şiir efsaneleşti, Poe'nun "Kuzgun"u yazmak için on yıl çalıştığını ileri sürenler oldu.</p>

    <p class="normal">Bu şiirin yazılmasında çeşitli kaynaklardan yararlanır Poe. Önemli birkaçını belirtelim: Tennyson'ın <span class="ideitalik">No More</span> ve <span class="ideitalik">Ancreontics</span> adlı yapıtları, Byron'un <span class="ideitalik">Don Juan</span>'ı, Shelley'nin <span class="ideitalik">A Lament</span>'i, J.R. Lowell'ın <span class="ideitalik">Threnodia on an Infant</span>'ı, Felicia Hemans'ın <span class="ideitalik">The Forest Sanctuary</span>'si, James K. Paulding'in <span class="ideitalik">Indian Marahing Song</span>'ı ...</p>

    <p class="normal"><span class="ideitalik">"Garip, hazin hışırtısı ipek al perdelerin işliyordu içime"</span>: Üçüncü bağlamın başındaki bu dizeleri Poe kadın şair Elizabeth Barret'ın "Lady Geraldine's" şiirinden almıştır.</p>

    <p class="normal"><span class="ideitalik">"O uzak Cennet'te kavuşacak mı ruhum"</span>: Bu dizede Cennet anlamında şair <span class="ideitalik">Aidenn</span> sözcüğünü kullanırken Arapçadaki Müslüman cenneti Aden'den esinlenmiştir. Cennetin İngilizcesi ve Tevrat'da geçen sözcük Eden'dır.</p>

    <p class="normal">&nbsp;</p>

    <p class="resim">EULALIE</p>

    <p class="normal">Poe bu şiiri yazarken iki yapıttan esinlenir: 14 Ekim 1843'te <span class="ideitalik">New Mirror</span>'da yayımlanan "Revenge of Leonard Rosier" öyküsü ve Albert Pike'ın <span class="ideitalik">New Mirror</span>'ın aynı sayısında yayımlanan "Isodora" adlı şiiri.</p>

    <p class="normal">Şairin şiiri karısı Virginia için yazdığı söylenir. Nitekim şiirinde <span class="ideitalik">"Bir suydu ruhum durgun ve ürkek/ Kibar, mahcup Eulalie karım oluncaya dek"</span> diyor.</p>

    <p class="normal"><span class="ideitalik">Astarte (Asthtart):</span> Fenike'nin verimlilik tanrıçası.</p>

    <p class="normal">&nbsp;</p>

    <p class="resim">DÜŞ ÜLKE (DREAM LAND)</p>

    <p class="normal">Bazı eleştirilere göre dizenin ustası Poe bu şiirinde düşün anlamsız ezgisel çağrışımını dile getirir. Özel müzikalitenin içinde fizik ötesi sıkıntı buluruz.</p>

    <p class="normal"><span class="ideitalik">Thule:</span> İngiltere'nin kuzeyindeki bir adaya eski Yunanlıların verdiği isim. Türkçedeki Fizan gibi, Dünyanın en uzak yeri anlamında kullanılır.</p>

    <p class="normal">&nbsp;</p>

    <p class="resim">FATİH KURTÇUK (THE CONQUEROR WORM)</p>

    <p class="normal">Beş bağlamdan oluşan şiir bir tiyatro oyununu çağrıştırıyor. Sahne bütün bir evren. Gözü yaşlı melekler yaşamın, insanlığın güldürü-ağlatısını izliyor.</p>

    <p class="normal">Şair şiirin adını Spencer Wallis Cone'un şiirindeki şu dizeden alır: <span class="ideitalik">"Bırakın fatih kurtcuk'la karşılaşsın."</span></p>

    <p class="normal">Baudelaire bu şiiri Fransızcaya çevirdi. Şiirdeki kurtçuk Baudelaire'in de bazı şiirlerine girdi böylece.</p>

    <p class="normal">Meleklerin izlediği oyunda insan, ölümsüz varlık Tanrı şeklinde ortaya çıkar, sığındığı yer özgür bir sığınak olan işlediği yüce günahtır. Kaba ve acınacak maskeleriyle oyuncular, yani insanlar kendilerini Tanrı, Monos ve Una'nın yoldaşları sanırlar. Aslında, insanlar kendi şeklinde olmadığından Tanrı, onların bu görünümlerini, bu esinlerini yasaklar, <span class="ideitalik">kozmik Yazgı</span>'nın yerine gelmesinin bir güvencesi olan <span class="ideitalik">fatih kurt</span>, yani <span class="ideitalik">ölüm</span> aralığıyla insanları cezalandırır.</p>

    <p class="normal">&nbsp;</p>

    <p class="resim">SESSİZLİK (SILENCE)</p>

    <p class="normal">Şubat ve Haziran aylarında çıkan <span class="ideitalik">London Magazine</span>'de (Londra Dergisi) Thomas Hood'un iki sonesi yayımlanır: "Sessizlik" ve "Ölüm". Şair "Sessizlik" şiirini çok beğenir ve onu <span class="ideitalik">Burton's Gentleman's Magazine</span>'de yeniden yayımlar. Daha sonra kendisi de bu soneden aldığı esinle bir <span class="ideitalik">sessizlik</span> sonesi kaleme alır.</p>

    <p class="normal">&nbsp;</p>

    <p class="resim">PERİLİ SARAY (THE HAUNTED PALACE)</p>

    <p class="normal">Poe Griswold'a "Perili saray derken hayallerle dolu bir ruhu kastediyorum, yani rahatsız edilen bir ruhu," der. Çağının yazar ve şairleri Poe'nun zihninin, ruhsal dünyasının zaten perili bir saray olduğunu söylerler.</p>

    <p class="normal">&nbsp;</p>

    <p class="resim">GELİN BALADI (BRIDAL BALLAD)</p>

    <p class="normal">Daha çok bir biçim çalışması olan bu şiiri Poe'nun hangi kadın için yazdığı bilinmiyor. Şiir tutkunun yarattığı yıkıcı hayalleri belirtmesi yönünden dikkati çekiyor.</p>

    <p class="normal">&nbsp;</p>

    <p class="resim">ZANTE (TO ZANTE)</p>

    <p class="normal">Kimi araştırmacılara göre şair bu şiiri İtalyan şair Ugo Foscolo'nun bir sonesinden esinlenerek yazdı.</p>

    <p class="normal"><span class="ideitalik">Zante:</span> Ege denizindeki bir ada. Chateaubriand'a göre adını sümbül'ün Latincesi olan Zacynthus'tan alır. Zaten şair de Zante'ye seslenirken <span class="ideitalik">"Sevimli adların en sevimlisini/ Çiçeklerin en güzelinden olan şirin ada"</span> diyor.</p>

    <p class="normal"><span class="ideitalik">Yok artık:</span> Şair bu iki sözcüğü birkaç kez yineleyerek, daha önce yazdığı "Kuzgun" şiirinde kullanmıştı. Poe'nun büyülü sözcüklerinden.</p>

    <p class="normal"><span class="ideitalik">Isola d'oro! Fior di Levanté!:</span> Altın ada! Yakın Doğu Çiçeği!</p>

    <p class="normal">&nbsp;</p>

    <p class="resim">F.. SS.O...d'A (TO F...Ss. O...d)</p>

    <p class="normal">Poe bu aşk şiirini senin için yazdım diye birkaç kadına gönderdikten sonra <span class="ideitalik">Bayan Frances Sergent Osgood'a ithaf ederek</span> yayımladı. Şiirden söz ederken kimi araştırmacılar şakacı bir dil kullanarak <span class="ideitalik">"samimiyetsiz aşkın yetkin örneği"</span> sözünü kullanıyorlar. Alışılmış türden bir aşk şiiri değil. Büyük gizemci Poe bu şiirinde âşık olmayı sade bir görev gibi kabul etmektedir.</p>

    <p class="normal">&nbsp;</p>

    <p class="resim">F'YE (TO F...)</p>

    <p class="normal">Şiir önce, şairin ilk gençlik aşkı, ilk gençlik nişanlısı Elmira Shelton'ın arkadaşı <span class="ideitalik">Mary Winfree</span>'ye adanmıştı. Daha sonra bu şiiri Poe Bayan Frances Sergent Osgood'a ithaf etti.</p>

    <p class="normal">&nbsp;</p>

    <p class="resim">BÜYÜK ROMA TİYATROSU (THE COLISEUM)</p>

    <p class="normal">Şair şiiri Byron'un "Manfred"ından (Şarkı III, bağlam 55, dize 10-41) ve "Childe Harold"ından (Şarkı IV, bağlam 142-145) esinlenerek Baltimore'da yayımlanan Saturday Visiter'ın (Cumartesi Ziyaretçisi) açtığı şiir yarışmasına katılmak için yazdı ve beş-altı öyküsüyle birlikte jüriye gönderdi. Hem şiirde, hem öyküde birinciliği kazandı. Ancak jüri üyesi J. Kennedy ve John H. B. iki birinciliğin de aynı kişiye verilmesini uygun görmeyerek Poe'yu yalnızca öykü birinciliğiyle ödüllendirdiler.</p>

    <p class="normal"><span class="ideitalik">Kalde:</span> Mezopotamya bölgesindeki bir ülke. Müneccimleri (astrologları) ile ünlü. Kaldelilere yeni Babilliler de denir.</p>

    <p class="normal"><span class="ideitalik">Yankılar (Echoes):</span> Dağ orman ve su perilerinden olan ve sesin yansımasını simgeleyen Yankı (Echo, Ekhâ) Zeus'un aşk söylentilerini duymasın diye sürekli gevezelik ederek Hera'nın dikkatini dağıtır.</p>

    <p class="normal"><span class="ideitalik">Memnon:</span> Yunanlılar ve Romalılar Amenophis III için Teb çevrelerindeki iki dev yontusuna bu adı vermişlerdi. Memnon adı gizemli bir kişinin isminden mi, yoksa Mısırlıların her yapıya verdikleri <span class="ideitalik">memnu</span> sözcüğünden mi geliyor, bilinmemekte.</p>

    <p class="normal">Memnon yontusu, efsaneye göre, tan vaktinde üstüne güneş ışığı düştüğü zaman, annesi Eos'a yönelen güçlü bir ses çıkarır.</p>

    <p class="normal">&nbsp;</p>

    <p class="resim">LENORE</p>

    <p class="normal">"Lenore" şiirinin öyküsü aynı zamanda Poe'nun şiir sanatının da öyküsüdür. Şiirin ilk biçimiyle son biçimi arasında hayli fark vardır.</p>

    <p class="normal">Lenore <span class="ideitalik">ölüm</span> temasını işler. Poe "Bir Şiirin Oluşu" başlıklı ünlü yazısında "Güzel bir <span class="ideitalik">kadın</span>'ın ölümü konularının en şiirselidir," der.</p>

    <p class="normal">Kadın ölümünün şairin yaşantısında özel bir yeri var. Poe henüz iki yaşında bir bebek iken annesi Elisabeth Hopkins ölür. Henüz on bir yaşında iken sınıf arkadaşının annesi <span class="ideitalik">Helen Stith</span>'i derin bir platonik aşkla sever. İlerde şaire <span class="ideitalik">Helen</span>'e adlı şiiri esinleyecek olan bu kadın da ölür, Poe geceleri onun ruhuyla birlikte olmak için mezarlıkta dolaşır. Karısı ve halasının kızı çok sevdiği Virginia yirmi yaşında öte dünyaya göç eder. Bütün bu kadınların, sevilen kadınların ortak simgesidir Lenore.</p>

    <p class="normal"><span class="ideitalik">Altın kadeh kırıldı:</span> Tevrat'ın <span class="ideitalik">Ecclestiaste</span> bölümünde şunlar söylenir: <span class="ideitalik">"Gümüş tel gevşemeden, altın kadeh kırılmadan, su testisi pınarda parçalanmadan önce..."</span> görülüyor ki bazı şiirlerinde olduğu gibi bu şiirinde de Poe Tevrat'tan esinleniyor.</p>

    <p class="normal"><span class="ideitalik">Şabbat:</span> Yahudilerin cumartesi gününe verdiği ad. Tanrı Evreni yaratmak için altı gün çalışıp yedinci gün dinlendiğinden Yahudi dininde de yedinci gün dinlenme günüdür. Şabbat'ın, yani cumartesi günlerinin kutsanması Tevrat'tan önce, çok tanrılı dinlerde de vardı. Doğaüstü varlıklara, totemlere tapanlar da cumartesi günleri ormanlarda toplanıp şölenler yaparlardı. Bu şölenlere Şabbat şölenleri denirdi.</p>

    <p class="normal"><span class="ideitalik">Guy de Vere:</span> Eski diller (Latince, Arapça vb.) ve yeni diller (Fransızca, İtalyanca vb. kurslarını izleyen Poe <span class="ideitalik">"Guy de Vere"</span> deki <span class="ideitalik">"Vere"</span> sözcüğünü Latince <span class="ideitalik">Veritas</span> ya da Fransızca <span class="ideitalik">Vérité</span>'den türetti. <span class="ideitalik">Gerçek</span> anlamına gelir.</p>

    <p class="normal">&nbsp;</p>

    <p class="resim">İLAHİ (HYMN)</p>

    <p class="normal">Poe bu şiiri yazdı ama kitabına ancak 1845'te aldı. Bu gecikmiş yayın acaba Poe'nun dinsel inancındaki, dinsel duygularındaki bir evrimin mi işareti? Tanrıya inanan <span class="ideitalik">(Deist)</span> ama dinsel şekil ve ayrıntılardan hoşlanmayan biriydi Poe.</p>

    <p class="normal">&nbsp;</p>

    <p class="resim">CENNETTEKİ'NE (TO ONE IN PARADISE)</p>

    <p class="normal">İngiliz şairi Byron'ın aşklarına Poe'nun ilgisi biliniyor. Roy P. Basler'a göre şairin bu şiiri de Byron'ın etkisini taşır. Hatta bu şiirinde Poe bilerek ve isteyerek Byron'ı öykünür.</p>

    <p class="normal"><span class="ideitalik">"Şimdi hangi ateşli iklimlerde/ Hangi kasırgalarda dans ediyorlar":</span> Baudelaire Poe'nun bu dizelerindeki eter sözcüğünü kendi şiirlerinde de kullanmaya başladı.</p>

    <p class="normal"><span class="ideitalik">"Denizde bir yeşil adaydın aşkım":</span> Dizeyi Zante sonesiyle karşılaştırın. Zante de Ege denizindeki küçük, yeşil bir adadır. Basler'a göre "yeşil ada" utküsel aşkın simgesidir.</p>

    <p class="normal"><span class="ideitalik">"Yok artık":</span> Şairin büyülü sözlerinden. Poe bu iki sözcüğü "Kuzgun" ve "Lenore" şiirlerinde de kullanır.</p>

    <p class="normal"><span class="ideitalik">"Yıldırım vurmuş ağaç yeşermiyecek artık":</span> Ağaç tutkuya, aşka esir olmuş yabancının simgesidir.</p>

    <p class="normal">&nbsp;</p>

    <p class="resim">DENİZDEKİ KENT (THE CITY IN THE SEA)</p>

    <p class="normal">Araştırmacılar bu gizemli kentin yeri üstüne hayli kafa yordular. Bu gizemli kent kimi araştırmacılara göre Babil, kimilerine göre ise Gomorrhe, Tyr ya da Dis'dir.</p>

    <p class="normal">Şaire göre denizdeki kent denizin altında değil içindedir.</p>

    <p class="normal">Şair ölümden sonraki vecd halini, esrikleşmeyi ve son düşüşü simgeler. Denizdeki kent Cennet'in sembolüdür.</p>

    <p class="normal"><span class="ideitalik">Babil:</span> Türkiye'nin doğusundaki Mezopotamya bölgesinde antik bir kent. Zamanının en yüksek kulesinden Babil müneccimleri (astrologlar) sürekli yıldız hareketlerini izlerlerdi.</p>

    <p class="normal">&nbsp;</p>

    <p class="resim">TEDİRGİN VADİ (THE VALLEY OF UNREST)</p>

    <p class="normal">James M. Kieh'e göre bu şiir Poe'nun bütün şiirlerinin anahtarıdır.</p>

    <p class="normal"><span class="ideitalik">Tedirgin vadi:</span> Şairin huzursuz ruh dünyası.</p>

    <p class="normal">&nbsp;</p>

    <p class="resim">UYUYAN (THE SLEEPER)</p>

    <p class="normal">Şairin sevdiği şiirlerinden. 1846 Aralığında G. E. Veleth'e şunları yazar: "'Uyuyan'la ilgili düşünceleriniz beni çok memnun etti. 'Uyuyan' 'Kuzgun'dan, daha önemli bence, ama bunu milyonda biri görebiliyor. Evet, 'Kuzgun' şiir sanatı yönünden önemli, şiirin kendisi ise 'Uyuyan'dadır. Bu şiiri yazdığımda henüz çocuk yaşlardaydım."</p>

    <p class="normal"><span class="ideitalik">"Ay donuk nemli buğular soluyor":</span> Poe'nun bütün şiirlerinde Ay soğukluğun, acının, sıkıntının simgesidir.</p>

    <p class="normal"><span class="ideitalik">Lethe:</span> Antik Yunan ve Roma efsanesine göre Cehennemdeki bir ırmak.</p>

    <p class="normal"><span class="ideitalik">Destine'ler:</span> Eski Yunan mitolojisindeki Moire'lar, eksi Roma mitolojisindeki Park'lar ya da Fata'lar. İnsan yazgısını gözlem altında bulunduran üç tanrıça.</p>

    <p class="normal">&nbsp;</p>

    <p class="resim">İSRAFİL (İSRAFEL)</p>

    <p class="normal">Şairin güzel şiirlerinden olmasına karşın üzerinde pek fazla durulmadı. Şiir gökyüzünün şairi (meleksi şair) ile yeryüzünün şairi arasındaki gidiş-gelişleri simgeler.</p>

    <p class="normal"><span class="ideitalik">İsrafil:</span> Dört büyük melekten (Cebrail, Azrail, Mikail, İsrafil) biri.</p>

    <p class="normal"><span class="ideitalik">Pleiads'lar:</span> Titan ve Pleione'nin yedi kızları. Gökyüzünde, yaz aylarında görülen yedi yıldıza da bu ad verilir.</p>

    <p class="normal"><span class="ideitalik">Huri:</span> Kendilerinden Kuran'da söz edilen Cennet kızları. Şair şiirine girerken Kuran'da geçen, İsrafil'le ilgili sözleri aktarıyor. Demek ki Kuran'ı okumuş. Nitekim şiirde de zaten huri sözcüğü Kuran'daki şekliyle yer alıyor.</p>

    <p class="normal">&nbsp;</p>

    <p class="resim">HELEN'E (TO HELEN)</p>

    <p class="normal">Öğrenci Poe okul arkadaşının evine gittiğinde arkadaşının annesi Helen Stith Stanard'ı görür ve ona platonik bir şekilde âşık olur. Poe bu kadın öldüğünde çok büyük üzüntü duyar ve gecelerini mezarlıkta, onun mezarı başında geçirir. Bu derin platonik sevdadan daha sonraki yıllarda üç bağlamdan oluşan ünlü <span class="ideitalik">To Helen</span> (Helen'e) şiiri doğar (1831).</p>

    <p class="normal"><span class="ideitalik">Nicea (Yunanca Nikaia):</span> İznik'in eski adı.</p>

    <p class="normal"><span class="ideitalik">Psykhe:</span> Ruh anlamına gelir. Miletos kralının kızı.</p>

    <p class="normal">&nbsp;</p>

    <p class="resim">YALNIZ (ALONE)</p>

    <p class="normal">Bu şiiri ilk Eugene L. Didier buldu ve 1829 Eylülü'nde <span class="ideitalik">Scribner's'</span>de yayımladı. Şiirin gerçekten Poe'nun olup olmadığı uzun yıllar tartışıldı. Bu şiirin Poe'ya ait olduğunu artık tüm Poe uzmanları onaylıyor.</p>

    <p class="normal">Şairin gençlik yıllarında yazdığı şiirlerden. Şiirin kahramanı acıklı ve yalnız yazgısından Byron gibi onur duyuyor: <span class="ideitalik">"Olmadım çocukluğumdan beri/ Başkalarının olduğu gibi / Görmedim dünyayı, nesneleri/ Başkalarının gördüğü gibi/ Kandırmadı hüznümü, tutkuları/ Aynı ortak pınarların suları..."</span></p>

    <p class="normal">&nbsp;</p>

    <p class="resim">PERİLER DİYARI (FAIRY LAND)</p>

    <p class="normal">Eleştirmenlerin üstünde en çok tartıştıkları şiir.</p>

    <p class="normal">Davidson'a göre Periler Diyarı ölümdür ve ölüler diyarıdır.</p>

    <p class="normal">John Neal şiirdeki bazı dizelerin hiçbir anlam taşımadığını ileri sürdü.</p>

    <p class="normal">Willis aylık <span class="ideitalik">Amerikan Dergisi</span>'nin 1829 Kasım sayısında şairin bu şiiri kendisine gönderdiğini ama yayımlamayıp çöpe attığını yazdı.</p>

    <p class="normal">İçinde çok sayıda imgesi bulunan bir şiir. Ay'dan söz ederken <span class="ideitalik">"Söndürür ışığını yıldızların/ Soluğuyla o solgun yüzlerinin"</span> diyor. "Akşam Yıldızı" şiirinde akşam yıldızını şöyle över: <span class="ideitalik">"Benim için azizdir ışınların (...)/ Geceleri gururusun göklerin/ Senin uzaktan gelen/ Ateşine tutkunum ben/ O soğuk ay ışığından çok."</span></p>

    <p class="normal">&nbsp;</p>

    <p class="resim">O'NA (TO...)</p>

    <p class="normal">Şairin bu şiiri kimin için yazdığı bilinmiyor. Poe üstüne incelemeler yapan Mabbott'a göre şair bu şiiri kuzinlerinden Rebecca Herring için kaleme aldı.</p>

    <p class="normal">Öyküntü'nün yeniden işlendiği bir şiir gibidir.</p>

    <p class="normal">&nbsp;</p>

    <p class="resim">O'NA (TO...)</p>

    <p class="normal"><span class="ideitalik">"Düşlerimdeki bahçe köşkleridir/ Kuşlardır cıvıldayan/ Dudaklar"</span> dizeleriyle başlayan bu şiiri şair, Campbell'e göre, ilkgençlik yıllarındaki nişanlısı Elmira Royster için yazdı. Sadık olmayan bir kadın söz konusu. Nitekim üniversite öğrenimi için gittiği Virginia'dan Ricmond'a dönen Poe nişanlısı Elmira'nın Shelton adlı biriyle evlenmek üzre olduğunu öğrenir.</p>

    <p class="normal">&nbsp;</p>

    <p class="resim">ROMANS (ROMANCE)</p>

    <p class="normal">Şairin sevdiği şiirlerinden. Şiir kitaplarının her yeni yayınına bu şiiri aldı. "Romans"tan söz ederken "Üstünden kaç yıl geçerse geçsin zamanın asla aşındıramayacağı dizeler," der.</p>

    <p class="normal"><span class="ideitalik">"Renkli bir papağandır o benim için":</span> Papağan Poe'nun sevdiği bir kuş. "Kuzgun" şiirinde de önceleri papağan sözcüğünü kullanmak niyetinde olduğunu yazar.</p>

    <p class="normal">&nbsp;</p>

    <p class="resim">BİLİM'E SONE (SONNET TO SCIENCE)</p>

    <p class="normal">Bu şiirinde Poe bilim/şiir çatışmasını yeniden ele alıyor. R. Wilbur'ın da üzerine dikkati çektiği gibi bilim dünyayı ele geçirir ve imgelemi, güzelliği bir başka uyduya sürer. Şair Poe ruhsal duyguyla özdeksel dünyanın, yeryüzünün birbirinden ayrılmasına karşı değildir, hatta bu kopuşu, ayrılığı onaylar. Şairin amacı dünyadan ve insanlardan kurtulmaktır.</p>

    <p class="normal">Eleştirmenlerin çoğuna göre Poe bu şiiri yazarken Keats'den, kimine göre ise Bernardin de Saint-Pierre'in <span class="ideitalik">Doğa İncelemeleri</span> adlı yapıtından esinlendi.</p>

    <p class="normal"><span class="ideitalik">Dian (Diana):</span> Toprağın ve bereket'in, verimin simgesi eski Roma tanrıçası.</p>

    <p class="normal"><span class="ideitalik">Hamadryad:</span> Orman perileri</p>

    <p class="normal">Naiad: Su perileri.</p>

    <p class="normal"><span class="ideitalik">Elfin (Elfe):</span> İskandinav mitolojisinde hava ve ateş cini.</p>

    <p class="normal">&nbsp;</p>

    <p class="resim">O GÖL'E (THE LAKE, TO...)</p>

    <p class="normal">Şairin 1827'de yayımladığı şiirlerinin en başarılılarından biri. Bu şiirle ilgili Wilbur'un ilginç bir analizi var. Bu eleştirmene göre göldeki her yansıma etten kemikten kurtulmuş, gerçekten soyutlanmış doğa güzelliğinin simgesidir. Bu yansımaları seyreden bir kimse ülküsel güzelliği izleyen bir yalvaçtır, görülmezi görür, bilinmezi bilir.</p>

    <p class="normal">Gölün karanlığı şair Poe için çocukluk hayallerinin kayboluşudur. Gölün derinlikleri ülküsel güzelliklerin mezarıdır, ülküsel güzelliğe sahip olmak için şair kendini bu derinliklere atmak ister.</p>

    <p class="normal"><span class="resim1">Eden:</span> Cennetin Tevrat'ta geçen adı.</p>

    <p class="normal">&nbsp;</p>

    <p class="resim">BİR DÜŞ (A DREAM)</p>

    <p class="normal">Eleştirmen R. Wilbur'a göre şair bu şiiri yazarken de Byron'dan esinlenmiş. Bu şiirinde bir kez daha Poe dünya gerçeğine düş gerçeğini dayatıyor. Şiir ilk kez 1827'de <span class="ideitalik">Timurlenk ve Diğer Şiirler (Tamerlane and Other Poems)</span> kitabında yayımlandı ve şiire bir başlık konulmamıştı.</p>

    <p class="normal">&nbsp;</p>

    <p class="resim">AKŞAM YILDIZI (EVENING STAR)</p>

    <p class="normal">Diğer şiirlerinde (<span class="ideitalik">Timurlenk, Düşler, El Araf</span> ve <span class="ideitalik">Ulalume</span> bir yıldız, insanlara çevresine karşı duyarsız bir varlık olarak betimliyor. Eleştirmen Campbell'e göre bu şiiri yazarken Poe şair Thomas Moor'un <span class="ideitalik">Irish Melodies'</span>sinden esinlendi.</p>

    <p class="normal">&nbsp;</p>

    <p class="resim">ŞARKI (SONG)</p>

    <p class="normal">Şairin özyaşam öyküsünü kaleme alan eleştirmenlere göre Poe bu şiiri de ilkgençlik nişanlısı <span class="ideitalik">Elmira Royster</span> için yazdı. John Lofland ve Fitz Grene Hallek gibi eleştirmenlere göre şiir Amerikan şiirindeki <span class="ideitalik">Romantizm</span> geleneğinin bir ürünüdür ve Byron'dan esinlenmiştir.</p>
  </div>
</body>
</html>
