<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>anabel</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_43">EDGAR ALLAN POE'NUN YAŞAM ÖYKÜSÜ</h1>

  <p class="normal">&nbsp;</p>

  <p class="normal1">1809</p>

  <p class="normal"><span class="ideitalik">19 Ocak:</span> Poe'nun doğumu. Babası David Poe, annesi Elisabeth Hopkins Poe. Her ikisi de tiyatro oyuncusu. Edgar'ın doğumundan kısa bir süre sonra alkolik baba kayıplara karışır. Öldü mü, çekip gitti mi, belli değil.</p>

  <p class="normal">&nbsp;</p>

  <p class="normal1">1811</p>

  <p class="normal"><span class="ideitalik">8 Aralık:</span> Poe'nun annesi Bayan Elisabeth Poe, Virginia'nın Richmond kentinde ölür. Küçük Edgar'ı Allan ailesi evlat edinir. John Allan zengin bir tüccar. Poe'yu sağlığı pek de yerinde olmayan Bayan Frances Allan büyütür.</p>

  <p class="normal">&nbsp;</p>

  <p class="normal1">1815</p>

  <p class="normal">Allan'lar ticari bir nedenle İngiltere'ye gider. Önce İskoçya'da, sonra Londra'da kalırlar.</p>

  <p class="normal">&nbsp;</p>

  <p class="normal1">1820</p>

  <p class="normal">Aile Richmond'a döner. John Allan'a amcasından önemli ölçüde bir miras kalır. Böylece tüccar çok sevdiği aksoylu yaşamını doludizgin sürdürür. Sporcu bir delikanlı olan Edgar Poe ise Fransızca ve Latince öğrenmeye başlar. Bir okul arkadaşını ziyarete gittiğinde arkadaşının annesi <span class="ideitalik">Helen Stith Stanard</span>'ı görür ve güzelliğine hayran kalır. "Helen'a" şiirini bu esinle yazar (1831).</p>

  <p class="normal">&nbsp;</p>

  <p class="normal1">1826</p>

  <p class="normal"><span class="ideitalik">14 Şubat:</span> Poe Virginia Üniversitesi'ne girer. John Allan'ın ve genç kızın ailesinin karşı durmasına rağmen komşusu Elmira Royster'la nişanlandığı için John Allan delikanlının üniversite kayıt giderlerini karşılamaz.</p>

  <p class="normal">Çağdaş diller (Fransızca, İtalyanca, İspanyolca) ve eski diller (Latince, Arapça) kurslarını izler. Parlak sonuçlar elde eder ama para sıkıntısı içindedir. Öte yandan bir aksoylu (aristokrat) yaşamı sürdürme çabasındadır. Kumar borçları birikir. Poe'nun sürekli para istemesinden usanan John Allan onun Virginia Üniversitesi'ne yeniden kaydolmasını ısrarla reddeder.</p>

  <p class="normal">&nbsp;</p>

  <p class="normal1">1827</p>

  <p class="normal">Poe Richmond'a döner. Yazdığı mektupların Elmira'ya verilmediğini ve kızın Shelton adlı birisiyle evlenmek üzere olduğunu öğrenir.</p>

  <p class="normal">John Allan şairden kendi ticari işlerinde çalışmasını ister, Poe bunu kabul etmeyince de John Allan onunla bütün ilişkilerine son verir.</p>

  <p class="normal">Poe Amerikan edebiyatının merkezi olan Boston'a kaçar. Giderini kendisi ödeyerek <span class="ideitalik">Timurlenk ve Diğer Şiirler</span> adlı kitabını yayımlar. Yapıt ilgi görmez. Ama yine de kendine güveni sarsılmaz Poe'nun. İlerde "Richmond ve Amerika çok dar bir uyduydu, daha geniş bir dünya sahnem olacak benim," diyecektir.</p>

  <p class="normal"><span class="ideitalik">26 Mayıs:</span> Edgar Perry adıyla topçu olarak orduya girer. Taburu Ekim ayında Sullivan Adası'ndaki Fort Multrie'de karargâh kurar. Şair burada korkunç bir yalnızlık içinde on üç ay geçirir.</p>

  <p class="normal">Amerika batıya doğru genişler.</p>

  <p class="normal">&nbsp;</p>

  <p class="normal1">1928</p>

  <p class="normal">Poe Fort Multrie'de düzenli bir askeri yaşam sürdürmekte. Çavuşluğa yükselir.</p>

  <p class="normal">Çabalarına rağmen asla Charleston aristokrasisinde yer alamaz. John Allan'ın buyruklarına hep karşı geldiği için de, ona ömür boyu rahat yaşama olanağını sağlayacak bir mirası da elinin tersiyle itmiş olur.</p>

  <p class="normal">&nbsp;</p>

  <p class="normal1">1829</p>

  <p class="normal">Poe'nun taburu Monroe Kalesi'ne geçer. Şair askerliği bırakıp Richmond'a döner, ama 28 Şubat'ta ölen şairi çok seven, şairin de çok sevdiği Bayan Frances Allan'ın cenazesine yetişemez.</p>

  <p class="normal">Poe'nun dönüşünü Bay John Allan hiç de hoş karşılamaz.</p>

  <p class="normal">İkinci şiir kitabını yayımlar: <span class="ideitalik">El Araf, Timurlenk ve Küçük Şiirler. Hatch and Dunning Yayınevi</span>nden çıkan bu kitap da yazın dünyasında bir ilgi görmez.</p>

  <p class="normal">&nbsp;</p>

  <p class="normal1">1830-1831</p>

  <p class="normal">Kendisine bir görev verilmesi için Savaş Bakanlığı'na başvurur. Yanıt beklerken bazen Richmond'da, bazen Baltimore'da zaman öldürür. Akademiye devam eder, ama okulun ağır disiplinine katlanamaz.</p>

  <p class="normal">John Allan yeniden evlenir.</p>

  <p class="normal">Allan ailesiyle kesin kopuşu, eğitimi altı ayda tamamlayamamış olması ve katı disiplinin yarattığı yorgunluk ve bıkkınlık nedeniyle askerî okul West Point'den ayrılır. Dostlarının da para yardımıyla <span class="ideitalik">Şiirler, İkinci Yayın</span>'ı çıkarır.</p>

  <p class="normal">Baltimore'a gider ve halası Maria Clemm'in yanında kalır. Gazeteciliğe ilgi duyar. John Allan'a yazdığı mektuplara yanıt alamaz. Çetin gazetecilik yaşamı başlar. Ama böylece, kendi deyimiyle, halka kendini anlatma olanağı bulur. Öyküler, eleştiriler, yergiler yazar.</p>

  <p class="normal">Philadelphia'da yayımlanan <span class="ideitalik">Cumartesi Postacısı</span> bir öykü yarışması düzenler. En iyi öykü yazarına yüz dolar verilecek. Poe beş öykü gönderir jüriye. Birinciliği kazanamaz. Ama gazete gönderdiği beş öyküyü de yayımlar. Böylece şair Poe aynı zamanda öykü yazarı Poe olur.</p>

  <p class="normal">&nbsp;</p>

  <p class="normal1">1832</p>

  <p class="normal">Poe, Baltimore'da, halası Maria Clemm'in yanında kıt kanaat yaşamını sürdürüyor.</p>

  <p class="normal">Kendini aşırı bir çabayla sanata ve edebiyata vermiş. Sürekli yazıyor, okuyor, çalışıyor. Eline geçen az miktardaki parayı da halasının kızı, küçük Virginia'nın eğitimine harcıyor.</p>

  <p class="normal">&nbsp;</p>

  <p class="normal1">1833</p>

  <p class="normal">Sürekli öykü yazıyor. Baltimore'da yayımlanan <span class="ideitalik">Cumartesi Konuğu</span>'nun öykü ödülünü kazanır. Bu ödül Poe'nun sanat yaşamına yeni bir devinim getirir. Edebiyat çevreleri toplantılar, tanıtma etkinlikleri düzenler. Onu jüri üyesi ve aynı zamanda romancı olan John P. Kennedy ile tanıştırırlar. Şair yarışmaya "Büyük Roma Tiyatrosu" (The Coliseum) adlı şiirini de göndermiş ve bu şiir de birincilik kazanmış. Ama jüri aynı kişiye iki ödülün birden verilmesini uygun görmemiş.</p>

  <p class="normal">&nbsp;</p>

  <p class="normal1">1834</p>

  <p class="normal">Poe babalığı John Allan'la arasını düzeltme çaresi arar, başarılı olamaz. John Allan 27 Mart'ta ölür, Poe'ya da mirasından tek kuruş bırakmaz.</p>

  <p class="normal">Şair babaannesi, halası, kuzini Virginia'yla birlikte. Genç Poe'nun saygın davranışlarından, çektiği geçim güçlüklerinden duygulanan P. Kennedy, giysi almak, akşam yemeklerinde ağırlamak gibi yardımlarda bulunur zaman zaman. Özellikle de onun <span class="ideitalik">Yeraltı Edebiyat Bildiricisi</span> adlı yayın organının sahibi Thomas W. White ile bağlantısını sağlar.</p>

  <p class="normal"><span class="ideitalik">Ocak: Godey's Lady's Book</span> yayıncısı Poe'nun Düşsel adlı öykü yapıtını yayımlar. <span class="ideitalik">"Folio Kulübü</span> başlığını taşıyan öykülerle ilgili öneriye ise Philadelphia yayıncıları olumlu yanıt vermez.</p>

  <p class="normal">&nbsp;</p>

  <p class="normal1">1835</p>

  <p class="normal">P. Kennedy'nin desteğiyle Poe'nun öyküleri ardı ardına yayımlanır.</p>

  <p class="normal">&nbsp;</p>

  <p class="normal"><span class="ideitalik">Ağustos:</span> Poe yeniden Richmond'da büyük bir güneyci derginin edebiyat bölümü sorumlusu.</p>

  <p class="normal">Hemen çalışmaya koyulur, sade halkın beğenisine sunulmuş sıradan romanları şiddetle eleştirir. Parter'ın yaptığı <span class="ideitalik">Euripide</span> çevirisine değgin eleştirileri özellikle dikkat çeker.</p>

  <p class="normal">Olağan'ın savunucusu romancı, öykücü yazar ve eleştirmenlere savaş açar. Böylece o ana dek durgun olan sanat ve edebiyat dünyasında görülmemiş bir devinim ve çatışma başlar. Poe sözcük ve tümcenin ağırlığı üstünde önemle durur ve edebiyatın ciddiye alınması gereken bir yazın kolu olduğunu haykırır. Ancak bütün kalem kavgaları öykünün, romanın, yani düzyazının çevresindedir. Poe şiirinin ağırlığını koyamamıştır henüz.</p>

  <p class="normal">Yazık ki bu başarılı öykücü iki şeytanın kurbanıdır: <span class="ideitalik">alkol ve yalnızlık.</span> Nadiren içer, ama ne içmek! Patronu Thomas White'ı çileden çıkarıyor. Şairin halası Maria Clemm, halasının kızı Virginia ve halasının oğlu Neilson'la birlikte kaldığını yazmıştık. İçkiden doğan krizlerine artık katlanamaz Neilson, onu evden uzaklaştırır. Böylece Poe'da korkunç bir yalnızlık korkusu başlar. Öte yandan Virginia'ya da âşıktır. Halasına gönderdiği mektupta şunları yazar:</p>

  <p class="normal">&nbsp;</p>

  <p class="normal">"Bu mektubu yazarken gözyaşlarıyla kör oldum, artık bir saat bile yaşamak istemiyorum. Virginia'yı ne kadar çok sevdiğimi biliyorsunuz. Bu aşkın gücünü sözcüklerle anlatamamam (...). Onun yanında olmadıktan sonra yaşamak bana haram. Niçin yaşayacağım? Aralarında beni seven tek bir kişi bulunmayan bu insanlar içinde. Hiçbir şey düşünemez haldeyim. Elveda sevgili Halam. Virginia'ya söyleyin hiç değilse bir veda mektubu yazsın bana, böylece ölümüm hızlansın." E.A.P.</p>

  <p class="normal">&nbsp;</p>

  <p class="normal">Virginia için</p>

  <p class="normal1">Aşkım, tatlı Sissym, sevgili küçük kadınım, amcaoğlunun kalbini kırmadan önce iyi düşün.</p>

  <p class="normal">– Eddy.</p>

  <p class="normal">&nbsp;</p>

  <p class="normal"><span class="ideitalik">Mayıs:</span> 16 Mayıs'ta Poe halasının ondört yaşındaki kızı Virginia ile evlenir.</p>

  <p class="normal">Çift Ricmond'a yerleşir. Poe'nun küçük geliriyle yaşamaya başlarlar.</p>

  <p class="normal">White şairin görevine son verir. Gerekçesi şairin tembelliği, kavgacılığı, içkiye düşkünlüğüdür. Bunlar bahane, gazetede yayımlanan sayısız eleştiriler, öyküler, yazılar Poe'nun ne kadar çok çalıştığının göstergesi. Yazar bozuntusu White'ın Poe'nun işine son vermesinin gerçek nedeni kıskançlık. Çok ünlü bir edebiyat dergisi olan <span class="ideitalik">New York Review</span>'un yazı işleri müdürü Francis Hawks ona işbirliği önerir. Poe hemen kabul eder.</p>

  <p class="normal">&nbsp;</p>

  <p class="normal1">1837</p>

  <p class="normal"><span class="ideitalik">Şubat:</span> 17 Şubat'ta Richmond'ı terk eder. New York'ta mali kriz başlar, büyük dergiler tek tek kapılarına kilit vurur. Şairin çalıştığı <span class="ideitalik">New York Dergisi</span> de kapanır. Poe pansiyon işleten halasının yanına taşınır karısıyla. Öykülerinin en uzunu olan Arthur <span class="ideitalik">Gordon Pym'in Serüvenleri</span>'ni bu dönemde yazar, <span class="ideitalik">Folio Klubü</span>'ndeki öykülerini yeniden gözden geçirir, düzeltir.</p>

  <p class="normal"><span class="ideitalik">Temmuz:</span> Ailesiyle birlikte Philadelphia'ya yerleşir.</p>

  <p class="normal">Amerika tam bir mali panik içindedir.</p>

  <p class="normal">&nbsp;</p>

  <p class="normal1">1838</p>

  <p class="normal">Poe Philadelphia'da. Çoğu ömürsüz dergilere öykü ve şiir vererek ailenin yaşamını sürdürmeye, evin geçimini sağlamaya çalışır.</p>

  <p class="normal"><span class="ideitalik">Temmuz: Arthur Gordon Pym'in Öyküleri</span> yayımlanır.</p>

  <p class="normal">&nbsp;</p>

  <p class="normal1">1839</p>

  <p class="normal"><span class="ideitalik">Haziran:</span> Burton'ın çıkarttığı <span class="ideitalik">Burton's Gentleman's Magazin</span>'de (Burton Centilmenlerinin Dergisi) çalışmaya başlar. İstediği bağımsızlığı ona tanımaz Burton. Poe da edebiyat dostlarını uyarır: "Bu dergideki eleştirilerimi, değer yargılarımı sakın ciddiye almayın."</p>

  <p class="normal">Yazarın eski düşü gerçekleşir. <span class="ideitalik">Carey ve Lea</span> öykülerini iki cilt halinde yayımlamayı kabul eder: <span class="ideitalik">Grotesque and Arabesque</span>. 1840 tarihini taşıyan ciltler 1839'un Kasımı'nda ya da Aralığında piyasadadır.</p>

  <p class="normal">&nbsp;</p>

  <p class="normal1">1840</p>

  <p class="normal">Burton ile çalışması son bulur. Kendine ait büyük bir edebiyat dergisi çıkarma düşündedir. Bütün hazırlıklarını tamamlar. Ama parasızlık nedeniyle bu düşünü gerçekleştiremez.</p>

  <p class="normal">&nbsp;</p>

  <p class="normal1">1841</p>

  <p class="normal">1841 Haziranı'ndan 1842 Mayısı'na dek çağın en büyük edebiyat dergisi olan <span class="ideitalik">Graham's Magazine</span>'de <span class="ideitalik">(Graham'ın Dergisi)</span> çalışır. Bay Graham sevimli bir insan, kibar bir çalışma arkadaşı ve çalışkan bir emekçi olan Poe'dan çok hoşnut. Öyküleri ardı ardına yayımlanır: <span class="ideitalik">Morg Sokağı Cinayetleri</span> (Nisan), <span class="ideitalik">A Descent into the Maelstrom</span> (Mayıs), <span class="ideitalik">The Island of the Fay</span> (Haziran) <span class="ideitalik">The Colloquy of Monos and Una</span> (Ağustos).</p>

  <p class="normal">Graham'ın izniyle diğer dergilerle de çalışır.</p>

  <p class="normal">Şiirlerini yeniden elden geçirir ve bu şiirler <span class="ideitalik">Graham's Yayınları</span>'ndan çıkar.</p>

  <p class="normal">&nbsp;</p>

  <p class="normal1">1842</p>

  <p class="normal">20 yaşındaki Virginia çok güzel bir kadın ve çok iyi bir müzisyen. Ama hasta. Yaşamla ölüm arasında bir gidip bir geliyor. Poe çok üzgün. Bir yazısında "Umutla umutsuzluk arasında çırpınıp duruyorum, buna daha fazla katlanamayacağım," der. Öte yandan, öykücü ve şair olarak uğraşının en yüksek noktasındadır. Öykü kitapları peş peşe yayımlanır. <span class="ideitalik">Graham's</span> adlı eleştiri yapıtı yazın dünyasında büyük beğeni ve saygınlık kazanır. Çözümsel eleştirinin ana ilkelerini saptar.</p>

  <p class="normal"><span class="ideitalik">Mayıs:</span> Graham'daki işini bırakır. Ekonomik durumu bir türlü düzelmez. Gümrükte bir iş bulmaya çalışır. Büyük bir edebiyat dergisi çıkarma düşü hâlâ sürüp gitmede. Dostları iyi bir iş bulması için çabalarlar. Yoksulluk içindeki bütün Amerikan yazarlarının tek umudu devlet dairelerinde bir görev alabilmektir. Dostları Poe'ya devlet başkanının huzuruna çıkma olanağı sağlarlar. Washington'a gider Poe, içki yüzünden başkanla buluşma saatini kaçırır ve acele Philadelphia'ya döner.</p>

  <p class="normal">Çok içmiyor ama bir kadeh viski bile onu yatağa düşürebiliyor. Şu bir gerçek ki Poe asla kendini içkiye kurban eden biri değil. Yapıtlarında Baudelaire gibi içkiyi övmez. İçkiyle övünmez. Alkol'ün bir zehir olduğunu söyler. İçkiyi güç almak için içer. Ruhsal bir bunalıma mı düştü? İçer. Önemli biriyle, örneğin Amerika devlet başkanıyla mı görüşecek? Cesaret bulmak için içer. Evlilikleri ile ilgili ayrıntıları son bir kez görüşmek için Sarah Helen Whitman'la mı buluşacak? İçer. Poe alkol alışkanlığıyla savaştı. Zaman zaman içtiyse de asla bir ayyaş olmadı. En amansız düşmanları bile bu gerçeği kabul ederler.</p>

  <p class="normal">Örnekler verelim.</p>

  <p class="normal">Briggs: "Poe'yu yatağa düşürmeye bir kadeh içki bile yeter."</p>

  <p class="normal">English: "Poe ne içkici, ne de ayyaştır. Sadece içkiyi kaldıramayan biri."</p>

  <p class="normal">Hakkında söylenenlerin çoğu efsane, uydurulmuş şeyler. Yaşamı öyle anlatıldığı gibi düzensiz, başıboş değil. Çetin bir yaşam sürüyorsa bu gazeteci ve dar gelirli bir sanatçı olmasından kaynaklanıyordu. Ondokuzuncu yüzyıl Amerika'sında edebiyat sadece zaman geçirmeye yarayan boş bir uğraş gibi görülüyordu.</p>

  <p class="normal">Ekonomik sıkıntılarına rağmen 1943 yazın yönünden verimli bir yıl. Haziran'da <span class="ideitalik">Graham</span>'da "Fatih Kurtçuk" adlı şiiri yayımlanır. Bunu çeşitli dergilerdeki öyküleri izler. "Altın Böcek" adlı öyküsü yüz dolarlık bir yarışma ödülünü kazanır.</p>

  <p class="normal">&nbsp;</p>

  <p class="normal1">1844</p>

  <p class="normal"><span class="ideitalik">Nisan:</span> New York'a yerleşir. Manhattan'ın kuzeyinde, Brennan'ların çiftliğinde oturuyor. Korkunç bir çalışma içinde. Dinlenebildiği tek yer ise, Hudson ırmağının kıyıları. Çeşitli dergilere sattığı şiir ve öykülerinden aldığı küçük paralarla geçimini sağlama çabasında.</p>

  <p class="normal">Zamanın çoğunu <span class="ideitalik">Amerikan Edebiyatının Eleştirel Tarihi</span> adlı yapıtı yazmak için geçiriyor.</p>

  <p class="normal"><span class="ideitalik">New York Mirror</span> ozana küçük bir görev önerir, Poe kabul eder.</p>

  <p class="normal">&nbsp;</p>

  <p class="normal1">1845</p>

  <p class="normal"><span class="ideitalik">Ocak: Evening Mirror</span> 28 Ocak tarihinde "Kuzgun" şiirini yayımlar ve şiir Amerikan edebiyat tarihinde eşi görülmemiş bir başarı kaydeder. <span class="ideitalik">Amerikan Dergisi, Sabah Haberleri</span> gibi organlarda şiir övücü eleştirilerle birlikte yeniden ve yeniden yayımlanır. <span class="ideitalik">Broadway Journal</span> şairin gözden geçirdiği, düzeltmeler yaptığı öykülerini, eleştiri ve röportajlarını basar.</p>

  <p class="normal"><span class="ideitalik">Temmuz: Broadway Journal</span>'ın yazı işleri müdürü, Ekim ayında da sahibi olur. Ancak, haftada bir çıkan bu mütevazı dergi yazarının düşlerindeki o büyük edebiyat dergisinin yerini tutmaz.</p>

  <p class="normal">Poe artık ünlü. Şairler ve Amerikan şiiri üstüne konferanslar veriyor, taşlamacı yöntemiyle de izleyicinin hayli ilgisini çekiyor. Oldukça kalabalık bir kitle geliyor konferanslarına. Şiir gösterilerinde şiirlerini okuyor. Var olan durumun koşullarına uymayı bilmeyen Poe bu şiir gösterilerinde "El Araf" gibi çok uzun bir şiiri okumaya kalkarak seyirciyi sıkıyor, bezdiriyor. Kürsüye sarhoş çıktığından halkın sevegeldiği saygın edebiyatçıları yeren, onlarla alay eden sözler söylüyor.</p>

  <p class="normal">1 Kasım'da <span class="ideitalik">Broadway Journal</span>'da çıkan alaycı bir makalesiyle sanat dünyasını, kültür dünyasını yangın yerine çeviriyor. Sahibi olduğu bu derginin okur sayısı gittikçe azalıyor. Dergiyi kurtarmak için borçlanıyor Poe. Boş çaba. 3 Ocak 1846 tarihli sayı son sayı oluyor. Her şeye karşın 1845 şair için en verimli yıl. Temmuz'da <span class="ideitalik">Wiley Yayınevi</span> öykülerinden düzenlenmiş bir seçkiyi, <span class="ideitalik">Purham Yayınevi Kuzgun ve Diğer Şiirler</span> adı altında seçimini şairin bizzat yaptığı şiirleri yayımlıyor. Şubatta <span class="ideitalik">Godey's Yayınevi Şehrazat'ın Bin İkinci Öyküsü</span>'nü çıkarıyor. Yazarın sözcüğün felsefi önemini vurgulayan yazılarını <span class="ideitalik">Democratic Review</span> "Sözcüklerin Gücü" adıyla yayımlıyor. Graham Yayınları'ndan <span class="ideitalik">The Imp of the Perverse</span> çıkıyor. Yapıtları yabancı dillere çevrilerek başta Fransa olmak üzre yabancı ülkelerde yayımlanıyor. Artık o ülkesi ve New York yazın dünyasının aslanı.</p>

  <p class="normal">Ünlü kadın şair Bayan Osgood ile tanışır ve ilişkileri sonradan tutkulu bir aşka dönüşür.</p>

  <p class="normal">&nbsp;</p>

  <p class="normal1">1846</p>

  <p class="normal">Başarılarla dolu, utkulu 1845 yılını yıkımlar, yaslar ve hastalıklarla 1846 izler. Bu yıl aynı zamanda New York'un kadın şairleri ile yapılan acınacak kavgalara da tanık olur.</p>

  <p class="normal">Mayıs'ta New York'un uzak banliyölerinden biri olan Fordham'a yerleşir. Virginia ve Bayan Clemm'le birlikte mütevazı, küçük bir evde. Tarımsal alandaki bu sade ve erinçli yaşam Poe'ya rahat bir soluk aldırır. Bayan Mary Grove Nichols anılarında yoksul yaşama rağmen birleşik ve şen bir aile tablosu çizer.</p>

  <p class="normal">Önce Poe hastalanır. Virginia'nın sağlığı daha da bozulur. Yazar bir ara eline kalem alamayacak hale gelir. Aile tam bir yıkım içinde. Yardımlarına Bayan Marie Louise Shew koşar. Aileyi incitmeyecek biçimde kendisi gölgede kalarak önemli bir maddi yardımda bulunur.</p>

  <p class="normal"><span class="ideitalik">Aralık: New York Ekspres</span> bir yazıyla kültür dünyasını Poe'ya yardıma çağırır. Kimsenin kılı kıpırdamaz. Bunu sonradan öğrenen Poe çok üzülür.</p>

  <p class="normal">Sağlığı biraz düzelince hızla çalışmaya koyulur. Ocak'ta <span class="ideitalik">Arthur'un Leydileri Dergisi</span> "Sfenks"i, Kasım'da <span class="ideitalik">Godey</span> "The Cask of Amontillado"yu yayımlar. 1846 özellikle kuramsal düşünceler yılıdır. Nisan'da Graham Yayınları'ndan <span class="ideitalik">Kompozisyon Felsefesi</span>, çeşitli gazetelerde şairin "Marginalia" adı altında topladığı fikir yazıları çıkar. Bir diğer yayınevi <span class="ideitalik">Literati</span> adı altında bir dizi yazar portrelerini yayımlar.</p>

  <p class="normal"><span class="ideitalik">Morg Sokağı Cinayetleri</span>'nin çevirisiyle ilgili davadan sonra Poe Paris'te de iyice ünlenir.</p>

  <p class="normal">&nbsp;</p>

  <p class="normal1">1847</p>

  <p class="normal"><span class="ideitalik">Ocak:</span> Virginia 30 Ocak'ta Fordham'da veremden ölür. Büyük üzüntü içindeki Poe hastalanır ve haftalarca yatağa çivilenir. Halası Bayan Clemm'in tıbsal bilgisi oldukça fazla Bayan Marie Frances Shew'in özenli bakımı sayesinde iyileşir. Bir öyküsü yayımlanır. Düşlediği edebiyat dergisine kaynak aramak için Philadelphia'ya gider. Bir kez daha düş kırıklığına uğrar. Hastalanır, Fordham'a döner.</p>

  <p class="normal"><span class="ideitalik">Aralık: Amerika Dergisi</span> "Ulalume"yi yayımlar.</p>

  <p class="normal"><span class="ideitalik">Barışçı Demokrasi</span>'de "Kara Kedi"nin Fransızcaya çevirisi çıkar.</p>

  <p class="normal">&nbsp;</p>

  <p class="normal1">1848</p>

  <p class="normal">Yazarın çeşitli öyküleri yayımlanır. Poe'nun İngilizcenin en büyük şairi dediği Tennyson Prenses adlı şiir kitabını yayımlar. Şair. <span class="ideitalik">Kuzgun ve Diğer Şiirler</span> adlı kitabını şair Elisabeth Barrett'e ithaf etmişti, aynı şair <span class="ideitalik">Portekiz'den Soneler</span>'i çıkarır, ancak Poe ilgi göstermez.</p>

  <p class="normal">Büyük bir edebiyat dergisi kurma düşü devam ediyor.</p>

  <p class="normal"><span class="ideitalik">Haziran: Eureka, Bir Düzyazılmış Şiir</span> piyasaya çıkar. Poe umduğu ilgiyi göremez. Dize üstüne çalışmalarını <span class="ideitalik">Dizenin Felsefesi</span> adlı kitabında toplar.</p>

  <p class="normal">Son birkaç kuruşu da tükenmek üzre. Önemsiz bir bedel karşılığında Bayan Estelle Anna Lewis'in yayımlayacağı şiirleri düzeltme önerisini kabul eder.</p>

  <p class="normal">Bayan Shew şaire olan ilgisini sürdürüyor.</p>

  <p class="normal">Örneğin "Çanlar" şiirini yazarken de Poe'ya yardımcı olur.</p>

  <p class="normal">Bayan Shew ilişkilerinin şairin ününe ve saygınlığına zarar verebileceğini ileri sürerek bağları koparır.</p>

  <p class="normal">Şair Bayan Osgood'un arkadaşı kadın şair Jane E. Locke konferans vermesi için Poe'yu Massachussetts'e çağırır. Poe orda Locke'un arkadaşı Nancy Heywood'la tanışır ve aralarında duygusal ilişki kurulur. Yazar onun için "Annie" şiirini kaleme alır.</p>

  <p class="normal">Bayan Sarah Helen Whitman'ın çağrısı üzerine Rhode Island'da konferans vermek için New York'a gelir. Bayan Lynch'in isteğine uyarak Bayan Whitman "Kuzgun" adlı bir şiir yazar ve şiiri Poe'ya adar. Şiirin yayınından sonra bu kez de Poe "Helen'e" (To Helen) şiirini kaleme alır. Bu şiir de <span class="ideitalik">Union Magazine</span>'de yayımlanır. Ne var ki her iki şair de henüz birbirlerini görmemişler. Sanat dünyasında sık rastlanan bu tür yazın oyununu Poe ciddiye alır. Helen Whitman'la tanışmak için <span class="ideitalik">Providence</span>'a gider, hatta Helen'e evlilik önerisinde bulunur. Helen'den kesin bir yanıt alamaz. Birileri kadını Poe'ya karşı dikkatli olması için uyarmış. Şair önce Lowell'a, Bayan Richmond'ın yanına, daha sonra Boston'a, Boston'dan sonra da Kasım başında Providence'a gider. Geceyi tümüyle uykusuz geçirir. Sonra eczaneden bir şişe uyku ilacı, laudanum alır ve hemen hemen yarısını bir dikişte içer. Öldürücü bir doz aslında. Amacı kendini öldürmek miydi, bir an önce uyuyabilmek miydi bilinmiyor.</p>

  <p class="normal">13 Kasım'da Bayan Helen Whitman'la yeniden buluşur. İçkiyi yeniden bırakacağına söz verince Helen Whitman onun evlilik önerisini kabul eder. Düğün Aralık'ta, Providence'da olacak, ay sonunda Poe'nun konferans için zaten Providence'a gelmesi gerekecek.</p>

  <p class="normal">Konusu "Şiir'in İlkesi" olan konferans çok başarılı geçer. Şair daha sonra Bayan Whitman'ın evine gider. Dingindir ama içkili olduğu bellidir. İçkiyi bırakma sözü veren bir insanın evine sarhoş gelmesine şaşırır Whitman, annesinin de yardımıyla şaire evi terk etme ricasında bulunur. İlişkileri kesinlikle biter. Griswold gibi kimileri bu kopuşu Poe'nun yatakta cinsel başarısızlığa uğradığı şeklinde fantezilere bürümeye kalktılar. Oysa olay yalnızca Poe'nun eve içkili gelmesinden kaynaklanıyor. İlişkilerinin bitmesinden her iki yan da üzüntü duymaz.</p>

  <p class="normal">Poe yeniden Bayan Richmond'a yönelir.</p>

  <p class="normal"><span class="ideitalik">Temmuz:</span> Temmuz 15'de <span class="ideitalik">Düşünce Özgürlüğü</span> Baudelaire'ın çevirisi ile "Révélation Magnetique"i (Manyetik Vahiy) yayımlar.</p>

  <p class="normal">&nbsp;</p>

  <p class="normal1">1849</p>

  <p class="normal">Poe'nun yaşamının son yılı oldukça verimlidir. <span class="ideitalik">Godey's</span> öykülerini, <span class="ideitalik">The Flag of Our Union</span> öykü ve şiirlerini yayımlar.</p>

  <p class="normal">31 Mart'ta "Rüya İçinde Rüya", 21 Nisan'da "Eldorado", 28 Nisan'da "Annie İçin", 7 Temmuz'da "Annem'e" yayımlanır. Sadece "Annabel Lee" şairin ölümünden sonra <span class="ideitalik">New York Tribune</span>'de çıkar.</p>

  <p class="normal">Poe <span class="ideitalik">Şiirin İlkesi</span> üstünde çalışır, yapıtı yeniden elden geçirir. Bu çalışması da şairin ölümünden sonra yayımlanacaktır.</p>

  <p class="normal">Büyük bir edebiyat dergisi çıkarma düşü sona ermiş değil. Bu tasarısını gerçekleştirmek ve gerekli mali olanakları sağlayabilmek için 30 Haziran'da Fordham'dan ayrılıp Philadelphia'ya gider. 13 Temmuz'da Richmond'a geçer. Eski dostları sıcak bir ilgiyle karşılar onu. "Şiirin İlkesi" konulu konferansı büyük ilgi görür. Çeşitli bilimsel topluluklardan davetler alır. Mutludur, geleceğe değgin tasarıları vardır. İlkgençlik aşkı, nişanlısı Elmira Royster şimdi duldur.</p>

  <p class="normal">Eylül: 24 Eylülde Richmond'dan ayrılıp Baltimore'a gider. Sağlığı yerinde görünmektedir. Ancak 3 Ekim'de sokakta baygın bulunur. Hemen Washington Hastanesi'ne kaldırırlar, 7 Ekim 1849'da, bu hastanede ölür. Niçin öldü, neden öldü bilinmiyor. Tedavisini yapan doktor John J.Moran'ın anıları çelişkilerle dolu, gerçeği yansıtmıyor.</p>

  <p class="normal">Şairin ölümüne değgin çeşitli söylentiler yayıldı, konferanslar verildi. Kimilerine göre Baltimore'da seçim vardı ve o zamanlar seçimlerde iyi bir denetim yoktu. Bir siyasal partinin yandaşları şairi içirip içirip çeşitli bölgelere götürüyor, kendi partileri için oy kullandırıyorlardı. İşte şair böylece alkol komasından ölmüştü. Kimilerine göre ölüm nedeni böbrek zehirlenmesi, kimilerine göre ise kalp kriziydi. Kimileri şeker hastalığından, kimileri beyin kanamasından öldü diyordu.</p>

  <p class="normal">8 ya da 9 Aralık tarihinde Baltimore'da toprağa verildi. Ve efsaneleşti.</p>
</body>
</html>
