<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">—    İçinde ne olsa gerek ağa, bunun içinde?..</p>
<p class="calibre1">—    «Akıl» dedin mi şamarı çarparım. Akıl ne gibi alçak    olmalı    da    bunun    içine</p>
<p class="calibre1">girip barınabilmeli?</p>
<p class="calibre1">— Hiç der miyim efendi? Akılda ar, namus bütün tükendiy-se, Allahıma şükür bizde tükenmedi. Hayır, benim bildiğim akıl, buna hiç uğramamıştır. Abuzer'in yüzüne bir ayna tuttular. Herif, gördüğüne bir zaman baktı. Kafayı sağa eğdi, sola eğdi, gözlerini belertti. Sonunda ağlar gibi yanık yanık bir şeyler söyledi.</p>
<p class="calibre1">— Ne demekte bu böylece Arap oğlu?</p>
<p class="calibre1">— Ne diyecek! «Çoluk çocuk bizi bilemez» diyerek ve de «Vay Abuzer, vay Abuzer, anan öle Abuzer! Yittin gurbet yerinde, kayboldun!» diyerekten    imlemekte...</p>
<p class="calibre1">—    Doğru uşak! Bu herifi, artık babası bile tanıyamaz.</p>
<p class="calibre1">— Ya oğlu?</p>
<p class="calibre1">— Dur sen... Oğlu ne demek?</p>
<p class="calibre1">— Hiç! Laf gelişi sordum.</p>
<p class="calibre1">— Bu nasıl laf gelişiymiş? Ben senin yüreğindeki fesatlığı    anlamadım    mı?    Peki</p>
<p class="calibre1">bunu ben zaptiye Kolağası Celil efendiye bildirmez miyim?</p>
<p class="calibre1">— Bu gece, Ömer efendinin ahırında oyunu seyretmeli. Kanlar bunu zampara sanırlar. Oraların karısı sopasına yiğit olur. Karılar başına üşüşüp bu fukaraya bir sopa atarlar ki...</p>
<p class="calibre1">124</p>
<p class="calibre1">125</p>
<p class="calibre1">— Hiç umursamaz. Kafaya baktınız mı siz? Bu kafa çok cenk görmüş bir kafa...</p>
<p class="calibre1">— Gerçek! Yarılmadık yeri kalmamış. Deli Elvan anlattı:</p>
<p class="calibre1">— Bunun adı Abuzer... Türkçesi altın suyu demekmiş... Yarmışlar ki suyunu alalar...</p>
<p class="calibre1">— Evet, bu kafa çok kırılmış, çoook!..</p>
<p class="calibre1">Berber Parlak İhsan tası tarağı topladı. Arap kahveciye:</p>
<p class="calibre1">— Haydi Abdülfettah ağa biz gidelim, - dedi. Hamamcı Ruf at    ağa,    Arap    oğlunun</p>
<p class="calibre1">kirli önlüğüne sarıldı:</p>
<p class="calibre1">— Höst! Nereye? Hiç olmaz! Biz bu namussuza dert mi anlatabiliriz? Geri dur! Abuzer'i elinden tutup soğukluğa aldılar. Burası dışarıya bakarak biraz daha ılıktı. Biraz daha hamam kokuyordu.</p>
<p class="calibre1">Herif, gene dört yanına göz gezdirdi, kubbenin ışık fincanlarına bir vakit şaştı. Biraz da pirelenmişti. Zülüflü hamam yanaşması, peştemal koşturup soymak için gömleğine uzanınca Abuzer huylu tay gibi geri bastı, Arap oğlunun suratına baktı. Abdülfettah:</p>
<p class="calibre1">— Korkma ağam - dedi -, soyunacağız da hamama gireceğiz. Bir şey yok!</p>
<p class="calibre1">— Neden?</p>
<p class="calibre1">—    Bey gibi yıkanacağız ki pamuk gibi yumuşayacağız.</p>
<p class="calibre1">—    İstemez kurban! Abuzer istemez. Biz yıkanacak bir    iş    yapmadık...</p>
<p class="calibre1">—    Olsun efendi, hele buyur ki... Deli Elvan:</p>
<p class="calibre1">—    Şuna iyice anlat da içörde başımız derde girmesin    -    dedi    -,    göğsüne, apış</p>
<p class="calibre1">aralarına, koltuk altlarına hamamotu çalacağız da kılları dipten dökeceğiz. Korkar morkar...</p>
<p class="calibre1">Arap oğlu meseleyi anlatmaya girişti. Lafının yarısında, Abuzer, küçük kara gözlerini vıcır vıcır döndürmeye, gırtlağından «Lâ vallah»a benzer hırıltılar koyuvermeye başlamıştı. Pala bıyıkları dikildi ki suratı büsbütün nursuzlaştı. Hiç olmazmış!... Yiğit kısmı göğüs kıllarına el sürdürmezmiş...</p>
<p class="calibre1">— Bilirsin kurban - diye yalvarıyordu -, göğüs kılları gitti mi yiğitlik de gider. Bedbahtlık yüz gösterir. Kanlar...</p>
<p class="calibre1">—    Bu ayı ne demekte?</p>
<p class="calibre1">—    Lafı uzattı iyice...</p>
<p class="calibre1">126</p>
<p class="calibre1">— Olmaz mı?</p>
<p class="calibre1">— Yeter ettin namussuz! Kaldırın kardaşlar! Allahını seven bir uğurdan yapışsın... Ayaklarını yerden kesince ne lâzım gelir? Davranın!</p>
<p class="calibre1">Deli Elvan'm bu çağırışıyle Çorum'luya gayret elverdi. Lafı ikiletmediler. Abuzer'in ayakları yerden kesildi. Bağrışı hamamın kubbesini sallarken, gözünün yaşına hiç bakmadılar, sırtının gömleğini kıçının donunu sıyırdılar.</p>
<p class="calibre1">— Peştamalın sırası değil uşak! Hele içeri girsin...</p>
<p class="calibre1">—    Peştemal neymiş?.. Girsin ki bir...</p>
<p class="calibre1">— Açın şu kapıyı... Paşa hamamının göbek taşına Kerbelâ beyi ayak basacak... Hamamın buğulu sıcaklığına girince, Abuzer sabahtan beri oynadığı oyunu büsbütün azıttı:</p>
<p class="calibre1">— Cehennem... Cehennem... Töbe Kurban! Hak töbe! - diye bağırmaya başladı ki kurna başında sabunlananlar yerlerinden sıçradılar.</p>
<p class="calibre1">— Herif bir cehennem lafı etti, Arap oğlu, sakın burayı cehennem bellemesin bu namussuz?</p>
<p class="calibre1">— Cehennem evet... Deli Elvan'ı da başzebani sanmıştır. Haksız mı şimdicik? Abuzer kollarından bacaklarından tutulup taşındığı için kara yılan gibi kıvranıyor, göbeğin binini bir paraya atıyordu. Kahveci Abdülfettah'ın:</p>
<p class="calibre1">— Dur alçak! Temizleneceksin... - demekten sesi kısılmıştı. Göbek taşında oturan müşterilerden biri:</p>
<p class="calibre1">— Aman Elvan efendi, sizin tanrı misafirinin takımı taklavatı dökülecek... -diye laf attı.</p>
<p class="calibre1">— Aklın hep takımda taklavatta... Pek lazımsa, buyur!</p>
<p class="calibre1">— Sana lâzımdır, diye haber verdik. Bu, Çakırların Ömer efendi tayfasına da iyilik yaramaz ki...</p>
<p class="calibre1">Abuzer'i, temizlik yerine soktular. Herif artık bağırjp debelenmiyor, boğazına yuvarlak bir taş atmışlar gibi kapanıp açılan musluk sesleriyle hırlıyordu.</p>
<p class="calibre1">— Töbe Allah! Töbe Allah! Abuzer kurban! - dediğini güçle anladılar.</p>
<p class="calibre1">—    Gördün mü Deli Elvan? Seninki öldüğüne inandı iyice... Şimdi buna    sor</p>
<p class="calibre1">sorabildiğim, al karşılığını...</p>
<p class="calibre1">Hamam otunu, omuzlarından başlayıp bütün gövdesine 127</p>
<p class="calibre1">sürdüler. Öyle ki, Abuzer canevinden kalma, yeşil çamurdan dökülmüş, kaba saba bir adam suretine benzedi.</p>
<p class="calibre1">Kerbelâ bitlerini kırmaya uğraşanlar ancak o zaman soyunmadıklarını farketmişlerdi. Ter, burunlarından damlıyordu.*</p>
<p class="calibre1">.Gözleri kaymış, ağzı biraz çarpılmış olan Abuzer duvara dayanakalmıştı.</p>
<p class="calibre1">— Gevşedi fukara...</p>
<p class="calibre1">— Hamam otunu sen bilir misin? Adamı yumuşatır ki hamura çevirir.</p>
<p class="calibre1">— Yetmiş derdin dermanı...</p>
<p class="calibre1">— Haydi, olmuştur. Su dökelim.</p>
<p class="calibre1">— Yok... En azdan yarım saat durmayınca bu ayı, kıllarını vermez.</p>
<p class="calibre1">— Ulan yarım saat ne demek? Siz bu kara herifin derisini mi yüzeceksiniz? Bu ot, pek serttir haa... Bedenini tekmil yara eder.</p>
<p class="calibre1">— İyi öyleyse... Haydi...</p>
<p class="calibre1">Kurnaları temizledikten sonra, kaynar suyla doldurdular. Herkes eline bir tas aldı. Sıcak suyu hep birden dökmeye başlayınca Abuzer bu sefer essahtan davrandı, essahtan bağırmaya başladı. Eskiden beri kaynar suyla başı hoş değildi. Hoşlanmıyordu. Ötesi yok... Zıplayıp kalkmak, su dökenleri dağıtmak istedi. Her davranışta suratına birkaç tas su yiyor, telâşından ayağı kayıp yere düşüyordu. Sonunda boğulacağını anladı. Kafasını bacaklarının arasına sokarak dertop oldu.</p>
<p class="calibre1">Su dökenler işin sevabına kapılmışlar, ölçüyü taşırmışlardı. Fukara Abuzer'e hiç acımadan doldurup doldurup boşaltıyorlardı. Sonunda hamam otu, herifin gövdesindeki bütün kıllarla beraber akıp gitti. Adamcağız, köşede, yarı baygın, yarı boğulmuş, cascavlak kaldı.</p>
<p class="calibre1">Kollarına yapışıp doğrulttular. Artık karşı duracak gücü tükenmişti. Ağdalı bir şey yer gibi, gevişlenerek soluyor, belli ki bacakları tutmuyordu.</p>
<p class="calibre1">Kıçının üstünde sürüyerek dışarı çıkardılar:</p>
<p class="calibre1">— Bu kara it, işin kolayını buldu. Leşini bize sürütecek... - diye gülüşerek, hamamın en sıcak yerine, külhanın üstündeki terleme köşesine götürdüler.</p>
<p class="calibre1">Derisi kızgın taşa değince Abuzer bağırarak kurtulmaya çalıştı. Taşıyanlar, bunu beklediklerinden omuzlanna yükleyip bastırdılar.</p>
<p class="calibre1">128</p>
<p class="calibre1">Arap oğlu:</p>
<p class="calibre1">— Terleyeceksin arslan! Zırıl zırıl terlemeden olmaz. Biraz dayan! - diyordu. Abuzer bir yandan bağırırken bir yandan da yalvardı, sövüp saydı. Sırtını yanmaktan kurtarmak için kıçını kullanıyor, zıp zıp zıplıyordu.</p>
<p class="calibre1">— Durmaz bu ayı...</p>
<p class="calibre1">— Durmasın varsın, daha kolay terler.</p>
<p class="calibre1">— Yahu, bunun gövdesindeki karalık cehennemin katran kazanı karahğıymış... Baksanıza, kara kılları bütün döküldü de, bana mısın demedi.</p>
<p class="calibre1">—    Vaz geçin yazıktır.</p>
<p class="calibre1">—    Evet başlayalım kardaşlar, bu herif bir günde adamlığa    alışamaz.</p>
<p class="calibre1">Ter    yürüyüp, gövdesi ele gelmez olduğundan bastıranlar işi    uzatmadılar.</p>
<p class="calibre1">Abuzer gözlerini biraz aralayıp baygın baygın baktı. Yaz güneşinde kalmış tüylü köpek gibi dilini dışarı sarkıtmış soluyordu.</p>
<p class="calibre1">Arap Abdülfettah:</p>
<p class="calibre1">— Bunlar dağlı... Bunlar soğuğa dayanıklı olurlar ama, sıcağa yüzleri yoktur, -dedi.</p>
<p class="calibre1">— Evet, bu şimdi hastalanır. Görürsünüz, satlıcan olur da geberir.</p>
<p class="calibre1">—    Geberse ne mutlu... Bu sürünür ki çok yorgan paralar.</p>
<p class="calibre1">—    Şimdi bundan bir kir çıkacak, görmeye değer.</p>
<p class="calibre1">—    Herif, yılan gibi deri değiştirecek, desene...</p>
<p class="calibre1">—    Lafı bırakın yahu! Biz de dağdan ayı tutmuşuz gibi...    Tellâk    oğlana    çıkıştı</p>
<p class="calibre1">-:    Ağzını açmış neye bakmaktasın rezil? Bir</p>
<p class="calibre1">peştemal yetiştir.</p>
<p class="calibre1">Peştemalı üzerine attılar. Abuzer hamama girdi gireli ilk kez gülümsedi.</p>
<p class="calibre1">—    Haşşöyle ayı...</p>
<p class="calibre1">—    İnsana alış, odun oğlu odun!</p>
<p class="calibre1">—    Gövdesi gevşedi kardaşlar, sıcaktan yumuşadı.</p>
<p class="calibre1">—    Bu alışır, görürsünüz. Bizden iyi alışır. İlerde: «Sen    buraya geldiğinde</p>
<p class="calibre1">hamam görmemiştin, sıcaktan gebereyazdın» deriz de; «Haydi ordan...» diye bize küser. Nah yazdım, bizi beğenmez...</p>
<p class="calibre1">129</p>
<p class="calibre1">—    Ayıplamayalım kardaş... Şu Çorum'da hamam görmemiş adam    ne    kadar    çok!</p>
<p class="calibre1">—    Höst rezil! Çorum'da hamam görmemiş adam mı olurmuş?</p>
<p class="calibre1">—    Ben kasabalıyı demedim, köylüklerinde...</p>
<p class="calibre1">— O başka... Köylü kısmı hamamı ne bilecek? Dere boyundaki yunaklar rezillerin nelerine yetmez. Evet, hamam görmemiş köylü çoktur.</p>
<p class="calibre1">— Beri bak Deli Elvan! Biz bu namussuzu Allanın izniyle, yıkayıp pakladık diyelim. Senin Ömer ağan bunu ne yapacak?</p>
<p class="calibre1">Elvan'ın yerine bir başkası karşılık verdi:</p>
<p class="calibre1">—    Ömer    efendide oyun mu ararsın! Hacer kızına    damat    bile    alır.</p>
<p class="calibre1">—    Saime hanım razı gelse, evet hiç aman vermez,    yedi    yaşındaki kızı buna</p>
<p class="calibre1">nikâhlar!</p>
<p class="calibre1">— Susun yahu! Ömer efendiyi kızdırırsınız.</p>
<p class="calibre1">— Efendiyi böyle işlerde iki araba odun kızdıramaz. Sen nerden bileceksin! Görürsünüz Ömer ağanın bu heriften bir çıkarı vardır.</p>
<p class="calibre1">Tellâklar, Abuzer'in gövdesini yoklayıp kese kıvamının geldiğini anladılar. İkisi, iki yandan besmele çekip yanaştı. Kara herif bu sefer pek huysuzlanmamış, gene gözlerini yumup kendini bırakmıştı.</p>
<p class="calibre1">Tellâklar, oğalaya oğalaya kir değneklerini yere düşürdükçe büyük hüner göstermişler gibi nâralanıyorlardı:</p>
<p class="calibre1">—    Hele    ayıya hele!..</p>
<p class="calibre1">—    Şuna    bakın! Sülük gibi mübarek!..</p>
<p class="calibre1">Abuzer en azdan, yarım saat kadar evrile çevrile keselendi, tabakhane derisi gibi hart hart kazındı.</p>
<p class="calibre1">Herif sabunlanırken de pek hoşlanmış, hiçbir rezillik çıkarmamıştı. Sıra, su dökmeye gelince yeniden çabalamaya başladı.</p>
<p class="calibre1">— Koyuvermeyin boşanır haaa... Çılçıbıldak dışarı uğrar.</p>
<p class="calibre1">— Su yetiştirin.</p>
<p class="calibre1">— Bas tepesine namussuzun...</p>
<p class="calibre1">— Elverir. Boğulacak...</p>
<p class="calibre1">— Kim? Bu mu? Ne ağızına? Basın suyu...</p>
<p class="calibre1">— Herif alışık değil, hastalanır. Bunu soğuklukta iyice kurulasınlar, ağalıkta sıcak havlulara sarsınlar. Bir de, «hayır işleyelim» derken boynumuzca günaha girmeyelim!</p>
<p class="calibre1">130</p>
<p class="calibre1">Böyle yapıldı.</p>
<p class="calibre1">Abdülfettah, sıcak havlulara sarılıp yatırılan Abuzer'in karşısına geçti, sırıtarak:</p>
<p class="calibre1">— Saatler olsun hemşeri! - dedi -, çay mı, kahve mi? Herif, bilmiş gibi:</p>
<p class="calibre1">— Çay! - demesin mi?</p>
<p class="calibre1">Kerbelâ toprağının kara Abuzeri'i çayı adam gibi içti ama, arkasından gene eşşekliği tutup üç kere kaba kaba yellendi, sonra gözlerini yummasıyle uykuya daldı. Horultuları hamamı inletmeye başladı.</p>
<p class="calibre1">Paşa hamamının karılar bölümünde olup bitenler de epey eğlenceliydi. Orda Sülük oğlanla Kerbelâlılar dördü buluyordu. Fazladan karıların içinde bunlara söz anlatacak kimse de yoktu.</p>
<p class="calibre1">Saime hanım bütün ahbaplarına haber verdiğinden hamam adamakıllı kalabalıktı. Kerbelâ kanları zorluk çıkarmadan soyunup peştemallan-dılar.</p>
<p class="calibre1">Saçları önce zeytin yağıyla, sonra gaz yağıyla tarandı. Bir zaman kilde bekletildi. Bir yandan da göbek taşına sofralar kuruluyordu.</p>
<p class="calibre1">Çorum'un karıları kör kocakarıya acıdılar. Karıda et met kalmamış...</p>
<p class="calibre1">Kımıldadıkça katır katır kemik sesi veriyor.</p>
<p class="calibre1">Orta yaşlısı biraz adama benzediğinden ona aldıran olmadı. Karı, Sülük oğlanla uğraşıyor, bacaklarının arasına sıkıştırmış, ha babam, sabunluyordu.</p>
<p class="calibre1">Bit derdinden, Emey'in güzelliğini, yemeğe oturuncaya kadar hiç kimse farketmedi.</p>
<p class="calibre1">Kan, peştemala iyice sarıldığından sarı saçlanyle, yüzünden başka hiçbir yeri görünmüyordu. Benli Nazmiye yavaş yavaş meraklandı. «Bu çakır gözlerin çıra alevi gibi, yanıp sönmesi neden? Gülerken yanakları çukurlaşmakta ki adamın aklı karışır.» Karının bedeni her soluk alışta bir başka çeşit ürperiyor, sıtma yoklamış gibi seyiriyordu.</p>
<p class="calibre1">Bir ara peştamal sıyrıldı, göğüsleri meydana çıktı. Bu göğüslerin diriliği, on dört yaşındaki kızda bulunmaz. Eti, duru-beyaz... Sütte leke var bunda yok...</p>
<p class="calibre1">131</p>
<p class="calibre1">«Güzele bakmak sevap...» lafını dilinden düşürmeyen Ebe hanım da Emey'i gözlüyordu. Nazmiye'nin kulağına fısıldadı:</p>
<p class="calibre1">— Kız, bu nasıl karı böyle? Bu kan, adamı yakar da kül eder.</p>
<p class="calibre1">— Sorma abla, ben böylesini hiç görmedim.</p>
<p class="calibre1">— Kız şunu bir oyunla soyalım da seyredelim, sevaptır.</p>
<p class="calibre1">—    El karısını orta    yerde    nasıl    soyabilirmişiz?</p>
<p class="calibre1">—    Kolayı var... «Beni yıka, oh    kardaş!»    dersin... Odalardan birine çekiver.</p>
<p class="calibre1">—    Olur mu?</p>
<p class="calibre1">—    Olur ki ne güzel    olur.    Haydi...</p>
<p class="calibre1">Nazmiye, yemekten sonra, Emey'e el ışmarıyle kendisini yıkamasını söyledi. Kan ossaat anladı. Birlikte, odalardan birine girip peştemalı kapıya astılar. Arkalarından Ebe hanımla Güllü de geldi.</p>
<p class="calibre1">Emey'in gövdesi, bacakları da yüzü kadar kusursuzdu. Belinin inceliğinden sonra kalçalarının bir kalınlaşması var ki bakmaya doyulmaz. Hamamın sıcaklığıyle etinin pembeliği arttıkça artıyor. Belli birşey, bunu Allah, işinin kıt zamanı yaratmış...</p>
<p class="calibre1">Kanlar Emey'in dil bilmemesinden faydalanarak açıktan açığa konuşmaya başlamışlardı:</p>
<p class="calibre1">— Kız bu nasıl bir mal?... Ben bunca yılın ebesiyim, bunca karı doğurttum, böylesini hiç görmedim.</p>
<p class="calibre1">— Buna hiçbir herif dayanmaz Nazmiye abla! Ebe Karı, Emey'in yanağını makasladı:</p>
<p class="calibre1">— Gamzeli gülüşüne kurban olduğum. Kız Nazmiye, sıkı basmadın mı, bu kahpe seni Ömer ağama kovalatır.</p>
<p class="calibre1">— Beni kovalatması bir şey değil, Güllü'nün üstüne kuma girer. Güllü düşünsün...</p>
<p class="calibre1">— Nesini düşünecekmişim. Almazsa namussuzdur. Böyle kumayı buldum da...</p>
<p class="calibre1">— Sahi kız, diyelim de Kara heriften boşatıp alıversin...</p>
<p class="calibre1">— Demesi mi kalmış orospular, benim bildiğim Ömer efendi, bunu dünden gözüne kestirmiştir. Ben karılığımla sevdalandım. Şunu da bilin ki sizin kart horoz bu pilicin ateşine bir vakit güç yetiremez. Hırkadak geberir. İkiniz de dul karı kalırsınız.</p>
<p class="calibre1">Emey, kendisinden konuşulduğunu anlamış gibi, yanaklarını çukurlaştırarak gülüyordu.</p>
<p class="calibre1">Paşa hamamının karılar bölümünde yıkanma işi bitene kadar 132</p>
<p class="calibre1">hiçbir gürültü çıkmadı. Sıra giyinmeye gelince kızılca kıyamet koptu.</p>
<p class="calibre1">Kör kocakanyla oğlanın anası, natır kanlann, öteki giyimleriyle birlikte kara kavuklannı külhana atıp yaktıklannı öğrenme-leriyle çığınşarak kendilerini yere çaldılar. Bir ağızdan uluyorlar, anlaşılmaz dilleriyle ağıtlar yakarak dövünüyorlardı. Oğlan da var sesiyle ağlamaya başlamıştı. Yalnız Emey, adam gibi duruyor, meraklanan Çorum karılarına bir şeyler söylüyordu.</p>
<p class="calibre1">Saime hanım herkesten çok şaşırmıştı:</p>
<p class="calibre1">— Ne oldu bunlara birdenbire kız? Bunlar kudurdu mu?</p>
<p class="calibre1">—    Dur bildim, Saime teyze! Bunlar    hamamın sıcağını sevdiler. Çıkardığımızı</p>
<p class="calibre1">istemediler.</p>
<p class="calibre1">—    Allah    Allah! Burada geceleyecek    değiliz ya!..</p>
<p class="calibre1">—    Artık    orasını bilmem...</p>
<p class="calibre1">—    Peki,    biraz daha yıkansınlar.</p>
<p class="calibre1">İşmarla hamamın iç kapısı gösterildi ama fayda vermedi.</p>
<p class="calibre1">Emey, durmadan başını gösteriyor, elini sarık sarar gibi çeviriyordu.</p>
<p class="calibre1">Saime hanım, amansız kalınca, birini yolladı, Kahveci Şamlı Abdülfettah'ı kapıya getirtti.</p>
<p class="calibre1">Dizini dövüp saçlarını top top yolan orta yaşlı karıyı dış kapının ağzına sürüklediler. İş anlaşıldı.</p>
<p class="calibre1">Kan, öldüm Allah, kara kavuğunu istiyordu. Meğer o kara kavuklar, üst üste sanlmış kara yazmalarmış... Bir kız gerdeğe girdiği gece bir kara yazma bağlar, sonra her yıl bunun üstüne bir tane daha sararmış da, bu böylece, ölene kadar sürer gidermiş. Yani hesapça, kör kocakarının kara kavuğu, doksan beş, yüz tane kara yazmadan meydana gelmiş bir kara belâ... Bunların değişmesi uğursuzluk getirdiğinden...</p>
<p class="calibre1">Orta yaşlı karı ağlaya ağlaya dert yanıyordu:</p>
<p class="calibre1">— Bizim kara yazmalarımız gelsin kurban! Gelmemiş olmaz. Bedbahtlıktır. - Karı da Abuzer ağa gibi bedbahtlığa «Bebahtlık» diyordu-: Abuzer ağa bizi keser. Abuzer ağa bizi sağ komaz!</p>
<p class="calibre1">Abdülfettah dışardan bar bar bağırmaya başlamıştı:</p>
<p class="calibre1">— Dur kız! Ulan dur ki bir laf da biz edelim! Burada sizin oraların zagonu yürümez. Abuzer'in ne ağzına! Biz söyleriz. Yarın size Saime hanım yenisinden kara yazmalar alacak... Ulan şimdi biz ne halt edelim orospu? Yanmış bir kere... Yakmasalar iyiymiş ya, ateşe vurup yakmışlar. Dinle ki... Yanmış bacım, bir</p>
<p class="calibre1">133</p>
<p class="calibre1">yanmışa, bir ölmüşe, bir de gerdekte başına o iş gelmişe çare yoktur. Kendin bilmez değilsin ya? Bunlar bağırmayla ele geçmez!</p>
<p class="calibre1">— Abuzer ağa bizi keser.</p>
<p class="calibre1">— Kesemez dedim rezil! Biz Abuzer ayısına meseleyi anlatırız. Kara kavuklara o kadar sevdalısınız da neden bite belediniz? Yarın kara yazmalar gelecek! Oturur güzelce sarınırsınız.</p>
<p class="calibre1">— Abuzer ağa bizi sağ komaz!</p>
<p class="calibre1">— Töbe hey Allah! Şimdi başlarım Abuzer ağanın geçmişinden... Bitli yazmalar, Allah sayesinde, gitti. Yerine yenileri gelecek. Bu Abuzer namerdi, o bitleri size sayıyla mı verdi ki...</p>
<p class="calibre1">— Abuzer ağa bizi...</p>
<p class="calibre1">— Uzattın namussuz! Getirin Abuzer olacak kavatı... «Kesmem» desin de bu gürültü basılsın. Ben canımdan usandım.</p>
<p class="calibre1">Abuzer tepeden tırnağa yeni urbalar giymiş, kafasına fesi oturtup oyalı yazmayı da dolamıştı. Boy aynasında kılığına bakıyor, gözlerini belerterek bir şeyler söylüyordu. Uzunca sakoyu, esnaf şalvarını, kırmızı mintanı, Tosya kuşağını beğenmişti. Yalnız fes kafasına epey büyük geldiğinden yelken kulaklarını aşağıya bastırıyor, bıyıklarının yiğitliğini bozuyordu. Bunu düzeltmeye çalışırken seslendiler. Karıların kapısına kasılarak gitti. Meseleyi Arap oğlundan öğrenince içeriye bir şeyler söyledi.</p>
<p class="calibre1">Çorumlu erkekler, Abdülfettah'a:</p>
<p class="calibre1">— Ne dedi! haa, ne demekte? - diye sordular.</p>
<p class="calibre1">— «Yazmalar yanmasaydı iyiydi ya» dedi, «bi kez yanmış, zırıltıyı kesin!» dedi.</p>
<p class="calibre1">— Gürültü hemen de kesildi. Gördün mü, Kerbelâ'nın karılarında işte böyle bir terbiye vardır.</p>
<p class="calibre1">Saime hanımın ısmarladığı payton arabaları çoktan gelmiş, kapının önüne sıralanmıştı. Ömer efendinin ev halkıyla tann misafirleri bunlara pay oldular. f</p>
<p class="calibre1">Arabalar konağa doğru yola çıkınca, seyirci erkekler, Osmanlılığını her zaman övdükleri Saime hanıma seslendiler:</p>
<p class="calibre1">—    Sevaba girdin ki Saime hanım, boyunca...</p>
<p class="calibre1">—    Sen bunları adam edebilirsen, yok mu, cennet hazır!</p>
<p class="calibre1">— Bir davul-zurna eksik... Senin Ömer efendin, yoksa bu gece gerdeğe mi girecek?</p>
<p class="calibre1">134</p>
<p class="calibre1">— Ayağını sıkı basmadın mı, evin başına yıkıldı demektir hey Saime hatun, bunu böylece bilesin!</p>
<p class="calibre1">Payton dizisi konağın avlu kapısına dayanınca Saime hanım hemen hareme geçmedi. Hizmetçileri başına topladı. Bir yandan avludaki büyük ocakta ateş yaktırırken, bir yandan ahırın çoban sedirindeki pılı pırtıyı, sap yüklemeye mahsus çatallarla dışarıya döktürdü. Hizmetçiler, sedir tahtalannı kaynar sularla bol bol haşladılar. Abuzer'lerin yatak diye kullandıkları paçavralar ateşe atıldı. Bunların yerine, sayısı elliyi geçen misafir yataklanndan eskiceleri ayrılıp ahıra indirildi.</p>
<p class="calibre1">Fakat yakılma sırası eşeklerin semerlerine gelince, iş gene birden değişmiş, avlu birden karışmıştı. Kerbelâhlar hep bir ağızdan haykırmaya başlamışlardı. Çekişme uzadıkça uzadı, yavaş yavaş itişmeye, sonra da boğuşmaya döndü. Hizmetçiler hangi semere yapışırlarsa Abuzer takımı kan-erkek, ona sarılıyor, çekip alıyordu. Her kafadan bir ses çıkmakta, mahalleli gürültüye toplanmaktaydı. Kolağası Celil efendiyle Abdülfettah olmadığından dert anlatmanın da yolu yoktu.</p>
<p class="calibre1">Saime hanım, yaktıracağı semerlerin yerine daha yenilerini vereceğini bildirmek için, ambardan dört tane eşek semeri getirtti. Fayda vermedi. Deli Elvan'la Tütün Kaçakçısı Gâvur Ali de hizmetkârların yardımına koştular. Çok boğuşuldu. Sonunda bitli semerlerden biri nasılsa kurtarılıp ateşe atıldı. İşte o zaman, Çakır Ömerlilerin hiç beklemedikleri bi iş oldu. Abuzer, kendini yere vurup boynu koparılmış tavuk gibi debelenirken orta yaşlı kan çığlık salarak ahıra girdi, elinde kılıçla dışarı uğradı.</p>
<p class="calibre1">Deli Elvan:</p>
<p class="calibre1">— Bre nedir? - diyerek geri sıçramasaydı, kılıç sol kulağını düşürecekti.</p>
<p class="calibre1">Bunca işe girip çıkmış, çok rüzgâr görmüş Gâvur Ali'nin bile, eli ayağı tutulmuştu. Ama gene de aklını başına en önce Gâvur herif- topladı.</p>
<p class="calibre1">Karı delirmişti ötesi yok, kan benzetmek gibi olmasın, Hamza pehlivan kesilmişti. Kılıcı savuruyor ki fena savuruyor. Şimdilik biçesiye değil ama, gözü biraz daha dönerse şart olsun, bitirecek...</p>
<p class="calibre1">Gâvur Ali, can havliyle:</p>
<p class="calibre1">— Geri durun! - diye bağırdı-. Geri dur fakir Elvan, bu 135</p>
<p class="calibre1">fırtına başka fırtına... Semerde bunların gömüleri var besbelli... Vaz geçin! Hizmetçiler, çil yavrusu gibi dağılmışlardı.</p>
<p class="calibre1">Saime hanım, Gâvur Ali'nin sözlerini duyunca inat etmekten vaz geçti.</p>
<p class="calibre1">Kan, elinde kılıç, semerlerin çevresini kartal kuşu gibi dolanıyor, kendi diliyle, Allah beterinden esirgesin, kükrüyordu.</p>
<p class="calibre1">Gâvur Ali, kaynayan kazandan bir maşraba su aldı, kanya göstererek semerlerden birinin üstüne döktü. Aynca, tırnaklarıyla bit kırma işareti yaptı. Sanki anlatabilirmiş gibi:</p>
<p class="calibre1">— Bitleri kıracağız namussuz kahpe... Bitleri... -diye bağırdı.</p>
<p class="calibre1">Karı, gözleri dönmüş olduğundan, ne demek istediğini pek anlayamamıştı. Bereket Abuzer, debelendiği yerden kalktı. Karıdan kılıcı aldı, elinin tersiyle de ağzına bir şamar çekti:</p>
<p class="calibre1">— Abuzer kurban!... Vallah kurban!.. -diye bir vakit köpeklendi.</p>
<p class="calibre1">Olup bitenleri başından beri sayvan parmaklıklarına dayanarak seyreden Ömer efendi artık dayanamamış, kahkahayı basmıştı.</p>
<p class="calibre1"><sub class="calibre5">*</sub></p>
<p class="calibre1">Sülük oğlanın anası, Fati karı, Abuzer'i dürttü. Herif de tedirgin yatıyor olmalı ki sıçrayıp oturdu:</p>
<p class="calibre1">— Ne var kız?</p>
<p class="calibre1">— Kalk... Işıklan kararttılar.</p>
<p class="calibre1">— Biraz daha bekleseydin. Bir gelen olmasın.</p>
<p class="calibre1">— Vakittir. Haydi...</p>
<p class="calibre1">Kör kocakarı, Emey, Sülük oğlan derin derin uyuyorlardı. Fati, kerevetten gürültüsüz indi, ocaktaki ateşi biraz açtı, bir çıra tutuşturarak kandili yaktı:</p>
<p class="calibre1">— Ben kapıda gözlerim -dedi-, çabuk ol!...</p>
<p class="calibre1">— Çabuk olması kolay... Nereye koyacaksın kahpe?</p>
<p class="calibre1">— Hele sen çıkar ki...</p>
<p class="calibre1">Abuzer, yastığın altından iki yüzlü kamasını alarak eski semerlere yanaştı. Yüzüne kandilin oynak ışığı vuruyor, kara gözleriyle kara bıyıklarını demir menevişiyle ışıldatıyordu. Ağzında çok bilmiş, kurnaz bir sırıtma vardı. İşe yatkın parmaklan çok hamarattı. Semerlerin içinden birkaç dizi altınla iki kese mecidiye</p>
<p class="calibre1">çıkardı. Gözlerini kısarak bir şeyler hesapladı. Sonra gözcülük eden Fati'ye kısık kısık seslendi:</p>
<p class="calibre1">— Gel kan, tamam...</p>
<p class="calibre1">— Tamam mı?. İyi bak.</p>
<p class="calibre1">— Tamam... İşte şunlar şöylece dört dizi... Onlardan kırk altın... Şunlar da altmışlardan yüz yirmi mecidiye... Çıkardık bakalım, nerene sokacaksın?</p>
<p class="calibre1">— Neremeymiş... Semerlere...</p>
<p class="calibre1">— Semerlere ne demek namussuz?</p>
<p class="calibre1">— Yeni semerlere...</p>
<p class="calibre1">— Essah kız.. Vay kahpe vay... Bu akıl nasıl akıl?</p>
<p class="calibre1">— Uzatma... Haydi...</p>
<p class="calibre1">Saime hanımın ambardan indirip verdiği semerlerin uygun yerlerini açtılar. Paraları buralara yerleştirdiler. Kötü eşekler gibi, kötü eşeklerin semerlerini aşırmak da kimsenin aklına gelmeyeceğinden gurbet yollarında soyulmamak için bu aklı bulmuşlardı.</p>
<p class="calibre1">Fati çuvaldızı aldı. Bir yandan konuşurken bir yandan kesilen yerleri dikiyordu:</p>
<p class="calibre1">— Yarın eski semerleri yakalım.</p>
<p class="calibre1">— İşte şimdi haltettin... Karı değil misiniz, aklınız kısa... Bir gün önce kılıç çekmişsin, bir gün sonra yakacaksın! «Şu halde içine bir şey saklamışlar» demezler mi? Şüphelendiler bile... Gâvur Ali körlemeden attı da nasıl üstüne vurdurdu?</p>
<p class="calibre1">— Doğru!</p>
<p class="calibre1">— Doğruymuş... Ulan karı milleti... Şuraya kadar aklınız erer, şundan bu yana on para etmezsiniz. Hamamda dil bildiğinizi anlamadılar ya...</p>
<p class="calibre1">— Anlamadılar.</p>
<p class="calibre1">— N'oldu?</p>
<p class="calibre1">— N'olacak... Buranın karıları nasıl bir karılar? Bunlar erkek gibi zampara karılar...</p>
<p class="calibre1">— Ulan ne demek?</p>
<p class="calibre1">— İşle öyle... Emey'in yanaklarını hep makaslamışlar. Ben şaştım.</p>
<p class="calibre1">— Kim sıktı? Söylesene namussuz?</p>
<p class="calibre1">— Bir ebe karı var o... Sonra Ömer ağanın kahpesi Nazmiye, sonra Ömer ağanın küçük karısı Güllü...</p>
<p class="calibre1">Abuzer biraz düşündü, kendi kendine konuşur gibi:</p>
<p class="calibre1">136</p>
<p class="calibre1">137</p>
<p class="calibre1">— Kıyak... -diye güldü-. Bu da fazladan...</p>
<p class="calibre1">— Nesi kıyak bunun?</p>
<p class="calibre1">— Nesi olur mu? Bizim işimizi kim bozar? Karı milleti bozar. Ömer ağanm karıları Enrey'den hoşlandılarsa, tamamdır. Bak, beni dinle! Emey orospusu karıları darıltmasın, bu bir... İkinciye asıl hüner ağa oğlunu baştan çıkartmakta... Oğlanın cebi altın dolu... Peşin peşin sekiz on altın vurmalı...</p>
<p class="calibre1">—    Bilmem ki... Emey kahpesinde akıl n'arasın. Gene tutulursa...</p>
<p class="calibre1">—    Şart olsun bu kez keserim.</p>
<p class="calibre1">— Bu senin küçük kann, gancık it gönüllü bir karı... Eli hangi herife değse çıra gibi harlamakta.. .-Dişlerini göstererek güldü-: Ama her erkeğe değil, ille körpe olacak...</p>
<p class="calibre1">— Şart olsun keserim... Biz burdan iyi yer bulamayız. Bizi gene yollara düşürürse keyfine... «Şart etti, kesecek» dersin...</p>
<p class="calibre1">— Tutkun karı laf dinler mi? Benden söylemesi...</p>
<p class="calibre1">— Nasıl dinlemezmiş?.. Dağın başında bir koca yayla... Beş yüz davarlık sürü...</p>
<p class="calibre1">— Eski çoban n'olacak? Bu Ömer ağa adam koğmazmış...</p>
<p class="calibre1">— Emey, oğlanı bağlasın, çobanı deflemek benim işim.. Buradaki av, büyük av... Ömer ağanın göğüs tutukluğu var. Karıya, şaraba düşkün... Yüreği çatlayıp geberirse, bu oğlan, bu serveti rüzgâra verir. O sırada biz malın harmanında bulunmalıyız.</p>
<p class="calibre1">Fati, çuvaldızı semere hırsla sapladı. Alt dudağını öyle geveliyordu ki bir gören olsa, adam eti yiyor sanır.</p>
<p class="calibre1">IV</p>
<p class="calibre1">Davavekili Cevdet bey:</p>
<p class="calibre1">— Kebabı soğutmayalım Seyfettin bey -dedi-, bu hikâye epey uzundur.</p>
<p class="calibre1">— Vallaha şaştım. İnanılır gibi değil... Ali efendi de ne güzel anlatıyor!</p>
<p class="calibre1">— Anlatmaz mı? Bu hovarda eskilerinin belleri bükülünce var güçleri çenelerine toplanır.</p>
<p class="calibre1">— Şimdi, bu laf hiç oldu mu davavekili!.. Biz o işde, Allah tanık! Arap atı gibiyizdir. Kocadıkça gücümüz artar ki alnımızdan öptürmek şartıyle...</p>
<p class="calibre1">— Karşımda, yalancı pehlivan gibi, danışıklı peşrevine girişme rezil... Arap atıymış... Senin o işdeki yiğitliğin, bir zamanlar başıma sardığın miskin sucu beygiri gibiyse sözüm yok...</p>
<p class="calibre1">— Hangisi miskin sucu beygiri? Aman, bunun şakası yok... Şart olsun ağzın çarpılır ağa... O kısrak yamandı. Ben onun gibisini ya bir gördüm ya da hiç görmedim.</p>
<p class="calibre1">Seyfettin bey:</p>
<p class="calibre1">— Ali efendi, önce şu hikâyeyi bitirelim - dedi -, çok meraklı...</p>
<p class="calibre1">— Arap atı meselesi de bu işin içinde beyim. Biz buraya kadar yaban yerin rezilini anlattık. Bu davavekili haklı... Bizim kendi rezilimiz arka vermedikçe, elin yol-iz bilmeyen garipleri toprağımızda nasıl palazlanır? Biz şimdi kendi rezilimizden açacağız. Bakalım ikisinden hangisi daha baskın?..</p>
<p class="calibre1">— Kim bu kendi reziliniz?</p>
<p class="calibre1">— Ömer efendinin oğlu, kopuk Kenan... Cevdet bey araya girdi:</p>
<p class="calibre1">139</p>
<p class="calibre1">— Gene hakçasmı söylemedin. Gâvur Ali! Fukara oğlanı çizgiden çıkaran siz değil misiniz? Bu A r a p atı meselesinde, doğru söyle, madrabaz araptan kaç altın aracılık aldınız bakalım? Kenan avanağının aklını ayınga işine yatıran sen değil misin?</p>
<p class="calibre1">— Şart olsun davavekili... Yahu nedir? Bu davavekilinin yüreğindeki muzurluk, nasıl bir muzurluk! Firavun da böyle olmaz. Biz sevabımıza...</p>
<p class="calibre1">— Sevapmış!.. Toy oğlanın önüne düşüp iki yüz altına araba beygiri alıvermenin sevap neresinde?</p>
<p class="calibre1">—-Şurasında ki... Biz bu Çorum toprağımıza...</p>
<p class="calibre1">— Bu bizim Çorum toprağımız ne biçim bir toprakmış yahu? Osmanlı ülkesinde bizim adımız mı çıktı? Nerde kısrak cambazı varsa seçile seçile buraya geliyor. Bakıyorum, Abuzer cambazının yedeğinde Emey kısrağı, sıska bedevinin yedeğinde bir başka kısrak;..</p>
<p class="calibre1">Tütün kaçakçısı Gâvur Ali, İstanbul'un Cön Türk sürgünü Seyfettin beyin yüzüne yardım ister gibi yalvararak baktı:</p>
<p class="calibre1">— Sen bu davavekilinin muzurluğuna hiç kulak verme beyim! - dedi -. Bizim Çorum toprağımıza öyle bir kısrak isterdi. Hemedanî bir kısrak ki olursa o kadar olsun. Dinin gibi doğru söyle davavekili, kısrağın soyağacı kâğıdını sen kendin okudun. Adam boyunda, padişah tuğralı bir soyağacı kâğıdı değil miydi? Biz o kısraktan döl alamadık yoksa... Biz onun dölünden birkaç tay alabilseydik, yedi vilâyet toprağında hiçbir hayvana yarış vermezdik. Oğlanın tütün kaçakçılığına sıvanması bu sebepten iyiydi. Ama ne fayda!.. Kenan namussuzu...</p>
<p class="calibre1">— Gel şunun doğrusunu söyleyelim Gâvur ağa. Oğlandaki namussuzluğun yanı sıra senin namussuzluğun...</p>
<p class="calibre1">— Kenan efendinin namussuzluğuna karşı benimki kırk kere zemzem suyuyla yıkanmıştır.</p>
<p class="calibre1">— Evet, namussuzluk sizin aranızda kalır. Birinize ağamaz.</p>
<p class="calibre1">— Sen şimdicik Kenan efendinin hakkını yedin. Namertlikte biz Kenan'ın topuğuna yetişemeyiz. Ama el kadar oğlanın bu iki kısrağa birden sahip olmasına ne demeli? İki kısrak da yamandı arkadaş, ben bu yaşıma kadar çok hayvan gördüm ve de besledim ve de bindim, böylelerine hiç rastlamadım. O gün, hiç unutmam, biz Kenan efendiyle Havuzlubağda şarap içmekteyiz. Kahveci arap Abdülfettah ilerden, kollarını yel değirmeni gibi döndürerek</p>
<p class="calibre1">140</p>
<p class="calibre1">göründü. Koşmakta ki nerdeyse dalağı çatlayacak... Yanaştı. Soluk soluğa:</p>
<p class="calibre1">— Müjdeler olsun Kenan ağa... - dedi -, aradığın hayvanı bulduk!...</p>
<p class="calibre1">Ben bir şey anlayamadım. Çakır Ömerin Kenan efendi bu lafı duymasıyle canavar gibi sıçrayıp kalktı. Bu Çakır Kâhyalarda hemen tutulmak illeti vardır. Bunların canı bir şeyi çekti mi elde etmemiş yapamazlar, şuraya uzanır da hasretinden geberirler.</p>
<p class="calibre1">Kenan oğlana baktım:</p>
<p class="calibre1">— Essah mı Arap oğlu, inanayım mı? - diye elini dizine vurarak çırpınmakta... Bizim namussuz Arap Abdülfettah'ta laf çoktur.</p>
<p class="calibre1">— Baht olur ama ağa oğlu, bu kadar mı olur? - diye başladı -. Yahu senin yüreğini Allah günde kaç kez yoklamakta ki, canının istediği, dünyanın bir ucundan ayağına gelmekte...</p>
<p class="calibre1">— Essah mı Arap oğlu, nerde hayvan?</p>
<p class="calibre1">— Aradığın Arap atı toprağımıza tırnağını basmış ve de Mecitözü'nün Çorak köyünde, Çerkez Mehdi beyin tavlasına sikkelenmiştir. Müjdemi isterim.</p>
<p class="calibre1">—    Nereye dedin, Allah belânı versin?</p>
<p class="calibre1">—    Mecitözü'nün Çorak köyü...</p>
<p class="calibre1">—    Neden doğrulayıp Çorum'a gelmemiş?</p>
<p class="calibre1">— Artık orasını ben bilmem... Lafı ben aldım:</p>
<p class="calibre1">—    Kanundur oğlum! Hindistan memleketinden buraya kadar bütün hayvan sahipleri bu kanunu bilirler. Değerli hayvanı olan, ister istemez, Çerkez beyine konacak... Çerkez milletini kendin bilmez değilsin, bunlar at kısrak gördüler mi çalmadan duramazlar. Meseldir: Çerkezin yol boyunda atı çatlamış... Yere basınca ne dese iyi? «Hey Allah, demiş, Türk'ün kara bahtına tükü-reyim.» Neden? Surdan bir Türk'ün canını yakacak, hayvanını çalıp savuşacak da ondan... Çerkezlikte at çalmayan oğlana kız bile vermezler.</p>
<p class="calibre1">— Peki at sahiplerinin Çerkez evine konmaları neyin nesi?</p>
<p class="calibre1">— Amanına sığınacaksın! Atı çok değerli olanlar, akşamın bastırdığı yerde Çerkez evi yoksa, iki konaklık yolu bir edip Çerkez evine yetişecekler.</p>
<p class="calibre1">— Kendi köylerinde hiç çalmazlar mı?</p>
<p class="calibre1">— Hayır, el süremezler. Kanunlarında yoktur. Ben Kenan</p>
<p class="calibre1">141</p>
<p class="calibre1">oğlana bunları böylece anlatmaktayım ama oğlanın kulak vereceği geçmiş... «Arap mı, halis Arap mı, oh Abdülfettah ağa?..» diyerek hırıldamakta... «Halis Arapsa şart olsun on altın veririm, yirmi bile veririm... » demesin mi? Kahveci Abdülfettah şaştı: «Sen ne demektesin efendi,» diyerek geri sıçradı. «Dur aman! Bedevi şeyhi iki yüzlerde... »</p>
<p class="calibre1">Bizim Kenan efendi o sıralar büsbütün toy...</p>
<p class="calibre1">— Ne iki yüzü? - diye gözlerini açtı.</p>
<p class="calibre1">— iki yüz altın...</p>
<p class="calibre1">— Kudurmuş mu bu namussuz? Ben iki yüz altına beş katar deve alırım... Bize köy mü satmakta yahu?</p>
<p class="calibre1">Oğlan yüzüme baktı da susuverdi. Senden nesini saklayayım Seyfettin bey, bizim buraların beyi, ağası o kadar Osmanlı sayılmaz. Bu sebepten buralarda zorlu hayvan pek yoktur. Bizim ağa takımımız hayvancılıktan, göçebelikten geçmiş, toprağa yerleşip oturak olmuş... Yiğit hayvanla görecek işi kalmadığından, araba beygiri kendisine elverir. Zorlu hayvana geldin mi Sivas'tan aşağıya, Diyarbekir üstünden Arap içine kadar uzanacaksın. Sürü sahibi ağa kısmına, hızlı binek mutlaka lâzım... Sırasında kovar, sırasında kaçar. Onların malı, canı, bineklerinin hızına bağlı... Kötü Abdülfettah'ın bizim Çakırların Kenan'a bir hoş baktığını farkettim. Canım sıkıldı. Arap oğlunun ağzına şarap tasını dayadım.</p>
<p class="calibre1">— Hele bir görelim Kenan efendi... - dedim -, görmeyince ne desek boş...</p>
<p class="calibre1">Cahil çocuk dediğimi anlayamadı:</p>
<p class="calibre1">— Nasıl boş olabilirmiş bre Ali Emmi? - diye sesi çıktığı kadar bağırdı -, bir baş hayvan iki yüz altın, nasıl bir laf?</p>
<p class="calibre1">— Hayvana göre... Bir bakacağız. Abdülfettah:</p>
<p class="calibre1">— Yüz elli altını sayan çok olmuş -dedi-, bedevi şeyhi yemin içmekte ki gâvur olan imana gelir. Yüzde yüz Arap...</p>
<p class="calibre1">— Boylu mu? Baktım laf uzayacak:</p>
<p class="calibre1">— Haydi Kenan oğlum, şarap içmenin zamanı geçti dedim -, gidilsin de şu Arap atı, dünya gözüyle bir görülsün...</p>
<p class="calibre1">Kalktık. Benim al kısrak Ömer efendinin ahırında... Bir hayvan da Abdülfettah'ın altına çektik, uzatmayalım, «Ver elini Mecitözü!» deyip yola kapandık.</p>
<p class="calibre1">142</p>
<p class="calibre1">Abdülfettah namussuzunun Arap daman depreşti, ağzı kapanmaz oldu. Atmakta ki kale bedenleri dayanmaz. Yok bu bedevi şeyhleri huylu olurlarmış, yok, bunlar hayvandan anlamayana geberseler soylu at satmazlarmış...</p>
<p class="calibre1">— Satmayı şuraya bırak Kenan efendi, bunlar hayvandan anlamayanın atını da almazlar.</p>
<p class="calibre1">— Ne demek yahu, herif anlamazsa, hayvanın ne suçu var?</p>
<p class="calibre1">—    Artık orasını bilmem! Bedevi kısmı alacağı hayvanın değerini    vermemiş</p>
<p class="calibre1">edemez. Hayvan işinde seni çarpmaya getiremez. Ben gözümle gördüm. Buraya gelmeden önce, ben Malatya toprağında, Baskil ağalarının yanında kahveci başıydım. Baskil ağası deyince on dakika düşüneceksin. Baskil ağaları, Murat suyunun iki yanını kesip almışlardır. Benim kapılandığım ağa bir padişahtı</p>
<p class="calibre1">canım! Konağı karınca yuvası gibi işlerdi. «Haftada iki torba kahve harcanmakta...» diyeyim de aklın ersin. Baskil ağalarının davar, sığır sürülerinden başka üçer, dörder yüz hayvanlık at sürüleri vardır. Bunlara «yılgı» derler. Yılgılar, başıboş gezer. Kendi kendilerine çiftleşip doğurur. Murat suyunun ortasında adalar vardır ki otunu manda boğaları sökemez. At sürüleri işte bu adalarda dolaşır. İki yılda bir, ağanın adamları şişirilmiş deri tuluklarla bu adalara geçer, tayları kementle tutar, ağanın mührünü kızdırıp, damgalar da yeniden salıverir.</p>
<p class="calibre1">— Hırsızlar sürüp götürse...</p>
<p class="calibre1">— Nasıl hırsızlar?.. Baskil ağasının yılgısını öyle mi? Hırsızın yanaşmak ne haddine yavrum! Baskil ağası ne demek, oraların Ezrail peygamberi demek... Diyelim ki ağanın gücünü bilmezin biri bir at çaldı. Sayısı belli olmadığından kâhya da anlayamadı. Beş yıl sonra bilinse ve de hayvan Kürdistan'ın öbür başına aşırılmış olsa Baskil ağasının bir selâmıyle geri gelir.</p>
<p class="calibre1">— İyiymiş...</p>
<p class="calibre1">— İyi olmaz mı? Günlerden bir yaz günü... Töbe, harman sonu... Ben sayvanda oturmaktayım. Murat suyunun geçit yerinde, gemiye bir Arap binmiş. Suyu beriye geçti. Konağın önüne gelince hayvandan yıkıldı. Hep koştuk... Herifin dili dişi kitlenmiş, «Allah» diyesi kalmamış... Suratı zehir yeşiline kestiğinden «Ağulanmış besbelli» dedik, kusturmak için sarımsaklı sirke içirdik. Fukara bedevi kustu ama, safrasını değil, parça parça ciğerlerini kustu. «Dur aman!» demeye kalmadan göçtü gitti. Üstünü başını aradık. İki mecidiye parası çıktı. Ağa bu iki</p>
<p class="calibre1">143</p>
<p class="calibre1">mecidiyeyi konağın imamına bağışladı. «Temizce yıka da göm... Başında iki mecidiyelik de Kur'an oku» diye ferman etti. Uzatmayalım, garip bedeviyi Baskil toprağına gömdük. Üstünden tekerlendiği at meydanda kaldı. Hayvana bakan güler. Bir miskin hayvan ki, adım atacak gücü kalmamış. Allanın bir işi canım!... Bu hayvan düşüp gebereceğine sahibinin cavlamasına ne demeli! «Marazı bulaşır» diye atı yılgıya katmadılar. Bir zaman bahçelere bununla gübre çektiler. Aşlığa su taşıdılar. Geceleri ahıra mahıra bağlayan yok... Kimin yüreği acırsa biraz saman döker. İçine iki avuç arpa kararsan kendi soyluluğun... Aradan bir zaman geçti. Garip bedevi, marazlı bineği hep unutuldu. Derken, kış üzeri. Murat suyunu bu yakaya bir bedevi daha geçti. Adını vermeden geberen bedevinin bir eşi... Sırım gibi bir herif... Üstte yok, başta yok... Sırtındaki kıl maşlah yüz yerinden yamalı... Bunu garip-aptal odasına kondurdular. Baskil ağasının konağında her misafirin kılığına uygun oda vardır. Bey odası, ağa odası, hükümet adamı odası... Bunlardan başka, fakir fukara odaları da şu yanda... Oranın konup göçeni belirsizdir. Sofrası ayrıdan çıkar. Fukara bedevi, fakir odasında kaç gün kaldıysa kalmış, bir sabah hizmetkârlardan birine, «Ben ağayı görsem gerek... » demiş. Fukara olduğundan yol harçlığı, azık mazık isteyecek sanmışlar. Ağa böylesini yanına sokmaz. Kâhya eline birkaç kuruş koyup savar. Buna da böyle yapacak olmuşlar, ayak diremiş... Sonunda kâhya yakasını garip bedeviden kurtaramamış. Ağaya haber ettiler. «Gelsin bakalım!» dedi. Beni de istetmiş ki lafından anlayabile. «Derdi nedir, bak bakalım.» dedi. Sordum. Yolda bineği gebermiş, ağadan bir hayvan isteyesi... Ağa suratını astı. «Nasıl hayvan», dedi, «hayvanla nereye gidecek?» Utanmaz bedevi, «Parasıyle... » demez mi? Para lafını duyunca bizim ağayı bir gülmedir tuttu. Herifin kılığını görsen, sen de gülersin! Bir ipliğini çeksen, sırtındaki çuldan tam yüz yama dökülecek... Bu herifin sırtında iki metelik koyacak yer yok... Parasını yutup karnında gezdirirse gezdirir. Ağa, gülmeyi kesti. «Binek için gözünden kaç para çıkarmış hele bir anlayalım ki...» diye takılmaya başladı. Sonunda «Peki, bir uygun hayvan verilsin!» dedi. Bu kez bedevi dilenci büsbütün densizlenmez mi?</p>
<p class="calibre1">— Ne diyor?</p>
<p class="calibre1">— Ne diyecek? Kendi seçecekmiş... Ağa bir zaman düşündü. Ahırında yüz altın değerinde at var. İster misin herif gidip</p>
<p class="calibre1">bunlardan birinin yelesine sarılsın? Laf değil, karşısındaki koca Baskil ağası... Ağzından bir kere «verilsin» lafı çıkmış... Lafını çiğneyemez. Baktım bizim ağa suratını astı ki fena astı... «Seçsin» dese, yüz altınlık hayvan gidecek, «olmaz» dese ağalığına yaraşmaz. Sonunda ağalık ağır bastı, «Seçsin de defolsun» dedi. Herif ağayı üç kere etekledi. Dualara başladı ki arkası gelmez bir dualar... «Surda saka hayvanı var, onu isterim» demez mi? Baskil ağası, konağının saka hayvanını nerden bilecek? «Peki... Alsın. Verdim.» dedi, ama bedevidir, duanın arasını kesmez. Ben, baktım ki ağa usandı: «Yeter hemşeri, bağışladı... Yolun açık olsun» dedim. Bu kez de: «Bedeli kaça?» diye tutturdu. Ağaya söyledim. Başını salladı: «Ne verirse versin» dedi. Herif bırakmaz. İlle ne verecekmiş... Ağa: «Ben at cambazı mıyım? Canımı sıkmaya başladı. Beş mecidiye versin de yıkılsın...» diye bağırdı. Herif beş mecidiyeyi ossaat saydı, merdivenlerden yel gibi indi. Meğer saka hayvanını hep kollarmış... Hayvan konağın arkasındaki gübrelikte bağsız mağsız kendi başına durmakta... Hizmetkârlar anlattılar. Hayvanın boynuna sarılmış da iki gözlerinden öpmüş. Sonra kulaklarını çekip yelesini sıvazlamış. Yuları kafasından almış, boynuna bağlamış. Üstüne hoplamış... Biz ağayla beş mecidiyeye bakıp gülüşmekte olalım, herif konağı dolanıp sayvanın altına geldi. «Heyyy!..» diye bir nâra saldı. Hep davrandık. Allah beterinden saklasın, saka hayvanının yere göğe sığacağı kalmamış... Bedevi güçle zapteder olmuş... Biz: «Bre nedir?» demeye fırsat bulamadık. Bedevi: «Hey Baskil ağası!» diye bağırdı, « bu hayvan beş mecidiyeye satılır mı? Bunun değeri altınla ölçülmez. Al sana yedi yüz altın... Bu meseleyi hiç kimseye söyleme, şanına yazık... » Sayvana kafam büyüklüğünde bir altın keseyi fırlatıp, atı Murat suyuna doğru sürdü. Ağanın konağı tepede... Murat suyuna kadar iki kurşun atımı ova dümdüz... Ağa: «Aman bre! Devlet kuşu olur bu giden... çevireni dünya malına gark ederim» dedi, demedi, hayvan suya yetişti. Yetişme-siyle... Ne olur bir durakla namussuz, yoksa sen, deniz balığı mısın? Evet, suya vurmasıyle karşıya geçip gözden kayboldu.</p>
<p class="calibre1">— Neyin nesiymiş?</p>
<p class="calibre1">— Neyin nesi olacak Kenan efendi, öteki geberen bedevi at hırsızı... Bu da atın sahibi... Peşine düşmüş, iz sürerek gelip    hayvanını    bulmuş...    «Beş mecidiyeye</p>
<p class="calibre1">geri aldı, atın namı pislendi» dedirmemek    için    yedi    yüz altınlık keseyi taş</p>
<p class="calibre1">parçası gibi atıp...</p>
<p class="calibre1">144</p>
<p class="calibre1">145</p>
<p class="calibre1">Hey yavrum, Sen Arap aklını nerden bileceksin?    Aman    pazarlığı    yoluyle yapalım.</p>
<p class="calibre1">Herif cayar gider de ölene kadar yanarız.</p>
<p class="calibre1">Abdülfettah'ın anlattıklarından sonra bizim Kenan kopuğu büsbütün kudurdu. Öyle ki- Çorak köyüne vardığımız zaman altımızdaki hayvanlarda iler tutar yer kalmamıştı. Mehdi beyin avlusuna hışım gibi girdik. Çerkez tutumuyla kızlar koşup dizginlere yapıştılar. Mehdi bey:</p>
<p class="calibre1">— Hoş geldiniz! Hele oturun ekmek yiyelim... -dedi-, ayaklarınıza su getirsinler, yıkasınlar. Ferahlayın.</p>
<p class="calibre1">— Dur bey -dedim-, biz buraya bedevi şeyhinin hayvanına geldik. Önce bir bakalım da ekmek kolay...</p>
<p class="calibre1">Mehdi bey:</p>
<p class="calibre1">— At almak uğurlu bir iş... -diye sevindi-, uğurlu işin önüne geçilmez. Buyurun hayvan ahırda, bedevi de ahırın önünde...</p>
<p class="calibre1">Ahırlardan yana dolandık. Evet, bedevi şeyhi ahırın kapısında... İt oturumuna gelmiş de, dizlerini koltuk altlarına almış... İnadına uzun, inadına sıska bir herif... Sıskalığı bildiğimiz kuru sırım sıskalığı... Kafasına elli altınlık Arap kefiyesini sarmış, sırmalı ucunu, belindeki Acem şalına doğru koyuvermiş... Kırçıl sakalı biraz seyrekçe ama gözleri fena... Bu herif, bu suratsızlıkla belindeki cembiyeye bir el atarsa, alayları bozar. Cembiye, Seyfettin bey, bildiğimiz Arap hançeri... Manda öküzü boynuzu, bunun yanında halt etmiş... Cembiyelerin ağzı, ustura gibi keskin olur, ve de çeliğe vursan dönmez.. Herifin omuzuna attığı Mekke maşlahı da som sırma işlemeli... Sokağa atsan yüz altını var. Bedevi milletinin yatağı-yorganı bu maşlahtır. Bu maşlahların dokumasına kurşun işlemez. Yanlarında yamçı halt etmiş...</p>
<p class="calibre1">Davavekili Cevdet Bey gülmeye başladı:</p>
<p class="calibre1">— Oğlum Gâvur Ali, beri bak -dedi-, sen    lafa    biraz endaze    göstersen fena</p>
<p class="calibre1">olmayacak... Attın ki namussuz, kale topu    gibi    gürlettin!..</p>
<p class="calibre1">— Ne fayda! Bedevi şeyhinin sırtındaki maşlahı görmeliydin ki şaşkınlıktan dudağın yarılmalıydı... Evet, maşlah işte    öyle    bir maşlah ama,    görgüsüz    herifin</p>
<p class="calibre1">ayakları tüm çıplak... Çıplak dedimse laf    gelimi bir söz...    Bu    ayaklar,    anasının</p>
<p class="calibre1">orasından uğradı uğrayalı kundura-çarık görmemiş. Tabanları Fransız köselesine</p>
<p class="calibre1">dönmüş de, çivi işlemez olmuş... Kolay değil, bu bedevi milleti çölün yumurta pişiren kaynar kumunda on sekiz saat yol keser de,</p>
<p class="calibre1">«Oh ne güzel! Ilıkça kumda ayaklarım biraz rahatladı» diyerek sevinir.</p>
<p class="calibre1">— Uzattın rezil! Arap atına gel...</p>
<p class="calibre1">— Sen alay et bakalım davavekili... Tepesine dikildiğimiz sırada Bedevi şeyhi şekersiz çay içmekteydi. Bunlar çaya şeker atmazlar. Tırnak kadar şeker parçasını avurtlarına sakladılar mı, tam seksen bardak çay içer savuşurlar.</p>
<p class="calibre1">Bizim kahveci Abdülfettah Arapça üzerine gayet nezaketli bir selâm verdi. Bizi gösterip lafa girişti. Kötü bedevi, hepimizi dipten doruğa süzmekte ki nasıl süzmekte... Gayet huysuz bir herif olduğu, kızıl damarlı kara gözlerinden belli...</p>
<p class="calibre1">Fazladan kaşları çatık, suratından düşen bin parça... Sanki, gönlüyle satılığa çıkardığı kısrağa gelmedik, ayak takımından bir zibidiye kızını istemeye geldik. Bedevi şeyhi konuştu bir zaman... Biz, tükürüğümüzü yutmadan ağzına bakmaktayız. Sonunda benim canım sıkıldı:</p>
<p class="calibre1">— Neymiş, biz de anlayalım -diye- çıkıştım, nedir, bunun derdi?</p>
<p class="calibre1">Abdülfettah açıkladı:</p>
<p class="calibre1">— Müşteri hangisi, diye sordu, söyledim. Kenan efendinin soyunu sopunu araştırdı. Kişioğlu oluşuna sevindi.</p>
<p class="calibre1">— Yalan söylersen sonunu kendin düşün. Ben bu domuz suratta sevinmişlik görmedim.</p>
<p class="calibre1">— Bedevi kısmı da adam gibi sevinecek değil ya, bre Ali ağa, «Tayyip» dedi o kadar...</p>
<p class="calibre1">Gene bir vakit Arap diliyle konuştular. Meğer herif hayvanı neye alacağımızı sorarmış. Bu sefer Kenan oğlan kızdı:</p>
<p class="calibre1">— Neye alırsam alırım, üstüne vazife midir? Parasını bilsin!., -dedi.</p>
<p class="calibre1">Yağma yokmuş...</p>
<p class="calibre1">— Ayınga çekeceğiz, -dedik. Herif bir zaman düşündü:</p>
<p class="calibre1">— Eh -demiş-, kısrağımın soyluluğuna uygundur. Şimdi bastırsınlar bakalım yemini... Kocayınca, ya da bacağı kırılınca dakkasmda kurşunlayacaklar.</p>
<p class="calibre1">— Bu ne belâ Araboğlu? -diye bağırdım-, biz buncacık işi bilmezlerden miyiz? Bizi, bu bedevi şeyhi, eşekten başka hayvan görmemiş mi sanmakta? Kendine gelsin! Hem bunlar sonraki mesele... Biz hele hayvanı bir görelim...</p>
<p class="calibre1">146</p>
<p class="calibre1">147</p>
<p class="calibre1">Hayır, herif yerinden bile kımıldamadı. Durmadan laf etmekte ve de çayın birini bitirip ötekini doldurmakta... Bizim Abdülfettah da boşboğazdır. Acaba herifi lafa tutan bizimki mi, «aralığa tellaliye filân sokuşturmasın» diye kulak verdim. Değil... Fukara Abdülfettah iki söylemekteyse bedevi şeyhi on söylemekte...</p>
<p class="calibre1">Davavekili Cevdet bey güldü:</p>
<p class="calibre1">— Size at kısmının dört ayaklı bir hayvan olduğunu, sağdan mı, soldan mı binileceğim öğretmeye kalkmasın?</p>
<p class="calibre1">— Hayır bilemedin davavekili... Herif bizim cenabet olup olmadığımızı sormaktaymış.</p>
<p class="calibre1">— Ne? Anlayamadım, neyi soruyor?</p>
<p class="calibre1">— Büyük aptes almış mıyız, almamış mıyız?..</p>
<p class="calibre1">— Peki sizin cenabet takımı olduğunuzu bu bedevi şeyhi nerden bildi? Ben şaştım. Sakın, aralıkta Abdülfettah nâmerdi fısıldamış olmasın?</p>
<p class="calibre1">— Artık o kadarını bilmem. Benim ossaat canım başıma sıçradı. Sesim çıktığı kadar bağırdım ki, patırdıya Mehdi bey yetişti.</p>
<p class="calibre1">— Ne diye bağırıyorsun?</p>
<p class="calibre1">— «Bu ne biçim terbiyesizlik....» demekteyim, «Kendileri Mekke toprağında gündüz ortası cenabet mi gezerlermiş ki...» diyerekten. «Hayır kabul etmem!» diye haykırmaktayım. Herif hiç oralı değil... Çayı ziftlenirken ne demekte bil bakalım?</p>
<p class="calibre1">— Ne diyor?</p>
<p class="calibre1">— «Yemin gelsin, yemin...» demekte...</p>
<p class="calibre1">Baktım, yemin etmeden tırnağına tükürdüğümün kısrağını görmek yok... Sırayla yemini bastık. Öyle yeminler ki kıl kadar hiyle etsen, karnın şişer de geberirsin.</p>
<p class="calibre1">Yeminden sonra kalktı. Kalktı nasıl bi söz... Yavaştan olmakta ki ensesine şamarı çekmemek imkânsız... «Töbe», demekteyim içimden, «sen Eyüp peygamber sabrı ver hey Allah» demekteyim. Ayak sürümelerini görsen asmaya götürmedeler sanırsın.</p>
<p class="calibre1">Ahırın kapısına, o zamana kadar benzerini hiç görmediğim bir Arap kilidi koyulmuş... Sucuk gibi, uzun-yuvarlak... Üstünde Arapça büyü yazılan... Herif bir zaman bu yazıları çevirdi, birini ötekinin dengesine getirdi. Sonra anahtarı besmeleyle deliğe soktu. Bir zaman uğurlu saat bekledi besbelli, dudaklarını</p>
<p class="calibre1">148</p>
<p class="calibre1">kıpırdatarak dua okudu. Anahtarı büktü. Bükmesiyle, sucuk biçimli kilit, şarkadak eline geliverdi. Meğer bu herif bu kilidi kâtip diviti gibi belinde gezdirirmiş. Kapıyı besmeleyle açtı, sağ ayağını içeriye besmeleyle attı.</p>
<p class="calibre1">İçerisi tüm karanlık... Yıldızsız gece karanlığı da böyle değil! Herif ahırın deliğini deşiğini tekmil tıkamış... Demek ki, bu bedevi şeyhi, kısrağını Köroğlu'nun Kır atı gibi saklamakta... Bilirsiniz ya, Çamlıbel'in, Koca koç yiğiti, Köroğlu Huruşan Ali'si Kırat'ını karanlıkta yemlerdi. Neden mi? Kır at, yem keserken kanatlarını acırdı da ondan... Kır atı kanatları açıkken biri görse bitti.</p>
<p class="calibre1">— Uzattın gene, domuz gâvur, Çorak köyündeki kısraktan Çamhbel'e atladın...</p>
<p class="calibre1">— Evet, içeri girdik. Gözlerimiz karanlığa alışınca Kenan oğlan bir inilti koyuverdi ki karnı bozulsa öyle guruldamaz.</p>
<p class="calibre1">— Neden?</p>
<p class="calibre1">— Kısrağı gördü.</p>
<p class="calibre1">— Peki...</p>
<p class="calibre1">— Yahu, nerenin peki'siymiş?.. Ben bunca zamanın Osmanlı binicisiyim, bunca Arap atı tepikledim, nesini saklayayım davave-kili, kısrağa bakmamla benim bile yüreğim bozuldu.</p>
<p class="calibre1">— Ne var?</p>
<p class="calibre1">— Kısrak bir hoş ağa, bu kısrak biraz ezgince... Ezgince dedimse, bildiğimiz marazlı... Böyle bir miskin hayvanı, bizim Çorumlumuz, Abuzer ağanın eşek kervanında görmüşse görmüştür. Kenan oğlan: «Yahu,» diye bağırdı, «buna kısrak diyenin ben dininden imanından şüphe ederim ve de dinine imanına söverim ki baştan ayağa... » Oğlan haklı! Hayvan tüm kemik... Bu kemik külçesinin ayakta nasıl durduğuna şaşarsın. Namussuzda ne yele var, ne kuyruk... Kenan kopuğu kükremekliğe başladı ki Allah beterinden saklasın. «Dur oğlum, işi anlayalım ki...» dedim. «Bırak emmi!» diye sırtardı, «benim duracak sıram mıdır? Ben şimdi bu Abdülfettah nâmerdini boşböğründen kurşunlasam, haksız mıyım? Hakçası ben bu Arap oğullarının ikisini de...» Beni bir gülmedir tutmuş davavekili, sıkı durmasam karnım yarılacak... Oğlan dersen: «Ben böyle aptesli gusüllü, şartlı yeminli şakanın başlarım temelinden... » diye hoplamakta...</p>
<p class="calibre1">Biz böylece laf alışverişindeyken bedevi şeyhi Arapça bir söz etti. Yemlikteki sıska belâ, başını çevirdi. Damın karanlığında</p>
<p class="calibre1">149</p>
<p class="calibre1">gözleri çıra alevi gibi parlamasa, çoktan gebeımiş de katılmış kalmış sanırsın. Herif, hayvanın sağrısına iki şaplak indirdi:</p>
<p class="calibre1">— Hemedânî... Hemedânî... -dedi.</p>
<p class="calibre1">Hayvanın soyunu söyleyecek aklısıra... Esşahtan Hemedânî ise... Dur bakalım!</p>
<p class="calibre1">Boyu fena değil... Ayakları özürsüz. Bileklerinin inceliğini görsen, «Bu gövdeyi bu bilekler çekmez ne mümkün!» dersin. Körpe kız bileği yanında halt etmiş...</p>
<p class="calibre1">Say ki ısmarlayıp balmumundan döktürmüşsün. Tırnaklar tımarlı... Nalları gümüş gibi parlamakta...</p>
<p class="calibre1">Bedevi şeyhi'nin dediklerini Abdülfettah bize çevirdi:</p>
<p class="calibre1">— Bir suyla on sekiz saat yol keser. Bir avuç arpayla on sekiz saat gider. Yirmi batman yük vur, üstüne bin... On sekiz saatlik yaya yolunu sana, hiç terlemeden dört saate alsın...</p>
<p class="calibre1">Seyfettin bey sordu:</p>
<p class="calibre1">— Yirmi batman kaç okka?</p>
<p class="calibre1">— Bizim buranın hesabiyle yüz yirmi okka... Seksen okka da biniciyi, binicinin silâhını, cephanesini say, şu halde bu kemik kurusu, iki yüz okka yüke bana mısın demeyecek... Bedevi şeyhine bakarsan, «Gececiliği Şam'dan Basra'ya kadar</p>
<p class="calibre1">nam salmıştır. Fırın karanlığında, keçi izinden uçurum aşar. Pusulara yarım saat kala dayanır da kulağını kessen bir adım atmaz. Gece vakti evi, çadırı it gibi bekler. Sahibi vurulunca omuzlayıp ordunun içinden çeker çıkarır. Çarpışmalarda yere yatıp sana siper olur. Üstündeyken silâhına davransan, kafayı dikip tüfeğe destek verir.» Bedevi şeyhi bu lafların sonunu nasıl bağlasa iyi, davavekili? «Vallah billâh yaşı on    yedi...» dedi    kesti.</p>
<p class="calibre1">Kenan oğlan bu lafı duymasıyla:</p>
<p class="calibre1">— Nee... -diye bağırdı-... Yahu, Ali emmi bu herif bizimle gönül mü eğlenmekte? On yedi yaş ne demek? Ağzında bir tek diş kalmamıştır. Biz bu namussuza arpayı, samanı, it yalı gibi, haşlayıp mı yedireceğiz?</p>
<p class="calibre1">Bereket Abdülfettah, bizimkinin dediklerini bedevi şeyhine çevirmedi:</p>
<p class="calibre1">— Aman, bunu benim önümde söyledin, bedevi şeyhinin önünde sakın söyleme... -diye yalvardı-, Arap atı ne demek? Bunlar kırk yaşma kadar bütün dişlerini başlarında taşırlar. Hem de yarış almacasına...</p>
<p class="calibre1">150</p>
<p class="calibre1">Bedevi işin farkında değil... Kendi başına konuşmakta...</p>
<p class="calibre1">«İki yüz altın, hem de    hepsi Osmanlı    altını...    Silik    yok!    Mecidiye,    Napolyon,</p>
<p class="calibre1">İngiliz, Gramise filân    yok! Denemesi    bedava!    yirmi    batman    yük    sarıp    sınayacağız.</p>
<p class="calibre1">Eşkinine, rahvanına dizginine, dörtnalına huyuna muyuna bakarsınız... »</p>
<p class="calibre1">— Peki ne zaman? -dedik.</p>
<p class="calibre1">— Şimdi... Ovaya iner deneriz.</p>
<p class="calibre1">Baktım, Çerkez Mehdi beyle, bizim Kenan kopuğu hırıl hırıl solumaklığa başlamışlar. Kemikleri çatırdamakta ki takır takır... Bedevi şeyhi, beyden onar batmanlık iki ekin çuvalı istedi. Bey bunları getirmeye gidince bizim namussuz Abdülfettah ne dese iyi:</p>
<p class="calibre1">— Kısrak yaman -dedi-, ben boy leşini hiç görmedim. Bin altınım olsa sayar alırım, olmazsa üstüne karıyı da veririm. Böyle mal kaçırılmaz.</p>
<p class="calibre1">Baktım, Abdülfettah Araplık gayretiyle lafı uzatacak .tersleyip susturdum. Mehdi bey, kısrağa yirmi batman ekin sardırdı. Yedeği alıp ovaya indik. Yolda sordum. Buna bildiğimiz arpa kırmasıyle saman verilirmiş... Aradabir de çekirdeksiz üzüm, fındık fıstık... Kenan oğlan:</p>
<p class="calibre1">— Hiç et tutmaz mı? -diye sordu.</p>
<p class="calibre1">— Tutmazmış... Tutanı soysuz sayılırmış...</p>
<p class="calibre1">Ovanın yüzü biçilmiş tarla... Bedevi şeyhi, yük bağlarını bir daha yokladı.</p>
<p class="calibre1">İyice sıkıladı. Sonra:</p>
<p class="calibre1">— Bre aman! -dememize bırakmadan sıçrayıp çuvalların arasına oturdu. Hey davavekili, orda olmalıydın da gözlerinle görmeliydin. O zamana kadar iki adımı düzgün atamayan sıska kısrak birden azdı. Azdı ki, görsen kıbleni şaşırırsın! Kurban olduğum, kafayı, kuyruğu birden dikmez mi? Töbe! Kafa-kuyruk ne demek... Ayakları say ki yerden kesildi, kanatlandı namussuz, fazladan bir de nâra vurdu ki koca Çorak ovası yankılandı.</p>
<p class="calibre1">Biz, hep birden:</p>
<p class="calibre1">— «Aman maşallah! Aman bu böylece göze gelir haaa!» diyerek dizlerimizi dövmekteyiz.</p>
<p class="calibre1">Kısrak iki eşindi, toprağı denedi, kafayı dikip havaları kokladı. Sonra cirit meydanındaymış gibi, bir çark çevirdi. Sırtında yirmi batman yüküyle sahibi, biçilmiş tarlalara doğru parladı. Hayır, hâşa parlamadı, kanatlanıp uçtu.</p>
<p class="calibre1">151</p>
<p class="calibre1">— «Bre nedir?» dememize kalmadan ufaldı, gökle yerin birleştiği çizgiyi geçti. Ben iyice şaşırmışım da:</p>
<p class="calibre1">— Ha göreyim seni Bedevi şeyhi, şu Mehdi beyin ekinlerini al savuş! Benden yana ananın ak sütü gibi helâl olsun! -diye bağırmışım...</p>
<p class="calibre1">Derken, meğer geri dönmüş... Bu yana doğru kopmuşlar. Fırtına gibi üstümüze gelmekteler ki, soluk hışırtısını dağ seli sanırsın. Biz gene:</p>
<p class="calibre1">— «Aman bu nasıl bir iş?» -dedik, demedik, tepemize dikildi, tek nalı üstünde mıhlandı.</p>
<p class="calibre1">— «Hey Allah! Aferin!..» -demeye kalmadan Bedevi şeyhi bir daha çarhalandı, gene gözden kaybolmak derecelerine erişti. Hayır canım, bunun ayakları yere değmek yok! Nallarının altından toprak çekilmekte...</p>
<p class="calibre1">Kenan kopuğu:</p>
<p class="calibre1">— «Aldım gitti...» -diye dizlerini yumruklamaya durmuş-«Aldım gitti... Beşyüz altın olsa verdim. Aman Ali emmi, amanı bilir misin?» diyerek döneler olmuş... Benim de Osmanlılığım kabarmasın mı?... Kemiklerimi bir çatırdı almış: «Dur namussuz Arap, hayvana yazıktır. Dur pezevenk, buna kısrak ciğeri güç yetiremez. Dur çatlatacaksın... Şart olsun seni yerim... » diye debelenmekte değil miyim? Gülersin davavekili, sen de Osmanlısın. Görsen dilin dişin kitlenir. Öyle kısrağın, eğerinde durmak her yiğidin harcı mı, hayır! Rüzgârı seni koparır alır, yere çalar ki kemiklerin kül-ufak olur.</p>
<p class="calibre1">Bu kez herif yana vurdu. Yandan görünmesi büsbütün başka... Sanki mübarek hayvan iki boy uzamış... Minare gibi yükselmiş. Ağzı fırın kapısı gibi açık... Arap kısmı atına neden gem vurmaz, ben orada görüp anladım. Bıraksak, namussuz bedevi hayvanı o yükle akşama kadar sürecek... Önüne geçtik, herif yere atladı. Atlamasıyle kısrak, kuyruğu kafayı eskisi gibi düşürdü. Miskinledi. O kadar koşmaya ne olur iki solu... Sanki ömründe yürümemiş... Ne ağzında şuncacık köpük, ne karnında körükleme....</p>
<p class="calibre1">Bedevi şeyhi bir şeyler söyledi. Bizim Abdülfettah:</p>
<p class="calibre1">— «Töbe olmaz!» -diye şaştı-, bak ne demekte, Kenan efendi: «Böyle koşturmaktan hiçbir şey anlaşılmaz» demekte...</p>
<p class="calibre1">152</p>
<p class="calibre1">— Ya?</p>
<p class="calibre1">— Bu böylece üç dört saat seğirtmeliymiş ki yavaş yavaş açılmalıymış...</p>
<p class="calibre1">— Aldım gitti... İki yüz altını yarın cebinde bilsin... Biz buraya tedariksiz geldik. Bize yarma kadar izin verecek...</p>
<p class="calibre1">— «Dur oğlum!» -diyecek oldum-, «pazarlık diye bir şey vardır. İki yüz altın istenmekle hemen verilmez».</p>
<p class="calibre1">Oğlan kudurmuş, ötesi yok... Ben şımarık ağa oğlunun ne demek olduğunu da işte o gün orda gördüm.</p>
<p class="calibre1">— «Ne pazarlığı bre emmi? Buna pazarlık mı olurmuş? Parayı cebinde bilsin... Babam olacak kavat, vermedi mi, konağı yakarım ve de anam karıyla beraber bütün karılarını yatınr keserim... Değirmenleri, bağları bahçeleri hep satmaz mıyım hey Çakırın Ömer?.. İkiyüz altını bastır bakalım sakallı papaz!.. Ben bu kısrağı aldım Ali emmi, sonunda ölüm olsa aldım... Haydi bakalım, çıkarın keselerde ne varsa emmi, pey vereceğiz!»</p>
<p class="calibre1">Ne dedimse dinletemedim. Oğlan bizi, say ki zorla soydu. Biz üç kişi yirmi altın denkleştirebildik. Mehdi bey elli lirayı tamamladı. Yemek zamanını güç bekledik. Hemen yola çıktık, doludizgin Çorum'u tuttuk.</p>
<p class="calibre1">İKİNCİ BÖLÜM</p>
<p class="calibre1">«... yiğitlik vurmakla... »</p>
<p class="calibre1">I</p>
<p class="calibre1">Davavekili Cevdet Bey, zarfı eline aldı, dükkânı açıp kapıyan oğlana kahve söyledikten sonra mektubu okumaya başladı:</p>
<p class="calibre1">«Çorum livasında manifatura tüccarı Kirkor Çilingiryan efendiye, İstanbul: 2 Eylül 1900 Biraderim efendim,</p>
<p class="calibre1">15 Ağustos 1900 günlü mektubunuzu aldım. Örneğinize uygun olarak her bir ellişer topluk beş denk Amerikan ve bir denk London çuhası sigorta ettirdikten sonra, Tiryeste kumpanyasının Panter vapuruyla Samsun'a gönderildi. İlişik faturada yazılı olduğu üzere Amerikan bezinin topu ellişer kuruştan, on bin beşyüz, çuhanın beher topu ikişer yüz kuruştandır. Bin kuruş sigorta ve nakliye masrafı, iki yüz yirmi beş kuruş ki hepsi on altı bin yedi yüz yirmi beş kuruş tutmaktadır. Buna karşılık adınıza biri sekiz bin kuruşluk, ötekisi sekiz bin yedi yüz yirmi beş kuruşluk iki poliçe çekilmiştir. Malı aldığınızda bildirirseniz çok seviniriz. Saygılarımızla efendim.»</p>
<p class="calibre1">Davavekili Cevdet Bey alt dudağını biraz uzattı. «Gâvur oğlunun gelecek dediği İngiliz çuhası bunlar!» diye düşündü. El yordamıyle kâğıt kalem aldı. Vekili olduğu manifatura tüccarı Kirkor Çilingiryan Efendi namına cevap yazmaya başladı:</p>
<p class="calibre1">İstanbul'da Sultanhamamı'nda 14 numarada toptancı tüccar Artin Basmaciyan Efendiye, Kardeşim efendim, 2 Eylül 1900 günlü mektubunuzla ilişik faturayı aldım. Amerikan bezi ile İngiliz çuhası denkleri de örneğinize uygun olarak geldi. Tutarlarıyle masrafları on altı bin yedi yüz yirmi beş... »</p>
<p class="calibre1">157</p>
<p class="calibre1">içeri giren Çakırın Kenan'ı, uşağı Ahmet sanarak sordu:</p>
<p class="calibre1">— Nerde kaldın kopuk? Hani kahve?... Karşılık gelmeyince başını kaldırdı:</p>
<p class="calibre1">— Ooo sen misin?.. «Kopuk» lafı pek de yabana gitmemiş? Ne var?</p>
<p class="calibre1">Kenan, Cevdet emmisinin eline davrandı. Bir şeyler mırıldandı.</p>
<p class="calibre1">Cevdet bey arkasına dayanarak:</p>
<p class="calibre1">— Anladım -dedi-, lafı ağzında dolandırdığından belli, yaza çıkmaz bir iş!... Haydi uzatma! Derdin nedir?</p>
<p class="calibre1">Kenan Mecitözü'nden doludizgin yetişmiş,bineğini Veli paşaların hanına bırakıp koşmuştu. Soluk soluğa... Yolda hazırladığı lafların aklından çıkmasına şimdi ne demeli? Bu Cevdet emmisi adamın suratına böyle bakarken akılda laf mı kalabilir. «Doğruca Kirkor emmiye gitmek varmış... gördün mü?»</p>
<p class="calibre1">— İznin olursa bir dileğe geldim. Babama ben diyemem. Senin sözünü geri çevirmez, oh Cevdet emmi...</p>
<p class="calibre1">— Neymiş?</p>
<p class="calibre1">— İznin olursa bir hayvan alacağım.</p>
<p class="calibre1">— Allah Allah! Ulan senden iyi hayvan mı olurmuş? Nasıl hayvan?</p>
<p class="calibre1">— Binek...</p>
<p class="calibre1">— Baban olacak herifin ahırındaki bunca bineğe n'oldu?</p>
<p class="calibre1">— Benim alacağım başka... Soylu Arap kısrağı... Bir görsen Cevdet emmi, üstünden inesin gelmez! Uçmakta canım, ötesi yok!</p>
<p class="calibre1">— Uçuyor mu? denedin öyleyse...</p>
<p class="calibre1">— Denedim.</p>
<p class="calibre1">— Benim bildiğim, bu bizim Çorum toprağımızda böyle uçan Arap kısrağı pek bulunmaz. Bu nerden çıktı?</p>
<p class="calibre1">— Bir Bedevi şeyhi getirmiş. Mecitözü'nde Çerkez Mehdi beyin evinde...</p>
<p class="calibre1">— Çerkez Mehdi beyin evindeki kısrağın haberini sana kim verdi?</p>
<p class="calibre1">— Biri...</p>
<p class="calibre1">— Sen de hemen atlanıp koştun, denedin. Öyleyse pazarlığı da bitmiştir. Kaçaymış?</p>
<p class="calibre1">Kenan bir zaman yalandı, bir zaman yere bakarak alt dudağını dişledi.</p>
<p class="calibre1">158</p>
<p class="calibre1">— Kaça dedim?</p>
<p class="calibre1">— İki yüz altın...</p>
<p class="calibre1">— Neee!... Yıkıl serseri! Sultan Hamid'in iki yüz altınlık bineği yoktur.-«Vezirini, nazırını saymıyorum» diyecekti, somurtarak vazgeçti-: Sen şaşırtmışsın rezil; iki yüz altına kısrak olmaz! Seni aldatmışlar bu bir, ikincisi baban, her ne kadar namlı avanaklardansa da, bu kadar parayı vermez!</p>
<p class="calibre1">— Verir oh Cevdet emmi, sen dersen verir!</p>
<p class="calibre1">— Ben nasıl diyebilirmişim! Şuna bak! İt gibi soluyup gelmen bunaymış demek? Yanlış yavrum. Ben ne söylerim, ne de iki yüz altını yabanın ne halt olduğu bilinmez hayvanına verdiririm.</p>
<p class="calibre1">— Ne halt olduğu bilinmez değil! Kısrağın kapı kadar soy fermanı var ki...</p>
<p class="calibre1">— Ona ferman demezler eşşoğlusu, soyağacı derler...</p>
<p class="calibre1">— Soyağacı evet...</p>
<p class="calibre1">— Demek kapı kadar mı?</p>
<p class="calibre1">— Kapı kadar... Padişah tuğralı bir kâğıt ki buralarda bir sen okursan okursun. Herife çok yalvardık. Güç ile «Peki» dedirtebildik. Oh Cevdet emmi...</p>
<p class="calibre1">— Hangi herife? Töbe! İki yüz altına siz «olur» dediniz de öyle mi?... Güç ile demek... Anladım, kimseye duyurmadan kapatıyorsunuz.</p>
<p class="calibre1">— Kapatmaktayız evet! Sivas paşası üç yüz vermiş de...</p>
<p class="calibre1">— Herif vermemiştir. Çünkü, deli pezevenk iki yüz ile üç yüz arasındaki farkı bilmiyor.</p>
<p class="calibre1">— Bilmekte ya, Sivas paşasının ağzı pis olduğundan...</p>
<p class="calibre1">— Ne olduğundan?... Şamar geliyor, aklımı karıştırma! Ulan bunlar ne biçim laflar?</p>
<p class="calibre1">— Kısrağa söver möver diye vermemiş. Bize de abdest aldırmadan hayvanı göstermedi.</p>
<p class="calibre1">— Oğlum Kenan bak bakayım! Yüzüme bak dedim namussuz! «Biz» nasıl bir söz? «Biz» deyince siz kaç kişisiniz? -Elini bıyığına attı-: Dur hele! Bedevi dil biliyor mu?</p>
<p class="calibre1">— Yok!</p>
<p class="calibre1">— Öyleyse pazarlığı nasıl bağladın? Sen Türkçeyi doğru konuşamazsın. Tamam! Bu işin içinde bizim soytarı Abdülfettah var bir... İkinciye tütün kaçakçısı Gâvur Ali rezili var. Şimdi anladım, ayıngacılığa başlayacaksın. Çakırların Kenan ağa da ayıngaya miskin eşekle gidecek değil ya... İki yüz altınlık arap</p>
<p class="calibre1">159</p>
<p class="calibre1">kısrağından aşağısı idare etmez. Bana bak yavrum! Ben böyle pis işleri hiç sevmem! Yahu şunda hiç utanma var mı? Ben gider de babana bu lafı nasıl söylerim rezil? Defol!.. Kısrağı sana her kim bulduysa... Töbe yarabbi!</p>
<p class="calibre1">— Bak Cevdet emmi... Ben zorlu yemin ettim.Ya bana bu kısrağı alırsınız, ya da ben İstanbul gurbetine...</p>
<p class="calibre1">— İstanbul gurbetine mi? Vay bir de bizi şuncacık aklınla zora mı getireceksin? Çık., çık dedim... Şimdi seni çiğnerim, yıkıl!</p>
<p class="calibre1">Kenan, davavekili Cevdet emmisinin böyle öfkelerine alışıktı. İki adım geriledi ama çıkmadı.</p>
<p class="calibre1">— Şart olsun... -diye bir söyler söyleyecek oldu. Cevdet bey kopuğu bir zaman süzdü. Ne düşündüyse</p>
<p class="calibre1">düşündü, bir zaman kafasını «lahavle» der gibi salladı. Sonra güldü:</p>
<p class="calibre1">— Oğlum Kenan'ım! Sen bu sıska bacaklarla kuş gibi uçan Arap kısrağının hızına güç yetiremezsin. Bu akıllar, ben biliyorum, hep Gâvur Ali olacak herifin... İki yüz liralık alışverişte, en azından on altın aracılık hissesi umuyordur. İyisi mi, biz bu on lirayı peşin verelim. Senin ayıngacılığı elli liralık bir hayvanla bitirsin.</p>
<p class="calibre1">— Eğlen bakalım!... Ben İstanbul gurbetine gidip yitersem...</p>
<p class="calibre1">— Hem de yiteceğinden hiç şüphe etme... Yitik haberin gelince ben burada keyfimden iki telliye kalkarım. Benden sana Cevdet emmi öğüdü yavrum: İki yüz altın çoktur. Dediğim gibi, ben böyle pis işlere girmem. Senin derdine derman olursa Kirkor emmin olur. Sürpik annene gider ağlarsın. Onlar da ağlamaya başlar. Baban olacak akılsıza, belki İstanbul gurbeti lafını yutturursun. Beni dinle, gel yüz altın elversin! On altın Gâvur Ali emminin akıl parası... Kırk altına bir beygir... Elli lirayı da ayınga sermayesi yap da dağa bayıra savur! Bir zaman da böyle sürt! Çakırların hevesi geçici olur. İki aya varmaz usanırsın. -Elindeki kahve fincanıyle içeri giren Ahmet oğlana çıkıştı-: Nerde kaldın kaltaban! Kahve soğuduysa ben sana sorarım! -Bir yudum içti, keyifle güldü-: Oh! iyi imiş... -Kalemi eline aldı, hokkaya batırdı. Kenan'a bakmadan sözünü bağladı-: Dediğim gibi oğlum Kenan. Benden bu kadar...</p>
<p class="calibre1">Mektuba kaldığı yerden girişti:</p>
<p class="calibre1">«...kuruş için çektiğiniz iki poliçe günleri geldiğinden ödenecektir. Teşekkürlerimi bildirir, hayırlı işler dilerim efendim.»</p>
<p class="calibre1">160</p>
<p class="calibre1">Herif cızır cızır yazıyor ki imana geleceği yok... Kenan bir zaman bekledi.</p>
<p class="calibre1">Umudu kalmayınca Cevdet emmisinin gelmişine geçmişine, kalemine defterine söverek çıktı. Kirkor emmisinin tüccar dükkânını doğruladı.</p>
<p class="calibre1">Çorum'un birinciye gelen tüccarı Çilingiryan'larla Çakırlar arasında dede hukuku vardı. Ömer efendinin, Kirkor efendi için sık sık dediği «Gâvur mavur ama bana kardeşimden ileri.» lafını babası Halil efendi Osep efendi için, Dedesi Osman ağa Kirkor efendinin dedesi Artin Çorbacı için söyleyip durmuşlardı.</p>
<p class="calibre1">Kirkor efendi, Kenan'ın ayıngacılığa girişeceğinden habersizdi ama karısı Sürpik'le Saime hanımın oğlanı evlendirmek istediklerini biliyordu. Kopuk gittikçe azmış, evlere odalara sığmaz olmuş... Üvey anası Güllü'ye ağzını aratmışlar, evlenmeye hiç yanaşmadığını anlamışlar. Artık bilinmez, bahane midir, yoksa essahtan niyeti mi böyle, bir mektepli yüzbaşı kızı tutturmuş... «Mektepli yüzbaşının İstanbul kızı olursa ne iyi...» diyesiymiş... Oysa Kirkor efendi ile Ömer efendi alacakları kızı çoktan peylemişlerdi. Sungurlu'dan bir ağanın biricik yavrusu... On dördüne ya girdi ya girecek... Tarlanın bahçenin hesabı bellisiz... Beş çift manda öküzüyle üçer taşlı iki değirmen dönüyor, yazıda aygır, davar sürüleri... Gömüde bakır kazanlarla gün görmemiş küflü</p>
<p class="calibre1">altın... Kızın babası olacak herif geberdi mi, bütün varlık biricik kızma kalacak... Çünkü oğlu yok...</p>
<p class="calibre1">Kirkor efendi, kırçıl kaşlarını alnında iyice düğümlemişti. Bir yandan kısrak lafını dinliyor, bir yandan tıpatıp Ömer efendi gibi şakır şakır kehribar teşbihini çeviriyordu.</p>
<p class="calibre1">İki yüz altınlık Arap kısrağı, milyonla oynayan Kirkor efendiyi, orta halli bir davavekili olan Cevdet bey gibi hoplatma-mıştı. Oğlanın anlattıklarına pek kulak asmadan başka hesaplar yapıyordu.</p>
<p class="calibre1">«Bu Çakırları, bir şeye akıl taktıkları sırada yola getirirsen getirirsin!... Şu zibidi oğlana İstanbul'un yüzbaşı kızını biz Çorum'da bulamayız! Kestirmesi, iki yüz altına kıyıp Haydar ağanın kızına, razı etmektir. Bu da babasının eşi... Bir şeye heveslendi mi dur-durak bilmez. Bütün gem almazlar gibi de isteği saman alevi gibi parlar söner. İki aya varmadan Arap 161</p>
<p class="calibre1">kısrağını boşlayacak, yanma uğramaz olacak... O zaman bir başka avanak bulup kısrağı yarı parasına satarım. Yüz altına oğlanı evlenmeye razı etmek ucuz... Çünkü ilerde miras yoluyla bu alçak, Karun peygamber malına konacağından... » Kirkor efendi düşüncesinin burasında belli belirsiz gülümseyerek:</p>
<p class="calibre1">— Kısrağa gönül düşürdüğün meydanda Kenan oğlum -dedi-, canın bu kadar çektiyse iki yüz altının değeri yok! Baban vermezse ben veririm. Bende çıkmazsa Sürpik anan üstünü tamamlar. Evet, anlattığın Arap atına, iki yüz altın çok değil! Dediğin gibi uçuyorsa... Padişah tuğralı fermanı varsa...</p>
<p class="calibre1">Kenan, Kirkor emmisiyle daha rahat konuşacağını bilmişti ama kısrak işinde tüccar dükkâncısı gâvuru, Osmanlılıkta namı söylenen Cevdet emmisinden daha kolay yola getireceğini ummamıştı. Hemen razı gelişine pek şaştı. «Aman essah mı? hey Allah!» diyerek gâvurun suratına bakakaldı.</p>
<p class="calibre1">Kirkor efendi, lafı evlenme işine nasıl aktaracağını araştırarak:</p>
<p class="calibre1">— Evet -diyordu-, soyağacı varsa iki yüz altın eder ama, işi, babana nasıl açacağız? Bu yakınlarda, kendin bilmez değilsin, eli biraz darca... Dar dedimse hazırda parası yok! Harman üstü esnafa biz çok para dağıttık evlâdım...</p>
<p class="calibre1">Kenan umutla davrandı. Hızlı hızlı yutkunarak yalvarmaya başladı:</p>
<p class="calibre1">— Bana bu kısrağı alıver, oh Kirkor emmi... Sen istedin mi mutlak alırsın. Kısrağı almamış olmaz. Şart olsun olmaz. Açıkçası ben borçlandım. Elli altın pey verdim. Senin haberin yok, tam elli altın...</p>
<p class="calibre1">— İşte bunu beğenmedim kopuk! Bize sorulmadan pey verilmeyecekti.</p>
<p class="calibre1">— Verdim. Elli altınımız şimdicik yansın mı, oh Kirkor emmi? Bak şart ettim. Ya kısrağı alırım, ya da İstanbul gurbetine giderim. Babama dersin ki... Böyle böyle dersin...</p>
<p class="calibre1">— Demesi kolay... Bir de bize laf öğretiyor! Dermişim. Beni dinle, biz baban olacak herifin, önüne apansız çıkıp eşkıya gibi iki yüz altın isteyeceğiz!.. Hık diyerek yüreğine inip, gebermeyeceği nerden belli? Gel biz bu işi başka çeşit çevirelim! Öyle ki karıncanın beli incinmesin!... Kulak ver oğlum Kenan... Ben babanı bu işe yatırırım ama bizim de senden bir isteğimiz var. Sen de bizim sözümüze «he!» diyeceksin.</p>
<p class="calibre1">162</p>
<p class="calibre1">— Neymiş? Emret!</p>
<p class="calibre1">— Anan seni everecek... Babanın da aklı bu... Saime hanım kocadı. Sizin eve bir gelin lâzım! Gülersin köpoğlusu...</p>
<p class="calibre1">— Evlenmek sonraki bir meseledir Kirkor emmi... Şimdi sen kısrak parasını...</p>
<p class="calibre1">— Dur patladın mı namussuz? Sana kız bulundu. Bir kız ki dünya güzeli bir kız...</p>
<p class="calibre1">Kenan utanarak başını çevirdi. Kendisine kalsa çoktan razı gelecekti ya, babasının küçük karısı Güllü, «olmaz» diye ağlıyordu. Kahpenin de hakkı var. Gelin geldi mi, artık Güllü'nün boş gecelerinde koynuna girmek yok...</p>
<p class="calibre1">İçinden geçenleri Kirkor emmisi sanki sezebilirmiş gibi telâşlandı. Gözlerini kırpıştırarak söylediklerini anlamaya çalıştı.</p>
<p class="calibre1">— On bin altınlık servetin üstüne çökeceksin kopuk oğlum! Tarla, değirmen... Sürü, orman... Fazlası da var eşşoğlusu... Gömüdeki altınları ne yapalım? Sen geldin yetiştin. Bir kısrak parasını babandan bekleyecek zamanın geçmiştir. Ya kızın güzelliği... Sürpik anan hamamda görmüş.</p>
<p class="calibre1">— Hele şu kısrağı alalım da kolay...</p>
<p class="calibre1">— Kolay mı? Ulan, kolay lafının ne demeye geldiğini sen bilir misin? Kolay demek: «Olur, peki!» demektir. Ulan rezil! Hani el öpmesi ne oldu? Bizim zamanımızda bir oğlan, «Seni eversem gerektir» diyen emmisinin elini it gibi yalardı.</p>
<p class="calibre1">Kenan boş bulunup Kirkor efendinin eline davrandı, üst üste üç kez öpüp başına götürdü. Kirkor efendi işi ucuz bağladığına sevinmişti:</p>
<p class="calibre1">— Aferin zibidi! -diye güldü-, nerde bu Arap? Arabi sordum. Bir de biz görelim.</p>
<p class="calibre1">—    Görmesi mi kalmış bre emmi?... Herif bir de «Vay bu kadarcık parayı siz çoğumsamaktasınız, öyle mi?» diyerek caysın mı şimdicik?..</p>
<p class="calibre1">— Uzatma! Para ne zaman lâzım?</p>
<p class="calibre1">— Bugün... Şimdi veriver Kirkor emmi... Ben yarın sabah gün doğmadan yoldayım.</p>
<p class="calibre1">— Seni soyup moymasınlar...</p>
<p class="calibre1">— Ne hadlerine... Yalnız değilim ki... Gâvur Ali emmim de yanımda... Abdülfettah da yanımda..</p>
<p class="calibre1">— Bu iki namussuz aradaysa, evet, mal sahibine    fiyat kırdıramayız. Bak bakalım, baban olacak herif mahkeme başkâti-163</p>
<p class="calibre1">bi Mecit beyin yanında mı? Yoksa, tapucu Etem efendiye uğra... Geçerken Cevdet</p>
<p class="calibre1">beyin yazıhanesine de bak. Dur hemen nereye alçak? İki yüz altını sayacağız.</p>
<p class="calibre1">Eğer düğünlerde, bayramlarda kısrak bana yarış almazsa gerisini kendin düşün...</p>
<p class="calibre1">Kenan çoktan fırlamış, köşeyi bile dönmüştü. Kirkor efendi arkasından baktı,</p>
<p class="calibre1">gülümseyerek içini çekti. O kadar istediği halde oğlu olmamıştı. Bu Kenan oğlan</p>
<p class="calibre1">kendi oğlundan farksız... Elinde büyüdü. «Rezil mezil ama kanı sıcak</p>
<p class="calibre1">namussuzun... Bir şey isterken adamın suratına aç it gibi bakar ki yüreğin</p>
<p class="calibre1">yarılır! 'Olmaz' diyemezsin!»</p>
<p class="calibre1">*</p>
<p class="calibre1">Kenan küçüklüğünden beri hiç parasız kalmamıştı ama, iki yüz altını, keyfince harcanmak için bu akşam ilk defa üstünde taşıyordu. Çarşıdan mahalleye sapınca: «Ağır ki... kurşun gibi cenabet!» diye kaşlarını çattı. Yüreğine bir başka yiğitlik gelmişti. Yoldan geçenleri durdurup, «Hele şunu bir yokla efendi! Bak bakalım neyin nesi?» dememek için kendini zor tutuyordu.</p>
<p class="calibre1">Babası: «Ver gitsin! Ne halt ederse etsin!» demiş... Baba olunca böyle olmalı birader! Ulan aferin Ömer efendi! Ya Kirkor emmisinin kasası nasılbir kasa!..</p>
<p class="calibre1">Hey Allah! Silme altın dolu... «Lâkin iki yüz altın da saymakla bitmezmiş meğerse...» Biraz daldı. «Bedevi Şeyhine şunları vermeli, ilerde yolunu çevirip... Haydi işine oğlum! Herif kurşunlan karnına doldurur ki... »</p>
<p class="calibre1">Kirkor emmisinin bir lafı aklına geldi: «Bizde yoksa Sürpik anan denkleştirir!» demişti. «Peki, kasadaki altınları ne yapalım? Bu benim Kirkor emmim sakın parasının hesabını hiç mi bilmez? Bilir! Domuz gibi bilir ama, tüccar dükkâncısı olduğundan ona öyle söylemek düşer. Ulan ne iş?» Kirkor efendi paralan bir tamam saymış, meşin keseyi kendi eliyle doldurup, «Torbayı geri getir ha... » diyerek uzatmıştı. «Meşin torba da yaman bir torba... İçinde altın taşına taşma, sanki delilikten çıkmış, o da altın kesilmiş... » Önü sıra, kolunda su bakraçlanyle bir kocakarı gidiyordu. «Torbayı kafasına bir vursam! Şu kahpe çivi gibi yere geçer de geberdiğini farketmez!» diye güldü.</p>
<p class="calibre1">Uzunca sakosunun iç cebine koyduğu torbayı dış cebine soktuğu eliyle sıkı sıkı</p>
<p class="calibre1">tutuyor, köşeleri dönerken her nedense</p>
<p class="calibre1">164</p>
<p class="calibre1">hiylelenip sol kolunun dirseğiyle tabancasının sertliğini yokluyordu.</p>
<p class="calibre1">Rastladığı bütün hayvanları ilk bakışta bedevi şeyhinin kısrağına benzetmekte, «Aman haaa! Satıp savuştu mu sakın!» diye irkilmekteydi.</p>
<p class="calibre1">Babasının, gençliğinde ciride çıkarken hayvanına kapattığı gümüş işlemeli Dağıstan eğerini alacaktı. «Yüz altınlık antika eğere tütün sanlır mı, şaştık!» diyerek bu Çorum'lu çok laf eder. Varsın etsin! «Ben kudurdum mu yahu? İki yüz altınlık kısrağa yirmi batman yük vurur muyum? Benimkisi nam için bir iş! Tütünü heybeyle getirsem ne lâzım gelir? Evde çoluk çocuk açlıktan çığnşmakta değil ya... »</p>
<p class="calibre1">Heybe, babasının icabında para taşıdığı, Buhara'nın halı heybesi... Omuzda beşli mavzer... Belde yedili döner... «Vay canına! Bir de bizim Deli Elvan'ı atlandırıp arkama bayraktar aldım mı, dilersem eşkıyalığa bile çıkarım! Ulan iyi... Ulan aferin!»</p>
<p class="calibre1">Eve geldiği zaman fukara Abuzer, kaz sürüsünü yaymaya götürüyordu. Ağa oğlunu görmesiyle yana sıçrayıp ellerini göbeğine kavuşturdu:</p>
<p class="calibre1">— Abuzer kurban! Abuzer kurban bey! -diye sırıttı.</p>
<p class="calibre1">Kenan'ın yüreğini bir acıma yokladı: «Şu fukara, dünyanın bir ucundan gelmiş, bize kapılanmaya çabalamakta... Laf bilmez, dil bilmez, yol-iz, yer-yurt bilmez. Kazları güdecek ki yediği ekmeği hak edecek... Gütsün varsın! Cevdet emmim «Başka memlekette erkek kısmının kaz gütmesi ayıptır» der ama Cevdet emmimin «Allah bir!» dediğine güvenmeyeceksin. Hangi lafı doğru, hangisi alay bilinmez.» İçinde, Cevdet emmisine hiçbir kırgınlık kalmadığını farke-dince biraz şaştı. Suratını zorla asmaya çalışarak: «Oysa bu dünyada Çorum'un erkeğinden yiğit erkek yoktur» dedi, «Çorum' lu yiğit olmasa koca Sultan Hamid bizim Hacı Hasan Paşamızı zaptiyeleri üzerine kumandan diker mi?»</p>
<p class="calibre1">Çorum'da yediden yetmişe bütün erkekler kaz güdüyorlardı. «Akşama yakın, herkes kaz sürüsünü önüne alır da yazıya çıkar. Tarlalann, bahçelerin kıyılarında, su başlarında çömelip pehlivan kazına bakarak keyiflenmek neden erkekliğe yaraşmazmış yahu?»</p>
<p class="calibre1">Abuzer, kazları incecik bir söğüt çubuğuyla haylıyordu.</p>
<p class="calibre1">«Sülük oğlan yanında... Öyleyken çubuğu oğlana vermemesi</p>
<p class="calibre1">165</p>
<p class="calibre1">neden bakalım? Kazlara bir ziyan erişmesin, hayvanlar nezaketle gezdirilsin, diye! Fazladan herif zorlu çoban... Hangi hayvan olursa olsun gütmeye meraklı... Kazlar bu sebepten böyle semirmişler. Yağlan sarkmış da, göğüsleri yeri süpürür olmuş... »</p>
<p class="calibre1">Kenan, pelvan kaza alıcı gözüyle bakmadığına pişman oldu. «Hele Arap kısrağını hayırlısıyle dama çekeyim, bizim kazı Veli paşanın pelvan kazma vallah billâh bırakacağım! Yenerse ne güzel! yenilirse namussuzun kafasını çeker alınm. Leşini Abuzer tayfası yesin de bize dua etsin!»</p>
<p class="calibre1">Avluya girdi. Abuzer'in kör anasıyle büyük karısı Fati, ahırın kapısında yün didiyorlardı. Ağa oğlunu görünce Fati karı da ayağa kalkmıştı. Dil bilmez dil bilmez güldü. Kenan: «Bu karı vaktiyle güzelmiş yahu!» diye şaştı. «Boyu yüksek de göğüsleri iri...» Fati'yi Abuzer'le gözünün önüne getirdi. «Ayı herif, körpeliğinde buna etmedik hakaret koymamıştır. Bunu yoğurmuştur ki hamur gibi... Ama kan yiğit olduğundan hiç fanma-mış...» Kaba kaba öksürdü.</p>
<p class="calibre1">Babası çarşıda olduğu için selâmlık sayvanına kasılarak çıktı.</p>
<p class="calibre1">Ömer efendi kendisini görmüştü de görmezden gelmişti. Huyudur, birkaç gün dargın gezer. Dargınlanması, verdiği parayı çoğumsadığından değil... Saime hanımın dırdırından korkar. Gizliden keyfolmuştur... Ahbaplarına dert yanarken yüreğinden öğünür. Kolay mı? Oğlunun altına iki yüz altınlık Arap kısrağı çekiyor.</p>
<p class="calibre1">Selâmlıkta kimseler yoktu. Kenan dolaplara baktı. Tütün kutularını, bohçaları gözden geçirdi. Misafir cığaralarının tükenmiş olduğunu görünce suratını astı. «Ulan bu kahpeler ne halt ettiler? Herif gelip bağırsa haksız mı şimdicik?» Babasına özeniyordu. Dolapları kurcalamak, noksan bulup söylenmek Ömer efendinin bayıldığı şeydi: «İşsiz güçsüz olduğundan bunu kendine bir zenaat saymakta besbelli benim babam... »</p>
<p class="calibre1">Soluğunu kesip dört yanı dinledi. Konağın mutfağından kapkacak gürültüleri geliyordu.</p>
<p class="calibre1">Kalın yün çoraplarıyle, gürültü etmeden Benli Nazmiye'nin odasına doğru yürüdü.Niyeti: Kapıyı apansız açmak! Çoğuzaman karıyı çıplak yakalıyor, bağırıp çağırmasına, fırlatacak bir şey aramasına gülüyordu. Bir kere de analığı Güllü ile oynaşırken üstlerine varmıştı.</p>
<p class="calibre1">Kapıyı birdenbire açınca Benli Nazmiye hafif bir çığlık</p>
<p class="calibre1">166</p>
<p class="calibre1">kopararak doğruldu. Abuzer'in küçük kansı Emey'le karşı karşıya oturmuşlar, cığara sanyorlardı. «Kannın değerlisi işte böyle ceylân yavrusu gibi ürkek olacak! Güllü'nün dediği doğruysa fazladan gıdıklanırmış ki hiç sorma! Koltuk altlanna doğru parmağını uzatsan bitermiş! Bunlar hep oynak karı huyları... Tadına doyulmaz bir huylar... »</p>
<p class="calibre1">— Korktum kız! Kapı habersizden açılır mı, domuz? Emey ayağa kalkmıştı. Ortaya bir sofra örtüsü sermişler, en</p>
<p class="calibre1">iyisinden kaçak tütününü tepe gibi yığmışlar da, iki yandan cığara sarmağa girişmişlerdi.</p>
<p class="calibre1">— Kan tütün sarmayı hak edebilmekte mi?</p>
<p class="calibre1">—    Hak edemeyecek nesi var? Benden iyi sarmakta!</p>
<p class="calibre1">—    Aman, «benden iyi» ne demek? Sakın denedin mi Nazmiye abla? Soluğunu moluğunu mu kesti?</p>
<p class="calibre1">Nazmiye gülmeye başladı. Nazmiye gülünce Emey de güldü.</p>
<p class="calibre1">Kenan, karıya gözucuyle baktı: «Uğruna gurbet görünecek karılardan değil gibi... Tıkızlığına tıkız ama boyu yok! Fati karı, bunun yaşındayken bin kez daha değerliymiştir.»</p>
<p class="calibre1">— Oturun da sıkıca sarın reziller! Hem de elinizi çabuk tutun! Bu gece bir tabur misafir var.</p>
<p class="calibre1">—    Vay başıma... Essah mı oh Kenan?</p>
<p class="calibre1">—    Kız, misafirin yalanı mı olurmuş?    Babam    beraber getirmese, gecenin bir</p>
<p class="calibre1">vaktinde kapımıza dayanırlar. Sen bizde misafirsiz zamanı hiç gördün mü?</p>
<p class="calibre1">— Doğru... -Emey'e eliyle işaret etti-; Otur... Otur!</p>
<p class="calibre1">— Türkçe öğretmektesin öyle ya?</p>
<p class="calibre1">— Öğretmekteyiz elbet!</p>
<p class="calibre1">—    Önce hangi laftan başladın? Sevda    lafı mı?</p>
<p class="calibre1">—    Sen azıttın ama rezil! Ben babana    demez    miyim?</p>
<p class="calibre1">— Asıl ben derim. «Hey Çakırların Ömer! Gözünü aç! Bu Nazmiye ablam senin tanrı misafirinin küçük karısına sarmasını belletmekte!... » demez miyim?</p>
<p class="calibre1">— Vallah billâh.. Sopayı çekersem... Kafanı kırarım, kuru kafanı...</p>
<p class="calibre1">— Töbe canım! Bizimkisi hep şaka... Sen şu karıya lafları güzel bellet! İşe yarar lafları... Karı kısmının işine yarar laflar nedir bakalım?</p>
<p class="calibre1">— Neymiş?</p>
<p class="calibre1">— Baştan:    «Kız    sen    ne    güzelsin kahpe!» lafı gelir. Buna</p>
<p class="calibre1">167</p>
<p class="calibre1">karşılık kendisi, «Bırak! Benden bahtsız karı olmaz. Dengime düşemedim!» diyecek...</p>
<p class="calibre1">— Bak neler de bellemiş! Yavrum, sen dersini iyi yerden almışsın. Hemi de bu işlerin ustası olmuşsun. Gözün kestiyse kendin öğret!</p>
<p class="calibre1">Nazmiye işe girişti. İkisi de alışık alışık sarıyorlar ki gâvur memleketinin kalıp cığarası kaç para...</p>
<p class="calibre1">Kenan bir vakit Nazmiye'nin saçlarına baktı. Kömür gibi kara, bilek kalınlığı dört örgü... Uçları kalçalarından dört parmak aşağıda... «Karı yaman arkadaş... 'Tarlanın taşlısı, karının saçlısı' demişler. Bu karı, bu koca Çorum toprağını boşuna yakıp kül etmemiş...» Bir zaman da Emey'i seyretti. Kırmızı dilinin ucuyla cığara kâğıdını bir ıslatması var ki adamın yüreği bozulur. Arada bir alttan yukarı, yan gözle Nazmiye'ye bakıyor da, dişlerini ışıldatıp gülüyor, gülmesiyle al yanakları çukurlaşıyor. «Töbe! Bu karı da değerli arkadaş!'Allah sahibine bağışlasın!» Nazmiye dönüp baktı. Kenan, karının gerdamndaki beni, gözlerinin karalığını, bu kara gözleri sürmelenmiş gibi saran morluğu görmesiyle, bir tövbe daha çekti. «Hayır yahu! elin dağlı karısı Nazmiye ablanın güzelliğine nasıl yetişebilirmiş? Dünya bir yana, bu Nazmiye kahpesi bir yana... »</p>
<p class="calibre1">Tam bu sırada aklına altın torbası geldi. Gelmesiyle: «Aman şunlara bir oyun oynamalı!» diye sevindi. Emey kanya belli etmemek için biraz yana döndü. Kesenin ağzını cebinde çözüp Nazmiye'nin arkasına yaklaştı:</p>
<p class="calibre1">— Biraz da şu tütünden sarın! -diyere'; altınları omuzundan aşağı boşaltıverdi.</p>
<p class="calibre1">Karılar şaşkınlıkla, telâşla, biraz da korkuyla haykırıp sıçradılar. Sesleri altın şarıltısına karışmıştı. Kenan: «Su sesi, altın sesi, ille de karı sesi...» lafını hatırlayarak, kaşlannı çatıp kasıldı: «Suyun sesi de neymiş?» dedi. «İlle altın sesiyle güzel karı sesi... »</p>
<p class="calibre1">— Aman bunlar neyin nesi Kenan? Bunları nereden buldun, kız?</p>
<p class="calibre1">— Ayıngacılığa sıvanmaktayız, senin haberin mi yok abla?</p>
<p class="calibre1">— Essah mı?</p>
<p class="calibre1">— Essahı şu ki: Kenan ayıngacılığa başladı mı tütün yerine altın getirir.</p>
<p class="calibre1">— Yalana bak! Ömer ağam tarla marla mı alacak?</p>
<p class="calibre1">— Laf mı şu! Biz adam değil miyiz?</p>
<p class="calibre1">—    Haydi ordan... Bunca parayı sen nerden bulacaksın? Kaç lira bu    böylece?</p>
<p class="calibre1">—    Kaç    lira olduğunu tam bilirsen birini sana verdim gitti. Haydi    bilebil</p>
<p class="calibre1">bakalım!</p>
<p class="calibre1">—    Dur    kız, aklım karıştı. Elli altın var mı, elli altın?..</p>
<p class="calibre1">—    Vay    avanak vay! Elli altınmış... Ben elli altını paradan sayıp    üstünde</p>
<p class="calibre1">gezdirecek herif miyim? Hele çık!</p>
<p class="calibre1">— Yüz altın!</p>
<p class="calibre1">—    Kız    sen, elliden, yüzden başka hesap bilmez misin? Çık...</p>
<p class="calibre1">— Yüz elli...</p>
<p class="calibre1">—    Ne fayda, üstüne vurduramadın. Bu böylece tam iki yüz sarı lira...</p>
<p class="calibre1">—    Olmaz, saymam! Ben bilecektim. Hemi de bildim sayılır, biri benim... İlk lafından dönersen erkek değilsin.</p>
<p class="calibre1">— Höst! Geçti yavrum! Kendin bilemedin. Kendinden hileydin, altını boynuna taktındı.</p>
<p class="calibre1">— Ne olacak bunlar?</p>
<p class="calibre1">— Kısrak parasıdır. Senin haberin yok! Soylu Arap kısrağı bağlanacak ahırımıza...</p>
<p class="calibre1">—    İki    yüz altına mı?</p>
<p class="calibre1">—    İki    yüz</p>
<p class="calibre1">—    Sen    kudurdun mu rezil? Bir kısrak iki yüz altın mı olurmuş?</p>
<p class="calibre1">—    Ama    nasıl kısrak! Osmanlı padişahının binmediği bir kısrak...</p>
<p class="calibre1">— Yalandır hay yavrum! Seni aldatmışlar. Bir kısrağa iki yüz altın verilmez. Ömer ağanın haberi var mı? Habersiz bir halt edersin, seni yatırır da keser.</p>
<p class="calibre1">— Meraklanma, haberli. Parayı kendisi verdi.</p>
<p class="calibre1">— Delirmiş bunlar... Baba-oğul siz kudurmuşsunuz. İki yüz altınlık kısrak senin neyine alçak! İngiliz'den kale mi alacaksın? Şunun daha ucuzunu bul oh Kenan! Biraz ucuz olsun da birkaçını da biz takınalım!</p>
<p class="calibre1">— Takınması kolay... Biz, bunca zamandır «Takınma» mı dedik orospu?</p>
<p class="calibre1">—    Rezil köpek! Sopayı çekersem... Ben öylesini mi söyledim?</p>
<p class="calibre1">— Ne bileyim! -Meşin torbayı ortaya attı-: Toplayın da şuna doldurun! Biri noksan olursa keyfinize... İkinizi de ararım,</p>
<p class="calibre1">169</p>
<p class="calibre1">anadan çıplak soyar ararım ki karnınızın içine kadar... Emey karıya bunu böylece anlat!</p>
<p class="calibre1">Emey karı, adı anılınca, korkulu düş görüyor gibi hem ürperdi, hem inledi. Gözlerini şu kadar şu kadar açmıştı. Suratı bir hoş... Ağzı biraz çarpık... Karı nerdeyse aklını sıçratacak... Dalgınlıkla altınları avuçluyor da, parmaklarının arasından su gibi geri akıtıyor.</p>
<p class="calibre1">Kenan, «aşınrlar maşırırlar!» diye telâşlandı, «birinin huyu suyu belli değil, ötekisi de kötü karı... »</p>
<p class="calibre1">— Dur Nazmiye abla! Keseyi bırak! Şunlan sedire getirin.</p>
<p class="calibre1">— Ne olacak?</p>
<p class="calibre1">— Siliği miliği varsa değiştireceğiz. Bedevi şeyh, silik lirayı paradan sayar değil!</p>
<p class="calibre1">— Bu nasıl imansız bir şeyhmiş?.. Altın kısmının siliğinden n'olur? Hep altın...</p>
<p class="calibre1">— Oralarda altının siliği geçmez! Karılar altınları avuç avuç sedire taşıdılar. Kenan önüne yığılan ışıltılı kümeyi bir zaman karıştırdı. Paraya değer verdiğinden değil, kanların gözlerindeki para açlığıyle biraz eğlenmek için... Sonra hiç acele etmeden teker teker evirip çevirerek liraları keseye koydu. Yüreğinden saymış, noksan olmadığını anlayarak ferahlamıştı.</p>
<p class="calibre1">Karılar, altın yığınına, meşin torbaya girip gözden kaybolana kadar, hiç seslenmeden baktılar,sonra bayılmışlar da yeni ayılı-yorlarmış gibi sarsılarak içlerini çektiler. Nazmiye boğuk boğuk:</p>
<p class="calibre1">— Essah mı kız? -diye sordu-. Bunları hep bir kısrağa mı yatıracaksın deli?</p>
<p class="calibre1">— Kısrağa... Sen karı olduğundan, Arap kısrağı ne demektir bilmezsin! Arap kısrağı sırasında adamın canını kurtarır. Ayıngacılık maskaralık mı?</p>
<p class="calibre1">—    Gel vazgeç, oh yavrum! Elli liralığı elverir. Daha ucuzunu    alalım.</p>
<p class="calibre1">— Elli liralık nasıl elverebilirmiş? Araba atı mı almaktayız?</p>
<p class="calibre1">— Geberesiceyi çalarlar. Çaldırırsın da derdinden ölürsün!</p>
<p class="calibre1">— Çalarlar mı? Çalmak kimin ağzına?</p>
<p class="calibre1">— Vallah çalar Çerkezler. Misafir ahırına çektin mi çalacaklarından hiç şüphen olmasın! Biri biner savuşur. Bizim burası Veli paşanın tüccar hanından kalabalık... Hele Çerkezler hiç bakmaz.</p>
<p class="calibre1">Kenan, elini korkuyla altın torbasının üstüne koydu:</p>
<p class="calibre1">170</p>
<p class="calibre1">— Essah kız! Gecenin bir vakti gelen kim, hayvanını eğerleyip savuşan kim?... Gördün mü işi? Ne halt etmeli?</p>
<p class="calibre1">— İki yüz altınlık kısraktan vazgeçeceksin Kenan oğlum! Altınları bana ver. Gözüm gibi saklarım. Birer ikişer harcanırsın.</p>
<p class="calibre1">— Kız dur! Aklımı karıştırma kahpe! Ah bu babamın işleri... Ahırımıza bunları konduracak ne vardı? Bunları ahıra kondurma-saydı, oraya çekerdim de başında beklerdim... Dur hele... Ulan iyi! Ulan aferin! Bunların ahırda olmaları iyi... Bunun herif kısrağı bekler. Sor şuna... Bakalım herif Arap atından anlar mıymış?</p>
<p class="calibre1">— Dil bilmez kahpeye bunu nasıl sormalı?</p>
<p class="calibre1">— Doğru... Ben yarın Abdülfettah'ı getiririm. Konuşsunlar. Ulan iyi... Kısrağı bunlar bekler. Abuzer'in kılıç elde beklediği hayvanı bir alay Çerkez gelse götüremez!</p>
<p class="calibre1">Emey'e bakıp güldü. Karı da yanaklarım çukürlaştırıvermiş-ti. Kenan: «Bunlar da Araptan sayılır» diye düşündü, «Hayvandan anlasalar gerektir. Hey benim hemedânî kısrak! Anan seni kadir gecesi doğurmuş!»</p>
<p class="calibre1">— Neye güldün rezil? Ağzın yırtılacak! - Hiç... Güldüm.</p>
<p class="calibre1">— Erkek milletinde neden akıl bulunmaz hey Allah! İki yüz lirayı götürecek de bir kısrağa sayacak. Ağlayacağına, oturmuş da güler hıkır hıkır... Kısrak buna oğul doğuracak gibi.. Gülme rezil! İlk dizginde çatlar da geberir inşallah.. Çatlar geberir de isteğin kursağında kalır.</p>
<p class="calibre1">— Höst! Kancık it ürümekle... -Elini şakadan kaldırdı-: Şamarı çekerim haa... Lafını geri topla!</p>
<p class="calibre1">Emey, tokat kendisine gösterilmiş gibi boynunu bükerek gözlerini kırpıştırdı, ama, oğlanın aklı kısrağa fena takıldığından cilvenin farkına bile varmadı.</p>
<p class="calibre1">II Çakırların Kenan kısrağı getirip Abuzer takımının oturduğu ahıra bağladıktan bu yana, Çorumlular Arap atından başka bir şey konuşmaz olmuşlardı.</p>
<p class="calibre1">— Bu herif deli...</p>
<p class="calibre1">— Hangi herif?</p>
<p class="calibre1">— Çakırların Ömer...</p>
<p class="calibre1">— N'olmuş? Gene mi bir çingen takımı bulmuş? Yeter etti.</p>
<p class="calibre1">— Değil yahu! Arap kısrağını duymadın mı?</p>
<p class="calibre1">— Dur hele «Arap kısrağı» ne demek? Bildiğimiz hayvan kısrağı mı, yoksa karıdan bir kısrak mı?</p>
<p class="calibre1">—    Bildiğimiz binek kısrağı...</p>
<p class="calibre1">—    Kendi mi binecek? Kudurmuş mu bu yaşta?    Ucuza    kapatmışsa    diyeceğim    yok!</p>
<p class="calibre1">—    Nerenin ucuzu? Tam üç yüz altın...</p>
<p class="calibre1">—    Bir kısrağa mı? Tövbe yalandır.</p>
<p class="calibre1">—    Yalan olur mu? Oğlan tutturmuş...</p>
<p class="calibre1">— Attın namussuz! Üç yüz altın sayıp şuncacık rezilin altına kısrak mı çekilirmiş? Arap kısrağı dediğin padişah kızı mı?</p>
<p class="calibre1">— Vallah billâh... Ben de kahveci Abdülfettah'ın yalancısıyım! Kısrağı bir bedevi şeyhi getirmiş de Mecitözü'nde Çerkez Mehdi beye konmuş. Kenan kopuğu duymasıyle gecenin bir vaktinde ezrail gibi yetişmiş... Tam Mehdi bey pazarlığı keserken...</p>
<p class="calibre1">— «Araya girdi» diyeceksen, hayır olmaz. Yalan olduğu işte belli bir şey... Mehdi bey öfkeli bir heriftir, iki yüzlü kamayı çekip barsaklannı deşmemiş mi?</p>
<p class="calibre1">— Yahu, Çerkez beyi kendi evinde kamayı nasıl çekebilir-miş? Fukaranın eli kolu, dili dişi kitlenmiş, «Vay noiaydı da, bu</p>
<p class="calibre1">densizlik benim evimde olmayaydı» diyerek kafasını yumruk-lamış.</p>
<p class="calibre1">—    Ey?..</p>
<p class="calibre1">—    Eysi... Sonunda, bunlar vur aşağı, tut yukarı    pazarlığı    bitirmişler.</p>
<p class="calibre1">—    Üç yüz altına he mi? Yalandır kardaşım!</p>
<p class="calibre1">— İnanılır değil ya doğrusu bu.. Arap kısrağı üç yüz altına alınmış... Bedevi şeyhi: «dört yüzden aşağı idare etmez» diye dayatmışsa da...</p>
<p class="calibre1">— Sen ne demektesin! Üç yüz altını saymışlar da, öyle mi?</p>
<p class="calibre1">— Üç yüz hazır... Üç yüz altınlık meşin torba aralıkta taş parçası gibi çok yuvarlanmış.</p>
<p class="calibre1">— Nasıl yuvarlanma?</p>
<p class="calibre1">— Bildiğin gibi teker meker... «Alıver şunu... Oh şeyh efendi, sen hele şunu kuşağına sok ki bir...» diye beriden Kenan kopuğu itelemekte; «Lâ vallah!» diyerek bedevi şeyhi geri sürmekte...</p>
<p class="calibre1">— Attın şimdicik, asıl sen yuvarladın! Tarih kitaplarının yazmadığı bir iş! Üç yüz altına bir hayvan mı olurmuş? Sultan Hamit üç yüz altın için İstanbul Galata'sının Ceneviz sarrafına tam bir hafta kanlılar gibi yalvarmakta ki paşalarının maaşını vere! Eğer doğruysa bu bizim Çakırların Ömer'in tutumu Müslümanlığı bıraktı da gâvurluğa saptı birader!</p>
<p class="calibre1">— N'apsın? Oğlan dayatmış, «Ya Arap kısrağı... ya İstanbul gurbeti!» demiş.</p>
<p class="calibre1">— İstanbul gurbeti ne demek?</p>
<p class="calibre1">— İstanbul medresesine molla yazılacak!</p>
<p class="calibre1">— Yahu benim aklım karıştı. Arap kısrağıyle İstanbul medresesinin ilişiği nedir? Bu oğlan elifi görse mertek sanmaz mı?</p>
<p class="calibre1">— Sanmakla... Gidip okuyacak...</p>
<p class="calibre1">— Anladım ve de inandım. Ömer efendi nâmerdi: «Aman benim oğlum okur mokur, adam olur!» korkusuyle altınları saydı. Oğlan gitseydi iyi idi kardaş, Çakırlardan at hırsızı, eşkıya yatağı, kahpeci, sarhoş görülmüştür de müftü çıkmamıştır. Çakırlardan çıkacak müftünün, vaktin birinde buraları karıştıran Kambur kadıyı bastıracağından hiç şüphen olmasın.</p>
<p class="calibre1">— Evlât senin değil ya, eğlenirsin! Kenan oğlan delidir, basar giderdi, giderdi de İstanbul gurbetinde yiterdi. Oğlanın buradaki yırtıcılığı babasının gölgesinden... İstanbul'un rüzgârı sert gelir.</p>
<p class="calibre1">172</p>
<p class="calibre1">173</p>
<p class="calibre1">İstanbul'un kopuklarını yaman söylemekteler. «Yediler», «On ikiler» diye kopuk çeteleri varmış ki dağ başının eşkıyası kaç para! Bunların her biri bir vezire arka vermiş. Köşe başlarında pala bıçaklarıyle vuruşurlarmış ki Yunan harbinin meydan muharebesi de öyle değil...</p>
<p class="calibre1">— Kenan da gözüpek domuzdur haa... Aralarına kanşır da çok hüner gösterir!</p>
<p class="calibre1">— Yahu o fırtınaya, fukara Kenan oğlan nasıl kanşabilirmiş de hüner gösterirmiş? İstanbul ne demek? Sayki Kur'an'ın yazdığı mahşer yeri... «En kötü İstanbul kahpesinin eteğine, en azından dört tane padişah yaveri yapışmıştır» dediler. Her biri, bıyıklarına adam asılır, dağ gibi cihan pehlivanı yaverler... Bizimkini budarlar da kabuğu soyulmuş kavak dalına çevirirler.</p>
<p class="calibre1">— Ben olsam üç yüz altınlık Arap kısrağı alacağıma: «var git!» diyerek deflerdim. İstanbul'un işleri senin anlattığın gibiyse, gitmesiyle gelmesi bir olurdu. Onun yazılacağı medreseyi ben bildim. Çiçekçi sokağının kahpe kârı medresesidir. Orada bizim ağa oğlumuzun hızını İstanbul'un kansı ossaat alır. İstanbul'un karısı yakıcıdır ağa... En ufağı bildiğimiz cehennem ateşi!</p>
<p class="calibre1">— İşte bu doğru! Sen, Binbirdirek batakhanesinde olanları hiç dinlemedin mi? Batakhanenin tam bin bir tane direği var. Ucu bucağı belirsiz bir batakhane... Bir kapısından «hoşgeldin ağa! Şöyle buyur» diyerek içeri alırlarmış, öteki kapısından leşini denize yuvarlayıverirlermiş! Her bir direğine bir zibidi hovarda leşi asılı bir batakhane...</p>
<p class="calibre1">— Ne güzel! Pislik temizlenirdi. Bu Kenan gebermekle Çakırlar kabilesi battal olur. Aman oğlanı İstanbul gurbetine salmanın kolayı arkadaş!</p>
<p class="calibre1">— Ömer efendi, bundan salamamış ya... Oğlan iki, üç olsa benim bildiğim Ömer efendi, hiç bakmazdı.</p>
<p class="calibre1">— Evet ağa, oğlan tek... Bir evde oğlan tek oldu mu şakası yoktur. Keklik etiyle besleyeceksin. Hele babası, Ömer efendi gibi variyetliyse, istediği kısrak, beş yüz altına bile alınır.</p>
<p class="calibre1">— Bir kısrak alınmayla belâ defolsa...</p>
<p class="calibre1">— Aman dahası da mı var?</p>
<p class="calibre1">— Var elbette. Yedili bir lüver, sapı som gümüş... Bir de, kundağına Kur'an âyeti işlenmiş mavzer tüfeği...</p>
<p class="calibre1">— Eşkıyalığa mı çıkmakta bu rezil? Yoksa Ebamüslim efendimiz gibi teberi çekip din yolunda savaşa mı girmekte?</p>
<p class="calibre1">174</p>
<p class="calibre1">— Bilemedin, niyeti ayıngacılık... Arap kısrağını Bafra'dan tütün getirmek için alası...</p>
<p class="calibre1">— Söylesene be adam deminden beri... Ben de: «Bu oyun nasıl bir oyun?» diyerek... Şimdi meselemiz gün ışığına çıktı. Gâvur Ali'nin domuzluğu... oğlanı bu işe Gâvur yellemiştir.</p>
<p class="calibre1">— Artık oraları bize karanlık... Çakırların Kenan oğlanı birkaç güne kadar tütün kaçakçılığına soyundu bil!</p>
<p class="calibre1">— Aferin! İşte bunu beğendim. Köpoğlusu işin kolayını bulmuş. Bu toprağın namlı kaçakçıları da, namlı kolcuları da babasının ahbapları... Görürsünüz,</p>
<p class="calibre1">Kenan kopuğu yakında yedi vilâyet toprağına nam salsa gerektir. Babasının hatırını sayıp kolcular bunun üstüne varamayacak! Yakında oğlanın türküsünü yakarlarsa, hiç şaşırmayalım! «Şurada kolcu pususuna uğramış, bir vakit vuruşmuşlar! Sonunda bizim Kenan efendi bunalıp 'yiğitlikte kahpelik olmasın!</p>
<p class="calibre1">Ben sıkıştım. Şimdiye kadar kurşunları ata sıkıyordum, simden sonra ete sıkacağım. Bana sağ yandan bir yol açın, basıp gideyim!' diye narayı basmış...» diye çok laf duyarız.</p>
<p class="calibre1">— Doğru! Hangi köye uğrasa, muhtar odasına yanlar. Tütünü, harman zamanı ödemesine hemen bölüşürler. Soylu yerin oğlu olduğundan Bafra ağaları da paradan yana sıkılamaz, kapıdan karşılayıp: «Dilersen tarlayı da sar götür. Para ne demek? Hiç vermesen ne lâzım gelir?» derler. Evet bu Kenan oğlanın lafını biz çok işiteceğiz ağa! «Geçenlerde Arnavut kolcu başı çevirecek olmuş! Mavzer kurşununu Arnavut'un martin namlusuna sokuvermiş!» diyen hangisi, «Sıkı dur Arnavut oğlu! Nah vardı bizim telli kurşun! diye nâralanıp fesini fıkaranın başından almış!» diyen hangisi...</p>
<p class="calibre1">— Evet, bizim toprağımızın adamı avanak olduğundan inananlar bile bulunur. Hem görürsünüz, oğlana da bir hal gelir kardaşlar, «Geçenlerde bir Çerkez köyünde tartıya hile yapacak oldular» diye başlar, «parayı vermeyecek oldular. Canavar gibi ortaya çıktım, mekanizmayı bir oynattım bitti!» diyerek çok yiğitlenir. Ama Arap kısrağını yaman anlatmaktalar ağa... «Eder» denilmekte...</p>
<p class="calibre1">— Bırak! Biz Çorumlu değil miyiz? Huyumuzdur. Bize eşeğin bile garibi makbul! Oh ne güzel! Çakırların parasının mayası, faiz parası... Milletin canını yakarak dirhem dirhem</p>
<p class="calibre1">175</p>
<p class="calibre1">topladıklarını, böyle batman batman harcanmazlarsa, bunlara şeytan bile güç yetiremez.</p>
<p class="calibre1">Millet kahvelerde, çarşılarda böyle konuşurken Çakırların Kenan «iki tımar bir yem sayılır!» diyerek vakitli vakitsiz ahıra koşuyor, kaşağıyı ele alıyordu. Keyfine diyecek yoktu. İnceden bir de ıslık peydahlamıştı. Arada sırada öttürüp arada bir, «hele yavruya hele! hele kahpeye!» diye naralar salıyor ki gümbür gümbür...</p>
<p class="calibre1">Kenan oğlan, tütün kaçakçısı Gâvur Ali emmisiyle Bafra'dan ikinci ayıngasını yeni getirmişti.</p>
<p class="calibre1">Bedevi şeyhinden iki yüz altına kısrak aldığından beri bütün çarşıya ilk çıkıyordu.</p>
<p class="calibre1">Üzerine bir kasılma gelmiş ki kolları iki yanına kavuşmaz olmuş... Gâvur İzmirinin rezil Çakırcalı efesi de öyle değil... Görenler İngiliz kralının kızını dağa kaldırmış sanır. Sağ kaşına iyice yıktığı fesin oyalı yazması omuzundan savrulmakta... Bir yiğitleniş ki rahmetli Dilâver paşada bile görülmemiştir.</p>
<p class="calibre1">Köşeyi kıvrılınca karşısına çıkan biricik ahbabı Murat; Kenan'ın bu gelişine bir zaman şaşarak baktı. Sonra:</p>
<p class="calibre1">— Oğlum nedir bu böylece? - diye güldü -, gel hele... Bedevi kısrağına bineli aşağılara çadır kurmaz oldun.</p>
<p class="calibre1">— Bırak Allasen! Başımıza bir belâ sardık ki... Tımar etmesen olmaz. Yemini, suyunu vaktinde vermedin mi?... Haydi biz kısrak derdindeyiz, sen bizi neden arayıp sormadın?</p>
<p class="calibre1">— Üç yüz altınlık kısrağın üstündeki yiğiti biz nasıl arayabi-lirmişiz bakalım? Bilenler, «Bu kısrağın üstünde durmak kolay değil» diyerekten... Burası doğru ya benim sezinlediğim başka!</p>
<p class="calibre1">— Neymiş?</p>
<p class="calibre1">— Hele yürü... Tenhaya çıkalım ki...</p>
<p class="calibre1">— Neymiş yahu?</p>
<p class="calibre1">— Kara herifin karısı yamanmış öyle mi?</p>
<p class="calibre1">— Hangi kara herifin karısı?..</p>
<p class="calibre1">— Babanın Tanrı misafiri... Abuzer ağanın...</p>
<p class="calibre1">—    Ey?...</p>
<p class="calibre1">— Karıyı yaman anlattılar. Hamam gününden bu yana Çorum'un kanlan bile,</p>
<p class="calibre1">«N'olsa da, bir daha raslasak, doyasıya</p>
<p class="calibre1">baksak!» diye Paşa hamamına dökülmüşler. Kandaki bedenin yanında ak gümüş halt etsinmiş oğlum!</p>
<p class="calibre1">— Bana ne?</p>
<p class="calibre1">— Sana ne mi? Sen bedevi kısrağını nereye çekmişsin bakalım?</p>
<p class="calibre1">— Nereye çekmişim?</p>
<p class="calibre1">— Yahu bir bizden mi gizli? Bütün Çorum'un bildiği bir mesele!... Sen kısrağı Emey kannın yattığı dama çekmedin mi?</p>
<p class="calibre1">— Çekmekle...</p>
<p class="calibre1">Murat bir adım gerileyip Kenan'ın suratına bir vakit baktı:</p>
<p class="calibre1">— Oğlum! bizden saklamakla eline hiç bi şey geçmez. Laf ortaya düşmeseydi, belki belkiydi. Ama laf ortada... «Bu oğlan üç yüz altınlık kısrağı bu kannın yüzünden aldı» denilmekte, «aldı ki kanya yakın ola... » denilmekte... «Ama ne fayda! İki kısrağa birden binerse sonunda baldırları tutmaz, tekerlenir de boynu altında kalır bunun... » denilmekte...</p>
<p class="calibre1">— Yahu bunlar nasıl yaraşıksız bir laf! Yahu biz...</p>
<p class="calibre1">— Uzatma! Herifin kulağına gitti mi, kılıcı çekmesiyle seni bitirir.</p>
<p class="calibre1">— Sen bunları essah mı demektesin, yoksa ağız yoklaması mı?</p>
<p class="calibre1">— Herif duysun da ağız yoklaması mı, essah mı, görürsün. Bir karıya sevdalanınca üç yüz altınlık kısrak almak nasıl bir oyun! Gecenin bir yarısı nâra atarak zamparalığa mı gidilirmiş?</p>
<p class="calibre1">— Yahu bu nasıl rezillik! Biz tanrı misafirine kötü bakacak...</p>
<p class="calibre1">— «Herif miyim» demenle... şaplağı çekerim! «Aman Benli Nazmiye!» diyerek babanın kahpesi için ağlayan sen değil misin? Şimdi bize, «Tanrı misafiri» düzeni nasıl bir düzen?</p>
<p class="calibre1">— O başka...</p>
<p class="calibre1">— Oğlum bunun nesi başka?... Nazmiye de senin bir analığın sayılır. Analığına gönül düşüren bir rezil, tanrı misafiri mi sayarmış? Kısrak işini iyi kuramadın arkadaş, Çorumlunun çekemezliği kabartılmayacaktı.</p>
<p class="calibre1">— Git yoluna Murat... Vallah billâh benim karıdan mandan haberim yok! Ben ayıngacılığın derdiyle gece uykularını yitirmişim!</p>
<p class="calibre1">— Neden?</p>
<p class="calibre1">— Nedeni sorulur mu? «Bir yanlış halt ederiz, bir yerde bir uygunsuzluk olur, nam elden gider» diyerek...</p>
<p class="calibre1">176</p>
<p class="calibre1">177</p>
<p class="calibre1">— Artık orasını ben bilemem! Millette laf çok arkadaş! Ben senin yerinde olsam...</p>
<p class="calibre1">— Olsan?...</p>
<p class="calibre1">— Bu işi çok uzatmam!</p>
<p class="calibre1">— Hangi işi? Ayıngacılığı mı?</p>
<p class="calibre1">—    Bırak    ayıngacılığı... Emey karı işini... «Bir    meselenin söylenmesi,</p>
<p class="calibre1">olmasından kötü» demişler. Bu karıyla senin adın    bi kez çıktı. Herif    nasıl olsa</p>
<p class="calibre1">bir gün seni kılıçlayıp gebertecek. İyisi, kocasına duyurmadan şunun tadına bak! Ölürsen de bedavadan gebermiş olma...</p>
<p class="calibre1">Kenan, birdenbire işin şakaya gelmeyeceğini anladı. Korkudan boğazı kuruyuverdi. Bir meseleyi, bir kasaba halkı yakıştırdı mı, ha olmuş, ha olmamış...</p>
<p class="calibre1">Çakırların uçkur gevşekliği işinde evvel-eski alınları lekeliydi. Babası bu yaşta camiden gelse «Kim bilir kimin kızından, gelininden?» derler. Üst üste yutkundu. «Vallah billâh!» diye üstüste yemin çekmeye başladı. Ama Murat oralı olmadı. Lafın arkasını hiç kesmiyor, hep bildiğini okuyordu:</p>
<p class="calibre1">— Hayır! Üç yüz altınlık kısrak alınmayacaktı, hele karının kondurulduğu ahıra hiç çekilmeyecekti. Gece gündüz, vakitli-vakitsiz seyirtmekteymişsin!</p>
<p class="calibre1">—    Tımar    yahu! Biz hayvanımıza bakmayalım mı?</p>
<p class="calibre1">—    Artık    oralarını kendin düşün... Gidip gelmeyi    biraz arala...</p>
<p class="calibre1">— Vallah billâh Murat... Şart olsun benim karıdan haberim yok... Ulan sen gâvur musun? Biz ruh gibi ahbap değil miyiz? Ben şimdiye kadar senden hangi işimi gizledim ki...</p>
<p class="calibre1">Murat gene şaşırarak baktı:</p>
<p class="calibre1">— Essahtan karıyla bir işin yok mu?</p>
<p class="calibre1">— Kitap çarpsın yok...</p>
<p class="calibre1">— Peki kan?...</p>
<p class="calibre1">— Ne demek?</p>
<p class="calibre1">— Dedikleri kadar güzel mi bu Emey kahpesi?... Kenan biraz düşündü. Karıyı gözünün önüne getirmeye</p>
<p class="calibre1">çalıştı. Gözünün önüne getirmesiyle yüreğinden pıt diye sanki bir şey koptu.</p>
<p class="calibre1">«Kan güzel mi, nasıl bi laf... Kan dünya güzeli.. Tuu... Biz essahtan şaşırtmışız! Yok, Arap kısrağı, yok ayınga diyerek, biz... » Bu kez bir başka çeşit yutkunuyor, her yutkunuşta sanki erimiş kurşun yutuyordu. «Karıya tutulmuşuz da haberimiz mi</p>
<p class="calibre1">yok hey Allah?.. Karı bizi bağladı. Kör karıya kâğıt yazdırdı, gördün mü?»</p>
<p class="calibre1">Murat anlatıyordu:</p>
<p class="calibre1">— Doğrudur... Sende akıl ne arasın! Arap kısrağı derdine düşüp kanyı gözün görmemiştir, hey avanak, dünya güzeli kanyı... Ama ne olmalı olmalı, kopuğun biri şunu çileden çıkarmalı ki...</p>
<p class="calibre1">Kenan hırıldayarak bağırdı:</p>
<p class="calibre1">— Nasıl çileden çıkarmak? Bizim avlumuza konmuş karıyı, öyle mi?</p>
<p class="calibre1">— Eloğlu, bak bakalım, sizin avluyu ipler mi? Herkes senin gibi avanak değil!</p>
<p class="calibre1">— Kan dil bilmez.</p>
<p class="calibre1">— Bu işin ayn dili mi varmış? Herif altını göstermesiyle yola yatırır da...</p>
<p class="calibre1">Sen beride «dil bilmez» derken... Doğru söyle, Benli Nazmiye'nin de hiç ağzını yoklamadın mı? Benli Nazmiye, kannm yüreğini çoktan öğrenmiştir. Benli Nazmiye ne demek? En keskininden «Osmanlı binicisi» demek... Yârenden yana da yoklamıştır, hovardadan yana da...</p>
<p class="calibre1">Kenan, Emey karı için Nazmiye'nin bir şey deyip demediğini aklına getirmeye çalıştı: «Hiç... Sormadık ki söylesin! Ulan namussuz! Sormaz mı adam? Öğren de varsın fikrinde dursun!» Geçenlerde bir gece, babası olacak sakallı papaz,</p>
<p class="calibre1">Emey'i çağırtmış da dizlerini oğdurmuş. Diz oğdurmak da Ömer efendinin kan işlerinde deneme yolu... Herif körpe hizmetçileri o işe hep dizini oğdurtarak alıştırır. «Peki! Bu Nazmiye kahpesiyle Güllü orospusunda hiç mi utanmak yok! Bunların seslenmemesi, düpedüz cadı karılık değil midir?»</p>
<p class="calibre1">Kenan'ın yüreğine gitgide bir acı çöküyordu. Karılar bir olup sakın fukara Emey'i babasının koynuna itelemesinler! Avurtlarını açıta açıta dişlerini sıktı. Murat soruyordu:</p>
<p class="calibre1">— Benli Nazmiye bi laf etmedi mi, dedim?</p>
<p class="calibre1">— Etmedi. Bırak! Yahu nedir? Biz aklımızı temelli yitirmişiz de, kısrak derdine düşmüşüz! Adam öyle bir karıyı...</p>
<p class="calibre1">— Bi yoklamaz mı?</p>
<p class="calibre1">Kenan başını salladı: «Bir de karıya 'bodur' dedik! Ulan nerenin boduru? Karı dünya güzeli! Koca Çorum'un karısı-erkeği arkasında... Şu Murad'ın dediği gibi, biri çileden çıkarmalı ki ben</p>
<p class="calibre1">178</p>
<p class="calibre1">179</p>
<p class="calibre1">sana sormalıyım namussuz Kenan! Ulan bedevi şeyhinin kötü kısrağından senin alıp veremediğin nedir?»</p>
<p class="calibre1">— N'oldu arkadaş? Suratın karardı ki domuz gibi...</p>
<p class="calibre1">— Hiç...</p>
<p class="calibre1">— Hiçmiş... Elini çabuk tut!Nazmiye,Emey karıyı ablacılığa alıştırırsa şart olsun, kıyamete kadar yanarsın. Karı sevmeye, Karıya sevilmeye alışmış karıdan erkek kısmı çokluk bir şey elde edemez.</p>
<p class="calibre1">Kenan: «Neden?.. Güllü'yü alıştırmış... Biz bi şey elde edememekte miyiz?» diye düşündü, pek aldırmadı.</p>
<p class="calibre1">— Neye güldün rezil?</p>
<p class="calibre1">— Hiç!</p>
<p class="calibre1">— Ben seni bilirim. Şu dakika aklına bir domuzluk düştü. Sen aklına düşeni başa çıkaramazsan, hey Çakırların Kenan, geberirsin! Allah vere de aklına gelen</p>
<p class="calibre1">insana yarar bir iş olsa... Şimdi dinin gibi doğru söyle, karıyı hiç mi yoklamadın? Yokladın da yakınlık mı vermedi?</p>
<p class="calibre1">— Hangi karı? Emey mi?</p>
<p class="calibre1">— Nasıl bilirsin. Evet, Emey!</p>
<p class="calibre1">— Yoklamadım!</p>
<p class="calibre1">— Vallah mı?</p>
<p class="calibre1">— Vallah...</p>
<p class="calibre1">— Yanlış oğlum! Adam, bir bakar n'olacaksa... Ne demişler? «Doğruysa anam-bacım olsun. Eğriyse ben de orak gibi eğriyim, hakkımı versin!» Kara herifin namus yüzünden gurbete çıkması benim karnımı bozdu arkadaş! Bu iş bir dolaşık iş...</p>
<p class="calibre1">Sen «yâ Allah» diyerek bir kere el atacaktın.</p>
<p class="calibre1">— Peki, dil bilmeyince...</p>
<p class="calibre1">— Yavrum, gâvur içine de gitsen, hovardalığın bir tek dili vardır.</p>
<p class="calibre1">— Neymiş?</p>
<p class="calibre1">— Ya altın gösterirsin, ya da tenhada etini burarsın.</p>
<p class="calibre1">— Sonra?</p>
<p class="calibre1">— Bunun sonrası olmaz! Altına sırıtması, etini burunca «uf» diye cilvelenmesi «haydi» demektir. Hovarda gibi hovardaya, yelesini toplayıp sıçramak düşer! Bu sizin Emey, anadan kısırmış arkadaş! Anadan kısır karı değme Arap kısrağından zorludur, bir bakıver! Güç yetiremezsen, ahbaplık bütün bütün ölmedi ya, bir ucundan da biz tutarız.</p>
<p class="calibre1">180</p>
<p class="calibre1">— Höst rezil! Bizim gücümüzün yetmediği yerde öyle mi?</p>
<p class="calibre1">— Ne bileyim! Güç yetireceğini kestirsen aralıkta bir bakmaz miydin? Karı seni, sakın durduğun yerde yıldırmasın?</p>
<p class="calibre1">— Hele namussuz!</p>
<p class="calibre1">— İyisi mi oğlum, sen bu günden tezi yok, işmarı salla!</p>
<p class="calibre1">— Yahu, dil bilmez karı Türkçe işmardan ne anlar?</p>
<p class="calibre1">— Bir «dil bilmez» lafı tutturmuşsun avanak! İşmarı çek!</p>
<p class="calibre1">— Herife söylerse?..</p>
<p class="calibre1">Murat, suratını iğrenmiş gibi buruşturdu:</p>
<p class="calibre1">— Tamam! Şimdi anladım! Sen kara herifin kılıcından yıldın! Tuh Allah belânı versin yüreksiz! Ben de «bu böyle olmayacaktı ya, neyin nesi?» diyerek... Geri dur... Yarın sabah ben sizdeyim! İşmarı çekelim de dil bilir mi bilmez mi, gör anla! Yahu bizi sen dünyaya türkü mü edeceksin? Kanlar ne demekteymişler? «Natır karı keseyi vurdukça hamama ay doğdu sandık!» diyesiler. Gülmesinde yanakları gamze veren bir kan ki olursa o kadarmış!</p>
<p class="calibre1">Kenan'ın solukları gene ağzına sığmaz olmuştu. Islak ıslak söylendi:</p>
<p class="calibre1">— Ya kocası olacak kavata derse... Derse, demekteyim?</p>
<p class="calibre1">— Kan yolluysa hiç demez! Değilse utanır, diyemez. Başkaca, «herifimin başı derde girmesin. Şurada benim yüzümden rahatımız kaçmasın!»    diye seslenmez. Sen de aralıkta istediğini alır, keyfine bakarsın.</p>
<p class="calibre1">— Peki! Kocasına diyenleri n'apalım?</p>
<p class="calibre1">— Onlar kan mı arkadaş, onlar eşşoğlu eşşek!</p>
<p class="calibre1">— Ya bu da eşşoğlu eşşekse?..</p>
<p class="calibre1">— Bana sorarsan bu güzellikte karıdan, eşşoğlu eşşek pek çıkmaz. Neden mi? El adamı, yavruyken alıştırmıştır da ondan... Dur hele... Dur yahu! Herif babana ne demiş? Kendin söylemedin mi? Herif babana: «Emey    karı bizi    baştan çıkardı da</p>
<p class="calibre1">gurbete düşürdü» dememiş mi? Sen bu lafı aklının    tam ortasına yazacaksın</p>
<p class="calibre1">arkadaş! Şimdi söyle bakalım? Bu kannın suratı hep asık mı yoksa hep güleç mi? Kenan biraz düşündü.</p>
<p class="calibre1">— Hep güleç... Hizmet görürken de eline ayağına tetik... kısrağı tımara insem, kaşağıyı, süpürgeyi, keçeyi koşturur, çulunu örter. - Biraz durdu. Ahırın alaca karanlığında kımıldanan Emeyli gözünün önüne getirdi. Kendi kendine konuşur gibi -: Bu karı bi hoş - dedi -, gülmesi nasıl bir gülme... Bu karı hayıngü-</p>
<p class="calibre1">181</p>
<p class="calibre1">zel... Gülerken kancık kancık diş ışıldatması neyin nesi?</p>
<p class="calibre1">— Evet, güzel bir kan ister istemez hayın olacak! Ya kocasına, ya da hovarda milletine... Ulan şaştım. Adam bir ahırda yanbe yan kısrağa bakar da şunun etini burmaz mı? Eti de kimbilir nasıl kokarmıştır. Gül suyu gibi... Vallah sen erkek değilmişsin Kenan! Yüreğine ılık ılık bi şey akmadı mı? Karnın hiç mi ezilmedi?</p>
<p class="calibre1">— Hiç... Ama ben bu karıyı imansız gördüm. İmansızlığını ne yapalım?</p>
<p class="calibre1">— Karının imansız görüneninde, yürek yufkalığı çoktur, oğlum! Biz böyle biliriz. Yüreğinin verimkârhğını saklamak için imansızlık bir oyun...</p>
<p class="calibre1">— Şuna bak! Benli Nazmiye de imansız... Hani yüreğindeki verimkârlık?..</p>
<p class="calibre1">— İşte şimdi haltettin! Benli Nazmiye'ye «verimkâr» değil diyen, boyunca günaha girer. Bir evin yediden yetmişe bütün erkeklerini mi doyuracaktı? Babana ettiği bunca iyilik elvermez mi? Beni dinle arkadaş! Nazmiye'nin sana el değdirmemesi şimdicik bizim işimize yarayacak!</p>
<p class="calibre1">— Ne gibi?</p>
<p class="calibre1">— Sen Emey işini doğruca Nazmiye'ye açarsın. Biraz yalvar: «Aman biz öldük, Nazmiye abla, sen amanı bilir misin? diyerek biraz ağla -Murat keyifle güldü-: Hey gidi Çakır Kâhya Kabilesi... Allah size bu yolda «yürü-yâ kulum!» demiş. Ne yana dönseniz kârlısınız. Neden mi? Nazmiye kahpesine bu Jafı açtın. Karı sana şimdiye kadar cilvelenmişse «Eyvah! Emey karı oğlanı elimden alacak!» diye hemen razı olur. Yook... Nazmiye karı seni adamdan saymamışsa, o zaman Emey'i, sevabına, yola getirir. Gülersin, domuz! Baltan kütükten çıktı ya, gülersin! bak arkadaş, yiğitlikte kahpelik olmasın! Karılardan hangisi yola yatarsa ben tadımlık bahşişimi isterim!</p>
<p class="calibre1">— Yola getirelim, bahşişi avucunda bil!</p>
<p class="calibre1">Kenan açıktan böyle dedi ama içten: «Hele rezil! Bunun bahşişi mi olurmuş!» diye gülüverdi. Karıların ikisini de razı etmiş gibi yüreğini kaynar bir sevinç doldurmuştu.</p>
<p class="calibre1">Bir iş uydurarak Murat'tan ayrıldı. Hızlı hızlı eve dönerken yüreğindeki sevinç birdenbire korkuya döndü. Büyü üzerine, şimdiye kadar duydukları aklına gelmişti. Kâğıt yazarlar da eritip suyunu içirirler. «Peki, biz bu kahpenin elinden su içtik mi?»</p>
<p class="calibre1">182</p>
<p class="calibre1">Emey'in kendisine su verip vermediğini bir türlü hatırlayamıyor-du. Hamam dönüşü, Abuzer'in büyük karısı Fati kahpesinin kılıç savurmasını görür gibi oldu. Sırtı korkuyla ürperdi: «Karı bize kâğıt yaptıysa bu işten kurtuluş yok! Herif bizi ikiye biçer! Karıyı bıraksan ince öksürükten geberirsin! Erkek kısmı sevdalanıp murat alamadı mı bitti! Karıyı yola getirsen ölüm, getirmesen ölüm! Şaştım Allah!»</p>
<p class="calibre1">Deminki hızı kalmamıştı. Ayaklarını sürüyerek gönülsüz gönülsüz yürüyor, korkuyla yutkunuyordu. Eve yaklaşırken bu korkunun asıl sebebini anladı. Kara herifin kendisini öldüreceğinden değil, Emey kahpesinin muratlık vermeyeceğinden korkuyordu.</p>
<p class="calibre1">Abuzer'le sülük oğlan gene kaz gütmeye gitmişlerdi. Fati kan ahırın yanında bir şeyler yapıyordu. Emey ortada yoktu.</p>
<p class="calibre1">Kenan ellerini beline koyarak dört yana can sıkıntısıyle bir zaman baktı.</p>
<p class="calibre1">Eskiden dakika geçirmez, kısrağını seyretmek için ahıra koşardı. «Usandık, gördün mü?» diye düşünerek biraz kederli, biraz şaşkın gülümsedi:</p>
<p class="calibre1">«Adam kısmı bir şeyden usanınca mı canı sıkılır, canı sıkkın olduğundan mı usanır?» Karı belki de yukarda Nazmiye'nin odasındaydı. Öyleyken çıkıp bakmaya üşeniyor, iki adımlık yolu, Yediçınar Yaylası'nın yokuşu gibi gözü kesmiyordu. Fati karı yüzüne bakıp güldü. «Bu yaban yerin kanlarının gülmeleri, evet, bura karılarının gülmelerine hiç benzememekte... Bunlar neden, ite sırtaran kancık kurt gibi güler yahu?»</p>
<p class="calibre1">Ahıra girmekle yukarı çıkmak arasında bocalayarak, ileri geri gidip gelirken, Emey, elinde bakırlarla ahırdan çıktı. Kollarını dirseklerine kadar sıvamıştı. Alnındaki gelin kâkülü güneşte altın gibi parlıyordu.</p>
<p class="calibre1">Kenan'ı görünce belli belirsiz duraklamış, yanaklarını çukur-laştırarak gülmüştü. Çeşmeye doğru salınarak yürüdü. Kemeri inadına sıkmış da belinin inceliğiyle kalçalarının kalınlığını iyice meydana çıkarmış. «Beli nah şu kadar... İki elin kavuşur! Butlarına geldi mi, kollarınla zor sararsın!»</p>
<p class="calibre1">«Bu salıntı nasıl bir oyun namussuz! Sen gündüz gözüne can mı alacaksın?»</p>
<p class="calibre1">Karıyı seyrederken tuttuğu soluğunu boşalttı.</p>
<p class="calibre1">183</p>
<p class="calibre1">Hırıltısını Fati duyup yüreğinden geçenleri anlayacakmış gibi telâşlandı. «Bizi görmesiyle durakladı da gülü verdi. Bunlar dağlı milleti olduklarından mı böyle</p>
<p class="calibre1">çok güler? Belki de yüreğinde kötülük yoktur. Bizi yabansamadıysa, kardaş bellediyse... »</p>
<p class="calibre1">Hiçbir şey tasarlamadan, yapılacak başka bir iş kalmamış gibi, ahıra girdi. Kısrak karşı köşede, her zamanki gibi duruyor, yeni çulun altında biraz daha yiğit görünüyordu, «Adam gibi canım!» Sırtına kötü bir çuval kapa, ossaat kötüleşsin! İnceden bir ıslık öttürdü, kısrak başını çevirdi, sürmeli gözleriyle tanıdık tanıdık baktı, «Hayvan değil mi? Bunca yıllık sahibini unuttu gitti.</p>
<p class="calibre1">Bize alıştı. Satsak, bizi unutur da gittiği yere alışır. Hayvan... Yaniya kahpe karı... »</p>
<p class="calibre1">Biraz yaklaştı. Bu sabaha kadar, içeri girince yüreği sevinçten çarpıyordu. Şimdiyse kulağı dışardaki seslerde... Aklı karışık... «Say ki başımıza bir duman çöktü. Karı tutkunluğu dumanı!»</p>
<p class="calibre1">Kısrağın sağına geçti, soluna geçti, sağrısını okşadı. İnce bilekli bacaklarının tedirgin kıpırdanışını beğendi.</p>
<p class="calibre1">Gâvur Ali ağasıyle tütün getirirken birkaç kez yavaşça özengilemiş, herifi toz bulutu gibi arkada bırakmıştı. Delikanlı kısmına böyle bir hayvan şart... Kaçsan kovamazlar, kovsan kaçamazlar. Adam yiğitlenir, «yiğitlik atla, silâhla, toprakla... Doğru ama her ata, her silâha her toprağa göre değil. At var iki adım atamaz, silâh var iki kurşun yakınca tutulur, toprak var tohumu geri vermez. Yiğitlik bunların iyilerinde...»</p>
<p class="calibre1">Şu Murat namussuzu aklını kanştırmasa, şimdi çoktan kaşağıyı alıp hayvana girişmişti. Yürekten türkü çağırarak, keyifle ıslık çalarak... Dalgın dalgın bir cığara yaktı. İçerde birisinin bulunduğunu sezince, ürktü. Geniş sedirin en karanlık köşesinde kör kocakarı, taş kesilmiş gibi oturuyordu. «Koskocaman kara kavuğuyle bir cadı karı... Ses-soluk arama... Böylece oturur da ne domuzluk tasarlar? Bizim girdiğimizi duymaya duydu. Peki, neden seslenmez?» Birden kuşkulandı: «Kısrağımıza bunun uğursuzluğu bulaşmasın! Hayvana bir kötülük erişirse, ben bunu, şart olsun yatırır, keserim!»</p>
<p class="calibre1">Cığarayı içip dururken ahırda bi yabancı koku farkederek irkildi. Taze tahan helvası kokusu gibi bir koku... Murat'ın söylediklerini hatırlayarak: «Vay ki Emey karının kokusu...» diye soluğunu kesti. Yüreği göğsünü acıtacak kadar hızlı vurmaya</p>
<p class="calibre1">başlamıştı. «Emey karının eti kokusudur bu şart olsun!»</p>
<p class="calibre1">Emey su dolu bakraçlarla içeri girdi. Kenan'ı görünce şaşmış gibi baktı, gene gülümsedi. Sonra yorgun bir inilti koyverdi. Kenan: «Tamam!» diye dişlerini sıktı, «Bu bal kokusu, bu karıdan dağılmakta!»</p>
<p class="calibre1">Akşamları kısrağı Havuzlubağ'da suluyor, böylece, Çorum milletine gösteriş yapıyordu. «Bu bizim Çorumlumuz rezil ki büsbütün rezil! Üç yüz altınlık kısrağımızı seyre gelenler, bir yanlanndan geçerken görmezliğe vurmakta... bir 'maşallah' diyen varsa günahı boynuma!» Kısrağı iki yüz altına aldığını çoktan unutmuş, halkın dedikodusuna uyarak üç yüz altın saydığına kendisi de inanmıştı. Öfkelendi. Hayvanı suya götürmekten vazgeçerek, Emey'e döndü, anlayamayacağını düşünmeden:</p>
<p class="calibre1">— Kız surdan bakracın birini ver! -diye sertçe emretti. Emey'in dolu bakracı hemen getirmesine hiç şaşmadı. Aklı</p>
<p class="calibre1">başka yerde, yüreği sıkkın, suyu kısrağın önüne koydu. Hayvan uzun boynunu eğdi, içmeye başladı.</p>
<p class="calibre1">Emey de yanı başında durmuştu.</p>
<p class="calibre1">Kenan soluğunu keserek ahırın yan karanlığındaki hafif şıpırtıyı, karının soluklarını, etinin kokusunu dinledi. Belli etmeden Emey'in yüzüne baktı. Yanakları elma kırmızısı... Ağzı da kan yemiş gibi... Çakır gözleri ışıl ışıl... Hayvan su içmeyi bitirince birden ard ayaklannı yay gibi gerip işemeye başladı. Kenan'la Emey üstlerine sıçramasın diye duvara kadar gerilediler.</p>
<p class="calibre1">Karı arkada kalmış, oğlanın omuzu sert göğsüne yaslanmıştı. Kısrağın işemesi bitene kadar hiç kımıldamadan kalkık kuyruğun altına baktılar, kuyruk hayvanın kısrak yerini örtünce, Kenan, karının yakıcı sıcaklığıyle hafif iniltisini iç içe duydu.</p>
<p class="calibre1">Emey'in yüzü büsbütün kızarmış, etli dudakları biraz aralanmıştı. Gözleri dalgındı. Karşısında ekşi bir şey emiliyormuş gibi yutkunuyordu.</p>
<p class="calibre1">Kenan, ne yaptığını kendisi de pek bilemeden, sol elinin beş parmağını, alıcı kuş pençesi gibi açarak, karının karnını avuçladı.</p>
<p class="calibre1">Emey, kapıldığı aptal dalgınlıktan ürkek bir çeviklikle ayıldı:</p>
<p class="calibre1">— Ana! -diye hafif bir çığlık koyvererek oğlanın kolunun üstüne büküldü.</p>
<p class="calibre1">184</p>
<p class="calibre1">185</p>
<p class="calibre1">Sedirde taş gibi duran kocakarı bir şeyler söyledi. Kenan elini hızla çekip korkuyla dikildi. Kara cadı dimdik bakıyordu. Gözleri açık... Hiç kırpışmıyor. Karının körlüğünü bildiği halde Kenan'ın sırtını soğuk bir ter kaplamış, yüreğinin ateşi sönüvermişti. Emey'i falan unutarak ahırdan dışarı fırladı. Avlunun ikindi güneşiyle kamaşan gözlerini kısarak üst üste: «kötü ettik, işi batırdık!» diye söyleniyordu.</p>
<p class="calibre1">Sayvan merdiveninin alt basamağında kunduralarını çıkarmak için tepinirken dişlerinin arasından kendisine çıkıştı: «Elin namuslu karısına... Bizi adam belledi, ağa belledi. Kısrağımıza su getirdi. Tuuu!» Merdivenin tam yarısında pişmanlığı korkuya döndü. «Kocasına derse... Kocasına dedi mi bitti!» Dönüp bakmayı çok istiyor, göze alamıyordu. Arkasından kurşun sıka-caklarmış gibi sırtı ürpererek merdiveni hızla çıktı. Misafir odasına girince hırıl hırıl soluduğunu farkederek: «Bir de it gibi solursun!» diye yumruklarını sıktı. «Huyunu bilmediğin bir karı... Bunlar dağlı... Bunların namus işinde şakaları yoktur!» Yüreğini saran korku gittikçe artıyor, karnının etlerini sızlatıyordu. Pencereye yaklaşıp görünmemeye çalışarak dışarısını gözetledi. Bir yandan titreyen elleriyle ceplerine vurarak tabakasını arıyor, bir yandan, «Pis ettik! Tuu... Eti avuçlanmayacaktı» diyordu. «Vara, bu da olmayıvereydi namussuz! çatladın mı sen? Dil bilmez bir karı... Dil bilse kolay... Adam gider yalvarır.» Birdenbire Murat'a kızdı: «Ulan rezil! Yok şöyleymiş, yok böyleymiş... Aklımızda olmayanı getirdin. Şimdi buyur bakalım!»</p>
</body>
</html>
