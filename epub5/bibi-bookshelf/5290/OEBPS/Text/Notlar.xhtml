<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>
<body>
  <div class="footnote">
    <h1 class="notes">(Çevirmen) Notlar</h1>
    <p class="footnote" id="not1">1 Schiltberger, aynı isimli diğer yerlerden ayırmak için "Yunanistan’daki" demiş olmalı.</p>
    <p class="footnote" id="not2">2 Schiltberger’ın arada bir kullandığı Büyük Ermenistan, Küçük Ermenistan gibi kavramlar, o dönemlerde Avrupalıların kullandığı "coğrafî" terimlerdir.</p>
    <p class="footnote" id="not3">3 Burada Schiltberger yanılmaktadır. Onun tutsak olduğu Niğbolu Savaşı (1396) ile Yıldırım Bayezid’in Timur’a yenildiği Ankara Muharebesi (1402) arasında sadece 6 yıl geçmiştir.</p>
    <p class="footnote" id="not4">4 Türklerin ne zamandan beri tüfek kullandıkları hk. bk. M. Cezar, <i>Osmanlı Türklerinde Levendler,</i> s. 156.</p>
    <p class="footnote" id="not5">5 Simaid, herhalde bir yanlış anlama ve yazmadan kaynaklanmaktadır. Aslında Bayezid’in şehirden çıkardığı "Kötürüm Bayezid" denilen İsfendiyar Bey idi.</p>
    <p class="footnote" id="not6">6 Akkoyunlu Beyi Osman.</p>
    <p class="footnote" id="not7">7 Schiltberger, burada yanılmaktadır. Bu Yusuf isminin nereden çıktığını bilemiyoruz. Berkuk’un yerine Nasired-Din Farac’ın geçtiği bilinmektedir.</p>
    <p class="footnote" id="not8">8 Ortaçağda belirli bir zamana kadar, milyon rakamı bilinmiyordu. Bu sebeple (bildiğimiz kadariyle bizde de olduğu gibi) "milyon", on kere yüzbin kelimesiyle dolambaçlı şekilde ifade ediliyordu.</p>
    <p class="footnote" id="not9">9 "Küçükermenistan" coğrafî bir terim olarak kullanılmıştır. Vaktiyle Romalıların hâkimiyeti döneminde, Fırat’ın batısında Pompeius tarafından bir "tabi devlet" kurulmuş ve Vespasion tarafından Roma İmparatorluğu’na ilhak edilmişti.</p>
    <p class="footnote" id="not10">10 Yaşar Yücel, Mutahharten ve Erzincan Emirliği.</p>
    <p class="footnote" id="not11">11 Bayezid’in tutsak oluşu 20 Temmuz 1402 tarihindedir.</p>
    <p class="footnote" id="not12">12 Bayezid’in Mart 1403 içinde öldüğü biliniyorsa da, bunun bir intihar olup olmadığı, münakaşalıdır. [Prof. Neumann, "Schiltberger’in kafesten bahsetmemesi sebebiyle bunun bir masaldan ibaret olduğu anlaşılmıştır," diyorsa da, böyle bir mantığı kabule imkân yoktur.] Timur’un onu kafese koydurduğu ve intihar ettiği iddiası Fuat Köprülü tarafından kuvvetle savunulmuştur. (T.T.K. Belleten, sayı 2 ve 27)</p>
    <p class="footnote" id="not13">13 Schiltberger’in bazen (Damaşk) bazen (Tamaş) dediği "Şam" şehrinin Arapça ismi bilindiği gibi Dımaşk'dır.</p>
    <p class="footnote" id="not14">14 Ortaçağda Horasan'dan İndus nehrine kadar olan bölgeye Küçük Hindistan deniyordu.</p>
    <p class="footnote" id="not15">15 Bu inanılması zor canavarlık, birçok Doğulu tarihçi tarafından doğrulanmış bir olaydır (Neumann).</p>
    <p class="footnote" id="not16">16 Bu çölün Tarım Vadisindeki Taklamakan Çölü olduğu tahmin ediliyor.</p>
    <p class="footnote" id="not17">17 Burada Schiltberger’i hafızası yanıltmaktadır. Çünkü kendisinin esir düştüğü Ankara Savaşı’ndan (20 Temmuz 1402) Timur’un ölümüne (Şubat 1405) kadar yaklaşık üç yıl geçmiştir.</p>
    <p class="footnote" id="not18">18 Adı geçen Yusuf, Kara Koyunlu Beyi olan Kara Yusuf’tur. Timur’un ölümünden sonra Babil ülkesini ve İran’ın batı kısmını (Azerbaycan) hükmü altına aldı.</p>
    <p class="footnote" id="not19">19 Neumann’a göre (sh. 84 dipn. 79) Aslında Kara Yusuf’un kardeşi Misse Chodscha’dır. Cihangir’in Musa Hoca tarafından öldürüldüğü sonra da Musa Hoca’nın Miranşah’ı öldürdüğü gerçek dışıdır. Cihangir 1375’de tabiî şekilde ölmüştür. Hammer de bunu vaktiyle belirtmişti.</p>
    <p class="footnote" id="not20">20 "Büyük Tataristan": Hazar Denizi ile Moğolistan arasındaki bölgeye verilen isimdir, Altın Ordu bölgesine ise "Küçük Tataristan" denilebilirdi.</p>
    <p class="footnote" id="not21">21 Ediğe, Altınordu devletinde birkaç Han’ı tahta oturtmuş ve fiilen devleti idare etmiştir. Çok nüfuzlu bir emir idi. Cengiz soyundan olmadığından kendisi tahta çıkamıyordu. Altınordu devletinde resmen veya geleneksel olarak Hanları seçmeye yetkili bir makam veya kişi yoktu.</p>
    <p class="footnote" id="not22">22 Bu kelime belki Rafızî olabilir. Aslında Alevîlik, "Şiîlik’ bahis konusudur.</p>
    <p class="footnote" id="not23">23 Eski Babil şehri Fırat kenarında idi. Babil yakınında sonradan kurulan Bağdat'tan akan nehir ise Fırat olmayıp Dicle’dir. Bu iki şehir ayrıdır. Schiltberger’in sözünü ettiği Kule de meşhur Babil Kulesi olmalı.</p>
    <p class="footnote" id="not24">24 Neumann "die roten Tartaren" (Kızıl Tatarlar) diyor ki doğrusu bu olmalı.</p>
    <p class="footnote" id="not25">25 Pastırma, bastırma (et) kelimesi buradan gelmektedir.</p>
    <p class="footnote" id="not26">26 Schiltberger, Kahire ile Mısır’ı karıştırıyor. Aslında Kahire şehrinden bahsettiği açıkça anlaşılıyor.</p>
    <p class="footnote" id="not27">27 Mısır Memluk Sultanlarının Çerkeş ve Türk Köleler olduğu bilinen bir gerçektir.</p>
    <p class="footnote" id="not28">28 Bu mektubun varlığını Ermenilerin iddia ettiğini, Schiltberger’in onlardan öğrendiğini, Prof. Neumann vurgulamaktadır.</p>
    <p class="footnote" id="not29">29 Schiltberger’in Saka dediği kuş, bizdeki "Saka Kuşu" ile ilgili değildir. Bilindiği gibi saka diye su taşıyanlara denilir. Bu kuşun tarifinden Pelikan veya o cins bir kuş olduğu anlaşılıyor.</p>
    <p class="footnote" id="not30">30 Rose Grätel, bu ağaçtan küçük bir yonga (kıymık)ı üzerinde taşıyan sar’adan kurtulur, diye çevirmiştir.</p>
    <p class="footnote" id="not31">31 Neumann’ın, Sultanın mektubunun Ermeni iddiası olduğunu yazdığını belirtmiştik (bk. 37. Bölüm). Benzeri bir duruma burada da rastlıyoruz.</p>
    <p class="footnote" id="not32">32 Bütün bu açıklamalar gösteriyor ki Schiltberger, İslâmiyet hakkında hiçbir ciddi bilgiye sahip değildir. Yanındaki dört kişi ile Hülefa-i-Raşidin (Dört Halife) kasdedildiği açıksa da (Graessel'in kitabında Hz. Ali olduğu söylenen) Arabistan’da bir günde doksanbin kişiyi öldürdüğü belirtilen kimse ve diğerleri hakkında ne kadar yanlış bilgilere sahip olduğu anlaşılıyor.</p>
    <p class="footnote" id="not33">33 Ev için esas anlamı faiz olan "Zins"in anlamı kira olup bu da Ramazanda da şüphesiz alınabilir. Schiltberger, belki bazı münferit olayları kural sanmaktadır.</p>
    <p class="footnote" id="not34">34 Burada yine Ermeniler lehine, yanlış şeyler söyleniyor. Çünkü Müslümanlıkta böyle bir ayırım yoktur. Bütün Hıristiyanlar ve Kitap sahibi gayrı müslimler aynı hükümlere tabidirler.</p>
    <p class="footnote" id="not35">35 Schiltberger’i yeni Alman dilinde yayınlayanlardan Graessel bu teşkilâtın Assasin’ler (Haşşaşin) olduğunu, yani Hassan Sabbah’ın kurduğu teşkilât olduğunu zikrediyorsa da yukardaki açıklamalara bakılınca bunların Neumann’ın dediği gibi "Gazi"ler olması daha akla yatkın gelmektedir.</p>
    <p class="footnote" id="not36">36 Schiltberger’in ağızdan duyup, not ettiği bu ibarede çok ilginç bir şey görüyoruz. Daha o zaman Türkler, "Tanrı birdir" diyorlarmış. Yani "Allah" yerine "Tanrı" kelimesi kullanılıyormuş. Buradaki metnin doğru anlamı ise "Tanrı birdir. Mesih onun kuludur. Meryem karabaşıdır (kadın kuludur), Muhammed resulüdür." Açıktır ki bu metin gerçek "kelimei şehadet’’e uymayan, Schiltberger’in yakıştırmasından ibarettir.</p>
    <p class="footnote" id="not37">37 Schiltberger’in İstanbul’u doğru dürüst gezemediği anlaşılıyor. Şehre, kaçamak birkaç kere gittiğini yazıyorsa da Ayasofya’yı Ada üstünde gibi göstermesini anlıyamadık.</p>
    <p class="footnote" id="not38">38 Aslında Chur (Kura = Karasay) başka bir ırmak olup Kars bölgesi ve kısmen bugünkü Ermenistan’dan akar.</p>
    <p class="footnote" id="not39">39 Schiltberger, Mısır Sultanı (Memlükler) ile Kahire Sultanı’nı (?) neye göre ayırıyor, belli değil.</p>
  </div>
</body>
</html>