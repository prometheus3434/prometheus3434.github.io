<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>
<body>
  <h1 class="oldchapter">Bayezid’in Ankara Savaşında Yenilgisi</h1>
  <p class="nonindent"><span class="dropcaps">T</span>imur, ülkesine geri döner dönmez, Bayezid üçyüz-bin kişilik bir kuvvet topladı ve Küçükermenistan’a yürüdü, ve onu Timur’un elinden aldı.<sup><a class="hlink" href="../Text/Notlar.xhtml#not9">9</a></sup> Bayezid başkent Ersingen’i (Erzincan) ve oranın Beyi Tarathan’ı (Mutahharten) başeğdirdi.<sup><a class="hlink" href="../Text/Notlar.xhtml#not10">10</a></sup> Sonra da memleketine döndü.</p>
  <p class="indent">Timur, Bayezid’in adı geçen memleketi fethettiğini öğrenince, binaltıyüz kere bin (1.600.000) kişilik kuvvetle onunla savaşmaya gitti. Bunun üzerine Bayezid, bindörtyüz kere bin (1.400.000) kişi toplayarak onun üzerine yürüdü. Angora (Ankara) yakınında her iki ordu karşılaştı ve kıyasıya savaştılar. Bayezid yaklaşık olarak otuzbin Beyaz Tatarı en ön saflara koymuştu. Fakat bunlar Timur’un tarafına geçtiler. Rakipler, birbirini püskürtemeden iki kere daha karşılaştılar. Timur, bu defa yanında bulunan otuziki Eğitilmiş Fili’ni savaşa sokma emrini verdi. Bayezid kaçmaya başladı ve yaklaşık bin atlı ile dağlık bir yere çekildi. O zaman Timur, kaçamayacağı şekilde bütün dağı çembere alarak onu esir etti.<sup><a class="hlink" href="../Text/Notlar.xhtml#not11">11</a></sup> Bunu müteakip Timur, sekiz ay süre ile memlekette kalıp onu tamamen feth ve işgal etti. Nihayet, tutsağı Bayezid’i yanında götürerek, onun başkentine girdi. Bayezid’in hazinelerinden, bin devenin taşıyabileceği kadar gümüş ve altın aldı. Timur, Bayezid’i kendi memleketine götürmek istiyordu fakat Bayezid oraya giderken yolda öldü.<sup><a class="hlink" href="../Text/Notlar.xhtml#not12">12</a></sup></p>
  <p class="indent">Böylece ben de Timur’un tutsağı oldum ve onunla birlikte ülkesine gitmek zorunda kaldım. Daha sonra onun maiyetine verildim. Buraya kadar bildirdiğim herşey, Bayezid’in emrinde bulunduğum sürede geçti.</p>
</body>
</html>