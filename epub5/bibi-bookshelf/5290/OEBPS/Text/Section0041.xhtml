<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>
<body>
  <h1 class="oldchapter">Babil deki Büyük Kule</h1>
  <p class="nonindent"><span class="dropcaps">B</span>abilonien (Babil) Krallığında da bulundum. Müslümanların dilinde Babil’e Waydat (Bağdat) denir. Dev Babil şehri tümü 25 "leg" uzunluğunda bir surla tamamen çevrilidir. Bir "leg" yaklaşık olarak üç Ceneviz mili’dir. Surlar ikiyüz Kubicen (?) yükseklikte ve elli Kubicen kalınlıktadır.</p>
  <p class="indent">Fırat nehri, şehrin ortasından akar. Fakat şehir bugün tamamen tahrip edilmiş olup artık içinde kimse oturmamaktadır. Babil Kulesi 54 Stadien yüksekliktedir. Dört Stadien yaklaşık olarak bir Ceneviz mili tutar. Kulenin uzunluğu ve genişliği 10 legdir.</p>
  <p class="indent">Bu kule Arap çölünde Kaide (Chaldaea) Krallığına giden yol üzerindedir. Bu çölde pek çok canavar yılan ve diğer tehlikeli haşarat bulunduğundan, kuleye nadiren gidilir:</p>
  <p class="indent">Bu kuleyi Müslüman dilinde Marburtirudt (al Binsi Nimrud-Nemrud’in Zindanı ?) Nemrud denilen bir kral yaptırmıştır. Bu kule, bir leg ve üç lombardiya mili ve dört Stadien yaklaşık olarak bir Ceneviz mili, boyutlarındadır. Bir Ceneviz mili bin adımmış ve bir adım beş ayak, bir ayak ise dokuz Unzen imiş. Bir "Unze" ise başparmağın ilk boğumuna tekabül eder.<sup><a class="hlink" href="../Text/Notlar.xhtml#not23">23</a></sup></p>
  <div class="inline">
    <p class="figure"><img alt="" id="_x0000_i1050" src="../Images/Resim1-23.png" /></p>
    <p class="caption"><i>Schiltberger’in yaşadığı yılların tasarımlarına göre çeşitli hayvanlar.</i></p>
  </div>
  <p class="indent">Fakat şimdi okuyucu yeni Babil (Bağdat) hakkında bazı şeyler daha öğrenmelidir. Yenisi eskisinden uzaktır, schatt (Şattülarap) denilen gerçekten büyük olan nehrin kenarındadır (?). Bu nehirde Hind Denizinden gelen garip hayvanlar vardır. Sahilde ağaçlarda Taltal denilen bir meyva yetişir, Müslümanların dilinde buna Kyrma (Hurma) denir. Meyvalar ancak leylekler geldikten sonra toplanır çünkü onlar, ağaçların altlarında ve üstünde yaşayan yılanları yokederler. Bu yüzden, her ne kadar hurmalar yılda iki mahsul verirse de kimse onları toplayamaz. Bağdat’ta ilginç bir husus da şehirde Arapça ve Farsça olmak üzere iki dil konuşulmasıdır. Orada ayrıca içinde çok çeşitli hayvanlar bulunan bir bahçe vardır. Bu yaklaşık olarak on mil uzunluğundadır ve tamamen çitlerle çevrilmiştir. Öyle ki hayvanlar hiçbir yerinden dışarı çıkamazlar. Aslanlar özel bir çit içinde serbest yaşarlar. Bu bahçeyi ben bizzat gezdim.</p>
  <p class="indent">Bütün Krallıkta hiç ordu yoktur. Ben Küçük-Hindistan’da da bulundum. Burası iyi bir krallıktır, başkenti Dily’dir (Delhi). Bu memlekette pek çok fil ve Surnasa (Zürafa) denilen bir hayvan vardır. Geyiğe benzerse de boyu çok yüksek olup yaklaşık olarak dört Klafter veya daha fazla uzunlukta bir boynu vardır. Ön ayakları uzun arka ayakları kısadır. Bu hayvanlardan Küçük Hindistan’da pek çoktur. Orada bol miktarda muhabbet kuşları, deve kuşları, arslanlar ve diğer hayvanlar ve kuşlardan sayamayacağım kadar hayvan vardır. Orada Zekatay (Çağatay) isimli bir memleket daha vardır. Başkenti Samarkand, büyük ve ihtişamlı bir şehirdir. Ülkede yarı Farsça, yarı Türkçe özel bir dil konuşulur. Halkı çok savaşçıdır. Ve bütün ülkede hiç ekmek yenmez. Şunu da belirteyim ki, Timur, ben onun yanında iken, bu memlekete hâkimdi. Bütün bu memleketleri bizzat gördüm fakat Timur, benim bulunmadığım daha birçok ülkenin de hâkimi idi.</p>
  <div class="inline">
    <p class="figure"><img alt="" id="_x0000_i1049" src="../Images/Resim1-24.png" /></p>
  </div>
</body>
</html>