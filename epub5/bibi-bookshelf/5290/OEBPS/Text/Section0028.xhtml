<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>
<body>
  <h1 class="oldchapter">Timur’un Oğulları</h1>
  <p class="nonindent"><span class="dropcaps">T</span>imur geriye iki oğul bıraktı. Büyüğünün adı Scharoch (Şahruh) idi. Onun da bir oğlu vardı ki, Timur ona başkent ile bu kente ait toprakları vasiyet etmişti. Timur iki oğlu Şahruh ve Miraschach’ın (Miranşah) herbirine İran’da birer krallık ile geniş topraklar verdi. Timur’un ölümünden sonra ben, başkenti olan Herat’tan Horasan Krallığını idare eden oğlu Şahruh’un yanına geldim. Timur’un küçük oğlu (Miran-şah) İran’da Thaures (Tebriz) Krallığının sahibiydi. Babasının ölümünden sonra, Joseph (Yusuf)<sup><a class="hlink" href="../Text/Notlar.xhtml#not18">18</a></sup> adında bir Bey gelerek Miranşah’ı krallığından sürüp, çıkardı. O da durumu kardeşi Şahruh’a bildirerek, krallığını tekrar ele geçirmesi için kendisine yardım etmesini rica etti. Kardeşi seksenbin kişilik bir kuvvetle geldi. Miranşah da onun emrine otuzbin kişilik bir kuvvet daha gönderdi. Kendisi de kırkikibin kişilik kuvvetle Yusuf’un üzerine yürüdü. Yusuf, bunu duyunca altmışbin kişilik bir kuvvetle karşı harekâta geçti. İki taraf da bütün gün boyunca, herhangi belirli bir zafer kazanamadan savaştılar. O zaman Miranşah, diğer kuvvetlerle gelmesi için kardeşine haber gönderdi. Yardım kuvveti gelince berikisi birlikte Yusuf’la savaşıp nihayet onu püskürttüler. Böylece Miranşah, yeniden krallığına kavuştu.</p>
  <p class="indent">İki ülke: Churten (?) ve Küçükermenistan, Yusuf’un yanında savaşmıştı. Şahruh bunları da fethedip yeniden kardeşine verdi. Sonra da kendi devletine döndü. Daha önce kardeşine yedek kuvvet olarak yirmibin kişi bıraktı ki bu birliklerde ben de bulunuyordum. Bu şekilde ben Schiltberger, Timur’un oğlu Miranşah’ın yanında kalmış oldum.</p>
</body>
</html>